---
master_file: "[[@LanszkiImreOsBudab]]"
---
# Index for Lánszki Imre – Ős-Buda, Fehéregyháza és a fejedelmi sírok (Országépítő 2008.1.).pdf

Bár már néhány esztendeje, hogy megjelentek első, ŐsBudával kapcsolatos cikkeim az Országépítő hasábjain (Vár állott, most kőhalom... I–II. 2002/4 és 2003/2), csak most jött el az ideje, hogy ha mozaikszerűen is, de részleteiben mutassam be azokat az eredményeket, melyek az elmúlt hét évben gyűltek össze. Az évek során többször és többen szorgalmazták, hogy részletesen publikáljam a leleteket, a történelmi azonosításokat, következtetéseket. Visszafogottságom alapvető oka nyilvánvalóan az volt, hogy történész, régész alapképzettség hiányában kezdtem a kutakodáshoz, amit a „szakma” gyanakodva fogadott, ugyanakkor az általuk outsidereknek nevezett „megszállottak” unszoló bíztatása kísért. Természettudományos képzettségem viszont következetességre és a fellelések, következtetések folyamatos ellenőrzésére kötelezett. Két okból fogtam tollat, hogy e szakmai fórumon tárjam a kedves olvasó elé a hét év hordalékát: egyrészt olyan következtetések birtokába jutottunk, melyek részben megerősítenek korábban elvetett téziseket, új ismeretként azonosíthatóak, s nem jelentéktelen a korábbi megállapításokat cáfoló információhalmaz sem. Kutakodásom és nyitottságom így lehetőséget teremthet a társadalomtudományok területéhez sorolt történelemkutatás és az ökológia, mint szintetizáló természettudomány együttműködéséhez. Tudjuk, hogy számtalan történelmi következtetés, régészeti feltárás hátterében az azokat természettudományos alapossággal eljárók megelőző tevékenysége rejlett. Másrészt az együttműködés hiányában oly mély szakadék tátong a felek között, hogy nemcsak az áthallás hiányával, hanem a közvetlen ki- és megtagadással kell szembesülnünk. Mély indulatok, számtalan téves álláspont és sorolhatnám az okokat, melyek ellehetetlenítették a magyarság múltjának tisztességes kutatását és tisztázását. Az írásra a közvetlen okot Kiss Erika Mária: Fehérvár – fehér folt? című, 2006-ban kiadott kritikai munkája adta, mely Bradák Károly: Fehérvár – fehér folt (1999) könyvét és az e témát kutató szerzők szóban előadott vagy nyomtatásban megjelent elméletét vette célba. A két elemzés jó példa arra a szakadékra, amelyre hivatkoztam, s ami miatt hozzáfogtam tényfeltáró munkám közzétételéhez.
Bradák Károly könyvében kritikai elemzés tárgyává tett több olyan – főleg középkori – metszetet, katonai vázlatrajzot, levéltári anyagot, melyeket korábban már mások is elvitattak a mai Székesfehérvártól, vagy az ott feltárt leletek alapján tudományosan bizonytalan értékűnek tekintettek. Nem tisztem megítélni Bradák Károly munkásságát, de nyomatékosítanom kell: saját kutatásaimon alapuló bizonyítékaim alapját döntő mértékben vissza lehet vezetni az ő következtetéseire. Munkája lehet, hogy nem teljes, de mindenképpen megalapozottabb, mint az állításait cáfolni szándékozó Kiss Erika Mária jegyezte „ellenmű”. Bradák tisztázni kívánta azokat az ellentmondásokat, melyek Székesfehérvár középkori történelmi szerepe és súlya körül felmerültek, s helyére tenni mindazt, ami nem odavaló. Ő sem tette, s magam sem tehetem, hogy elvitassam Székesfehérvár történelmi szerepét, de ami nem történhetett ott, nem játszódhatott le azon a helyszínen, annak a valódi helyét megkeresni, feltárni nem lehet bűn, hanem kötelesség. Tisztán látni csak tiszta tekintettel lehet. Emlékezetem szerint sem általános, sem középiskolai tanulmányaimban nem szerepelt Ős-Buda várának neve. Senki nem említette azt sem, hogy a tatárdúlást megelőzően a királyi székhely nem a mai budai várban volt. A Dísz téren látható márványtáblán bárki elolvashatja, hogy IV. Béla 1256-ban költözött a mai Rondellától a Dísz térig terjedő várpalotába, melyet a tatárok kivonulása után néhány évvel kezdett építeni. Arról is vannak adatok, hogy neves királyunk Dalmáciából visszatérve először az eredeti Buda várát kezdte újjáépíteni, de az ottani rossz minőségű, málladékony kőzet és a korabeli vár stratégiai szempontból elöregedett helyzete miatt úgy döntött, hogy a királyi székhelyet máshová helyezi. Tehát 1241-ig a honfoglaló magyar fejedelmek, majd Árpád-házi királyaink nem a mai Buda helyén, hanem valahol az akkori Pilis hegység közepén, a Dunához közel, egy magaslaton lévő várban rendezték be világi központjukat. Zolnay László részletesen leírja az új Buda alapításának, felépítésének, végül legújabb kori ásatásának körülményeit (Az elátkozott Buda, Buda aranykora, 1982), de visszatér
Lánszki Imre
ŐS-BUDA, FEHÉREGYHÁZA
ÉS A FEJEDELMI SÍROK



az alapítást megelőző időkre is. A neves régész természettudományos alapokon tekint vissza a tatárjárást megelőző időkre, s fogadja el Anonymus pontos földrajzi megfogalmazásit, melyek a mai nevezéktanban is élnek és pontosan értelmezhetők. Anonymus a Gesta Hungarorum-ban még nem ír a tatárdúlásról, de sok pontos információval szolgál III. Béláról és koráról. Tehát az ő idejében még nem állhatott a mai Buda vára, s így nem neveztethetett Budaihegységnek az, amit ma e néven ismerünk. A földrajzi nevezéktan tágabb Pilis-értelmezést igényel, amire szintén Anonymus ad lehetőséget, amikor Árpád seregeinek a Megyeri-gázlónál történt átkelése után helyfoglalásukat Százhalomtól a felhévizekig (a legfelső hőforrásokig) szavakkal jelöli. Nézzük meg, mit jelent a pilis szó és mettől meddig tartottak a hőforrások! A pilis szó etimológiai megfelelője a tar, kopasz közkeletű kifejezés. A Pilis uralkodó kőzetének magaslatait nézve látható, hogy tetejükön mészkőpadok, száraz sziklagyepek, igen gyér és ritka, csenevész erdőtárulások vannak. Magyarul kopaszok, mint a borotvált fejű barátok feje teteje a középkori leírások szerint. A dachsteini mész
kővonulat Százhalombatta központjától Esztergom magasságáig húzódik. A kettő közötti távolság durván ötven kilométer, s az általam fellelt, várnak és városnak vélelmezhető, de már csak a föld felszíne alatt kimutatható fal- és épületmaradványok félúton, a mai Budakalász feletti Kevélyek keleti oldalán érzékelhetőek és értékelhetőek. Esztergom innen 21, Százhalombatta 24 km távolságra helyezkedik el. Pontosan úgy, ahogy Anonymus leírta, s ahol Bánk bán története is játszódhatott. S itt van azoknak a hőforrásoknak a nyoma is, amelyek testesülése az 1–10 millió éves forrásvízi mészkövekben a Budakalász feletti mészkőbányában látható, s ami közvetlenül a vélt vár alatt helyezkedik el. Ezek a korabeli Felhévíz manifesztációi. Innen indulok, s kezdem állításom bizonyítását egy 2000. május 7-én készült FÖMI légifelvétel azonosításával, ahogy azt részletesebben korábbi cikkeimben leírtam. Röviden összefoglalva a lényeget: erre rárajzoltam azokat a vélelmezhető várak, Ős-Buda, korábban Attila vára és a középkor királynői vára; Fehéregyháza, azaz Alba Ecclesia, a későbbiekben Alba Maria körvonalait, valamint a fejedelmi sírok helyét. Módszerem teljes mértékben ökológiai



alapokon nyugszik. Valamennyi következtetésem az élő és élettelen világ együttműködését vizsgáló természettudomány részterületeinek felhasználása révén született meg. Tehát a geomorfológiai sajátosságok, a kőzetek keletkezési körülményei, koruk, mozgásuk, nem természetes daraboltságuk, megmunkáltságuk, a nem vizet biztosító kürtők funkciójának meghatározása, a fás- és lágyszárú növényzet összetétele az antropogén és természetes körülmények között, a másodlagos szukcessziók dominanciaviszonyai, s ezek láthatósága szabad szemmel a földről, madártávlatból és az űrből. Elemző eszközként használtam és alkalmazom a térinformatika és a távérzékelés adatbázisait és eszközrendszerét.
Az érdekelt, hogy az emberi beavatkozás hogyan jelenik meg a vélt természetes körülmények között. S az is, hogy a felszín alatt még alapjaiban meglévő épületegyüttesek milyen funkciót hordoztak valaha. Sokszor évszázadokkal ezelőtt leírt, megrajzolt gondolatok, eseményleírások hogyan tükröződnek a ma észlelhető természeti jelenségekben. Fontos volt számomra az okszerűség és az összefüggés. Szerencsém is volt, mert mások már részben vagy teljesen
feldolgoztak olyan anyagokat, melyek azonosítása nekik nem sikerült, s nekem csak a „helyükre” kellett ezeket illesztenem. Térben és időben. Így lehetőségem nyílt hamis vagy téves állítások cáfolatára is. Többrészes sorozatomat időben visszafelé kezdem, a korábban már említett, a Magyar Nemzeti Múzeum tulajdonában lévő 1685-ös metszettel, melynek feliratában így olvasható: ...CITTA DI ALBA REGALE IN ONGARIA azaz Fehérvár palotája Magyarországon. A metszet a három részre szakadt ország végnapjaiban, a török hódoltság végén, a Habsburg impérium kezdetén készült. Siklóssy Gyula, a mai Székesfehérvár vezető régésze ezt a metszetet hamisnak véli a Fejér megyei megyeszékhely vonatkozásában, s német nyelvű tudományos munkájában, amelyet 2002-ben rendelkezésemre bocsátott, nem is hivatkozik rá. A képen látható várról annyit tudunk, hogy a tizenöt éves háború idején elpusztult vár helyén épült török stílusú, egy központi részből, két hátsó és egy, hozzá közvetlenül nem csatlakozó elővárosból állt.Tehát amikor a török visszafoglalta 1603-ban, a meglévő romok értékesítése után építette fel saját hagyományai szerint ezt az alakzatot. Szörényi Levente korábbi kutatásaiban igen közel, az Ezüst-hegy közelében, a Duna korábbi kiterülése mentén vélte az ábrázolt várat megtalálni. A mellékelt fényképek alapján egyértelmű, hogy ez a metszet valós helyszínt ábrázol, s a vár az Ezüst-Kevélytől keletre lévő, 274 méter magas előhegy tetején állt. Azonosítása a légifelvételekkel méret- és formaarányos. A nevezéktan szerint ez is Fehérvár, ha nem is székes. Az elővárosok és a falak azonosítását megkönnyítik a hőreflexiós eltérések, amelyek mérésére a nyári hónapok a legalkalmasabbak. A Földmérési és Távérzékelési Intézet 2008-ban különféle fotótechnikai eljárásokkal újabb fel



vételeket készít erről a területről, ami további pontosítást tesz majd lehetővé. Baitz Péter Székesfehérvár. Négy évszázad városképei (1996) című metszetgyűjteményében szerepel több reprodukció, melyek egyértelműen a mai Székesfehérvár valódi ábrázolásai, s több olyan is, melyek semmiképpen nem azonosíthatók a várossal, s végül van
nak metszetek, melyek vélelmezhető tárgya lehet Székesfehérvár is, de számos kétely meg is kérdőjelezi ezt. Én 2007-ben jutottam Baitz gyűjteményéhez, benne Johann Daniel Homagius XVII. századi rézmetszete ad okot a legkomolyabb kételkedésre, meggyőződésem szerint az semmiképpen sem ábrázolhatja a középkori Székesfehérvár várát és környezetét! A felirata: Stoel-Wysenburgh alatt egy hegyek előterében fekvő törökös várat ábrázol, mely mögött valóságos, nem stilizált hegyvonulat húzódik. A kép bal oldalának előterében sötétebb árnyalással egy kör alakú bástya részlete és torony alakja vehető ki, s egyértelmű, hogy a két objektum között mélyebb völgy húzódik. Ilyen osztott alakzat Székesfehérváron nem került feltárásra. Fontosabb momentum, hogy a háttérben felismerhető a Kevélyek vonulata: jobbról balra az Oszoly-tető, a KisKevély, a Kevély-nyereg, a Nagy-Kevély, az Ezüst-Kevély, s emögött felismerhető a középkori Solymár vára, melyet sok középkori térkép a valóságos helyén jelöl! Ehhez az azonosításhoz elegendő a fényképfelvétel az Omszki-tó és Szentendre felől. Ezt olyan szögállásból készítettem, ahogy Homagius mester láthatta. De az azonosíthatóságot a térinformatikai ábrák is igazolják. Homagius metszetére Bradák ugyan nem hivatkozik, de Kiss Erika Mária a következő kommentárt fűzi hozzá könyvének 55. oldalán: „Találunk olyan metszetet is az albumban, amely valószínűleg a korabeli Kanizsát (?!) ábrázolja..., természetesen Székesfehérvár fedőnév alatt.” A kritika kritikája: fedőnévvel elmismásolni a valóság megkeresését! Ugyanez a gondom Kiss Erika Mária Vác városnév elemzésével, hiszen a várost valamennyi középkori térkép a valós helyén ábrázolja Vaczon,Vhoczen,Vacza nevezékekkel! Elgondolkodtató az a naivitás, amivel Nagykanizsa, esetleg Nagyvázsony (Jankovics J.) Székesfehér



várhoz való közelségét fantáziálják az ábrázolások hátterében. Székesfehérvár mögött látótávolságon belül, ábrázolható módon sehol sem látható más város sziluettje.Viszont az Ezüst-Kevély tetejéről pontosan az a látvány és az a város tárul elénk, amiről fennebb írtam: Vác, a mögötte lévő, azonosítható, a DCM által még nem tájsértett Naszállyal! Ezen a XVI. századi metszeten (Magyar Nemzeti Múzeum) a várban az előtérben jól láthatók azok a templomok, minaretek, melyeket Bradák Károly oly lelkiismeretesen választ el Székesfehérvártól, ahol ilyen jellegű objektumokat az adott helyen sosem ástak ki. Eddigi kutakodásom ismertetését négy részesre tervezem. Az első, fenti írás csak a bevezető. Térképek, metszetek, levéltári anyagok (hazaiak és külföldiek) segítségével Sicambria korát, eredetét, pusztulásának okát és történelmi helyzetét kívánom elemezni, majd a hunok neves fejedelmei csatáinak színhelyét, az Attila contra versa Buda vár nevezéktanát, a hun király vélelmezhető temetkezési helyét tárom az olvasó elé. Kell még időt szakítanom mások középkori Ős-Buda (Vetus Buda, Etzelburg, Etele
vára, Alt Ofen, Alt Offen) metszeteinek azonosítására, mindezt a már említett történelmi hagyatékok és légifelvételek, helyszíni bejárások alapján A Fehérvár/Székesfehérvár kérdéskör tisztázása érdekében nem megkérdőjelezem a már feltárt, és helyesen igazolt tényeket, csupán az ellentmondások tényszerű feltárása a célom. Egyet bizonyosan látok: a Fehérvár homály eloszlatásához lesz elegendő anyagom, erőm és érvem. Célom és vágyam olyan kiigazító, helyesbítő, netalán elvető információk és hozzászólások közzététele, melyek nemcsak nekem és az általam kutatott témának válnak hasznára. Gondolataim mögé azonban nem teszek kérdőjelet. Cseri Kálmán, neves református prédikátor 2007. szeptemberében az evangelizációs hét keretében így fogalmazott: Ha mi valamit kijelentő, felkiáltó vagy óhajtó mondat formájában leírunk, akkor az ördög, hogy a tartalmát ellentétessé tegye, kételyt ébresszen, csak annyit tesz, hogy kérdőjelet illeszt az általunk fogalmazott mondat mögé. S az ezután minden értelmét és igazságtartalmát elveszíti.
Kiss Erika Mária munkájának is csak ennyi a hibája.