---
master_file: "[[@HomanBalintOsemberek]]"
---
# Index for Hóman Bálint – Ősemberek, ősmagyarok.pdf

HÓMAN BÁLINT MUNKÁI
http://mek.niif.hu/07100/07139/html/0011/index.html[2021. 06. 19. 16:23:44]
KEZDŐLAP
ŐSEMBEREK – ŐSMAGYAROK
Hóman Bálint utolsó munkáját kézirata és jegyzetei alapján 1985-ben jelentette meg Szendrey Tamás Atlantában. A CD ennek 2001-es Magyarországi kiadása alapján készült.
TARTALOM
BEVEZETÉS
TÖRTÉNETALKOTÓ TÉNYEZŐK [I] EMBERFAJTÁK
FAJ VAGY FAJTA? AZ EMBER ÉLETKORA ŐSFAJTÁK EURÓPAI EMBERFAJTÁK FÖLDKÖZI-TENGERI FAJTÁK ÉSZAKI-TENGERI FAJTÁK TENGERMELLÉKI FAJTÁK KONTNENTÁLIS FAJTA EURAMERIKAI KAPCSOLATOK ÁZSIAI KAPCSOLATOK ŐSHAZA ATLANTISZ? FAJI LÉLEK TÁJ ÉS FAJTA AZ EURÓPAI FAJTÁK JELLEME KEVEREDÉS ÉS KIVÁLASZTÁS A NÉPEK FAJISÁGA FAJ, NÉP, NEMZET [II] ŐSMŰVELTSÉG
A MŰVELTSÉG SZEMLÉLETI ELEMEI VILÁGSZEMLÉLET AZ ŐSMŰVELTSÉG KIFEJEZŐ ELEMEI A NYELV NYELVCSERE SZÓKÖLCSÖNZÉS SZÓCSERE, JELENTÉSVÁLTOZÁS ANALÓGIÁS SZÓKÉPZÉS NYELVCSALÁDOK AZ EMBERISÉG ŐSNYELVE ÉNEK, ZENE, TÁNC KÉPES ÁBRÁZOLÁS AZ ŐSMŰVELTSÉG AKARATI ELEMEI



HÓMAN BÁLINT MUNKÁI
http://mek.niif.hu/07100/07139/html/0011/index.html[2021. 06. 19. 16:23:44]
TŰZ ÉS VÍZ SZERSZÁMKÉSZÍTÉS MUNKA GAZDASÁG ÉS TÁRSADALOM CSALÁD ÉS NEMZETSÉG A MŰVELTSÉG FEJLŐDÉSE NÉPKÉPZŐDÉS
[III] FAJTÁK OSZLÁSA – NÉPEK VÁNDORLÁSA ŐSKORI NÉPVÁNDORLÁSOK A NYUGAT-EURÓPAI NÉPEK DÉLRE VÁNDORLÁSA EURÁZSIAI NÉPMOZGALMAK A HUN–GERMÁN NÉPVÁNDORLÁS SZLÁV VÁNDORLÁSOK NORMANNOK ÉS MAGYAROK
[IV] A MAGYAROK EREDETE ÉS ŐSHAZÁJA A MAGYAR FAJTA A MAGYAR ŐSNYELV A FINN–MAGYAR ŐSHAZA I. A FINN–MAGYAR ŐSHAZA II.
[V] AZ ŐSMAGYAROK VÁNDORLÁSAI ÉS RÉGI ÉLETTÁRSAI A FINNUGOR NÉPEK OSZLÁSA URÁL-VIDÉKI MAGYAROK AZ URG NÉPEK SZAVIROK ONOGUROK UTURGUROK – BASKÍROK A BASKÍR-KÉRDÉS UGRA-JUGRA HUNOK ÉS BOLGÁROK TÜRKÖK KÜRT ONOGUR-BOLGÁR BIRODALMA A MAGYAROK DÉLRE VÁNDORLÁSA A PONTUSI ŐSHAZA EREDMÉNYEK IRODALOM
1. EMBERFAJTÁK 2. ŐSMŰVELTSÉG 3. FAJTÁK OSZLÁSA, NÉPEK VÁNDORLÁSA. 4. A MAGYAROK EREDETE ÉS ŐSHAZÁJA. 5. AZ ŐSMAGYAROK VÁNDORLÁSAI ÉS RÉGI ÉLETTÁRSAI.
KEZDŐLAP



HÓMAN BÁLINT MUNKÁI
http://mek.niif.hu/07100/07139/html/index.html[2021. 06. 19. 16:24:05]
HÓMAN BÁLINT MUNKÁI
TARTALOMJEGYZÉK
EGYETEMES TÖRTÉNET MAGYAR TÖRTÉNET SZENT ISTVÁN MAGYAR PÉNZTÖRTÉNET 1000–1325 A MAGYAR KIRÁLYSÁG PÉNZÜGYEI ÉS GAZDASÁGPOLITIKÁJA KÁROLY RÓBERT KORÁBAN
A MAGYAR VÁROSOK AZ ÁRPÁDOK KORÁBAN A MAGYAR HÚN-HAGYOMÁNY ÉS HÚN-MONDA A SZENT LÁSZLÓ-KORI GESTA UNGARORUM ÉS XII–XIII. SZÁZADI LESZÁRMAZÓI A FORRÁSKUTATÁS ÉS FORRÁSKRITIKA TÖRTÉNETE MAGYARORSZÁGON MAGYAR KÖZÉPKOR ŐSEMBEREK – ŐSMAGYAROK BIBLIOGRÁFIA
Digitális kiadás: Arcanum Adatbázis Kft. 2003. HTML konverzió: KiruNews Bt.
A MEK-változat az ISZT támogatásával készült Hungarológiai Alapkönyvtár



Hóman Bálint munkái
http://mek.niif.hu/07100/07139/html/0011/0001-3c6.html[2021. 06. 19. 16:24:16]
KEZDŐLAP TÖRTÉNETALKOTÓ TÉNYEZŐK »
ŐSEMBEREK – ŐSMAGYAROK
BEVEZETÉS
Történeti érdeklődésünk forrása az ember ösztönös önismeretvágya. Irányát közösségtudatunk szabja meg: családunk és népünk múltja felé fordul; más népek és az egész emberiség múltja is ebben az összefüggésben érdekel.
Alapos önismeretre törekedve vágyunk megismerni az elődeinket, családunk őseit, népünk eredetét, faji alkatát és népegyéniségét, nyelvét, szokásait, műveltségét, életformáit és környezetét, mai életünk minden előzményét. Ismerni kívánjuk a történelmi múltat, mert ettől reméljük emberi életünk és népi hivatásunk értelmének a megfejtését, életszemléletünk és magatartásunk magyarázatát, sőt igazolását is, a jövőbe vetett hitünk és bizalmunk megerősítését. Sorsfordító idők nehéz napjaiban a múltban keresünk vigaszt és okulást, a múltból merítünk erőt, reménységet, útmutatást.
A történetíró mindig és mindenütt ezt az ösztönös emberi érdeklődést igyekszik a közösség szempontjából fontos vagy inkább fontosnak vélt régi állapotok, történések, cselekvések megörökítésével és összefüggéseik megvilágításával kielégíteni. Módszere és kutatásának a köre azonban a tudomány szempontjainak változásához képest koronként változik; szemlélete a világrendről és emberi hivatásunkról, a szellemi és anyagi értékekről, az egyén és közösség viszonyáról, társadalmáról és államról alkotott mindenkori szemléletünk hatása alatt módosul.
Saját kora eszmevilágának, a maga egyéni és kortudatának a hatása alól a történetíró sem menekülhet. E hatás nyomot hagy történeti felfogásán, mégis küzdeni kell ellene, mert célja csak az igazság felderítése lehet. Magát a múlt szellemébe beleélve kell a történeti jelenségeket mérlegelnie, mert feladata az emberi közösségek életében tapasztalható változások, vagyis a fejlődés, a mozgásban lévő életfolyamat tudományos vizsgálata, tárgyilagos megismerése és elfogulatlan ismertetése. Ehhez a nagy feladathoz képest minden tárgyi és időbeli korlát nélkül vizsgálja a nép vagy népek minden irányú emberi élettevékenységeit, ezek összefüggéseit és mozgatóerőit, mint a fejlődést irányító történeti tényezőket.
KEZDŐLAP TÖRTÉNETALKOTÓ TÉNYEZŐK »



Hóman Bálint munkái
http://mek.niif.hu/07100/07139/html/0011/0001/0001-3c7.html[2021. 06. 19. 16:24:27]
« BEVEZETÉS KEZDŐLAP ŐSEMBEREK – ŐSMAGYAROK BEVEZETÉS
[I] EMBERFAJTÁK »
TÖRTÉNETALKOTÓ TÉNYEZŐK
Az ember történeti sorsát különböző anyagi és szellemi erők, természeti és erkölcsi törvények, egyéni kezdeményezések és tömegcselekvések irányítják. Ezek a történetalkotó erők egymással szoros összefüggésben, egymást kiegészítve és egymásra hatva működnek. Egyiküknek a szerepét és az egyetemes fejlődést sem érthetjük meg bármelyikük ismerete és mérlegelése nélkül. Közülük mégis elöl járnak a történeti folyamatokat megindító és az események hátterében mindig felismerhető szellemi erők.
Az emberi történet voltaképpen a művelődés teremtő emberi lélek története. Az egyének és közösségek életét és cselekvéseit lelki tényezők: erkölcs és értelem, hit és tudás, szeretet és gyűlölség, bátorság és megalkuvás, akaraterő és tétovaság, hivatástudat és önkeveslés, alkotókészség és rombolóösztön, cselekvőképesség és tehetetlenség szabályozza. Joggal mondhatjuk hát: a fejlődés útját, irányát, ütemét a népek és vezéreik lelki alkata és szellemi műveltsége határozza meg.
A szellemi erőknek ez az irányító szerepe mégsem kizárólagos. A fejlődés folyamán állandóan éreztetik hatásukat, az elindulásnál meg éppen döntő erővel érvényesülnek az ember lelki alkatát, életformáit, világszemléletét eleve befolyásoló természeti erőtényezők, s köztük elsősorban a faj és a táj.
A népek történeti szerepét mérlegelve ezért mindenekelőtt fajiságukat és ebben meghatározott őseredeti népi jellemvonásaikat, földrajzi elhelyezkedésüket s a lakóföldjükben rejlő természeti adottságokat és gazdasági lehetőségeket kell szemügyre vennünk. Fel kell derítenünk, kik voltak és honnét jöttek az őseink, milyen faji tényezők vettek részt népegyéniségünk kialakításában, és milyen talajon, minő környezetben alakult ki sajátos népi művelődésünk.
A természeti tényezők megfigyelésével párhuzamosan meg kell ismerkednünk az ősműveltség tartalmával, a nyelv és a világszemlélet, a gazdasági és társadalmi életformák kialakulásának a folyamatával. Az emberi művelődés gyökeréig kell hatolnunk, mert a múlt megértéséhez nem elég az írott forrásokban és tárgyi emlékekben megörökített állapotokat és eseményeket megfigyelnünk; vissza kell tekintenünk az ősidők homályába, s ott, ahol a történet forrásai elapadnak, más tudományok segítségéhez kell folyamodnunk.
A belső fejlődés jelenségei mellett ismernünk kell a nép mindenkori helyzetét a természetben és a többi népek társaságában. E nélkül a történeti fejlődést nem érthetjük meg. A világon minden összefügg egymással.
Az emberfajták és népek sem élnek egymástól elszigetelten, valami légüres térben. Helyüket az emberi közösség mellett földrajzi helyzetük és ősi kapcsolataik, küzdelmeik és békés érintkezéseik határozzák meg. Ezek jelölik ki történeti életük útját.
Mindezekre az alapvető kérdésekre az őstörténet ad feleletet. Kutatói hosszú időn át feltevésekre és következtetésekre voltak utalva, eredményeik csak hipotetikus értékkel bírtak. Ma sem állunk még egészen biztos talajon, de feltevéseink már nem egyes adatok önkényes magyarázatán vagy elszigetelt jelenségek általánosításán, avagy tetszetős ötleteken és kalandos elgondolásokon épülnek, hanem a tudomány módszerével megállapított tényeken. A földtan és a földrajz, az embertan és a néptudomány, a régészet és az összehasonlító nyelvtudomány egyre gazdagodó forrásanyagának és sokasodó eredményeinek ismeretében immár összefüggő képet alkothatunk a fajták és népek őstörténetéről, bár a feladat nem könnyű, mert még mindig nagy a homály, sok a kétség és még több a megoldatlan kérdés.
A nyelvtudomány a maga hosszú fejlődése során kialakult tökéletes módszerével régen tisztázta a nyelvfejlődés alapvető törvényeit és az európai nyelvek rokoni kapcsolatainak problémáját. A szabatosan körülhatárolt nyelvcsaládok egymás közti ősrokonságának és az emberiség egységes eredetéből önként következő ősnyelvnek a



Hóman Bálint munkái
http://mek.niif.hu/07100/07139/html/0011/0001/0001-3c7.html[2021. 06. 19. 16:24:27]
problémái azonban mindmáig megoldatlanok.
Az ősrégészet napjainkban virágkorát éli, s a néptudomány is nagyot haladt, amióta művelésében a természettudományos szempont mellett a történeti szemlélet is érvényre jutott. Az őskori és élő kultúrák s kultúrkörök keletkezésének, vándorlásaiknak, földrajzi és időrendi összefüggésüknek, egymáshoz és a különböző emberfajtákhoz való viszonyuknak a tisztázása azonban még korántsem történt meg. Alapvető kérdések körül áll ma is a vita.
Az embertan is régen kinőtt gyermekkorából, amikor „a fajták csoportosítása a tudósok egyéni véleményétől függött”. Az eredetkérdés teljes tisztázására, a fajták kapcsolatainak végleges megállapítására és az emberiség hiteles családfájának a megszerkesztésére azonban eddigi ismereteink – az embertan legkiválóbb művelőinek a vallomása szerint – még mindig nem adnak módot.
Az utolsó évtizedekben e tudományok terén bekövetkezett hatalmas fellendülés nyomán mégis lehetővé vált az eredmények történeti szempontú összefoglalása, a szó igaz értelmében vett őstörténet rendszeres művelése. A nagy számban előkerült őskori és fiatalabb emberi maradványokon, s az élő embereken végzett szakszerű vizsgálatok eredményeképpen ma már meg tudjuk határozni a főbb emberfajtákat, s azoknak egymáshoz, a föld tájaihoz és népeihez való viszonyát. Az ősrégészeti kutatások módot szereztek az ősműveltség hű képének és az őskori népvándorlások térképének a felvázolásához. A néptudomány bőséges új anyagának összehasonlító történeti szempontú feldolgozásával elért eredmények sok értékes analógiával támasztják alá őstörténeti tudásunkat. A nyelvtudomány kipróbált módszerével az ősnyelvészet legnehezebb problémáinak a megoldását is megkísérelhetjük.
A történetírónak anélkül, hogy – dilettáns mindentudók szokása szerint – mások mesterségébe belekontárkodna, fel kell használnia mindezeknek a tudományoknak a forrásanyagát és eredményeit, mert ezek ismerete, mérlegelése és kritikai felhasználása nélkül képtelen volna az őstörténeti jelenségek helyes értékelésére, a történet mozgatórugóinak felismerésére, a nagy összefüggések megértésére és a fejlődési folyamatok érzékeltetésére.
Az ősi magyar múlt kérdéseire választ keresve ezért kell a szorosan vett magyar őstörténet előzményeire is kiterjeszkednünk, bárha ez minálunk ma még tán szokatlannak is tetszik. Az emberiség, helyesebben az európai ember legősibb múltjának rövid vázlatával a magyar nép eredetének, faji kapcsolatainak, ősi műveltségformáló érintkezéseinek és etnikai kialakulásának bonyolult és sokat vitatott problémáit kívánom a megoldáshoz közelebb vinni.
Könyvem nem aprólékos részletkutatásokon alapuló monográfia, hanem a tudomány eddigi eredményeinek rendszeres összefoglalása. Önálló forráskutatást az összes őstörténeti tudomány nagyon is szerteágazó tárgykörében természetesen nem is végezhettem, de az eredményeket, az egymásnak gyakorta ellentmondó feltevéseket és elméleteket egységes szempontból mérlegelve, ugyanabból a forrásanyagból és ugyanazokból a tudós megállapításokból sokszor az eddigi felfogástól merőben eltérő következtetésekhez jutottam. A magyar őstörténeti részben saját korábbi álláspontomat is kénytelen voltam több kérdésben lényegesen módosítani.
Az emberiség eredetéről, az emberfajtákról és vándorlásaikról, s a magyar nép eleiről és ősi múltjáról, valamint az ősi műveltségről rajzolt kép – új maradványok felbukkanása és a régiek új vizsgálata alapján – részleteiben még sokat módosulhat, kiegészülhet, tökéletesebbé válhat, de alapszerkezetében és főbb vonásaiban mindenesetre mai tudományos ismereteinket tükrözi. S ezzel el is értem kitűzött célomat.
« BEVEZETÉS KEZDŐLAP ŐSEMBEREK – ŐSMAGYAROK BEVEZETÉS
[I] EMBERFAJTÁK »



Hóman Bálint munkái
http://mek.niif.hu/07100/07139/html/0011/0002-3c8.html[2021. 06. 19. 16:24:38]
« TÖRTÉNETALKOTÓ TÉNYEZŐK KEZDŐLAP ŐSEMBEREK – ŐSMAGYAROK
FAJ VAGY FAJTA? »
[I] EMBERFAJTÁK
A vallás évezredes tanítása szerint az ember Isten teremtése; születése pillanatától kezdve minden emberi képességgel megáldott és minden más élőlénytől különböző értelmi lény.
A fejlődéselmélet elvi alapján álló természettudósok bebizonyítottnak látják az ember eredetét, ősét alacsonyabb rendű állatokban, legközelebbi rokonait a majmokban keresik.
Az ember teste kétségtelenül rokon a legmagasabb rendű állatokéval. A természetben egyedülálló lelki tulajdonságai és szellemi képességei, beszélőképessége és kifejezőkészsége, koponyájának és agyvelejének hatalmas fejlettsége, kezének és lábának sajátos alkata és rendeltetése s még sok más öröklődő tulajdonsága mégis éles határvonalat húz közé és az állatok közé. Ezek a szembeszökő különbségek okozzák, hogy az állatős meghatározása, a leszármazás módja, a fejlődési folyamat lefolyása és az emberré válás oka, módja és kora tekintetében a tudós vélemények annyira szerteágaznak.
Régebben az embert és az emberszabású majmokat származtatták egy közös őstől. Ma már sokkal régebbi időben, kezdetlegesebb állatfajták, alsóbb rendű majmok, még alacsonyabb rendű ősemlősök, sőt az őskor kihalt hüllői közt keresik az ember és az állatok közös ősét. Az ember és a majmok rokon vonásait és egyező jellegét párhuzamosan bár, de egymástól függetlenül, önálló fejlődési vonalakon kialakultnak vélik. Ezen a gondolatmeneten továbbhaladva, a tudomány – anélkül, hogy a fejlődéselmélet lényegét érintené – máris eljutott a szerves élet megindulásakor életre kelt őssejtekből egymástól függetlenül sarjadó és párhuzamosan fejlődő állatkörök és fajok elméletéhez. És itt már csak egy lépés választ el bennünket a teremtés nagy misztériumától.
A szerves anyagok és a szerves élet keletkezésének a vizsgálata vagy a tudományos feltevések ingatag talajára vezet, vagy pedig elvezet a teremtő elvhez, magához az Istenhez. Az Ő titkainak a fürkészése azonban már nem a történetíró feladata. Ezért a teremtés avagy emberré válás problémájával nem is foglalkozunk.
Nem foglalkozunk azzal a sokat vitatott kérdéssel sem, hogy vajon a trinili „majomembernek” (pithecantropus) van-e valami köze az emberhez, s az ún. „jégkori előemberek” (praehomo diluvialis) – köztük a „piltdowni”, heidelbergi, pekingi ember formájú lények – valóban tűzcsiholó és szerszámkészítő értelmes emberek voltak-e, avagy őskori emberszabású majmok. Nem vizsgáljuk, hogy a gyér csontmaradványaik közelében lelt, ember készítette eszközök az ő alkotásaik voltak-e, avagy csak csontjaik kerültek más állati maradványok módjára az őket elejtő és tán elfogyasztó ősember életének emlékei közé?
Az emberi nem kezdeteiről szólva nem a hittudomány vagy a természettudomány problémáiról fogunk beszélni, hanem az állatoktól már merőben különböző „értelmes ember” (homo sapiens) történetének legősibb mozzanatairól. Így is feltevésekhez kell folyamodnunk, mert épp az alapvető kérdésekre sem a tudomány, sem a hagyomány nem ad határozott feleletet.
Ma sem tudjuk: mikor, hol és miképpen kelt életre az első emberpár, avagy mikor, hol és miképpen keltek életre a különböző emberfajok ősei.
« TÖRTÉNETALKOTÓ TÉNYEZŐK KEZDŐLAP ŐSEMBEREK – ŐSMAGYAROK
FAJ VAGY FAJTA? »



Hóman Bálint munkái
http://mek.niif.hu/07100/07139/html/0011/0002/0001-3c9.html[2021. 06. 19. 16:24:49]
« [I] EMBERFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
AZ EMBER ÉLETKORA »
FAJ VAGY FAJTA?
Az emberi nem a mi tudásunkkal megközelíthető legrégibb idő óta több ágazatra, egymással meghatározott öröklődő testi és lelki tulajdonságaik szerint rokon embereknek – más ily csoportoktól különböző – csoportjaira tagozódik.
Ezeket az alaktani osztályozás változó szempontjai szerint ásatag és élő, ősi és kevert, kezdetleges és uralkodó, öblös és szűk fejű, hosszú és rövid koponyájú, fehér, sárga és fekete bőrű fajoknak vagy fajtáknak nevezett csoportokat a tudósok egy része egy emberpártól, más részük több őstől származtatja.
A többfajúság (polygeneizmus) hirdetői az alapvető alaki jellegek – termet és testarányok, koponyaalkat és arcalak, orrforma és állfejlettség, szemalak és szemszín, hajszín és minőség, bőrszín és tapintás stb. – és a jellemző szellemi képességek feltűnő eltéréseit mérlegelve, az emberi „nem” (genus) keretén belül több önálló biológiai „faj”-t (species), s ezek mindegyikében számos „alfajt” (subspecies) vagy „fajtát” (race) különböztetnek meg.
Az egyfajúság (monogeneizmus) hívei viszont az egymás közt korlátlanul szaporodó, s így élettani értelemben zárt egységet alkotó összes élő és a legtöbb kihalt emberfajtát is egy emberpártól származtatják. Darwin nyomán hirdetik, hogy „az összes emberi rasszok mérhetetlenül közelebb állnak egymáshoz, mint a majmok bármelyikéhez, s ezért az összes emberfajtákat egész bizonyosan egyetlenegy alaktól származónak kell tartanunk”. Legfeljebb annyit engednek meg, hogy némely kihalt ősemberalakok – így a homo primigenius néven emlegetett „neandervölgyi ember” – nem sorolható a mai ember biológiai fogalmi körébe.
Az újabb embertani és örökléstani kutatások ezt a monofiletikus elméletet igazolják. A fő emberfajtákon belül és azok határterületén kialakult alfajok és változatok, a legvégletesebb típusokat egymással szakadatlan láncolatban összekötő átmeneti emberalakok szinte megszámlálhatatlan sokaságának a megismerésével végleg az egyfajúság javára billent a mérleg. Az összes emberfajták génállományában közös, de minden állatfajtánál hiányzó, öröklődő fizikai és lelki tulajdonságok az emberi nem ősi egysége mellett vallanak. Ezért ma a legilletékesebb tudósok a fajtákat és változataikat – a neandervölgyi embert is ideértve – külső és belső okokra visszavezethető, évezredes osztódás és kereszteződés eredményének tartják; valamennyien az „értelmes ember” (homo sapiens) biológiai fajának az alfajai és változatai, vagyis nem fajok, hanem fajták.
« [I] EMBERFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
AZ EMBER ÉLETKORA »



Hóman Bálint munkái
http://mek.niif.hu/07100/07139/html/0011/0002/0002-3ca.html[2021. 06. 19. 16:25:01]
« FAJ VAGY FAJTA? KEZDŐLAP ŐSEMBEREK – ŐSMAGYAROK [I] EMBERFAJTÁK
ŐSFAJTÁK »
AZ EMBER ÉLETKORA
Az emberiség életkorát régebben a bibliai időszámítás és a délszaki magaskultúrák vélt kora alapján hat-nyolcezer esztendőre, a valósághoz képest elenyészően rövid időre becsülték. Később a régészeti emlékek nyomán már tízés tízezer évekről beszéltek. A diluviális emberfajták egyre sűrűbben napvilágra kerülő testi maradványainak és életük tárgyi emlékeinek vizsgálata alapján ma már a geológiai negyedkornak a jégkorszak nagy kataklizmáit megelőző meleg korszakába, sőt a harmadkor végére vezetik vissza az ember családfájának gyökereit. A természettudósok félmillió, sőt egymillió évre teszik az ember életében bekövetkezett eljegesedések és felmelegedések időtartamát, legalábbis két-háromszázezer évre a dilúvium emberével kapcsolatos legrégibb kőkultúrák életkorát. Az archeológusok óvatosabban mozognak a nagy számok világában, de ők is tízezer évekről beszélnek. Bennünket, történetkutatókat ezek a számok kevésbé érdekelnek, inkább az ősi kultúrák összefüggéseinek és egymásutánjának a tisztázására, az emberi műveltség fejlődésének megismerésére törekszünk.
« FAJ VAGY FAJTA? KEZDŐLAP ŐSEMBEREK – ŐSMAGYAROK [I] EMBERFAJTÁK
ŐSFAJTÁK »



Hóman Bálint munkái
http://mek.niif.hu/07100/07139/html/0011/0002/0003-3cb.html[2021. 06. 19. 16:25:12]
« AZ EMBER ÉLETKORA KEZDŐLAP ŐSEMBEREK – ŐSMAGYAROK [I] EMBERFAJTÁK
EURÓPAI EMBERFAJTÁK »
ŐSFAJTÁK
Földünk első ember lakói – mai tudásunk szerint – a chellesi és vele egykorú más paleolith kultúrák kezdetleges kőeszközeit készítő ősemberek voltak. Az emlékek geológiai helyzetéből és földrajzi elterjedéséből megállapítható, hogy a chelles-i ősember a dilúvium egyik hosszú meleg időszakában – a geológusok szerint mintegy 430 000–230 000 évvel ezelőtt – tűnt fel Délnyugat-Európában, s onnét kiindulva jutott el északon a Rajnavonalig, délen Észak-Afrikán át Indiáig.
A chelles-i kőkorszakot követő jégkorszakban bukkanunk a Kárpátok vidékén az acheuli ősember műveltségének Nyugat-Európában már fejlettebb emlékeire. A kora-moustiéri kultúrával érintkező acheuli kultúra életkorát a geológusok 230 000–180 000 évre teszik.
A chelles-i és acheuli ősembereket némelyek az egy-egy csonttöredékből rekonstruált „piltdowni” és heidelbergi, ún. előemberekkel azonosítják, de hiteles testi maradványaikat eddig nem ismerjük. Csontjaik elporladtak, aminthogy a jóval fiatalabb moustiéri ember maradványait is jórészt megemésztette az idő. Százezer számra előkerült kőeszközei mellett alig negyedszáz ép csontváz és körülbelül négyannyi töredék jutott napvilágra.
A dilúvium egyik régebbi jégkorszakában Nyugat-Európában és a Földközi-tenger északi partvidékén virágzó, de később Közép- és Kelet-Európában is elterjedt moustiéri műveltség moustri, vagy neandervölgyi embere is dél felől jött Európába. A rhodesiai, kármelhegyi, ngadongi, punini csontleleteknek, s a mellettük és másutt is talált moustiéri típusú kultúráknak a tanúsága szerint rokonai éltek Dél-Afrikában, Palesztinában, a délkeleti szárazfölddel akkor még összefüggő Indonéziában, Melanéziában és Amerikában is. Európában átélte több felmelegedés és eljegesedés idejét, de az újabb jégkorszak beköszöntése után elbukott az egyre zordabbá vált természettel s tán a fiatalabb fajtákkal vívott küzdelemben. Európából kiveszett, bár némelyek szerint az aurignaci, mások szerint a cromagnoni emberek az ő leszármazói volnának. Ivadékait ma a déli földrészeken is hiába keressük; csupán az ausztráliai s tán a paleomelanéziai fajta tekinthető egyenes leszármazójának.
Helyét Afrikában, az Indiákon és a Csendes-óceán szigetvilágában fekete bőrű negrid, Kelet-Ázsiában sárga bőrű mongolid fajta ősemberek foglalták el. Ha helytáll az, a komoly érvekkel alátámasztott elmélet, hogy a különböző emberfajták családfájának gyökerei törpe növésű ősökhöz vezetnek, ezeknek az ősfajtáknak a maradékát kell látnunk a ma is élő negrid s a csupán ásatag alakban ismert mongolid típusú pigmeus és pigmid fajtákban, kettejük keresztezését a hottentotta-busman földről ismert khoisanid fajtában.
Indiában és a szigetvilágban a negrid őslakók nyomába lépő fekete bőrű, de az európai fehér embert formázó melanid fajta őse már – úgy lehet – az aurignaci ember előhírnöke.
Az aurignaci ősember a moustiéri jégkorszakot felváltó meleg időszakban bukkant fel a kihalóban lévő neandervölgyi ember egykori lakóterületén. Mint chelles-i és moustiéri elődei, ő is délnyugat felől jött Európába, s nyugatról kiindulva jutott el Indiáig és az indonéziai szigetekig. Települési területe északon az Alpesek, a Kárpátok, a Kaukázus, a Hindukus, a Himalája magas hegyvonulatáig terjedt, délen a dél-afrikai partokig, nyugati irányban Amerikába is eljutott.
A capsai és aurignaci kultúrák embere korábban ismeretlen, s a moustiéri kultúrából le nem vezethető magasabb műveltséget, fejlettebb ízlést, finomabb formákat, művészi kifejezőkészséget hozott magával. Az észak-afrikai és indiai, ausztrálid és negrid őslakók sem erőben, sem értelemben nem tudtak vele mérkőzni. Elpusztultak, vagy kitértek előle. Afrika belsejébe, India partvidéki hegységeibe és a szigetvilágba húzódtak vissza. Csupán egyes töredékeik maradtak vissza a hódítók társaságában. Ily visszamaradt negrid ősembert kell látnunk az aurignaci korszak végén Monakóban élt khoisanid típusú grimaldi ősemberben.



Hóman Bálint munkái
http://mek.niif.hu/07100/07139/html/0011/0002/0003-3cb.html[2021. 06. 19. 16:25:12]
A francia, délnémet és magyar területen virágzó sollutréi vagy szeleta kultúra emberét nem ismerjük. Az újabb vélemények szerint ez a műveltség hazánk földjén kelt életre, s mint egykor az acheuli kultúra is, innét vándorolt a hidegebb idő beköszöntésével nyugatra. Ennek a kései aurignaci és korai magdaléni kultúrával egykorú műveltségnek az embere aurignaci fajta volt-e, avagy más fajtának a gyermeke, a jövőkutatás van hivatva eldönteni. A magdaléni műveltség már kétségtelenül a cromagnoni ember alkotása.
A cromagnoni ember, akit egyesek a neandervölgyi, mások az aurignaci embertől próbáltak származtatni, de – úgy vélem – tévesen, az utolsó jégkorszak derekán tűnt fel Délnyugat-Európában. Jégkori életének és tevékenységének a Pireneusok, Dél-Gallia és az Atlasz hegység barlangjaiban korunkra jutott emlékei, az addigiaknál könnyebben kezelhető, ügyesebb, művészi ízléssel formált és díszített eszközei, a barlangok falára festett és rajzolt, kőbe vésett és csontra karcolt alkotásai feltűnően fejlett művészi tehetségről, nagy valóságérzékről, alkotóinak gyakorlati szelleméről és minden addigi kultúránál magasabb színvonalú műveltségről tanúskodnak. Tiszta vérű és aurignaci elemekkel kevert ivadékai a jég visszahúzódása nyomán jutottak el az Északi-tengerig, a Skandináv-félszigetre és a Rajna-Visztula közén a Keleti-tenger partvidékére. Szőke hajú és kék szemű ivadékait emlegeti az ó-egyiptomi hagyomány mint „szőke líbiaiakat”, de nyomára bukkanunk a Kanári-szigetek guancsó lakói közt, és az amerikai régiségben is, valamint a mai paleoamerikai fajták körében. A vele rokon chancelade-i ember oldalági ivadékát viszont a mai eszkimó fajtakörben kell keresnünk.
A magdaléni jégkorszak vége felé Nyugat-Európában, majd az Alpesektől északra eső közép-európai tájon is a cromagnoni ember szomszédságában és társaságában tűnik fel, de az újabb leletek vallomása szerint már korábban is vele együtt élt a tájói, azili, ofneti kultúrák furfoozi ősembere, valamint az újabb kőkor sumer műveltségét és ún. „harangedény kultúráját” kitermelő pyreneusi ősember.
A ma élő fehér bőrű emberfajták kivétel nélkül ezeknek az ősfajtáknak a leszármazói, s velük egy törzsről sarjadtak Amerikának indianid és eszkimoid gyűjtőnéven emlegetett különböző emberfajtái is.
« AZ EMBER ÉLETKORA KEZDŐLAP ŐSEMBEREK – ŐSMAGYAROK [I] EMBERFAJTÁK
EURÓPAI EMBERFAJTÁK »



Hóman Bálint munkái
http://mek.niif.hu/07100/07139/html/0011/0002/0004-3cc.html[2021. 06. 19. 16:25:23]
« ŐSFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
FÖLDKÖZI-TENGERI FAJTÁK »
EURÓPAI EMBERFAJTÁK
A fajtákat összekötő rokoni kapcsolatok áttekintésének megkönnyítésére az európai fajtakörön belül szükségesnek véltem négy szűkebb fajtakör megkülönböztetését. Ezeket az őskori szétszóródás után – nézetem szerint elfoglalt helyzetükhöz képest földközi-tengeri, északi-tengeri, tengermelléki és kontinentális fajtaköröknek nevezem, s a négy fiatalabb európai ősemberfajtára – az aurignacira, a cromagnonira, a pireneusira, a furfoozira – vezetem vissza. E csoportokon belül a főfajták megjelölésére is legalkalmasabbnak tartom az ősidőkre utaló tágabb tartalmú földrajzi neveket, aminők a mediterrán, atlanto-mediterrán, orientális, indid, északi, paleoeurópai, alpesi, kelet-európai, eurázsiai, vagy turáni, délkelet-európai, dinári, elő-ázsiai elnevezések. A kelet-balti és taurid nevek a kelet-európai és elő-ázsiai fajtának csupán egy-egy töredékére illenek, s fajtanévként való alkalmazásuk éppoly elhibázott, mint az egyes népekre utaló s nálunk újabban szívesen használt ugoros, törökös, dél-magyar, armenoid, sémita nevek használata.
A fajták rokoni kapcsolatainak tisztázása során különös figyelmet fordítottam az eddig jelentőségükhöz mérten nem méltatott euroamerikai összefüggésekre. Az amerikai fajták nemcsak földrajzi helyzetük, hanem biológiai fajtajellegeik szerint is köztes helyzetet foglalnak el az ázsiai sárga bőrű és az európai fehér bőrű emberfajták közt. Ezért semmiképpen sem tudom magamévá tenni azt a közismert tanítást, mintha az indianid néven összefoglalt, de az európai fajtákhoz hasonlóan négy vagy legalábbis három fajtakörbe tartozó amerikai emberfajták az ázsiai sárga bőrű fajtakörnek valamikor keleti irányba kivándorolt szélső ágazatának az ivadékai volnának. Ellenkezőleg: az amerikai fajták egyik csoportja – a margid és lagid fajták, valamint az eszkimoid fajta is határozottan európai jellegű, s a hosszú koponyájú földközi és északi fajták közeli rokona; az ázsiai fajtákhoz vajmi kevés közük van. Egy másik csoport a túl rövid koponyájú tengermelléki fajtákhoz áll közel, míg a harmadik átmeneti alak, s köztes helyzetet foglal el az ázsiai és az európai rövid koponyájú fajták közt.
« ŐSFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
FÖLDKÖZI-TENGERI FAJTÁK »



Hóman Bálint munkái
http://mek.niif.hu/07100/07139/html/0011/0002/0005-3cd.html[2021. 06. 19. 16:25:34]
« EURÓPAI EMBERFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
ÉSZAKI-TENGERI FAJTÁK »
FÖLDKÖZI-TENGERI FAJTÁK
Az Atlanti-óceán, a Földközi-tenger és az Indiai-óceán partvidékét, félszigeteit és szigeteit ősidők óta aurignaci és cromagnoni eredetű, hosszú koponyájú, dolichocephalus keskeny és magas arcú, arányos termetű, egyenes és keskeny orrú, nagy szemű, puha hajú és hullámos fürtű emberek népesítik be. Közülük a földközi-tengeri embert alacsony növése, kecses termete, barnásfehér bőre, sötétbarna szeme és fekete haja különbözteti meg a magas növésű, izmosabb termetű, rózsásfehér bőrű, kék szemű és szőke hajú északi-tengeri embertől.
A földközi-tengeri ősfajta vonásait leghívebben őrzi a mediterrán világ szigetein és hegyi tájain viszonylag elszigetelten élő földközi-mediterrán vagy ibero-inzularis fajta. Ivadéka ma Hiberniától és Britanniától Krétáig és Ciprusig a szigeteken, Hispániától Kis-Ázsiáig a félszigeteken, Dél-Franciaországban és Északnyugat-Afrikában él, s az ír, spanyol, délfrancia és délolasz népek fő alkotóeleme.
Az Atlanti-óceán partvidékén és a Balkán-félszigeten a földközi ember északi keveredése nyomán magasabbra nőtt és nehézkesebbé lett. Ez a testalkat jellemzi a portugál, spanyol, makedón, angol, újgörög, bolgár, román földön élő atlanto-mediterrán vagy makedón fajtát.
A kissé világosabb bőrű orientális fajta hajlott orrának és megrövidült koponyájának tanúsága szerint erős tengermelléki hatáson ment keresztül. E fajtából sarjadtak a babiloni, asszír, héber, arab és más sémita népek. Közelről rokon vele az igen korán erőteljes negrid, majd északi és tengermelléki hatáson keresztülment vöröses bőrű ó-egyiptomi fajta. Kevés egyenes leszármazója ma is Egyiptomban és itt-ott Észak-Afrikában él a hámita népek: koptok és berberek között. Negrid keresztezésű ivadéka az afrikai fajtakörbe sorozott ethiopid fajta.
Az ősfajtának keletre szakadt ágazata az Indiában élő indid fajta. Az idegenektől mereven elzárkózó kasztszellem következtében ez a fajta csupán az északi fajta árja népelemekkel vegyült, s így alakult ki az ősfajtához közelebb álló déli-indid fajta, s a magasabb növésű és világosabb színű északi-indid fajta, míg a veddid fajta valószínűleg indid-melanid keveredésre vezethető vissza.
« EURÓPAI EMBERFAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
ÉSZAKI-TENGERI FAJTÁK »



Hóman Bálint munkái
http://mek.niif.hu/07100/07139/html/0011/0002/0006-3ce.html[2021. 06. 19. 16:25:45]
« FÖLDKÖZI-TENGERI FAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
TENGERMELLÉKI FAJTÁK »
ÉSZAKI-TENGERI FAJTÁK
Az északi-tengeri ősfajta ivadékai közül a cromagnoni ember vonásait leghívebben őrző, hosszú és középhosszú koponyájú (mezocephalus), igen magas növésű, de vaskos termetű és széles arcú dáli fajta egyfelől az Atlasz hegység szőke berberei, a Dordogne-völgy szőke franciái közt, másfelől Északnyugat-Németország, Svéd- és Finnország némely vidékein él.
Az aurignaci hatás nyomait viselő, nyúlánkabb termetű, keskeny arcú északi fajta legzártabb tömegben Svédországban és Németország északnyugati részében él, de fő rasszeleme Nyugat-Finnország. Norvégia, Dánia, Hollandia, Belgium, Anglia, Normandia, Piemont és az erdélyi Szászföld népének is. A régiségben hosszú időn át uralkodó fajtaeleme volt az eurázsiai síkság árja népeinek is.
Az északi és déli fajtából kerültek ki Dél-Eurázsia ókori államalkotó népei: az indoárják, médek, perzsák, görögök, latinok, trákok, kelták, valamint a középkori germán államok alapítói. A délre szakadt északi emberek a történeti fejlődés során felszívódtak a földközi-tengeri eredetű őslakosságba, s eredeti fajtajellegeik csak itt-ott ütköznek ki az alfajták, így az atlanto-mediterrán és az északi-indid fajták sajátos alkatán.
Az északi fajtának kontinentális – alpesi, eurázsiai, kelet-európai – fajtákkal keresztezett leszármazói még az Izlandban, Skóciában, Dániában otthonos, sötétebb színű anholti fajta, az észak-oroszországi finn népek közt gyakori fenno-nordikus fajta, s a finn és török népek közt, valamint az orosz népben is előforduló riazan fajta.
« FÖLDKÖZI-TENGERI FAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
TENGERMELLÉKI FAJTÁK »



Hóman Bálint munkái
http://mek.niif.hu/07100/07139/html/0011/0002/0007-3cf.html[2021. 06. 19. 16:25:56]
« ÉSZAKI-TENGERI FAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
KONTNENTÁLIS FAJTA »
TENGERMELLÉKI FAJTÁK
A földközi-tengeri és északi-tengeri fajták települési területén, s eredetileg azok közé ékelődve tűnik fel a pyreneusi ősember túl rövid koponyájú (hyperbrachicephalus), magas arcú, lapos vagy csapott nyakszirtű, közepes növésű, hajlott, sőt horgas orrú, nagy szemű és sötét bőrű ivadéka: a tengermelléki ember. Leszármazói közül a délkelet-európai embert – nyilván északi kereszteződések nyomán – nyúlánk termete, magas növése, keskeny és hosszú arca, vékonyabb orra különböztette meg az ősi típushoz közelebb álló, alacsonyabb növésű és szélesebb koponyájú, nyomott tojásdad arcú pireneusi, vagy baszk fajta embertől. A délkelet-európai fajta két ágazata közül a dinári fajta a Szudéták, a Jura hegység, a keleti Alpesek vidékén és az Adriai-tenger mellékén, a másik ágazata az eurázsiai nagy síkság déli tengermelléki tájain telepedett meg. Ez utóbbinak délre szakadt ivadéka a mediterrán-orientális kereszteződés nyomán már alacsonyabb, nagy-közepes növésű, szélesebb arcú, zömök termetű és húsosabb s egyszersmind horgasabb orrú elő-ázsiai vagy taurid fajta.
A pireneusi fajta ivadékai ma is az őshazában élnek a baszkok közt, s emellett Dél-Franciaország érintkező területein.
A délkelet-európai ősfajta utolsó kivándorló rajai – úgy látszik – a Kr. e. 2300 körül spanyol földön kivirágzott rézkori „harangedény-kultúrával” egy időben jutottak el mai, franciaországi, dél-németországi, szudéta-vidéki lakóhelyükre, majd – nyilván az illír népvándorlással – Pannóniába, az adriai partvidékre, tengeri és tengerparti utakon pedig Britanniába, Északnyugat-Franciaországba, Észak-Itáliába és Málta, Kréta, Ciprus szigetére.
Az északi keresztezésen keresztülment délkelet-európai fajtával mint bevándorlóval találkozunk Mezopotámiában, Elő-Ázsiában, Kis-Ázsiában, sőt Egyiptomban is. Mindenütt a mediterrán-orientális őslakosságra telepedve tűnik fel. Valószínűleg e fajtából kerültek ki a Kr. e. 5. ezredévben fellépő sumerok, bár némelyek újabban egy északi típusú uralkodóréteget vélnek közöttük felfedezni. A föníciai és karthágói pun gyarmatosokkal Észak-Afrika és Hispánia partvidékén is megjelentek. A mediterrán elemekkel vegyült elő-ázsiai fajta ivadéka ma is ezeken a tájakon él, de az örmény diaszpórával egész Európában, az orientális-elő-ázsiai negrid keveredésű zsidósággal az egész világon elterjedt. A délkelet-európai fajtához tartoztak az eurázsiai síkság hurri-kimméri-géta lovas népei is. Nem lehet kétséges, hogy a Kirgiz-puszta, Dél-Oroszország, valamint Románia, Bulgária lakosságának s a honfoglaló magyaroknak „dinári” elemei a még kevésbé differenciált délkelet-európai fajtajelleget viselő géták leszármazói.
A dinári fajta leszármazói ma is ezeken a területeken élnek: a Szudéták vidékén, Bajorországban, Tirolban, KeletFranciaországban, Észak-Itáliában, de a Kárpát-medencében és a Balkánon, főleg a Dinári-Alpok tövében, az Adria partjain is elterjedtek. A dinári rassz ma uralkodó eleme a bajor, tiroli-német, horvát, bosnyák-szerb, albán népeknek, de igen nagy százalékában szerepel a magyar, román, lengyel, cseh néptestben, s Francia- és Olaszország egyes vidékein is.
« ÉSZAKI-TENGERI FAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
KONTNENTÁLIS FAJTA »



Hóman Bálint munkái
http://mek.niif.hu/07100/07139/html/0011/0002/0008-3d0.html[2021. 06. 19. 16:26:08]
« TENGERMELLÉKI FAJTÁK KEZDŐLAP ŐSEMBEREK – ŐSMAGYAROK [I] EMBERFAJTÁK
EURAMERIKAI KAPCSOLATOK »
KONTNENTÁLIS FAJTA
Európa belső kontinentális tájait, a mediterrán világot észak felől határoló magas hegységek vidékét s a kontinens közép táján az ázsiai magas hegyekig húzódó erdővidéket és mezőséget a furfoozi eredetű – rövid koponyájú (brachicephalus), széles arcú, zömök termetű, rövid orrú, kis szemű, durvább hajú – kontinentális ember szállta meg, s tartja mindmáig birtokában.
A jég olvadása nyomán északi és keleti irányba terjeszkedő kontinentális ősfajtából elsőnek a tundra és az erdő határvidékén otthonos paleoeurópai fajta népek – a lappok, vogul-osztjákok, szamojédok, korjakok, jukagirok, csukcsok, kamcsadálok és más rokon törzsek – ősei váltak ki és húzódtak egyre északabbra, majd kelet felé az Urálig, s azon átkelve Szibériába. Ezek a nagyon alacsony, sőt törpe növésű, sötétbarna bőrű, merev hajú lapponid és szibirid típusú paleoeurópai emberek őrizték meg leghívebben a kontinentális ősfajta eredeti vonásait, míg az alpesi fajtában annak kultúralakját kell látnunk.
A sárgásbarnás bőrű, kis-középnövésű, kerek arcú, tömpe orrú, barna hajú és barna vagy zöldesbarna szemű középeurópai vagy alpesi ember a francia alföldről és az Alpoktól északra eső területről a jégár visszahúzódásával megnyílt hágókon és völgyeken át hatolt be a hegyvidék belsejébe, de rajokat bocsátott ki észak és nyugat felé is, a Skandináv-félsziget és Britannia irányába. Ma is egyik fő alkotóeleme Közép-Franciaország és DélNémetország, valamint Svájc népének, a belgiumi vallon népnek és a walesi keltáknak, de ivadékai élnek Írországban és Angliában, Norvégiában és Dániában, Lengyel- és Csehországban, Magyarországon, s Horvát-, Olasz- és Spanyolország északi tájain is.
A cromagnoni, vagyis északi-tengeri keresztezés nyomait viselő kelet-európai vagy kelet-balti fajtát meghosszabbodott koponyája, szögletes arca, kissé előreálló ajka, homorú orra, fakófehér bőre, kékesszürke szeme és szőke vagy vöröses haja különbözteti meg alpesi rokonaitól. Egyik ágazata még az újabb kőkorszakban átszivárgott a Kárpát-medencébe, s úgy látszik, Itáliába is. Ennek az alpesi fajtához közelebb álló változata lehet az ún. szudéta fajta, melynek ivadékait ma a kárpát-vidéki cseh-morva, tót, lengyel, kisorosz szlávok körében találjuk, alpesi és dinári elemekkel keverten. Sok jel arra mutat, hogy e fajtából sarjadtak a szlávok. A másik ágazat az északi fajta szomszédságából a Kárpáton túli erdővidéken nyomult keleti, majd északkeleti irányba, mígnem elért a Dnyeper-Oka-Volga közi tájra, s ott ősévé lett a finnugorságnak. Innét hatolt később északnyugat felé a Balti-tenger partvidékéig, északkelet felé az Urál hegységig. A kelet-európai fajta ma is uralkodó eleme a balti országok, Finnország és Nagy-Oroszország népének, s egyik fő alkotórésze a történeti magyar fajtának.
A harmadik testvérfajta keletre költözött, s a Tiensan–Tarbagataj–Altaj hegységek tövében telepedett meg. Itt találkozott később a mongolok északnyugatra húzódó ágazatával. E találkozás nyomán alakult ki az őstörökmongol élet- és nyelvközösség. Ezt az eurázsiai vagy turáni fajtát főleg a későbbi fejlődés során szerzett mongolos és elő-ázsiai bélyegei különböztetik meg az alpesi fajtától. Bőre barnásfehér, koponyája rövid, sőt a kaszpi-pontusi kereszteződés nyomán néha túl rövidbe hajló, arca kerek vagy ovális, nyakszirtje gyakran csapott vagy legalábbis egyenes, orra hosszabb, egyenesebb, s néha – ez megint csak a kaszpi-pontusi keveredésre vall – domború, sőt hajlott, szeme és haja barna. Az alpesi és a turáni fajták határvonala mégis nehezen vonható meg, s ez okozza, hogy például a régi szkíták ábrázolásain feltűnő és a magyarországi turáni típusú egyéneket a tudósok gyakorta alpesinek vélték, s az alpesi csoportba sorolták. A turáni fajta utódai ma Szibériában, Turkesztánban, a Kirgizpusztán, Kelet-Oroszországban, Magyarországon és Kis-Ázsiában élnek nagyobb számban, de szórványaival találkozunk valamennyi balkáni nép, s itt-ott az osztrák és svájci németség körében is. Szembetűnőbb mongolos bélyegeket viselő keleti ágazatának leszármazói hazánkban főleg a keleti-török eredetű avar-székely, kabar-palóc, besenyő, kun bevándorlók egykori települési területén élnek.
« TENGERMELLÉKI FAJTÁK KEZDŐLAP EURAMERIKAI KAPCSOLATOK »



Hóman Bálint munkái
http://mek.niif.hu/07100/07139/html/0011/0002/0008-3d0.html[2021. 06. 19. 16:26:08]
ŐSEMBEREK – ŐSMAGYAROK [I] EMBERFAJTÁK



Hóman Bálint munkái
http://mek.niif.hu/07100/07139/html/0011/0002/0009-3d1.html[2021. 06. 19. 16:26:19]
« KONTNENTÁLIS FAJTA KEZDŐLAP ŐSEMBEREK – ŐSMAGYAROK [I] EMBERFAJTÁK
ÁZSIAI KAPCSOLATOK »
EURAMERIKAI KAPCSOLATOK
A fehér bőrű európai kontinentális fajták és a sárga bőrű ázsiai mongolid fajták közt a középen, de az európaiakhoz mégis közelebb állnak a rövid koponyájú amerikai fajták. Ez a rokonság korántsem bizonyítja a három fajtacsoport általában feltételezett közös ázsiai eredetét, sőt inkább ellene szól ennek a feltevésnek. Az amerikai fajtakör összekötő tag lévén az európai és kelet-ázsiai között, és földrajzi elhelyezkedése is ily köztes helyzetről tanúskodván, semmiképpen sem tekinthető az ázsiai fajtakörnek az európaitól legtávolabb álló oldalágának, mint még ma is hirdetni szokták.
Az amerikai fajták testi jellegei odavallanak, hogy őseik a fajták oszlása idejében az ázsiai rokonok elköltözése után is együtt éltek még egy ideig az európai kontinentális ember elődeivel. Ezek mindenesetre közelebb állnak a rövid koponyájú amerikai, brazilid, pampid, pacifid fajtákhoz, mint az ázsiaiakhoz. „Mongolos” bélyegeik az amerikai fajtákon is megvannak, s amennyiben nem a későbbi vérkeveredés emlékei, a fajták szétválását megelőző korból származnak.
Még szembetűnőbb a tengermelléki fajták amerikai rokonsága. Ennek az ősfajtának a sumer bevándorlás előtt semminő kapcsolatai sem voltak Ázsiával. Annál nyilvánvalóbbak amerikai vonatkozásai. A közép- és délamerikai centralid és andid, az észak-amerikai szilvid s más indianid fajtákkal szembetűnően rokon jellegei – a túl rövid koponya és a horgas orr – tekintetében aligha fogadható el az az egyébként tekintélyes oldalról is hangoztatott vélemény, mintha ezek a rendkívül jellegzetes bélyegek itt is, ott is önálló fejlődés során keletkeztek volna, s nem mutatnának genealógiai kapcsolatra. Ellenkezőleg, ezeket a testi bélyegeket egyéb körülmények, így az elő-ázsiai-egyiptomi és közép-európai kulturális összefüggések figyelembevételével a közelebbi rokonság bizonyítékának kell tekintenünk. Ugyan e jellegeknek egyes távol-keleti törzseknél – így a japán és koreai ajnóknál és a melanézeknél – való jelentkezése közvetlen amerikai kapcsolattal magyarázható meg.
Hasonló rokonságot ismerhetünk fel egyfelől a földközi-tengeri és az északi-tengeri fajták, másfelől az Amerika délkeleti, északnyugati és északi peremvidékére szorult hosszú koponyájú paleoamerikai – lagid és margid – és eszkimoid fajták közt. Ezek rokonsága cromagnon-chancelade-i és aurignaci típusú európai emberekkel nyilvánvaló, de ugyanez a kapcsolat megállapítható az európai és amerikai ősfajták, a maiak elődei között is.
A két első csoportnak a mongolokéval közös fajtajellegei az európai kontinentális fajták halovány mongolos bélyegeivel együtt kétségkívül a három fajtakörbe tartozó fajták ősrokonságának a bizonyítékai; más jellegeik azonban arról tanúskodnak, hogy az európai és az amerikai fajták ősei az ázsiai ágazat kiválása után még hosszabb időn át együtt éltek.
E hármas ősrokonságnak s a rokonság fokának végleges tisztázása az embertudomány egyik legfontosabb jövő feladata, de az eddigi nyomokon haladva aligha oldható meg. Elfogadható eredményhez csak a három fajtakör legkevésbé differenciált ősi alakjainak – egyfelől a paleomongol, paleobrazilid és paleoeurópai, másfelől a pireneusi és közép-amerikai, végül a mediterrán-indid és margid-lagid fajtáknak – együttes összehasonlító vizsgálatával juthatunk. Erre, sajnos, mindeddig még kísérlet sem történt. A tudósok, ha észrevették is az indianid és az eszkimoid fajták európai vonatkozásait, megfigyelésükből a következtetéseket nem vonták le. Megakadályozta őket ebben az emberiség ázsiai eredetének a tudományban régóta uralkodó elmélete.
« KONTNENTÁLIS FAJTA KEZDŐLAP ŐSEMBEREK – ŐSMAGYAROK [I] EMBERFAJTÁK
ÁZSIAI KAPCSOLATOK »



Hóman Bálint munkái
http://mek.niif.hu/07100/07139/html/0011/0002/0010-3d2.html[2021. 06. 19. 16:26:30]
« EURAMERIKAI KAPCSOLATOK KEZDŐLAP ŐSEMBEREK – ŐSMAGYAROK [I] EMBERFAJTÁK
ŐSHAZA »
ÁZSIAI KAPCSOLATOK
Az amerikai fajtáknak az ázsiai és az európai fajtákat összekötő jellegét felismerve, a rövid koponyájú és halovány mongolos bélyegeket viselő kontinentális fajták megítélése tekintetében is új útra kell térnünk. Régebben ezeket „mongoloid”, vagyis „mongolos” néven az ázsiai fajtakörbe sorolták, de tévesen. Ha vannak is halovány mongolos bélyegeik, a legjellemzőbb jegyeket hasztalan keressük rajtuk: szemvágásuk egyenes, mongol-redőjük nincs, járomcsontjuk sem oly fejlett, mint a mongoloké. Az újabb vizsgálatok eredménye szerint az európai fehér bőrű fajták körébe tartoznak. Az alpesi és a kelet-európai fajtáknak, s a paleoeurópai lapponid fajtának semmi nyomát sem találjuk Ázsiában. Kelet felé az alpesi ember sohasem jutott túl a Kárpát-medencén és a Visztulavonalon, az e fajta kezdetleges alakjának látszó lapponid ember az orosz nagy tavak vidékén, a kelet-európai pedig az Urál-vidékén. De a később ázsiai területre költözött paleoeurópai szibirid rassz alapjai is kétségtelenül európai, mongolid vonásai változó mértékben vannak, és így legfeljebb átmeneti alak lehet a két fajtakör közt. Ez a jellemzés pontosan ráillik az eurázsiai, vagy turáni fajtára is, amelyik „ősrokonságban van ugyan a mongollal, de anélkül, hogy valaha is mongol lett volna”. A szibériai és a turáni fajta népeken és egyéneken – a keleti tájakon gyakrabban és szembetűnőbben, nyugat felé egyre ritkábban és elmosódottabban – jelentkező mongolos bélyegek a mongol élettársakkal való tartós vérkeveredés nyomán keletkezett másodlagos jegyek.
« EURAMERIKAI KAPCSOLATOK KEZDŐLAP ŐSEMBEREK – ŐSMAGYAROK [I] EMBERFAJTÁK
ŐSHAZA »



Hóman Bálint munkái
http://mek.niif.hu/07100/07139/html/0011/0002/0011-3d3.html[2021. 06. 19. 16:26:41]
« ÁZSIAI KAPCSOLATOK KEZDŐLAP ŐSEMBEREK – ŐSMAGYAROK [I] EMBERFAJTÁK
ATLANTISZ? »
ŐSHAZA
Legnehezebb volt az állásfoglalás az európai fajták őshazájának a kérdésében. Az emberi nem és az emberi művelődés bölcsőjét a bibliai hagyomány Elő-Ázsiában, az egyiptomi és indiai bölcsek elsüllyedt világrészek földjén, amazok Atlantiszon, emezek a Csendes-óceánba merült mesés Anyaföldön keresték. Korunk tudósai és költői földünknek szinte minden táját gyanúba vették; az egyik Közép-Ázsiában, a másik Közép-Afrikában, a harmadik az alpesi és a kárpáti tájakon, a negyedik Délnyugat-Európában, az ötödik Amerikában állapodik meg. Se szeri se száma az egymásnak ellentmondó tudós elméleteknek és fantasztikus elgondolásoknak, de mindannyiuknak van egy közös hibája: alig bizonyíthatók. A szakirodalomban túlságosan meggyökeresedett az ázsiai eredet elmélete; a legtekintélyesebb tudósok hosszú sora tört mellette lándzsát. A mellette felsorakoztatott adatokban azonban semmiképpen sem tudtam meggyőző bizonyítékokat találni. A közkeletű régi tanítás legújabb fogalmazása szerint Irán és Turán lett volna az őshaza, ahonnét előbb a sárga és fekete bőrű fajták, majd a fehér bőrű és rézbőrű fajták is szétágaztak szerte a világba. Az európai fajták egy része – e tanítás szerint – az eurázsiai sztyeppén, az iráni és a turáni népek későbbi országútján költözött volna nyugatra, a földközi és elő-ázsiai fajták délre húzódva árasztották volna el keleti és nyugati irányban a két földrész déli tájait, a sárga bőrűek keletre húzódtak, s e törzsről vált volna le az ősamerikai fajta és az északi irányba kivándorló kontinentális ősfajta s annak egyes ágazatai. Mások szerint a hosszú koponyájú európai fajták ősei Afrikában váltak volna le a fekete bőrű ősfajtáról, s onnét költöztek volna Európába.
Az ázsiai eredet elmélete tetszetős és logikus. A történeti idők európai népvándorlásainak kelet-nyugati iránya, a mai európai művelődés elő-ázsiai és egyiptomi előzményei s a kontinentális fajtáknak némely, az ősázsiai emberével rokon jellegei megerősíteni látszottak ezt a feltevést. Ez az elmélet mégsem oldja meg kifogástalanul a fajok oszlásának problémáját. Sok mindent homályban hagy. Nem adja magyarázatát az európai és az ázsiai fajtákat összekötő amerikai fajták földrajzi helyzetének. Nem magyarázza meg a történet előtti idők nyugat-keleti irányú népvándorlásait. Nem világítja meg az európai emberfajták idejutásának a körülményeit az Ázsiától a jégkorszakban teljesen elszigetelt Európába. De elfogadhatatlan azért is, mert a fehér bőrű európai fajták egyikének sem találtak eddig nyomára Ázsia őstörténetében, viszont odavándorlásuk körülményeivel eléggé tisztában vagyunk.
Az ázsiai eredet elmélete ilyképpen mindaddig puszta feltevés marad, amíg az európai fajták őskori nyomai Ázsiában s az onnét Európába vezető hosszú vándorút állomásain időrendi egymásutánban kimutathatók nem lesznek, s a jégkori átvándorlás lehetősége be nem bizonyul. Annál több nyom mutat nyugat felé: így a történet előtti népvándorlások nyugat–keleti iránya és az európai fajták eddig kevéssé méltatott amerikai rokonsága. A nyugati őshaza feltevésével azután lehetővé válik az ázsiai eredetelmélettel teljességgel megoldhatatlan nehézségek egész sorának a kiküszöbölése.
A fehér emberfajták ősei – éppúgy, mint chelles-i és moustiéri elődeik – délnyugatról jött bevándorlók voltak Európa földjén, és nyugat felől költöztek Afrika északkeleti tájaira, s innét Elő-Ázsián át Indiába is. Vándorlásaik részletes története és településeik kronológiája még nincs tisztázva. A tájkultúrák kapcsolatait és időrendjüket megvilágító régészeti leletekből s a helyükből kiszorított őslakók maradékainak elhelyezkedéséből mégis nyilvánvaló, hogy mindannyian az Atlanti-óceán partvidékén, a későbbi amerikai magaskultúrák földjével átellenben tűntek fel, s innét terjeszkedtek észak és kelet felé.
Ellenkező irányú népáramlásokra a történet előtti időkben nem is igen van példa. Az irányt maga a természet szabta meg, mikor a jég olvadásával megnyitotta a szerves élet útját földrészünk északi és magas hegyvidéki tájain, s az észak-afrikai sivatag kiszárításával kelet felé hajtotta az ott lakó állatokat és embereket. Legfeljebb a jég uralmának ismételt beköszöntése alkalmával húzódtak vissza egyes kisebb népcsoportok északról és keletről, Közép-Európa már lakott tájairól délre és nyugatra, mint a Kárpátok vidékén feltűnő ősrégi acheuli és fiatalabb szeleta kultúra vándorlásából következtetik.



Hóman Bálint munkái
http://mek.niif.hu/07100/07139/html/0011/0002/0011-3d3.html[2021. 06. 19. 16:26:41]
Az ősamerikai fajtákkal rokon aurignaci, vagy földközi-tengeri fajta igen korán megszállta Észak-Afrikát, ElőÁzsiát, Indiát, de mindenütt bevándorló volt. Legrégibb ismert települési területe a szudáni hegyvidéktől északra eső afrikai térség. Ez az elhelyezkedése magyarázza meg rokonságát a túlsó atlanti parton élő ősbrazíliai lagid fajtával, s az atlanti partvidéken mellette később feltűnő cromagnoni emberrel. Innét húzódott a moustiéri jégkorszakot felváltó meleg időszakban észak és kelet felé, de egyszersmind Közép-Afrikán át dél felé is. Nyomai a dél-afrikai Cape Flatsig kimutathatók, s már az ó-egyiptomi korban felismerhető nagyon hosszú együttélésre és keveredésre visszavezethető hatása az afrikai fajtakörhöz tartozó ethiopid, sőt kisebb mértékben a neonegrid fajtákon is.
Az Indiák és a szigetvilág peremvidéki őslakóinak – az ausztralid, melanezid, negrid, melanid népelemeknek – mai elhelyezkedése bizonyítja, hogy a földközi eredetű indid fajta nyugatról jött mai hazájába. Afrika őslakói viszont a kontinens belsejének őserdeibe és a déli peremvidékre vonultak vissza az északi tájakat elárasztó nyugati bevándorlók elől.
Az amerikai fajtákkal rokon cromagnoni, furfoozi, pireneusi ősfajtáknak meg éppen semmi nyomuk sincs Ázsiában a történet előtti időkben. E fajták ivadékai az árják, őstörökök, a sumerok és a szibirid népek bevándorlásával Kr. e. 5000–3000 közt érkeztek meg ázsiai hazájukba. Amikor ezek ősei az utolsó jégkorszak derekán a délnyugat-európai barlangokban megtelepedtek, Eurázsiában még javában állt a jég uralma. Szibéria jéggel borított tájai lakhatatlanok voltak, és bár Irán és Turán földjén ekkor is éltek emberek, ők az eurázsiai sztyepp közepén hullámzó hideg vizű beltengeren s az azt környező sós mocsarakon semmiképpen sem vergődhettek át. Az átjáró út itt csak akkor nyílt meg, amikor a mai Földközi-tengert, Kaszpi-tengert és Aral-tavat is magában foglaló beltenger többi része kiszáradt. Hasonló viszonyok akadályozták azt is, hogy az amerikai fajták a mai Bering-szoros vidékén hatolhassanak át a nyugati kontinensre.
A leletekből ismert települések helyzetének és időrendjének tanúsága szerint az aurignaci, a cromagnoni, a furfoozi és a pireneusi ősemberek mind délnyugatról, a spanyol félsziget és az Atlasz hegység vidékéről kiindulva árasztották el Európát és Ázsiát.
Közülük a legjellegzetesebben a fehér bőrű cromagnoni ember az utolsó jégkorszak derekán tűnt fel e vidéken. Műveltsége kezdetben is haladottabb a korábbi euroafrikai őskultúráknál. Mai mértékkel mérve is fejlett művészi érzéke és tehetsége, kiváló formaérzéke és gazdag képzelete kétségkívül hosszabb kulturális fejlődés eredménye volt. A cromagnoni ember művészete nem születhetett meg minden előzmény nélkül a dermesztő hidegben barlangok mélyén életéért és megélhetéséért küzdő kezdetleges ember lelkében. A barlangok művészlelkű ősembere minden jel szerint a dilúvium utolsó jégkorszakában elpusztult meleg égövi őskultúra emberének nagy sorscsapást túlélő ivadéka.
Aligha lehet kétségünk afelől, hogy valami végzetes katasztrófa sodorta az atlanti partvidék védelmet adó barlangjaiba, s ez a katasztrófa nem lehetett más, mint a világszerte élő őshagyományból ismert vízözön. A világ egymástól távol eső tájairól több száz változatban ismert vízözönmondákból nyilvánvaló, hogy az ember átélte a jégkorszaknak ezt a szörnyű sorscsapását. De a legrégibb mondák – a hindu Mahábhárata, az egyiptomi Atlantiszmonda, a Biblia, az ómexikói feliratokból ismert amerikai hagyományok és az évezredek óta elszigetelten élő óceáni és sarkvidéki szigetlakók ajkán is fennmaradt szájhagyományok – megrázó részletei szerint a diluviális ember nemcsak szemtanúja és károsultja volt a nagy világpusztulásnak, a rázúdult veszedelem nagyságát és végzetes hatását is felismerte. Ehhez mindenesetre már fejlettebb értelemre és műveltségre volt szüksége. Ez az értelem és műveltség képesítette arra, hogy puszta életén túl mindenét elvesztvén, romba dőlt régi otthonából kitaszítva, s a hideg elől barlangok mélyére menekülve, a kényszerű új életformák közepette is egészen napjainkig tartó új kultúrfejlődés megindítójává legyen. Értelme és műveltsége avatta küzdőképes ellenfelévé a barlangi lakhelyükről kiűzött fenevadaknak és a hegyvidéken kóborló vad embertörzseknek, amelyekről ősi hagyomány alapján már Platón megírta, hogy „ha az istenek vízzel árasztják el a földet, a hegylakók, az írástudatlanok és műveletlenek életben maradnak, de aki a városokban él, elmerül a vizek árjában”.
A kezdetleges és műveletlen ősfajták mellett már a dilúvium utolsó jégkorszakát megelőző időkben is éltek a műveltség magasabb fokán álló emberek és kultúrák. A magdaléni és azili műveltséggel egykorú délszaki kultúrák színvonala, az óegyiptomi, sumer, óindiai vallásrendszerek, az írás ismerete, a csillagászati tudomány és az



Hóman Bálint munkái
http://mek.niif.hu/07100/07139/html/0011/0002/0011-3d3.html[2021. 06. 19. 16:26:41]
építőművészet fejlettsége évezredes előzményekre mutatnak. Ősrégi időre utalnak az óindiai és a középamerikai mondában egyaránt tizennyolcezer évig uralkodó tizenkét őskori dinasztiáról, Egyiptomban az atlantiszi bölcsek tizenháromezer évi uralkodásáról fennmaradt hagyományok is. Az emberiséget végveszedelembe döntő vízözönről, sőt több vízözönről, a tengerek áradásáról és lefolyásáról, a hegyek kiemelkedéséről és lakott szigetek elsüllyedéséről, a földre hulló égitestekről és a holdtalan aranykorról, az ősvilági szörnyekkel – sárkánnyal, hidrával, óriásokkal – viaskodó emberről a világ egymástól távol eső részein fennmaradt hagyományok meg éppen időtlen időkről beszélnek. Ezeknek az ősrégi kultúráknak kialakítója és hordozója az aurignaci törzsről sarjadt földközi-tengeri ember volt. Nincs tehát semmi túlzás abban, hogy a nála testileg és lelkileg haladottabb, s vele műveltségben legalábbis egyenrangú cromagnoni fajtát hasonló színvonalú elpusztult őskultúra emberének tartjuk.
A világpusztulás miatt kezdetleges életre kényszerült barlanglakó ősember új lakóhelyére magával vitte régi tudását, ismereteit, művészetét, de nem tudott velük élni, mint régebben tette. Utódainak lelkében is ott égett a régi értelem tüze, de ezeknek ismeretei már megfogyatkoztak, műveltségük lassan elhanyatlott. Az új életformák közt sok minden értelmetlenné vált, feledésbe merült vagy más értelmet kapott. Az ősember gondolatvilágát a jégkorszakban és azután még évszázadokon és évezredeken át a létért való küzdelem mindennapi gondjai, az élelemszerzés és a ruházkodás, az önvédelemből vívott harcok töltötték be. Műveltségének csupán az új életviszonyok közt is gyakorlati értékkel bíró elemei maradtak meg. Szerszámait, ruházatát, harci és vadászfegyvereit, a napi munka eszközeit kellett tökéletesítenie. Művészi érzékét ezek formálásában és díszítésében érvényesítette, de fényűzésre, művészkedésre, elmélkedésre nem sok ideje maradt. Lelkében mégis megőrizte az ősöktől örökölt művelődéskészséget, hogy utódai majdan jobb életkörülmények közt fokról fokra előrehaladva, a réginél is magasabb színvonalra emeljék az emberi műveltséget.
A hanyatlásnak ez a folyamata az emberiség történetéből nagyon jól ismert jelenség. Az egykor oly magas műveltségű egyiptomi, indiai, amerikai ősnépek leszármazói tőlük idegen magaskultúrák közvetlen szomszédságában is szinte a szemünk láttára süllyedtek fokról fokra mai alacsony életszínvonalukra, s haladnak feltartóztathatatlanul a felszívódás vagy kihalás, avagy más népekbe olvadva új kulturális fejlődés felé. A pireneusi, balkáni, kaukázusi és más hegyvidéki néptöredékek, hatalmas népeknek a magas hegységekbe menekült utódai hegyes-völgyes kis hazájuk szűk látóköréhez és természeti viszonyaihoz alkalmazkodva élik a maguk kisszerű törzsi életét. Vagy gondoljunk csak arra, miképpen alakult át a mai életünk a reánk szakadt háborús világban, hány, korábban nélkülözhetetlennek vélt szükségletünk és igényünk kielégítéséről, hányféle anyagról, eszközről, élvezetről, kedvtelésről kellett lemondanunk! Gondoljuk el, hova hanyatlana a rombolások nyomán máris lezüllött kultúránk, ha ez az állapot hosszú évtizedekre, sőt évszázadokra állandósulna, s minden törekvésünket és munkánkat megbénítaná, minden anyagi értékünket elpusztítaná az ádáz és kíméletlen harc. A tények ismeretére alapított hitem szerint így történt a jégkorszakban is: így pusztult el a barlanglakó ősember régi kultúrája, bármily merésznek tessék is ez a feltevés.
« ÁZSIAI KAPCSOLATOK KEZDŐLAP ŐSEMBEREK – ŐSMAGYAROK [I] EMBERFAJTÁK
ATLANTISZ? »



Hóman Bálint munkái
http://mek.niif.hu/07100/07139/html/0011/0002/0012-3d4.html[2021. 06. 19. 16:26:52]
« ŐSHAZA KEZDŐLAP ŐSEMBEREK – ŐSMAGYAROK [I] EMBERFAJTÁK
FAJI LÉLEK »
ATLANTISZ?
De hol lehetett ennek az ismeretlen magasabb kultúra világából jött ősembernek a régi hazája? Választ e kérdésre a tudományban rendszerint nagy kétkedéssel mérlegelt, sőt mosolyogva bírált őshagyományok adnak. Az ismeretlen korú amerikai őshagyományok az ottani népek „keleti őshazájáról” beszélnek. Tudják, hogy a tengerentúlról, vagyis Európa irányából jöttek valamikor bevándorlók nyugatra. A cromagnoni eredetű kelták, a pireneusi törzsről sarjadt punok és az aurignaci származású egyiptomiak egyaránt tudtak az atlanti őshazáról. A druidák szerint a kelta nép egy része őslakó, más része északról jött, egy harmadik csoport valamikor az ősidőkben egy délnyugati nagy szigetről érkezett Gallia földjére. A vállalkozó szellemű föníciai hajósok nem egy kísérletet tettek ennek a szigetnek a felkeresésére, s egyikük-másikuk – hiteles régészeti leletek tanúsága szerint – el is jutott Amerikába. Az egyiptomi papok a sziget nevét és pusztulásának történetét is ismerték.
Az ázsiai eredet hirdetőinek kétségkívül igazuk van abban, hogy az európai fajták őshazáját semmi esetre sem kereshetjük a délnyugat-európai „zsákutca” peremén, ahol először feltűntek, de aligha kereshetjük KözépAfrikában sem, a feketék forró égövi hazájában. Az amerikai származtatásnak is igen nagy nehézségei vannak, a két földrészt elválasztó óceán miatt. Nem hunyhatunk tehát szemet azok felett az ősi európai, észak-afrikai és amerikai hagyományok felett, amelyek a két földrészt egykor összekötő, illetőleg közöttük elterülő szigetről vagy földrészről regélnek.
Platón Timaioszában olvassuk, hogy a bölcs Szólón világjáró útján Egyiptomba is eljutott, s itt Szaisz városában a régi dolgokban járatos papoktól hallott Atlantisz szigetéről. A papok szerint „az ő templomaikban ősidők óta feljegyzik és megörökítik mindazt, ami szép, nagy, vagy bármi tekintetben érdekes, történt akár a görögöknél, akár Egyiptomban, akár más vidéken”. Ezekből a régi írásokból mondották el a következő történetet: „Valaha a legnagyobb vízözön előtt az a város, amely most az athénieké, a legkiválóbb volt a háborúban, s a legkitűnőbb törvények alatt élt. Azt mondják, itt születtek a legszebb tettek és a legszebb államrendszerek mindazok közül, amelyekről csak hallottunk az Ég alatt. (...) Városotoknak sok csodálatos nagy tette van nálunk feljegyezve, de nagyságával és hősiességével egy mégis kiemelkedik közülük: feljegyzéseink elmondják, mekkora hatalmat szüntetett meg egykor a ti városotok, mikor az fennhéjázva vonult Európa és Ázsia ellen, kívülről az Atlantióceánból kelve útra. Akkor még be lehetett járni azt a tengert, mert az előtt a szoros előtt, amelyet ti Héraklészoszlopainak (Gibraltár) hívtok, volt benne egy sziget, és ez nagyobb volt, mint Líbia és Ázsia együttvéve. Innen az akkori utazók átkelhettek a többi szigetekre, ezekről pedig a szemben lévő szárazföldre (vagyis Amerikába), mely ama igazi tenger körül terül el. Mindaz, ami az említett szoroson belül van (tehát a Földközi-tenger), keskeny bejáratú öbölnek tűnik fel: amazt ellenben tényleg tengernek lehet nevezni, s az őt körülvevő földet is teljes joggal mondhatjuk igazi szárazföldnek. Atlantisz szigetén nagy és csodálatra méltó királyi hatalom keletkezett, s ez nemcsak az egész szigeten, hanem sok más szigeten, sőt ama szárazföld (Amerika) egyes részein is uralkodott, s ezenkívül az erre befelé eső földek közül Líbián egész Egyiptomig és Európán Tyrrheniáig (Itáliáig). Ez az egész egy kézbe tömörült hatalom egy rohammal próbálta egykor leigázni a ti és a mi földünket, és mindent, ami a szoroson belül fekszik. Ekkor tárult fel Városotok hatalma minden ember előtt hősiessége és ereje teljében. Felülmúlva mindenkit lelkierőben és haditudományban, előbb a hellének élén, majd a többiek elpártolása folytán kényszerűségből magára maradva és végveszélybe jutva is legyőzte támadóit, s azokat, akik még nem voltak leigázva, megóvta a szolgaságtól, minket többieket pedig, akik csak Héraklész-oszlopain lakunk, önzetlenül felszabadított. Idővel azonban rendkívüli földrengések és özönvizek támadtak, s eljött egy súlyos nap és éjjel, amikor a ti egész hadseregeteket egyszerre elnyelte a föld és Atlantisz szigete is eltűnt a tengerbe merülve.” Másutt elmondja Platón, hogy „nagyjából kilencezer éve annak, hogy kitört a háború azok közt, akik Héraklészoszlopain kívül és belül laktak”.
Az egyiptomi hagyomány hitelét mindenesetre nagyon emeli az Atlanti-óceán és a Földközi-tenger összefüggéséről, és az Európával szemközt fekvő szárazföldről adott, ma is mindenben helytálló kép, és az a körülmény, hogy az Atlanti-óceán mélyén Európától és Amerikától körülbelül egyforma távolságra egy régi, vízbe



Hóman Bálint munkái
http://mek.niif.hu/07100/07139/html/0011/0002/0012-3d4.html[2021. 06. 19. 16:26:52]
süllyedt szárazföldnek tekinthető hegyvonulat húzódik észak-déli irányban, melynek egykor legkiemelkedőbb csúcsait – köztük az Azori-szigeteket – még ma sem borítja víz.
A hagyomány szerint a Kr. e. 10. ezredévben bekövetkezett katasztrófa ideje a cromagnoni ember és a magdaléni kultúra korával – némely régészek számítása szerint annak első időszakával, mások szerint kései virágkorával esik egybe, s így a keleti tartományokat védő „hellénekben” és egyiptomiakban nem volna nehéz az aurignaci fajtából sarjadt földközi-tengeri őslakókra, a támadó atlantiszi népben a cromagnoni fajtára, ennek Líbiát ellepő gyarmatosaiban az egyiptomi történetből ismert „szőke líbiaiakra”, a mai dáli fajta szőke berberek őseire ráismernünk. Az elsüllyedt világrész népének ugyancsak Platónnál jellemzett magasabb műveltsége és művészi törekvései kifogástalan, sőt eddig egyedül kielégítő magyarázatát adják az Afrika északnyugati és Európa délnyugati partvidékén kivirágzott őskori barlangi művészet egyébként érthetetlen színvonalának. Atlantisz története világíthatja meg a mezopotámiai-egyiptomi és az óamerikai művelődési körök közt kétségbevonhatatlanul fennálló szellemi és anyagi kapcsolatokat is.
Az egyiptomi, kelta és amerikai Atlantisz-hagyományok annyira egybevágnak sok tudományosan megállapított ténnyel, hogy ma már a legkritikusabb elme sem haladhat el a szép meséknek és mondáknak kijáró fölényes kézlegyintéssel a klasszikus görög világ legnagyobb tudósának ősi hagyományokból merített elbeszélése mellett.
Csábító gondolat volna az emberiség legősibb hazáját is inkább az atlanti részeken, semmint másutt keresnünk. Egyelőre mégis meg kell elégednünk annak megállapításával, hogy az európai fajták őshazája nyugaton volt, s hogy az ősrokonságok, népvándorlások és őstelepülések történetének ma még megoldatlan problémái a nyugati őshaza feltevésével kifogástalanul megoldhatók.
« ŐSHAZA KEZDŐLAP ŐSEMBEREK – ŐSMAGYAROK [I] EMBERFAJTÁK
FAJI LÉLEK »



Hóman Bálint munkái
http://mek.niif.hu/07100/07139/html/0011/0002/0013-3d5.html[2021. 06. 19. 16:27:54]
« ATLANTISZ? KEZDŐLAP ŐSEMBEREK – ŐSMAGYAROK [I] EMBERFAJTÁK
TÁJ ÉS FAJTA »
FAJI LÉLEK
Korunk magas műveltségű, államfenntartó népeinek faji megoszlását ismerve tán merészségnek tetszik, ha a testi alkatuk szerint osztályozott emberfajtákat és a belőlük sarjadt népeket művelődésteremtő, társadalomszervező és államalkotó képességeik szerint próbáljuk osztályozni. Az emberiség őskorának és újabb történetének tüzetes vizsgálata azonban minden tekintetben igazolja ezt a különbségtételt.
A történet sok ezer éves folyamán végigtekintve egymás mellett élő és egymás nyomában felbukkanó népek hosszú sorával találkozunk. Sorsuk látszatra mindannyiuknak hasonló: élnek, küszködnek, gyarapszanak, hanyatlanak és hosszabb-rövidebb ideig tartó virágzás után elbuknak, felszívódnak, elenyésznek, hogy másfajta elemekkel vegyülve változott alakban keljenek újra életre. A hasonlóság mégsem teljes. A népek történelmi jelentősége korántsem azonos.
Soknak közülük csak a nevét ismerjük, és életüknek néhány mozzanatát. Ezek a népek – gondoljunk csak Afrika és Óceánia ezernyi kis törzsére – szinte észrevétlenül élnek a maguk kis világának szűk határai között, és sorsuk beteltével nyomtalanul tűnnek el anélkül, hogy új vonásokat róttak volna az emberi művelődés arculatára és új színt vittek volna a történelembe. Eltűnnek, még az emlékük is elvész, mert életük fenntartásán túl nem ismernek más célt és magasabb hivatást. Közös nyelvük és szokásaik, azonos világszemléletük és életformáik ellenére sem képesek népi összetartozásuk tudatára ébredni, s a társadalmi és politikai szervezkedés magasabb fokára emelkedni. A közép-afrikai tájakon – így a világosabb színű joruba-négerek földjén – felbukkanó ősi kultúrmaradványok más fajtájú népek művelődésének az emlékei.
Más népek minden vitézségük, tehetségük és művelődéskészségük mellett sem képesek önerejükből nagyobb szervezetek felépítésére. Népi öntudatuk bizonytalansága miatt nem tudnak kisebb politikai közösségek, apró törzsek és rövid életű törzsközi szövetségek kialakításánál távolabb jutni, s még függetlenségük és népi létük eredményes védelmére is képtelenek. Belső harcokban morzsolódnak fel, vagy idegen erők támadása alatt törnek össze, hullanak szét. Egyes töredékeik természettől védett hegyi, erdei, pusztai, folyamközi tájakra, szigetekre és félszigetekre menekülve mentik népiségüket és függetlenségüket. Más csoportok, egész törzsek és népek könnyen alávetik magukat erősebb idegen népeknek avagy más fajta uralkodó csoportoknak. Az idegen uralom alatt azután vagy felszívódnak a rájuk telepedett államszervező népekbe, vagy pedig a másfajta népelemekkel összevegyülve saját nyelvüket adják át az uralkodó rétegnek, idegen vezetés alatt szervezkednek néppé és alakítják ki önálló államszervezetüket.
E történeti értelemben kezdetleges és passzív népekkel szemben az egyéneikben és tömegeikben egyaránt harcos szellemű és vállalkozó kedvű, művelődésre vágyó és uralomra hajlamos, társadalomszervező és államalkotó történeti népek nagyobb közösségekbe tömörülve, kemény harcok közepette, fáradságos munkával alakítják ki a maguk fejlettebb életformáit. Emellett hivatástudattal vállalnak és teljesítenek nehéz kötelességeket, államot alapítanak, művelődést teremtenek és gazdag értékekkel gyarapítják az emberiség erkölcsi és anyagi birtokállományát.
« ATLANTISZ? KEZDŐLAP ŐSEMBEREK – ŐSMAGYAROK [I] EMBERFAJTÁK
TÁJ ÉS FAJTA »



Hóman Bálint munkái
http://mek.niif.hu/07100/07139/html/0011/0002/0014-3d6.html[2021. 06. 19. 16:28:06]
« FAJI LÉLEK KEZDŐLAP ŐSEMBEREK – ŐSMAGYAROK [I] EMBERFAJTÁK
AZ EURÓPAI FAJTÁK JELLEME »
TÁJ ÉS FAJTA
A népeknek ez a sajátos államépítő és művelődésteremtő képessége fajilag meghatározott lelki alkatukkal függ össze. Nem véletlen, hogy a történelem nagy államszervező és művelődésformáló népei vagy legalábbis uralkodó rétegeik, szinte kivétel nélkül ugyanazoknak a fajtáknak a leszármazói voltak.
Testi és lelki alkat egyaránt fontos, egyenrangú jellemzői az embernek mint szétbonthatatlanul természeti és értelmi lénynek. A testi alkat határozza meg élettani értelemben vett fajiságát, a lelki alkat sajátos faji jellemét, egyéni művelődését és történeti szerepét.
Az emberfajták oszlásával az egymástól elkülönülő faji közösségeknek nemcsak a testi jellegei alakultak át, hanem a lelkiek is. A külső életkörülmények és a belső életszemlélet hatása alatt az emberi lélek differenciálódott. Az ősi fajták s az osztódásuk és kereszteződésük nyomán keletkezett újabb fajták és népek mindegyikének megvan a maga évezredes fejlődés során kialakult szellemisége, megvannak sajátos örökölt jellemvonásai. Ezeket a figyelmes szemlélő könnyen észreveszi. Platón szűkszavú meghatározása, mely szerint „a sémita és hámita pénzsóvár, a görög tudomány- és művészetkedvelő, a szittya és a trák bátor”, ma is valamennyire ráillik az üzleti szellemű orientális, a művészlelkű földközi-tengeri és a harcos északi és dinári népekre. Hasonlóképpen találó népjellemzéseket olvashatunk a görög, latin, bizánci és az arab irodalomban.
Az örökölt faji vonások kialakításában nagy, sőt döntő része volt a természeti tényezőknek: a tájak, ahol az emberfajták elődei valamikor az ősidőkben megtelepedtek, egyfelől egyéni hajlamukat követve, másfelől a körülmények kényszerítő hatásának engedve.
Az első ősök egyéni hajlamára visszavezethető hajlandóságok mellett a föld, a táj, az éghajlat, a környezet nevelte egymástól eltérő jellemű fajtákká és népekké az ősemberek leszármazóit. A településre választott vidék fekvése és éghajlata, domborzati viszonyai és vízrajza, állat- és növényvilága, termékei és termőképessége mind-mind befolyással voltak az életformák és a világszemlélet, s velük a faji lélek és a népjellem alakulására.
Az évezredes fejlődés során megállapodott faji vonások mind a tiszta vérű, mind pedig a különböző fajtaelemeket tartalmazó népi közösségek lelki arculatán felismerhetők. Ezek a jellemvonások határozzák meg a népek képességeit és cselekvéseit, történetüket és az emberiség körében betöltött szerepüket.
A forró égöv alatt eltompul az emberi értelem és megbénul az akarat. A hideg égöv emberének még lakható tájain a szűkös életfenntartásért vívott mindennapi kemény küzdelem vágja útját minden magasabb törekvésnek. A sarkvidék eszkimói és szamojédjei s Afrika négerei egyaránt korlátozva vannak tartós és nagyobb vonalú cselekvés, szervezkedés és művelődés kifejtésére.
A mérsékelt égöv délszaki tájainak meleg napsütése és buja tenyészete megtermékenyíti a művelődés talaját. Mélyen járó gondolkodásra és művészi alkotásokra ösztönöz, de egyszersmind ernyeszt, puhít, tétlenségre csábít. Az északi tájak keményebb éghajlata, sivárabb tenyészete megkeményíti, megedzi, munkára, küzdelemre, harcra neveli, leleményességre s körültekintésre szoktatja, kalandokra és nagy vállalkozásokra ösztönzi az embert.
A hegyvidék egymástól elszigetelt és zárt egységet alkotó kis tájai széttagolják a társadalmat, kisszerű életre és kicsinyes gazdálkodásra szoktatják az embert. A hegyvidéken elmélyül a családi érzés és a szülőföld szeretete, de a völgyek népének közösségtudata nem terjed át a többi kistájak népére. A völgyek és a szakadékok, a lejtők és fennsíkok korlátolt láthatára ránehezedik az ember lelkére és megakadályozza a nagy távlatú cselekvésben. A vadban és halban dús erdővidék népének látóköre sem tágabb a hegyvidéki emberénél. A fák eltakarják előle az erdőt és a rajta túl lévő világot. Családi körén túl legfeljebb közvetlen szomszédai érdeklik; közösségi érzése korlátozott. Gazdálkodása is szűk keretek közt folyik. Az erdőben kóborolva zsákmányolással szerzi meg élelmét



Hóman Bálint munkái
http://mek.niif.hu/07100/07139/html/0011/0002/0014-3d6.html[2021. 06. 19. 16:28:06]
és ruházatát, s a termelésnek sokáig nem érzi hiányát. A róna és a tenger végtelen horizontja és a nagy folyók szélesen hömpölygő árja kutatásra, ismeretlen tájak és népek felkeresésére csábít. Nagy távlatokat nyit meg, szélesebb körű szervezkedésre és nagyobb vonalú gazdálkodásra ösztönzi a puszták és mezőségek lakóját.
« FAJI LÉLEK KEZDŐLAP ŐSEMBEREK – ŐSMAGYAROK [I] EMBERFAJTÁK
AZ EURÓPAI FAJTÁK JELLEME »



Hóman Bálint munkái
http://mek.niif.hu/07100/07139/html/0011/0002/0015-3d7.html[2021. 06. 19. 16:28:17]
« TÁJ ÉS FAJTA KEZDŐLAP ŐSEMBEREK – ŐSMAGYAROK [I] EMBERFAJTÁK
KEVEREDÉS ÉS KIVÁLASZTÁS »
AZ EURÓPAI FAJTÁK JELLEME
A könnyű életlehetőségek könnyed, sőt könnyelműségre hajló, gyors felfogású, szellemes, tanulékony, de tunya, szemlélődésre hajlamos, melegszívű, egyenes lelkű, rajongó, de szenvedélyes, hirtelen haragú és indulatában végletes cselekvésekre képes érzelmi lénnyé nevelte a mediterrán embert. Dús képességei a megjelenési formák és a kifejezés, a hitbuzgalom és a politika, a szónoklat és a költészet, a zene, tánc, az ének és a képzőművészetek ihletett mesterévé avatták. Hibái: szélsőséges individualizmusa és ebből következő fegyelmezetlensége, állhatatlansága, hirtelen emelkedő és süllyedő hangulatváltozásai, egymást gyorsan váltó felbuzdulásai és ellankadásai képtelenné tették állandó jellegű nagy közösségek, erős szervezetek létesítésére és fenntartására, tartós és szívós ellenállásra. Ezért vált mindig könnyű martalékává a jól szervezett, fegyelmezett és mindig harcra kész katonai közösségekben fellépő északi hódítóknak, bár azokat később rokonszenves faji tulajdonságainak és műveltségének erejével rendszerint magába olvasztotta.
A nehéz életküzdelem öntudatos és állhatatos, bátor és harcra kész, hidegfejű és gyakorlatias, fegyelmezett és rendszeres, de kalandvágyó, vállalkozó szellemű és gyakorta szertelen indulatú értelmi lénnyé nevelte az északi embert. Ez a lelki alkata egyenesen elhívta a nagyvonalú alkotó munkára, hadseregek és hatalmas államok szervezésére, gyarmatosításra és kereskedésre, a gyakorlati tudományok eredményes művelésére és az ismeretek rendszerezésére. Más fajták és népek lelkivilágát és törekvéseit nem értő és nem is értékelő, egyoldalú önbizalma, saját életszemléletének és törekvéseinek korlátlan tisztelete és határtalan hatalomvágya viszont szükségképpen hívták ki ellene minduntalan az elnyomott vagy akaratuk és ízlésük ellenére boldogítani kívánt népek folytonos lázadozását és támadásait.
A sík és lankás tájak, a fűtermő nagy mezők a maguk széles térségeivel csábítják az embert állattenyésztő gazdálkodásra, s annak fejlődésével párhuzamosan mozgékony harcos szervezetek kiépítésére. Az eurázsiai síkságon nagyszabású pásztorgazdaságot és ennek megfelelő katonai szervezetet alapító káspi-pontusi és turáni népeket öntudatosságuk és tetterejük, katonai tehetségük és elszánt vitézségük, megfigyelőképességük és ravasz körültekintésük, leleményességük és ötletességük a történelem egyik hatalmas társadalomszervező és államépítő tényezőjévé avatták. A pusztai pásztorélettel együtt járó szemlélődő hajlam viszont a természet és a mindenség titkainak a fürkészésére ösztönözte őket. Hadi sikereik és szervező munkáik eredményei bámulatra méltók, de nem voltak maradandók. Akaraterejük hirtelen fellobbanásai váratlan hangulatváltozások nyomán könnyen fordultak csüggedésre, gyors és határozott cselekvéseik óvatos és kétkedő habozásra. Tetterejüket szemlélődő hajlamuk, a fatalizmus lankasztó szelleme bénította meg. Hirtelen magasba szökő hatalmuk rendszerint éppígy gyorsan elhanyatlik. Nomád államaik és birodalmaik hamar szétestek, részekre hullottak és új hódítók vagy kevésbé harcias és öntudatos, de szívósabb és kitartóbb alattvalóik martalékává lettek. Csak más fajta, állhatatosabb és higgadtabb népelemekkel egyesülve tudták biztosítani államalapításaik állandóságát, mint a ma is virágzó oszmán-török, bolgár és magyar hatalom példája bizonyítja.
A dél felé áramló északi és turáni fajta népeket költözésükben a gyors, szinte fergeteges előrenyomulás, katonai szervezkedésükben a rendszeresség és fegyelem, harcaikban a fölényes és meglepő harcmodor, vállalkozásaikban a kalandos szellem és nagy merészség, politikájukban a nagyvonalúság és messzire néző célkitűzés, egész lényükben az önbizalom és a missziós hit jellemzi. Talán ősrégi időkben is ezek a jellemvonások hajtották elődeiket a puhább déli tájakról mindig magasabbra, észak felé, hogy később – a természeti viszonyok változása és túlságos elszaporodásuk miatt megnehezedett életfenntartási lehetőségeik megfogyatkozásával – megedzve lépjenek újra a népek dél felé vezető útjára.
Az északi és a turáni fajtát jellemző szervezőkészség, vállalkozó kedv, harcos szellem és elszánt vitézség jellemezte a tengermelléki fajtának az eurázsiai síkságon megtelepedett kaszpi-pontusi ágazatát, a lovas nomád életformákat elsőnek kialakító hurri-kimméri-géta népeket is. Délre költözött elő-ázsiai ivadékának – a lágyabb éghajlat, a könnyebb életlehetőségek és a belé olvadt mediterrán-orientális elemek hatása alatt – inkább üzleti



Hóman Bálint munkái
http://mek.niif.hu/07100/07139/html/0011/0002/0015-3d7.html[2021. 06. 19. 16:28:17]
szelleme és gyarmatosító tehetsége domborodott ki, s a gyakorlati tudományok mellett a vallásbölcselet, a csillagászat és a művészetek, különösen az építőművészet iránt való hajlama jutott érvényre. Életútját ElőÁzsiában és Egyiptomban is a monumentális építészeti alkotások jelölik.
A tengermelléki és északi kereszteződés nyomait viselő dinári fajtából sem hiányoznak a két ősére jellemző lelki vonások. Az illírek bátor harcosok voltak, és szívesen bocsátkoztak kalandos vállalkozásokba. Bronz- és vaskori kultúrájuk fejlett művészi érzékükről tanúskodik. A balkáni hegyvidékre telepedett délszláv ivadékait és az alpesi tájon megszállt nyugati – francia, bajor, tiroli – fajrokonaikat is sok rokonszenves tulajdonság: nyíltszívűség, kedélyesség, családszeretet, elszánt bátorság, nagy szónoki készség és művészi hajlam s emellett nagy igénytelenség jellemezi. Nagyobb hatókörű és állandóbb politikai és társadalmi szervezetek felépítéséig mégsem jutottak el, s ebben a hegyi táj bénító hatását kell felismernünk.
A hegyi kis tájak szerint tagolt délszláv társadalmak örökös belső torzsalkodásai, az ősi nemzetiségi vérbosszú ma is viruló szokása sokáig útját állta az államszervezet kialakításának. Később is idegenek vezetése és védelme alatt alakították ki a maguk politikai szervezeteit.
Az Alpesek zordon hegyvidékén is így alakult ki a táj hatása alatt a józan, igénytelen, szorgalmas, takarékos, békeés rendszerető, szülőföldjéhez ragaszkodó, de nehézkes, bizalmatlan, anyagiasan gondolkodó és megalkuvásra hajlamos, szűk látókörű és minden nagyvonalú cselekvésre képtelen alpesi fajta lelki alkata. E tulajdonságaiból következett, hogy magát teljesen alá tudta vetni a rátelepedő másfajta népeknek, s nevét, nyelvét, népegyéniségét elvesztve élt tovább, és él még manapság is különböző népek közösségeiben, azok hasznos és munkás, de a közérdek szempontjai iránt másfajta népelemeknél kevésbé fogékony tagjaként.
Az alpesi fajta törzsei egykor a harcos északi törzsek elől kitérve húzódtak át az alpesi hegyvidékre, s a mediterrán őslakosság közé elvegyülve váltak ott és Európa nyugati részén is a később jövő kelta, latin, germán népközösségek tagjaivá. Ez a lassú ütemű szivárgó helyváltoztatás jellemzi az erdővidéken élő kelet-európai fajta népeket is.
A finn-permi népek mai földrajzi helyzete pontosan megfelel a köztük fennálló nyelvrokonság fokának és abban kifejezett történeti kapcsolatainak. Egymástól elszakadván lassan nyomultak előre északkeleti és északnyugati irányba, békésen helyet adva a mögöttük ugyanilyen ütemben előrehaladó rokon népeknek s az ősidők óta nyomukba járó keleti szlávoknak.
A természet és elszigetelt életmódja hallgatag és zárkózott, de mélyen érző és leleményes, higgadt és állhatatos, a szükségben bátor és kitartó, a megpróbáltatások viselésében erős és elszánt, de emellett óvatos, tépelődő, szövevényes lelkületű és sokszor határozatlan lénnyé nevelte a kelet-európai embert. Ezek a tulajdonságai akadályozták sokáig az önálló cselekvésben és nagyvonalú kezdeményezésben, de mikor a fejlődés folyamán erre sor került, faji erényei értékes és megbízható, nyugodt és kitartó államfenntartó elemmé avatták.
Az emberfajtáknak és népeknek lelki alkatuk és szellemi képességük szerint való osztályozása és jellemzése sokszorosan igazolt történeti tényeken és népi jelenségeken alapszik, de korántsem jelenti a mai államfenntartó népeknek avagy azok egyenes fajtaelemeinek rangsorolását. Az alpesi fajta angol, francia, dán, lengyel és cseh éppúgy részese és munkása az őt magába foglaló nagy népi közösségeknek és művelődésnek, mint mediterrán, északi dinári vagy más fajtából sarjadt néptársai, habár eredeti hajlamai és adottságai merőben különböznek azokétól. A kelet-európai fajta finn és szláv elem életerős műveltséghordozó és államfenntartó tényezői a maguk történetileg kialakult népi államainak. A faji jellemnek ez a módosulása, illetőleg a különböző fajtaelemeket egybefoglaló népek sajátos jellemének a kialakulása az évezredeken át folyton ismétlődő vérkeveredések és idegenből befogadott kultúrhatások eredménye.
« TÁJ ÉS FAJTA KEZDŐLAP ŐSEMBEREK – ŐSMAGYAROK [I] EMBERFAJTÁK
KEVEREDÉS ÉS KIVÁLASZTÁS »



Hóman Bálint munkái
http://mek.niif.hu/07100/07139/html/0011/0002/0016-3d8.html[2021. 06. 19. 16:28:28]
« AZ EURÓPAI FAJTÁK JELLEME KEZDŐLAP ŐSEMBEREK – ŐSMAGYAROK [I] EMBERFAJTÁK
A NÉPEK FAJISÁGA »
KEVEREDÉS ÉS KIVÁLASZTÁS
A természeti körülmények változása, és az ősi emberfajták természetes osztódása és kereszteződése nyomán kialakult mai fajták majd mindegyikén felismerhetők a régi vérkeveredések nyomai. Az ősi fajták eredeti vonásait, ha módosultan is, leghívebben őrzik a kevésbé differenciált, elmosódottabb jellegű, sokféle módon rokon kezdetlegesebb emberfajták: Ázsiában a dél-kínai és a hátsó-indiai paleomongol, Indiában és Indonéziában a melanid, Ausztráliában és Óceániában az ausztralid és a paleomelanezid, Afrikában a pigmid és a paleonegrid, Amerikában a paleoamerikai – margid és lagid – s a brazilid és az eszkimoid, Délnyugat-Európában a pireneusi, Észak-Eurázsiában a paleoeurópai – lapponid és szibirid – fajták.
Az egyes fajtakörök legjellegzetesebbnek tartott ágazatai – így a földközi-tengeri fajta mediterrán vagy iberoinzuláris és indid ágazatai, az északi-tengeri eredetű dáli, a kontinentális körbe tartozó alpesi, a mongol tungid, az afrikai neonegrid és az amerikai szilvid, centralid, andid és pampid fajták – a maguk törzsének hosszú belső fejlődés során kialakult hajtásai, bár idegen beütések nyomai is kimutathatók rajtuk.
A többi fajtákon még világosabban tűnnek szemünkbe a kereszteződés jelei. A cromagnoni eredetű északi fajtán aurignaci, a földközi fajtakörbe tartozó atlanto-mediterrán és észak-indid fajtákon északi, az orientálison előázsiai, a kelet-európai fajtán északi-tengeri, a turánin mongol, a dinárin északi, az elő-ázsai fajtán és a negrid fajtakörbe tartozó ethiopid fajtán mediterrán, a mongol körbe tartozó szinid fajtán európai – északi és turáni beütés nyomai ismerhetők fel.
Az osztódás és a kereszteződés folyamata állandó és folytonos, de csak évszázados, sőt évezredes együttélés és meg-megújuló keveredések esetében vezet új fajták kialakításához, helyesebben új fajtajellegek állandósulásához. A kereszteződésekkel minduntalan létrejövő és két vagy több fajta bélyegeit különféle változatokban viselő elemek, átmeneti és köztes emberalakok állandóan köztünk élnek, mégsem hagynak szembetűnő nyomot a népek fajtaképén. Nagy részük kivesz a fejlődés során, más részük visszafajzik egyik vagy másik őséhez, és a faji vonzódás alapján hasonló jellegű egyénekkel házasodva egyik vagy másik fajtába olvad bele. A fajrokon egyének öntudatlanul vonzzák egymást, s ezért a különböző faji alkatú emberek házassága még egyazon nép keretén belül is ritkább s kevésbé termékeny a rokonfajta egyének házasságánál. A vegyes fajta házaspároknak az ivadékai pedig az öröklődés törvénye értelmében egyik vagy másik ősükre fajzanak vissza, s annak fajtajellegeit öröklik.
A fajta asszimilál, de egyúttal szelektál is. Magához hasonítja, felszívja, beolvasztja a rokon lelkeket, de kiválasztja és elkülöníti, öntudatlanul kiközösíti magából a fajképet torzító elemeket. Az öröklés és a kiválasztódás törvényéből következik, hogy a fajta minden keveredés ellenére tovább él a népekben és egyénekben.
« AZ EURÓPAI FAJTÁK JELLEME KEZDŐLAP ŐSEMBEREK – ŐSMAGYAROK [I] EMBERFAJTÁK
A NÉPEK FAJISÁGA »



Hóman Bálint munkái
http://mek.niif.hu/07100/07139/html/0011/0002/0017-3d9.html[2021. 06. 19. 16:28:39]
« KEVEREDÉS ÉS KIVÁLASZTÁS KEZDŐLAP ŐSEMBEREK – ŐSMAGYAROK [I] EMBERFAJTÁK
FAJ, NÉP, NEMZET »
A NÉPEK FAJISÁGA
Ez a természetes áthasonulási és kiválasztódási folyamat magyarázza meg, miként beszélhetünk ma is a legkülönbözőbb fajtaelemekből összetett európai népek faji jellegéről és hovatartozásáról. Ez magyarázza meg, miképpen élhetnek a mai néptestekben kevéssé változott alakban és összefüggő, nagy csoportokban a régi emberfajták mint egy-egy nép uralkodó rasszelemei, s ezek közé ékelve miképpen maradhattak fenn egészen eltérő jellegű, idegen faji csoportok.
Európa népei ugyanazokból a fajtaelemekből tevődnek össze, csak a különböző elemek arányszáma más mindegyik népben. Vannak uralkodó és csoportosan vagy szórványosan előforduló fajtaelemeik. A népek fajiságát az uralkodó rasszelemek határozzák meg. Ily értelemben beszélhetünk mediterrán fajta spanyolokról, portugálokról és írekről, északi fajta svédekről és dánokról, anholti fajta skótokról, alpesi fajta walesiekről, vallonokról, svábokról, dinári fajta bajorokról, horvátokról és bosnyákokról, elő-ázsiai fajta örményekről, szibirid fajta vogulokról és szamojédekről.
A legtöbb nép faji összetétele azonban sokkal bonyolultabb, fajtajellegük tájanként vagy származási csoportonként változó. Az olasz néptestben délen szinte kizárólagos a mediterrán elem, de északnyugaton az alpesi, északkeleten a dinári, Piemontban az északi elem van többségben. A francia nép délen és délnyugaton túlnyomóan mediterrán, a középső részen és északon inkább alpesi jellegű, Normandiában és Elzászban északi, Bretagne-ban pireneusi és turáni, a keleti határvidéken dinári elemek jutottak túlsúlyra. Észak-Németországban az északi és a déli fajta, Bajorországban a dinári elem, a többi déli tartományban az alpesi uralkodik. A fajiságnak ez a tájanként változó jellege mindhárom nagy európai népnél a népi egység és államközösség kialakulása előtti állapotokat tükrözi vissza, s az egyes tájak különböző fajta lakosai és ezek önálló tartományai közt a múltban annyiszor kiütköző ellentéteknek a forrására is világosságot vet.
Még kevertebb, s már nem is annyira tájanként, mint inkább csoportonként elkülönülő a népesség faji alkata Angliában, ahol az északi, mediterrán, alpesi és anholti elemek földrajzi határvonalai mindinkább elmosódnak. Legbonyolultabb és legváltozatosabb a népek fajképe ott, ahol az ősidők óta folytonosan megújuló néphullámok szükségképpen találkoztak: az eurázsiai síkságon és a Kárpát-medencében; Oroszországban és Ukrajnában az otthonos elő-ázsiai dinári s a Nagy-Oroszországban uralkodó kelet-európai és turáni elemek mellett szinte valamennyi európai és ázsiai emberfajtának a képviselőivel és változataival találkozunk. Hasonló keveredésen ment keresztül a Kárpát-medence lakossága is.
Hazánk földje ősidők óta a fajták és népek találkozóhelye. Már a jégkorszakban két emberfajta élt ezen a tájon: a földközi-tengeri és a kontinentális. A rézkori népesség túlnyomó részben mediterrán volt, de már megjelent mellette a kelet-európai, majd az elő-ázsiai és dinári, sőt szórványosan az északi ember is. A bronzkorban, a Kr. e. 2. évezredben, az eddig ismert leletekből következtetve, a népesség többsége egyenlő arányban mediterrán, keleteurópai és elő-ázsiai-dinári elemekből került ki, de az északi, sőt alpesi szórványok sem hiányoztak. Ez az új fajkép minden bizonnyal a trákok és az illírek betelepedésével, s a latinok és egyes görög törzsek átvándorlásával függ össze.
A Kr. e. 1. évezredben a Duna-Tisza közére nyomuló lovas nomád népek turáni és újabb elő-ázsiai elemekkel frissítették fel a régi népességet. Kr. e. 400 óta a kelták bevándorlásával az északi elem szaporodott el. Időszámításunk első századaiban a római légiókkal különféle nyugati, kis-ázsiai, sőt észak-afrikai rasszelemek kerültek Pannónia és Dácia földjére.
A germán népek északi fajta elemeket hoztak a Kárpát-medencébe. Közülük a hosszabb ideig itt élő gepidák maradványai a sírleletekben turáni, kelet-európai, elő-ázsiai, sőt – magyar földön ezúttal első ízben – mongol és szibirid típusú emberek maradványaival együtt szerepelnek. Ezek az új fajtaelemek a hunokkal jöttek a Duna



Hóman Bálint munkái
http://mek.niif.hu/07100/07139/html/0011/0002/0017-3d9.html[2021. 06. 19. 16:28:39]
Tisza közére. A hunok és a gepidák emlékanyagához tartoznak az elég nagy számban előkerült mongol és északi típusú torzított – makrokefál – koponyák is.
Az avarok három évszázados uralma idején a mediterrán és északi elem megfogyatkozott, s a valódi mongolok arányszáma is csökkent. Az itt maradt trák-illír töredékeket is magukba szívó szláv népcsoportok bevándorlásával a dinári elem szaporodott el. A honfoglaló magyarok már túlnyomó részben elő-ázsiai-dinári, s emellett turáni, kisebb számban kelet-európai, alpesi, mediterrán, északi és mongol elemeket találtak az új hazában. Maguk a magyarok a turáni-mongol-szibirid típusú hunokkal és avarokkal szemben a kelet-európai és a turáni fajták bélyegeit viselték magukon.
« KEVEREDÉS ÉS KIVÁLASZTÁS KEZDŐLAP ŐSEMBEREK – ŐSMAGYAROK [I] EMBERFAJTÁK
FAJ, NÉP, NEMZET »



Hóman Bálint munkái
http://mek.niif.hu/07100/07139/html/0011/0002/0018-3da.html[2021. 06. 19. 16:28:50]
« A NÉPEK FAJISÁGA KEZDŐLAP ŐSEMBEREK – ŐSMAGYAROK [I] EMBERFAJTÁK
[II] ŐSMŰVELTSÉG »
FAJ, NÉP, NEMZET
Faj, nép, nemzet manapság untig emlegetett, de gyakorta tévesen értelmezett fogalmak. A fejlődés legősibb fokára vonatkoztatva ugyanannak a tárgynak – egy bizonyos emberi közösségnek – a megjelölésére használható, de mégsem azonos értékű, csupán párhuzamos fogalmak. A „faj” vagy „fajta” a közösség vérségi egységét, tagjainak közös eredetét, a „nép” ennek társadalmi és művelődési egységét, életformáját és világszemléletének azonosságát, a „nemzet” a közösség államszervezeti egységét, politikai egyéniségét és szemléletét fejezi ki.
A fajta és a nép őseredeti alakulások, a nemzet későbbi fejlemény, minden nép történetének későbbi időszakában jelentkezik. A fajta természeti, a nép és nemzet történeti, amaz társadalmi, ez pedig politikai alakulat. Az ember természeti lényként egy fajtához, társadalmi lényként egy néphez, politikai lényként egy nemzethez tartozik.
A fajta közös eredetű, és a közös ősök testi-lelki vonásait viselő emberek és csoportok természetes úton létrejött közössége. A nép egy helyütt és azonos életformák között együtt élő, azonos nyelvű embercsoportok világszemléleti közössége. A nemzet egyazon állami szervezet keretei közt élő egyének és csoportok politikai közössége, az államszervező és államfenntartó nép politikai megjelenési formája.
Az őskorban voltak, s a kezdetleges népek világában ma is akadnak csupán egyfajta embereket felölelő természetes népi közösségek, de a mai népek és különösen a kultúrnépek kivétel nélkül különböző fajta napelemekből tevődnek össze. A történeti életük folyamán erős vérkeveredésen keresztülment népek egységét és fajiságát különböző származású fajtaelemeikre hivatkozva kétségbe vonnunk mégsem szabad. Napjainkban mégis elég nagy erre a hajlandóság.
Az egyik félen teljesen elhanyagolják a lelki tényezők – a nyelv, az érzés, a tudás, az erkölcsiség, a szellemiség és a történeti fejlődésben adott tények értékelését. Pusztán a vér, a származás, a fajiság vizsgálata alapján akarják ősi elemeikre bontani a népeket. A nemzettestből ki kívánják közösíteni a történet folyamán abba beolvadt idegen származású elemeket.
A másik félen a vérkeveredés közismert történeti tényére hivatkozva az ősidőkön túl kétségbe vonják a fajták létezését. Megtagadják a népek fajiságát, s a nemzetben pusztán életszemléleti és akarati tényezők által meghatározott szellemi képződményt látnak. Tagadják, vagy csak egész korai állapotban ismerik el a nép összefüggését a fajjal, s a nemzet szerves kapcsolatát a fajilag meghatározott néppel. A nemzettestbe kívánják iktatni az államfenntartó néppel együtt élő, de idegen erkölcsű és szellemiségű, sőt még az idegen nyelvű elemeket is.
Történeti szempontból ezek az elméletek teljesen elhibázottak. A fajiság kizárólagos történetformáló szerepének a hangsúlyozása és a fajiságtól független, légies szellemi alakulattá hígított nemzet mesterkélt fogalma egyaránt történetietlen elképzelések. A népet az elfajzástól óvó fajvédelmi törekvéseknek mindenesetre megvan a maguk jogosultsága. Ezeknek a szempontoknak a mellőzése nem egy nép bukásának és pusztulásának volt az okozója. Más népeket – s erre a legszebb példát a zsidók régi történetében találjuk – az óvott meg a pusztulástól, hogy ki tudták testükből közösíteni az erkölcsiségük és szellemiségük világába beleilleszkedni képtelen idegen fajta elemeket. A történeti és az erkölcsi értékek magasabb szemszögéből nézve mégis a nép erejének és erényének kell tartanunk, ha az egyénenként, csoportosan, sőt néha nagyobb tömegekben hozzácsatlakozó, vele együtt élő és azonos erkölcsű idegen fajta népelemeket kényszer alkalmazása nélkül, teljesen magába tudta olvasztani anélkül, hogy saját, fajilag meghatározott ősi népi egységét feláldozná vagy megtagadná. Ez a természetes áthasonító folyamat az ősi fajta életerejének a bizonyítéka, és semmiképpen sem jelentheti a népek elfajzását.
A nép és a nemzet fogalmát sem egyik, sem másik történetalkotó tényező oldaláról nem foghatjuk meg, mert kialakításukban egyenlő része volt a természeti és erkölcsi erőknek, s éppen a faj, nép, nemzet szoros fogalmi



Hóman Bálint munkái
http://mek.niif.hu/07100/07139/html/0011/0002/0018-3da.html[2021. 06. 19. 16:28:50]
kapcsolatában nyilvánul meg legszebben az anyagi és a szellemi erők összefüggése és párhuzamos történetalkotó működése.
A fajiság önmagában erős népi öntudat és történeti hivatástudat híján nem formálhat életerős közösséget. A népiség megvallása önmagában, vérségi kapcsolatok, közös hagyományok, azonos világszemlélet és ezekben igazodó cselekvés híján nem jelenti a néphez való tartozást. A politikai összetartozás és érdekközösség tudata önmagában, a sorsközösség belső érzése és a fajiságban gyökerező szellemiség azonossága nélkül nem teremthet igazi nemzeti közösséget.
Fajiság, népiség, nemzetiség: mindhárom egyaránt vér és lélek, érzés és tudat, hagyomány és hivatás, hitvallás és cselekvés szerves foglalata.
« A NÉPEK FAJISÁGA KEZDŐLAP ŐSEMBEREK – ŐSMAGYAROK [I] EMBERFAJTÁK
[II] ŐSMŰVELTSÉG »



Hóman Bálint munkái
http://mek.niif.hu/07100/07139/html/0011/0003-3db.html[2021. 06. 19. 16:29:01]
« FAJ, NÉP, NEMZET KEZDŐLAP ŐSEMBEREK – ŐSMAGYAROK
A MŰVELTSÉG SZEMLÉLETI ELEMEI »
[II] ŐSMŰVELTSÉG
Az embert sajátos lelki alkata, az élők világában egyedülálló szellemi képességei: éles megfigyelőképessége és biztos ítélete, jó emlékezőtehetsége és szabatos kifejezőkészsége, korlátlan tudásvágya és hatalmas képzelőereje, tudatos munkaakarata és tervszerű cselekvése, s mindezekből következő alkotóereje és művelődéskészsége emelik minden más élőlény fölé.
Ezek a veleszületett és tudatosan fejlesztett képességei határozták meg ősi műveltsége tartalmát, s annak szinte korlátlan fejlődési lehetőségeit.
« FAJ, NÉP, NEMZET KEZDŐLAP ŐSEMBEREK – ŐSMAGYAROK
A MŰVELTSÉG SZEMLÉLETI ELEMEI »



Hóman Bálint munkái
http://mek.niif.hu/07100/07139/html/0011/0003/0001-3dc.html[2021. 06. 19. 16:29:12]
« [II] ŐSMŰVELTSÉG KEZDŐLAP ŐSEMBEREK – ŐSMAGYAROK [II] ŐSMŰVELTSÉG
VILÁGSZEMLÉLET »
A MŰVELTSÉG SZEMLÉLETI ELEMEI
A műveltségnek az emberi léttel együtt járó legősibb szemléleti elemei: az önismeret és a természetismeret.
A természet ölén élő kezdetleges ember is közvetlen szemléletből és tapasztalatából ismeri az emberi testet, annak részeit, azok rendeltetését, az emberi életműködés külső megnyilvánulását és az elemi tevékenységeket. Határozott képzete van az emberről, mint minden más teremtménytől különböző élőlényről, s fogalma van az életről, halálról, álomról. Ismeri az emberi indulatokat és érzéseket: a szeretetet és gyűlölködést, örömöt és bánatot, vágyat és undort, kéjt és fájdalmat. Különbséget tud tenni ifjú és öreg, szép és rút, jó és rossz, okos és ostoba, hű és álnok, igaz és hazug, erős és gyenge, bátor és gyáva, szelíd és vad, serény és rest, hasznos és káros között.
Érzékelni tudja a teret és az időt, meleget és hideget, ízt és szagot, fényt és hangot, színt és alakot, súlyt és terjedelmet, mennyiséget és minőséget, állapotot és mozgást, irányt és ütemet.
Szemlélet útján ismeri az égboltozatot és a látókörébe eső földi térséget, ennek felszíni alakulását, lakóit és termékeit. A Nap és Hold, a csillagok és más égi tünemények, a hegy és róna, orom és völgy, erdő és liget, fa és fű, ág és lomb, rügy és virág, bogyó és gyümölcs, kéreg és gyökér, folyó és tó, sár és iszap, homok és agyag, kő és kavics, féreg és bogár, légy és pille, béka és csiga, gyík és kígyó, hal és madár, s a négylábú állatok sokféle fajtája mind-mind közeli ismerősei.
De megfigyeli a természet titokzatos jelenségeit is: a levegőég rejtelmes fényeit és hangjait, az égitestek vándorlását, a Föld és Ég megmozdulásait, a földrengést és égiháborút, a villámlást és mennydörgést, a ködöt és felhőt, havat és jeget, esőt és harmatot, szelet és vihart, a dermesztő fagyot és tikkasztó meleget, az éltető és halált osztó tüzet és vizet, a barátságos napfényt és a zord éji homályt.
« [II] ŐSMŰVELTSÉG KEZDŐLAP ŐSEMBEREK – ŐSMAGYAROK [II] ŐSMŰVELTSÉG
VILÁGSZEMLÉLET »



Hóman Bálint munkái
http://mek.niif.hu/07100/07139/html/0011/0003/0002-3dd.html[2021. 06. 19. 16:29:23]
« A MŰVELTSÉG SZEMLÉLETI ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ ŐSMŰVELTSÉG KIFEJEZŐ ELEMEI »
VILÁGSZEMLÉLET
Tudásvágyát és képzeletét már az ősidőkben sem elégíti ki a világ kézzelfogható és szemmel látható jelenségeinek az ismerete, az értelmének megfoghatatlan életjelenségek és természeti erők megértésére törekszik.
Mindennek az okát kutatja, összefüggéseket keres, titkokat fürkész.
Az egymást követő eseményekben és jelenségekben okot és okozatot, az esetleges ismétlődésekben törvényszerűséget lát, s így jut el a jó és a rossz okozójának tekintett élettelen tárgyak tiszteletéhez, a fetisizmushoz és a babonahit mágizmusához. Mesterségesen igyekszik előidézni a vélt okot, s hogy elérje azt, varázslatokhoz folyamodik, hogy megteremtse a siker neki nélkülözhetetlennek tetsző előfeltételeit. Ellenségein emberen és állaton egyaránt – rontással, bűvöléssel, igézéssel próbál erőt venni. Költözés, harc, munka vagy nagyobb vállalkozás idején mindig jóslatokhoz folyamodik, és az előjelekhez igazodva indul el vagy halasztja tervét jobb időkre. A mindennapi élet legközönségesebb mozzanataiban, ébredés és lenyugvás, munkakezdés és befejezés, élelemgyűjtés és étkezés alkalmával sem mulasztja el a csodatevő varázsigék elmondását.
A fajnak, a népnek, a törzsnek és minden egyes embernek testi és lelki elemekből összetett egyénisége jut kifejezésre az emberi művelődés legősibb korszakában kialakult dualisztikus világszemléletben: a test és a lélek kettősségének hitében. A születés és a halál, az élet és az álom nagy misztériumában már a legkezdetlegesebb ember is a testtől különálló lélek megnyilatkozását látja. A természet erőinek jótékony és kártékony munkáját a bennük élő jó és rossz szellemek működésének tulajdonítja. Képzelete az ember sorsát intéző és a természet erőinek munkáját irányító hatalmas lényekkel népesítette be a világot.
Az ősember és a mai primitív ember elképzelése és hite szerint az emberben, állatban, a növényben, az élettelen tárgyakban, égitestekben és más természeti jelenségekben rejtőző szellemek jóindulatán vagy rosszakaratán múlik minden e világon. Ezektől függ az élet és halál, termékenység és meddőség, egészség és betegség, jólét és nyomor, bőség és ínség, siker és bukás, győzelem és vereség, hőmérséklet és időjárás, égi áldás és elemi csapás. Gondolatvilága, élete, művelődése telve van kultikus mozzanatokkal, semmit sem tesz, semmihez sem kezd a jó lelkek támogatásának biztosítása, a rossz lelkek haragjának megengesztelése nélkül.
Az imént elköltözött léleknek földi teteme mellé helyezett fegyverek, eszközök, ékszerek, kedvenc állatok, sőt asszonyok eltemetésével vagy elégetésével áldoznak. Az ősök szelleme előtt a családi tűzhelybe vetett és a házi bálvány elé helyezett áldozatok felajánlásával hódolnak. A nagy természet elemeinek tűz és víz mellett, ércek alján és sziklák alatt, kövek felett és fák tövében, a Nap és a Hold világa mellett tesznek áldozatot. Baj, vész, nyomor, ínség, betegség, elemi csapások idején a szellemekkel – hitük szerint – közvetlen érintkezésben álló kiválasztott személyek közvetítését veszik igénybe, így keresnek enyhülést és segítséget.
A művelődés legősibb, mondhatjuk az emberrel egyidős eleme a lélekhiedelem és szellemkultusz. Ezzel függ össze az őskultusznak, a házi bálványnak és a házi tűzhely tiszteletének, a halottak eltemetésének és elégetésének, a tornak és áldozatoknak, a totemállatok és természeti tárgyak tiszteletének világszerte elterjedt őseredeti szokása. A bajt okozó és szerencsét hozó élettelen tárgyak tiszteletétől – a fetisizmustól – s a kezdetleges lélekhiedelemről – az animizmustól – évezredeken át tartó fejlődési korszakokon és változatos fejlődési fokozatokon keresztül vezetett az út a kinyilatkoztatott egyistenhívő vallásokig. De már a legkezdetlegesebb természeti vallásokban felismerhetők, legalább csírájukban, a haladottabb vallások alapvető tanításai a testről és lélekről, a születés előtti és halál utáni életről, a jótevő és kártevő szellemekről vagy istenekről, a földi világról és túlvilágról, a jó és rossz Isten és Ördög – örökös küzdelméről, a megdicsőült lelkek – ősök és hősök, s félistenek – földöntúli hatalmáról, a kiválasztottak – varázslók, sámánok, bűbájosok –, a hálaadó, engesztelő áldozatok és könyörgések s más egyéb szertartások erejéről és hasznáról.



Hóman Bálint munkái
http://mek.niif.hu/07100/07139/html/0011/0003/0002-3dd.html[2021. 06. 19. 16:29:23]
A ma élő legkezdetlegesebb természeti népek – az afrikai és ázsiai pigmeusok, a tűzföldiek és a tasmániaiak, a karibu-eszkimók és az ausztráliai törzsek – körében szerzett tapasztalatok alapján azt is megállapíthatjuk, hogy az ősvallásnak igen sok helyütt lényeges eleme volt a későbbi pantheisztikus fejlődés során elhalványodott istenfogalom: a mindenek felett álló és mindenek őséül tekintett jó Atyában, a teremtő Istenben való hit.
Az ősember tán kezdetleges, de színes élettel teli világszemléletében és az egész gondolatvilágát, élettevékenységét, művelődését átitató kultikus vonásokban eleve adva volt a későbbi vallástörténeti fejlődés alapja. Az ősember jobban el tudott mélyedni a mindenség titkainak fürkészésében, mint a sokféle irányban igénybe vett modern emberek nagy tömegei bármikor is tehetnék. Ez magyarázza meg a történeti kor hajnalán kibontakozó korai délszaki kultúrák – az egyiptomi, kisázsiai, mezopotámiai, indiai, kínai, ómexikói művelődések – világképének és hitrendszerének csodálatos fejlettségét és gazdagságát, világszemléleti alapon épült és vallásos elemekkel telített műveltségük magas színvonalát.
« A MŰVELTSÉG SZEMLÉLETI ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ ŐSMŰVELTSÉG KIFEJEZŐ ELEMEI »



Hóman Bálint munkái
http://mek.niif.hu/07100/07139/html/0011/0003/0003-3de.html[2021. 06. 19. 16:29:34]
« VILÁGSZEMLÉLET KEZDŐLAP ŐSEMBEREK – ŐSMAGYAROK [II] ŐSMŰVELTSÉG
A NYELV »
AZ ŐSMŰVELTSÉG KIFEJEZŐ ELEMEI
A műveltség szemléleti tartalmának korai kikristályosodását és folytonos gazdagodását a gondolatok és érzések közlésének és kicserélésének korlátolt lehetősége biztosította. A közlés és csere eszközei: a nyelv, a zene és a képes ábrázolás.
A népek lelki alkata, jelleme, értelme és világszemlélete sajátos életformáikban és alkotásaikban, népi művelődésükben jut kifejezésre. E művelődés irányát és tartalmát, mindenkori állapotát és fejlődését a nép nyelve és ennek fejlődése tükrözi vissza.
Az ember műveltsége szemléleti elemeinek a megszerzésében és rendszerezésében megfigyelő- és ítélőképességére, emlékezőtehetségére és képzelőerejére támaszkodott. A gondolatok szabatos közlésére és kicserélésére beszélőképessége és kifejezőkészsége képesítették.
« VILÁGSZEMLÉLET KEZDŐLAP ŐSEMBEREK – ŐSMAGYAROK [II] ŐSMŰVELTSÉG
A NYELV »



Hóman Bálint munkái
http://mek.niif.hu/07100/07139/html/0011/0003/0004-3df.html[2021. 06. 19. 16:29:45]
« AZ ŐSMŰVELTSÉG KIFEJEZŐ ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NYELVCSERE »
A NYELV
Az ember kezdettől fogva és ma is minden alakváltozatában emberi nyelven beszélő értelmes lény. Tervszerű munkálkodása, szerszámkészítő és tűzcsiholó képessége mellett beszélőképessége különbözteti meg a testi alkatukra vele rokonnak tetsző legmagasabb rendű állatoktól.
A nyelv a művelődésteremtő és művelődéshordozó népegyéniség sajátos kifejezőeszköze, s mint ilyen a legjelentősebb történetalkotó tényezők egyike, különböző embercsoportokat és népeket összetartó és közösségbe foglaló erő. Összekötő híd távoli népek és kultúrák, választófal az ősidőkben egy törzsről szakadt népek és művelődések között. A nyelv örökölt és kölcsönzött elemei, szókincse, fogalomalkotása, kifejezésmódja a különféle fajtaelemekből összetett és szellemi egységbe forrott történeti nép műveltségét, e műveltség fejlődésének menetét és korszakait, tájanként változó dialektusai pedig a népi társadalom ősi szerkezetét, rokon törzsek és tájcsoportok egykori különállását, különböző fajta népelemek kapcsolatait világítják meg.
A nyelvszerkezet és a szóanyag azonossága, a hangtan, ragozás, szóalkotás, szó- és mondatfűzés hasonlóságai, a szókészlet egyezései ősrégi érintkezésekre és művelődési kapcsolatokra vetnek világot. A rokon nyelvek alaki és tartalmi eltérései és egymástól független fejlődése viszont ősi kapcsolatok megszakadásáról, életközösségek felbomlásáról s önálló népi egyéniségek kialakulásáról adnak tájékoztatást.
A nyelvrokonság mérlegelésénél igen nagy óvatosságra van szükség, mert a látszólagos egyezések könnyen tévútra vezethetnek. A nyelvek szókincse nem állandó. A népek érintkezése s a társadalmi, gazdasági és politikai átalakulások nyomán a régi szavak egy része elenyészik, kivesz a nyelvből, másfelől új szavak egész sora kel életre. A hangalakok a nyelvek egyéni hangtörvényeihez képest megváltoznak. Bármilyen különösen hangzik is, a rokon nyelvek szóegyezéseinek nem a mindennapi értelemben vett hasonlóság, szakasztott egyformaság, hanem a szabályos eltérés az ismertetőjele. A hangváltozáshoz hasonló módosulásnak van alávetve a nyelvszerkezet is, bár az alaktani elemek ellenállóbbak a szavaknál.
A nyelvi egyezések és eltérések műveltségtörténeti mérlegelésénél még nagyobb óvatossággal kell eljárnunk. Gondosan meg kell figyelnünk a nyelvfejlődés minden jelenségét, mert a nyelvrokonság ugyan kétségbevonhatatlan bizonyítéka a rokon nyelvet beszélő népek ősi életközösségi vagy szomszédsági kapcsolatainak, de önmagában nem bizonyítja azok eredeti fajrokonságát.
« AZ ŐSMŰVELTSÉG KIFEJEZŐ ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NYELVCSERE »



Hóman Bálint munkái
http://mek.niif.hu/07100/07139/html/0011/0003/0005-3e0.html[2021. 06. 19. 16:29:57]
« A NYELV KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZÓKÖLCSÖNZÉS »
NYELVCSERE
A történelem tanúsága szerint a fajták és népek tartós együttélése és keveredése gyakran vezetett egyes törzsek, csoportok, egész népek, sőt fajták nyelvváltoztatásához. A mediterrán, az alpesi, a dinári ember ma élő ivadékai szinte kivétel nélkül az északi ember indoeurópai ősnyelvéből sarjadt neolatin, kelta, germán, szláv nyelvek valamelyikén beszéltek. Az ázsiai fajból sarjadt északi-mongol és mandzsu népek az őstörök-mongol együttélés ideje óta a turáni fajta török népek nyelvét használják. A szibirid fajtákhoz tartozó lappok és vogulok a keleteurópai fajta finnugorok nyelvét vették át. Az alpesi fajta szlávok és a dinári fajta bajorok nyelve ma a német, míg ugyanez a fajta más leszármazói nyelvük szerint angolok, spanyolok, franciák, olaszok, szlávok vagy magyarok. Az őskori nyelvcserékhez hasonló jelenséget figyelhetünk meg a történeti korban is. Az idegen nyelvű népi közösségekbe beolvadt egyének, szórványok, kisebb csoportok áthasonulásáról nem is szólva, a törzsek és a népek hosszú sora váltott nyelvet.
A római földön megtelepedett germán népek hamarosan áttértek a meghódolt latin és romanizált kelta őslakók nyelvének a használatára. Közös ivadékaik ma is neolatin – spanyol, olasz, francia – nyelven beszélnek. A török nyelvű óbolgár és germán nyelvű óorosz hódítók szláv alattvalóik nyelvét vették át. A balti és szláv nyelvű poroszoknak, kuroknak, szorboknak, vendeleknek és a britanniai keltáknak viszont germán hódítók adták át a maguk nyelvét.
« A NYELV KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZÓKÖLCSÖNZÉS »



Hóman Bálint munkái
http://mek.niif.hu/07100/07139/html/0011/0003/0006-3e1.html[2021. 06. 19. 16:30:10]
« NYELVCSERE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZÓCSERE, JELENTÉSVÁLTOZÁS »
SZÓKÖLCSÖNZÉS
A nyelvcserével rokon jelenség a szókölcsönzés, idegen eredetű műveltségszavaknak az átvétele és meghonosodása.
Különböző életformák közt élő, eltérő műveltségű s más-más nyelvet beszélő népek találkozása, tartósabb érintkezése vagy éppen életközössége szükségképpen vezet új fogalmak megismeréséhez, és gyakran a jelölésükre használt szavak átvételéhez is. Az így megismert tárgyak, formák, jelenségek és elvont fogalmak egy részének a kifejezésére minden nép az új fogalmat vele megismertető másik nép nyelvének megfelelő szavát szokta átvenni. A nyelvnek ez a gazdagodása évezredek előtt megindult, és befejezéshez soha el nem érő folyamat.
A jövevényszavak egy része egy-egy elszigetelt jelenséggel vagy tárggyal kapcsolatban szórványosan és alkalomszerűen jön különböző nyelvekből. Átvételük felületes, futólagos, sőt, közvetett érintkezés eredménye is lehet.
Az egy nyelvből valamely fogalomkör – életforma, mesterség, szakma, tudomány, művészet, államelmélet, vallás – korlátai között csoportosan érkező jövevényszavak már a művelődés valamely ágazatának meghatározott idegen hatása alatt végbement módosulását és gyarapítását jelölik, s tartós kapcsolatokra vallanak.
Az egész művelődés körére kiterjeszkedő azonos eredetű jövevényszavak tömeges jelentkezése – éppúgy, mint az egyén vagy a nép nyelvváltozása – a művelődés gyökeres átalakulásának bizonyítéka, és mindig két nép hosszas együttélésének az eredménye.
Nyelvcserére vagy kölcsönszavak tömeges átvételére puszta szomszédsági kapcsolatok nem vezethetnek, csak az átadó és átvevő népelemek huzamosabb ideig tartó együttélése egyazon társadalmi és politikai közösség keretében. A jövevényszavak eredetének a vizsgálatánál azért mindig tisztáznunk kell az átadó és átvevő nép érintkezésének a lehetőségét is.
« NYELVCSERE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZÓCSERE, JELENTÉSVÁLTOZÁS »



Hóman Bálint munkái
http://mek.niif.hu/07100/07139/html/0011/0003/0007-3e2.html[2021. 06. 19. 16:30:21]
« SZÓKÖLCSÖNZÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
ANALÓGIÁS SZÓKÉPZÉS »
SZÓCSERE, JELENTÉSVÁLTOZÁS
A szókölcsönzéssel és a fogalmak természetes differenciálódásával függ össze a szócsere és jelentésváltozás gyakorta előforduló jelensége.
Az idegenből átvett szavak használatba vétele nem jelöl minden esetben fogalomgyarapodást. Sokszor régóta ismert tárgyak és fogalmak megjelölésére alkalmazzák a jövevényszót, a régivel párhuzamosan, vagy annak teljes mellőzésével. A régi szó ilyenkor vagy kivesz a nyelvből, vagy pedig új értelmezéshez jut, jelentésváltozáson megy keresztül. Máskor a jövevényszó jelentése változik meg az átvevő nyelvben, s lesz eredeti jelentésétől eltérő, bár azzal többnyire rokon értelemben használatos.
Minden nyelvben és nyelvcsoportban vannak – még a legelemibb fogalmakat jelölő szavak között is – a legközelebbről rokon nyelvekből is hiányzó, ismeretlen eredetű szavak. Ezek részben az önálló belső nyelvfejlődésben keletkeznek, másrészt az ősi szókincsnek a rokon nyelvek szókészletéből kiveszett elemek.
Egyes szavak és szócsoportok hiányából, másoknak elszigetelt jelentkezéséből, ismét másoknak eltérő jelentésben való használatából sem az egyébként kifogástalanul bizonyított nyelvrokonság cáfolatához, sem pedig egymástól távol álló nyelvek közelebbi rokon ágának bizonyításához nem meríthetünk érvet.
« SZÓKÖLCSÖNZÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
ANALÓGIÁS SZÓKÉPZÉS »



Hóman Bálint munkái
http://mek.niif.hu/07100/07139/html/0011/0003/0008-3e3.html[2021. 06. 19. 16:30:32]
« SZÓCSERE, JELENTÉSVÁLTOZÁS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NYELVCSALÁDOK »
ANALÓGIÁS SZÓKÉPZÉS
A szókölcsönzés a műveltség fejlődésével örökké változó szókincs gazdagításának csupán egyik, nem is legsűrűbben járt útja. Az új fogalmak megismerése és a régiek differenciálódása nyomán szükségessé vált új szavak java része az önálló nyelvfejlődés során meglévő szavakból vagy azok analógiájára képzett alak. Ilyenek az összes nyelvben gyakori hangfestő és hangutánzó szavak, a gyermeknyelv játszi kifejezései, a régi névszókból és igékből ragozás, elvonás, összetétel útján képzett új szavak, s az egyéni alkotású, irodalmi származású, de később közhasználatba vett kifejezések. A nyelv szókincsének műveltségtörténeti értékelésénél ezért gondosan figyelnünk kell minden egyes szó keletkezési körülményeire, első jelentkezésének az idejére.
« SZÓCSERE, JELENTÉSVÁLTOZÁS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NYELVCSALÁDOK »



Hóman Bálint munkái
http://mek.niif.hu/07100/07139/html/0011/0003/0009-3e4.html[2021. 06. 19. 16:30:43]
« ANALÓGIÁS SZÓKÉPZÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ EMBERISÉG ŐSNYELVE »
NYELVCSALÁDOK
A modern nyelvtudomány mindenképpen helytálló tanítása szerint a nyelvszerkezet azonossága és az ősi szókészlet egyezései – ha együttesen jelentkeznek – kétségbevonhatatlanul bizonyítják a nyelvnek közös ősnyelvből való leszármazását, egy nyelvcsaládba való tartozásukat. Ma már afelől sem igen lehet kétségünk, hogy a nyelvcsaládok mindegyikének alapnyelve egy-egy emberfajta ősi műveltségének a kifejezője volt.
Az ősember nyelvét eredeti alakjában éppoly kevésbé ismerjük, mint az emberi nem keletkezésének a módját, korát és helyét. A ma ismert élő és kihalt nyelvek már nem az ősember, hanem egyes fajták és a belőlük sarjadt népek műveltségének a kifejezői.
Az indoeurópai, vagy indogermán ősnyelv vitathatatlanul az északi-tengeri emberfajta nyelve volt. Nyugati ágazata, a „száz” szó „kentum” alakjából kentum-nyelvnek is nevezett nyugat-európai ősnyelvet beszélte. Ennek leszármazói a görög, az italo-latin, a kelta és a germán nyelvek. Az ősidőkben keletre költözött indo-iráni ágazat népe a „száz” szó „satem” alakjáról satem-nyelvnek is nevezett árja ősnyelven beszélt. Ebből eredtek az indo-árja, iráni, balti, trák és valószínűleg a kihalt szkíta nyelvek is, valamint az őshazában árja hatás alatt nyelvet váltó illír és szláv népek nyelve is.
Az sem kétséges, hogy a finnugor, helyesebben finn-magyar ősnyelv a kelet-európai fajta nyelve volt. Nyugati ága a később finn-észt, volgai és permi nyelvekre tagolódó finn-permi ősnyelv, keleti ága a magyar, vagy ugor ősnyelv. A finnugor ősnyelvet vették át a mai szamojédek ősei is, nyelvüket amazzal együtt – helytelenül ugyan uráli ősnyelvnek szokták nevezni.
Az altaji ősnyelvet a turáni fajta nyugatról hozott ősi nyelvének kell tartanunk, melyet az Altaj vidékén vele életközösségben egyesült északi mongol törzsek is átvettek. Az élet- és nyelvközösség felbomlása után alakultak ki a keleti-török, nyugati-török, vagy óbolgár, mongol-mandzsu és tunguz ősnyelvek. A mongolok eredeti nyelve minden bizonnyal az ázsiai sárga emberek kína-tibeti ősnyelve volt.
A ma nyugat-európai – latin, germán, kelta – nyelven beszélő alpesi fajta ősi nyelvéről mit sem tudunk, de nagy valószínűsége van annak a feltevésnek, hogy a fajilag hozzá legközelebb álló turáni és kelet-európai népek nyelvével volt rokon.
Az északi tájakon élő paleoeurópai fajta népelemek nyelvéről sem sokkal többet tudunk. A lappok, vogulosztjákok, szamojédek mai finnugor nyelvüket, kelet-szibériai kojbál, karagasz, szojót, és más rokonaik török-tatár nyelvüket szomszédaiktól vették át. Régi nyelvükre a finnugor-szamojéd kapcsolatok, a finnugor nyelvekből hiányzó, s így részben bár a paleoeurópai fajta ősnyelvére visszavezethető lapp-vogul-szamojéd szóegyezések s a csukcsok, kamcsadálok, jukagirok ún. hyper-boreus nyelvének tüzetes összehasonlító vizsgálata deríthet világot.
A prehellén, prelatin, prekelta földközi ember ősi nyelve, amelyet ivadékai utóbb a rájuk telepedett és velük elvegyült népek – nyugton a kelták, latinok, germánok, keleten az irániak, görögök, trákok, illírek, szlávok indogermán nyelvével cserélték fel, bizonyára sémita és hámita népek orientális ősnyelvével azonos vagy rokon nyelv lehetett.
A tengermelléki fajtából sarjadt elő-ázsiai népek nyelvének a kihalt kis-ázsiai és elő-ázsiai – lükiai, káriai, lüdiai, elámi, káldeus, óörmény, sumer, hatti, hettita és más – nyelvek, valamint a ma is élő kaukázusi – cserkesz, láz, georgiai és egyéb – nyelvek közös őséül tekinthető jáfetita ősnyelvet kell tartanunk. E kérdés végleges tisztázása egyfelől a baszk, másfelől a sumer nyelv problémájának megoldása után remélhető.
A tengerentúli nyelvek és nyelvcsoportok közelebbi rokonsági viszonyának szabatos meghatározása a jövő



Hóman Bálint munkái
http://mek.niif.hu/07100/07139/html/0011/0003/0009-3e4.html[2021. 06. 19. 16:30:43]
feladata. A kutatások eddigi eredményéből is megállapítható, hogy az afrikai, amerikai, ausztráliai nyelvek egyegy nagy csoportja is közös ősnyelvekre vezethető vissza.
« ANALÓGIÁS SZÓKÉPZÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ EMBERISÉG ŐSNYELVE »



Hóman Bálint munkái
http://mek.niif.hu/07100/07139/html/0011/0003/0010-3e5.html[2021. 06. 19. 16:30:55]
« NYELVCSALÁDOK KEZDŐLAP ŐSEMBEREK – ŐSMAGYAROK [II] ŐSMŰVELTSÉG
ÉNEK, ZENE, TÁNC »
AZ EMBERISÉG ŐSNYELVE
Az összehasonlító nyelvtudomány módszerével egymástól immár szabatosan elhatárolható nyelvcsaládok mindegyike önálló és zárt történeti egység. Némely jelenségek mégis arra vallanak, hogy a különböző nyelvcsaládok alapnyelvei közt a legrégibb múltban valaminő kapcsolat volt.
Az uráli, vagy finnugor és az altaji, vagy török-mongol nyelvek szerkezeti rokonsága és szóegyezései alapján ezt a két nyelvcsaládot egy közös ősre, az ún. urál-altaji ősnyelvre szokták visszavezetni. Mások hasonló rokonságot vélnek felismerni egyfelől az indogermán, másfelől a sémita-hámita, sőt a jáfetita nyelvek között is. Mindezeket egy európai ősnyelv leszármazóinak tartják, ismét mások az indogermán és finnugor nyelveket származtatják egy közös északi ősnyelvből.
E nagy nyelvcsoportokba tartozó nyelvek közt már csak gyér és elmosódott szerkezeti egyezések vannak, hangtanuk, szóképzésük, szófűzésük egyéni. Annál feltűnőbb, hogy az emberi művelődés legősibb fogalomkörébe tartozó számos elemi fogalom jelölésére gyakorta rokonhangzású s egy alapszóra visszavezethető, tehát azonos eredetű szavakat használnak. Ilyen szóegyezések nemcsak az európai és az urál-altaji nyelvek között találhatók, hanem ezek és a tengerentúli nyelvek között is.
Ezeknek az elemi kifejezéseknek a rokonságát semmiképpen sem magyarázhatjuk szókölcsönzéssel. A legkezdetlegesebb életformák közt is nélkülözhetetlen fogalmak egyik ősnyelvből sem hiányozhattak. Csoportos, sőt tömeges kölcsönzésükre s a régi kifejezések teljes elenyészésére semmi esetre sem gondolhatunk. A nyelvtudósok jó része ezért e szavak és szótövek egybehangzásában esetlegességet, véletlen találkozást hajlandó látni, s a hang- és szóegyezéseket a kezdetleges nyelv keletkezésének a gyermeknyelv képződéséhez hasonló körülményeire próbálja visszavezetni. A nyelvtudomány jól bevált módszerét és kifogástalanul bizonyított alaptételeit figyelmen kívül hagyó alkalmi szófejtők viszont kalandos néprokonsági elméleteket építenek egy-egy ilyen rokon hangzású szócsoportra.
Az igazsághoz nyilván azok a tudósok járnak a legközelebb, akik a különböző nyelvek szerkezetének és hangtörvényeinek, szóképzésének és ragozásának, szó- és mondatfűzésének eltéréseit későbbi fejleménynek tartják, s az elemi fogalmakat kifejező rokon szavakban a fajták szétválasztása és a nyelvek oszlása előtti idők egyszerű szerkezetű ősnyelvéből származó ősi elemeket látnak.
Ezeknek az egyezéseknek a módszeres vizsgálata és összehasonlító értelmezése a nyelvtudomány legfontosabb jövendő feladatai közé tartozik. Nagyon sajnálatos, hogy a nyelvtudósok – néhány tiszteletre méltó kivételről nem szólva – e problémakör érintésétől rendszerint mereven elzárkóztak, s a tárgy művelését kellő szakismeretekkel nem rendelkező műkedvelőnek engedték át, akiknek kétes értékű megállapításaira nem építhetünk. Ezt a mulasztást mindenesetre pótolni kell, s ennek a nyelvtudomány módszerének mai fejlettsége mellett nincs is semmi komoly akadálya. Az ősembertan és az ősrégészet mellett az ősnyelvészetre is nagy feladat hárul az emberiség és a különböző népek legrégibb múltjának felderítésére irányuló munkában. Az összehasonlító nyelvtudomány idevágó, de – sajnos – még eléggé fogyatékos eredményeiből reményt meríthetünk, hogy az ősnyelv, illetőleg az ősnyelvek kérdése kifogástalanul megoldható lesz. Addig meg kell elégednünk annak a megállapításával, hogy az európai ősnyelv létezésének az indogermán, orientális, kaukázusi, urál-altaji nyelvek közös eredetének bebizonyultával – ami ma még csak feltevés – megdönthetetlen bizonyítékot kapunk az összes fehér bőrű emberfajta amúgy is valószínűnek tetsző közös származásának és őshazájának. Az összes élő és holt nyelv összefüggésének a tisztázása nyomán fény derülhet az emberi nem egységének oly sokat vitatott problémájára is. Az ősnyelv szókincséből fennmaradt elemek nemcsak a nyelv keletkezésének módjára és a nyelvfejlődés első kezdeteire, hanem a régészeti elemekből csak hézagosan megismerhető ősműveltség tartalmára és fejlődésére is új világot vethetnek.



Hóman Bálint munkái
http://mek.niif.hu/07100/07139/html/0011/0003/0010-3e5.html[2021. 06. 19. 16:30:55]
« NYELVCSALÁDOK KEZDŐLAP ŐSEMBEREK – ŐSMAGYAROK [II] ŐSMŰVELTSÉG
ÉNEK, ZENE, TÁNC »



Hóman Bálint munkái
http://mek.niif.hu/07100/07139/html/0011/0003/0011-3e6.html[2021. 06. 19. 16:31:06]
« AZ EMBERISÉG ŐSNYELVE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
KÉPES ÁBRÁZOLÁS »
ÉNEK, ZENE, TÁNC
Az ember gondolatait egyenletes hanghordozású és folyamatosan gördülő beszéddel szokta kifejezni. Hirtelen kitörő indulatait és fellobbanó érzéseit hangja emelésével, erősítésével, hangos indulatszavak ejtésével érzékelteti. A lelkét betöltő mélyebb és emelkedettebb érzéseknek, kultusztárgyai vallásos tiszteletének, hősei és azok hőstettei csodálatának, a természeti jelenségek bámulatának, harcos szándékának, szerelmi vágyának ősidők óta énekkel, zenével, tánccal ad kifejezést.
Éneke felváltva eső és emelkedő hanghordozású, ütemes beszéd. Zenéje kezdetben a ritmikus zümmögés, mormogás, hörgés, kiáltozás, fütyülés, lábdobogás, később kezdetleges hangszerek, a nádsíp, szarutülök, bőrdob, kifeszített húr, lármafa ritmikus hangja. Tánca emberi és állati mozdulatokat utánzó és érzékeltető mozgás, hajladozás, forgás, ugrándozás, dobogás.
Az ének-zene-tánc hármas egysége az ember legősibb művészete. Eredetükben az őskultusszal és szellemtisztelettel összefüggő vallásos szertartások fedezhetők fel, bár szórakoztató jellegük kezdettől fogva nyilvánvaló. Későbbi alakulásuk is a vallásos szertartások fejlődésének keretében játszódott le. Hosszú időbe került, míg rituális jellegüktől megválva az emelkedettebb gondolatokat és érzéseket ízléses formában kifejező, öncélú művészetekké fejlődtek.
« AZ EMBERISÉG ŐSNYELVE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
KÉPES ÁBRÁZOLÁS »



Hóman Bálint munkái
http://mek.niif.hu/07100/07139/html/0011/0003/0012-3e7.html[2021. 06. 19. 16:31:17]
« ÉNEK, ZENE, TÁNC KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ ŐSMŰVELTSÉG AKARATI ELEMEI »
KÉPES ÁBRÁZOLÁS
Gondolatainak és érzéseinek kifejezésére és megörökítésére az ember korán igénybe vette a képes ábrázolás eszközeit is. Ábrázoló művészetének forrása természetes formaérzéke és ízlése volt. Szép és rút, hasznos és haszontalan között már a műveltség legalacsonyabb fokán álló ember különbséget tett, s tudatosan keresi a szemnek kellemes és a használatra alkalmas formákat. Eszközeit, szerszámait, fegyvereit – az anyag alakíthatóságának korlátai között – a gyakorlati célnak legmegfelelőbb és egyszersmind a legtetszetősebb alakban készíti, és jó ízléssel díszíti. Művészi érzékéről az őskori kő-, de még inkább a csonteszközök, az idők múlásával azok egyre finomodó, változatos formái és ízléses építései tanúskodnak. A szerszám- és fegyverformák kialakításában természetesen a hasznossági szempont volt az irányadó. A díszítésben már – éppúgy, mint a kezdetleges ékszerek viselésében – esztétikai igények érvényesültek. Kezdetben egyszerű vonalas díszekkel, geometriai alakzatokkal találkozunk. Később feltűnnek a természetutánzó figurális ábrázolások is, amelyeknek az ősember önálló művészi alkotásaival együtt világszemléleti vonatkozásai vannak.
A fából faragott vagy agyagból gyúrt, s ezért elpusztult, valamint a kőbe faragott vagy csontba vésett, s így korunkra jutott szobrocskák és domborművek kétségtelenül a szellemkultusszal kapcsolatos bálványképek voltak. A barlangok falára és sziklákra rajzolt, festett, avagy csontba karcolt, fába faragott állatképek és emberábrázolások, harci és vadászjelenetek az ősember világszemléletét tükrözik vissza. E szemlélet központjában a szellemekkel egy szinten állnak az emberrel ügyességben, ravaszságban, bátorságban és harckészségben vetekedő, sőt erőben és gyorsaságban őt felül is múló állatok: a mamut és a barlangi medve, az ősbölény és az őstulok, a vádló és a tarándszarvas, s a többi kihalt ősállat. A jégkorszak végzetes pusztításait túlélő barlanglakó ősember lelkét és gondolatvilágát szinte teljesen betöltötte az ősi ellenség, az állat leküzdésének a vágya, a nagy ragadozókkal önvédelemből, a fűevő szarvasállatokkal, vadlovakkal és kisebb állatokkal húsukért, prémjükért, bőrükért, csontjukért, zsírjukért vívott állandó küzdelme. E körbe vágó gondolatait, emlékeit, elképzeléseit, szándékait közölte és örökítette meg egyszer a valóságot érzékeltető természetes modorban, másszor a természeti formákat sematikusan leegyszerűsítő képletes formanyelven. A növényi és állati formákat meglepő valóságérzékkel ábrázoló s a mozgást, a tömeget, a kínt, a halálvívódást, az emberi mozdulatokat kifogástalanul érzékeltető művészi alkotásokkal egy időben tűnnek fel azok, a kőre és csontra karcolt, falra és kavicsra festett rejtélyes jegyek, amelyekből később a fogalmakat ábrázoló, majd a szótagokat jelölő betűírások kialakultak.
A mai primitív népek agyag- és faművészetéből, s magából a dolgok természetéből következtetve semmi kétségünk sem lehet afelől, hogy az ősember művészetének igazi anyaga a kőnél és csontnál sokkalta könnyebben alakítható és díszíthető fa és agyag volt. Az agyagból gyúrt és fából vagy fába rótt képes ábrázolások persze elpusztultak, de az őskori művészetek hagyatékát – formáit, kifejezésmódját, szimbolikáját – átvették, továbbfejlesztették és korunkra hagyományozták az újabb kőkor és a bronzkor immár maradandóbb anyagokkal és fejlettebb módszerrel dolgozó agyag- és fémművesei, s a régi művelődésnek fába rótt képírását és ékírását már a történeti kor elején kőbe rögzítő délszaki kultúrák.
Az ősember szépérzékéből és világszemléletéből sarjadt művészi ábrázolásokból így bontakozott ki a későbbi korok nagyszerű képzőművészete s a gondolatok közlésének és megörökítésének az élőbeszéddel egyenrangú eszköze: az írás.
« ÉNEK, ZENE, TÁNC KEZDŐLAP ŐSEMBEREK – ŐSMAGYAROK [II] ŐSMŰVELTSÉG
AZ ŐSMŰVELTSÉG AKARATI ELEMEI »



Hóman Bálint munkái
http://mek.niif.hu/07100/07139/html/0011/0003/0013-3e8.html[2021. 06. 19. 16:31:29]
« KÉPES ÁBRÁZOLÁS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
TŰZ ÉS VÍZ »
AZ ŐSMŰVELTSÉG AKARATI ELEMEI
Az emberi kultúra a természet talaján álló, de annak uralma alól magát kezdettől fogva függetleníteni akaró ember alkotása. Szemléleti elemei mellett már az emberi lét kezdeteivel egy időben feltűnik az akarati elem. A természeti erőkkel és fenevadakkal vívott örökös harc és küzdelem, az önvédelem és az élelemszerzés tökéletesítésének vágya az ember testi erejét megsokszorozó és ügyességét fokozó eszközök készítésére ösztönözte.
A legkezdetlegesebb emberre is jellemző a tűzcsiholó, vízhasználati és szerszámkészítő tevékenységekben, a céltudatos munkában és a tervszerű gazdálkodásban az ember tudatos munkaakarata és cselekvő készsége érvényesül.
« KÉPES ÁBRÁZOLÁS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
TŰZ ÉS VÍZ »



Hóman Bálint munkái
http://mek.niif.hu/07100/07139/html/0011/0003/0014-3e9.html[2021. 06. 19. 16:31:40]
« AZ ŐSMŰVELTSÉG AKARATI ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZERSZÁMKÉSZÍTÉS »
TŰZ ÉS VÍZ
Az állat fél a tűztől, és ösztönösen elkerüli. Az ősember is megfigyelte, félte és tisztelte a tűz hatalmas pusztító erejét, mégis közelébe hatolt. Kifürkészte tulajdonságait, s felismerve jótékony hatását, erős akarattal a maga szolgálatára kényszerítette. Önmaga védelmére, élelme javítására, eszközei anyagának előkészítésére használta fel a félelmes elemet.
Barlangját, kunyhóját a tűzhelyen állandóan élesztett szent tűzzel fűti és világítja. Élelmét tűzön melegítve, sütvefőzve ízletesebbé és változatosabbá teszi. A szerszámfát a tűzben edzi, hajlítja, alakítja. Az éjszakai pihenés idején a tűz fényével tartja távol magától a sötétség leple alatt kószáló gonosz szellemeket és a tűztől irtózó fenevadakat.
Hasonló szerep jutott életében a másik pusztító és éltető elemeknek: a víznek. A forrásból, patakból, folyóból merített üdítő italt erre a célra bőr- és faedényekben tárolja. Élelmét vízben oldja és főzi, hogy élvezhetőbbé tegye. A sást, nádat, növényi rostokat és az állati bőrt vízben puhítva készíti elő fonásra és varrásra. A földet és az agyagot vízben áztatva gyúrja edénnyé. Lakóhelyét víz közelében választja ki, ha a természetes védelmet nyújtó hegyvidékről a rónára költözik, vagy ott vadászik, tanyáját víztől, mocsártól védett területen üti fel. Később szigeteken, félszigeteken és a tavakba levert cölöpökre épít magának jó védelmet adó házat.
A tűz és víz jelentőségének ismerete és erejüknek a tisztelete jut kifejezésre a két elem – más-más formában bár, de világszerte élő – mítoszában, a Nap és a Hold tiszteletében is.
« AZ ŐSMŰVELTSÉG AKARATI ELEMEI KEZDŐLAP ŐSEMBEREK – ŐSMAGYAROK [II] ŐSMŰVELTSÉG
SZERSZÁMKÉSZÍTÉS »



Hóman Bálint munkái
http://mek.niif.hu/07100/07139/html/0011/0003/0015-3ea.html[2021. 06. 19. 16:31:51]
« TŰZ ÉS VÍZ KEZDŐLAP ŐSEMBEREK – ŐSMAGYAROK [II] ŐSMŰVELTSÉG
MUNKA »
SZERSZÁMKÉSZÍTÉS
Önvédelmi és élelemszerző harcához az ember az állati erő és gyorsaság fölényét kiegyenlítő fegyvereket, élelme és itala gyűjtéséhez és tárolásához edényeket, munkájához szerszámokat készít, s ezekkel dolgozza fel a természet adta nyersanyagokat. Természetes erejét és alkotóképességét azt megsokszorozó eszközökkel fokozza.
A legősibb eszközöket éppoly kevéssé ismerjük, mint az ember első ősét, kinek csontjaival együtt állati és növényi anyagokból készült alkotásai elporladtak, elenyésztek. Az ősember életének és tevékenységének korunkra jutott maradványai csak hézagos és egyoldalú képet adnak szerszámkészítő munkásságáról. A legrégibb ismert kultúrák pattintott kőeszközei, a szakócák, marokkövek, kézi fejszék, kőpengék, nyíl- és lándzsahegyek, fúró, véső, vakaró és kaparó kőeszközök világot vetnek a kő felhasználásának és kidolgozásának, használata elterjedésének módjára, de korántsem adnak képet az ősember fegyverzetéről, szerszámairól és használati tárgyairól. Ezek túlnyomó részben növényi és állati anyagokból készültek, és a földbe kerülve mindenestől elpusztultak.
A kezdetleges népeknek és a fejlett kultúrák egyszerű népének máig használatos eszközei bizonyítják, hogy a fegyverek, szerszámok, az edények, a kosarak, bútorok, hangszerek, fényűzési tárgyak, járművek, csónakok, kunyhók, házak és egyéb emberi alkotások az ősi múltban jórészt fából, csontból, nádból, növényrostból, állati bőrből és bélből, agyagból és más romlandó, porladó anyagból készültek. Az afrikai és ázsiai pigmeusok még ma sem ismerik a kőeszközöket. Semmi kétségünk sem lehet afelől, hogy az őskultúrában is sokkal nagyobb szerepe volt a könnyen feldolgozható szerves anyagoknak, mint a kőnek. A jégkori ember rajzaiból ismerjük a fából és húrból készült íjat, a sásból font kötelet, a kosár alakú füles mézgyűjtő edényt és a fatörzsekből összerótt kunyhót. A hideg éghajlat alatt élő barlanglakó ősember ruházatában nem elégedett meg a feldolgozatlan nyers állatbőrök használatával. A bőr egyszerűbb kidolgozásával és a varrás kezdetleges formájával mindenesetre tisztában volt. Igen régi időkből jutott korunkra az első csontár és lyukasztott csonttű. Elődeik kétségkívül a keményfából és tüskéből gyártott ár és tűk voltak. A coguli sziklafalon látható ábrázolás és más rajzok szerint az asszonyok később már melegebb éghajlat alatt is viseltek egész testüket befedő ujjas ruhákat, harang alakú aljat, szalagokat, térd- és karkötőket, s tán kucsmaszerű fejfedőket is. Más barlangi rajzok sematizált férfialakjain, az ún. izmos lábú alakokon felismerhetők egy bő nadrág körvonalai, és korán feltűnik a tollból, szaruból és más anyagokból készült fejdísz, valamint a csontból, csigaházból, kagylóból készült ékszerek viselésének szokása. Sajnos, az embereket nyilván vallási okokból nem ábrázolták az ősállatokról oly hű és megbízható képet adó naturalisztikus modorban, s így ruházatukról pontosabb értesüléseink nincsenek.
A fából nyesett husáng és bunkó, buzogány és bumeráng, a fából faragott nyárs és gerely, íj és nyíl, szigony és horog, ásó és sulyok, ék és ár, a fából vájt bödöny és csónak, a földbe vájt és fatörzsekből összerótt viskó, a faágakból font, utóbb sárral tapasztott és lombbal fedett kunyhó, a nádból és fából készült fúvópuska, a bélből készült íjhúr, a sáskötél és bőrszíj, a vesszőkosár és bőrzsák, a sár- és agyagedények mindenesetre az ember legősibb alkotásai közé tartoznak.
E faeszközök mellett kezdettől fogva fegyverül használták, majd zúzó-törő, szúró-hasító szerszámul is a föld felszínén nagy tömegben heverő tűzkövet. Eleinte természetes alakjában vették kezükbe, de hamar rájöttek a kő pattintásának, alakításának a művészetére is. Az őskultúra jellemző anyaga mégis a fa és a bőr maradt, s mellette a csont és növényi rostok. A követ csak kisegítő eszközül használták, a fából nehezen és tökéletlenül készíthető fegyverek és eszközök gyártására.
« TŰZ ÉS VÍZ KEZDŐLAP ŐSEMBEREK – ŐSMAGYAROK [II] ŐSMŰVELTSÉG
MUNKA »



Hóman Bálint munkái
http://mek.niif.hu/07100/07139/html/0011/0003/0016-3eb.html[2021. 06. 19. 16:32:03]
« SZERSZÁMKÉSZÍTÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
GAZDASÁG ÉS TÁRSADALOM »
MUNKA
Az ősembert fegyvereinek, szerszámainak, eszközeinek sokfélesége a legkülönbözőbb tevékenységekre képesítette. Fát nyes, vág, szel, hasít, hajlít, fúr, farag és simít. Követ pattint és csontot vés. Sarat és agyagot gyúr. Bőrt tisztít, puhít, szabdal és varr. Szíjat hasít, húrt feszít. Vesszőt, sást, növényi szálakat fon. Élelmét nyárson süti és fazékban főzi. A magvakat darává zúzza, s így készíti elő a fogyasztásra. Természet adta lakóhelyének védelmére árkot húz, sáncot hány, torlaszt emel, s ha nincs jó búvóhelye, nádasból, sásból, lombos ágakból, vesszőből fon kunyhót, vagy fából épít magának félig földbe vájt viskót. Testét a hideg, az eső, a hó ellen maga készítette ruhával védi. A puhított bőrből szabott darabokat árral lyukasztva szíjjal köti vagy tűbe fűzött ínnal, fonállal varrja össze.
A nagy vadakat szemtől szembe nem támadja. Vermet ás nekik, s ott végez velük. Ha megtámadják, husánggal, bunkóval, fejszével, gerellyel, nyíllal védekezik. A szarvasállatot, tarándszarvast, az őstulkot és a vadlovat már maga üldözi: kőhajítással, gerelyvetéssel, nyíllövéssel ejti el, hogy húsát, bőrét, csontját megszerezze. A madarat hurokkal és enyvvel fogja. A halat fonott kosárral, varsával, horoggal halássza, s a nagyobbak elejtésére szigonyt használ.
Gombák, gyökerek, gyümölcsök, bogyók, magvak, tojás, méz gyűjtéséhez vesszőkosarat vagy faedényt készít, s kötélen kúszva közelíti meg a méhek odvát és a madarak fészkét.
Az ember önvédelmi és élelemszerző harcát, munkáját és gazdálkodását tervszerűsége különbözteti meg az állat ösztönös cselekvésétől. Az állat életfenntartási ösztöne éppoly erős és határozott, mint az emberé, építeni és alkotni is képes, de csak a természetben készen talált lehetőségeket tudja felhasználni. Az ember meggondolt cselekvéssel és tudatos alkotásokkal maga tágítja ezeknek a lehetőségeknek a körét. Életének nemcsak biztosítására és fenntartására törekszik. Kényelmesebbé és kellemesebbé igyekszik azt tenni. Az állat mindig ugyanazokkal az eszközökkel él, s ugyanolyan formák szerint alkot. Az ember folytonosan tökéletesíti, javítja, szépíti fegyvereit, eszközeit, ruházatát, élelmét és lakóhelyét. Mindig alkalmasabb anyagot és ügyesebb szerszámformákat keres, hogy a legkisebb erőfeszítéssel a legnagyobb munkát végezhesse. A gyakorlati igények kielégítése mellett esztétikai szempontokat is érvényesít, eszközeit és lakóhelyét művészi ízléssel formálja és díszíti.
« SZERSZÁMKÉSZÍTÉS KEZDŐLAP ŐSEMBEREK – ŐSMAGYAROK [II] ŐSMŰVELTSÉG
GAZDASÁG ÉS TÁRSADALOM »



Hóman Bálint munkái
http://mek.niif.hu/07100/07139/html/0011/0003/0017-3ec.html[2021. 06. 19. 16:32:14]
« MUNKA KEZDŐLAP ŐSEMBEREK – ŐSMAGYAROK [II] ŐSMŰVELTSÉG
CSALÁD ÉS NEMZETSÉG »
GAZDASÁG ÉS TÁRSADALOM
A gazdálkodás ősi formája a természet javait zsákmányoló, gyűjtögető, vadászó, halászó gazdaság. Az ember nem elégszik meg a zsákmányolás egyszeri kielégülést adó állati formájával. Zsákmányának egy részét tüstént elfogyasztja, de más részét tartalékolja, hogy a kemény tél idején, ínséges napokban is legyen tápláléka. A munkájához összehordott anyagokat is tárolja, és tudatos időbeosztással dolgozza fel. A fejlődés későbbi fokán megismerkedik a termelés fogalmával is. Állatot tart és növényt termel.
A munka és gazdálkodás már a legősibb időben szervezett erővel és ésszerű munkamegosztással, társadalmi közösségek keretében folyik. Az ember veleszületett hajlama szerint társas lény. Magános életre csak kivételesen s mindig a körülmények kényszerítő hatása alatt képes. Társadalmának alapsejtje a család.
A család nélküli társadalom, az állatnál is alacsonyabb színvonalon teljes nő- és férfiközösségben élő embercsordák torz gondolata a modern tudósok túlfűtött képzeletének a szülötte. Ilyen szervezetnek, helyesebben szervezetlenségnek sem az őskori, sem a ma élő legkezdetlegesebb népeknél, sőt – néhány alsóbbrendű állatfajt kivéve – még az állatvilágban sem találunk nyomára.
A csordaéletet állítólag törvényszerű szabályossággal követő anyajogú család elsőbbségének elmélete sem állja ki a próbát a tudomány ítélőszéke előtt. A mai kezdetleges népek egy része – különösen a primitív növénytermelést űző népek – valóban anyajogú szervezetben, anyaági családok kötelékében élt. A többiek – s köztük éppen a legkezdetlegesebb zsákmányoló életet élő népek – társadalma az apaági családon épül. A kétféle szervezet ugyanazon az ősi kultúrfokon egymás mellett, sőt közvetlen szomszédságban él és virágzik. Elvileg bármelyikük megelőzhette időben a másikat.
Sok jelenség arra mutat, hogy a matriarchátus a növénytermeléssel és a földvagyon kezdetleges rendszerének kialakulásával összefüggő későbbi fejlemény. E felfogás hirdetői szerint a férfimunkát: a harcot, a hozzá szükséges erőt, bátorságot, harckészséget, vállalkozó szellemet mindenekfelett megbecsülő vadász- és pásztortársadalmakban szükségképpen volt a férfiaké az elsőbbség, a hatalom. A családját nehéz küzdelmek árán ruhával és élelemmel ellátó, a munkát és gazdálkodást irányító és jó részben el is végző apa a családi közösség feje. A napi munkán: földművelésen és állatgondozáson s a nő földvagyonán épülő békés növénytermelő társadalmakban a férfi háttérbe szorul. Már nem eltartója, csak oltalmazója családjának és a nő vagyonának az egykor mindennapos, de most már mind ritkábban előforduló támadásokkal szemben. Az életadó munka oroszlánrészét a nő végzi, a gazdálkodást ő irányítja, s a hatalom is az ő kezébe kerül. Az anya lesz a családi közösség fejévé. Ezen a fejlődésen csak azok a társadalmak mentek volna keresztül, amelyek igen kezdetleges állapotban tértek át a zsákmányolásról a növénytermelésre, s még ott sem ellentmondás nélkül. A vagyon erejével hatalmuktól megfosztott és alárendelt szerepre kárhoztatott férfiak a matriarchális társadalmakban titkos szövetségekbe tömörülve küzdenek a nő lealázónak tartott uralma ellen. Ez a küzdelem eredményes is volt. Ma az anyaági családok kötelékében élő népek legtöbbjénél csak az öröklési jogban és a beházasodás szokásában él a régi nőuralom emléke. A család tulajdonképpeni feje a nő idősebb férfitestvére, s maguk a nők gyakran egész alárendelt szerepre vannak kárhoztatva. Ezzel szemben az apaági családokban az anyának igen sok helyütt az apával szinte teljesen egyenrangú az állása.
Más jelenségek viszont a matriarchális szervezet elsőbbsége mellett szólnak. Számos magas művelődési színvonalon álló, jellegzetesen patriarchális szervezetű társadalom vallásos kultuszában és egyéb intézményeiben világosan felismerhetők egy korábbi anyajogú szervezet emlékei.
« MUNKA KEZDŐLAP ŐSEMBEREK – ŐSMAGYAROK [II] ŐSMŰVELTSÉG
CSALÁD ÉS NEMZETSÉG »



Hóman Bálint munkái
http://mek.niif.hu/07100/07139/html/0011/0003/0017-3ec.html[2021. 06. 19. 16:32:14]



Hóman Bálint munkái
http://mek.niif.hu/07100/07139/html/0011/0003/0018-3ed.html[2021. 06. 19. 16:32:26]
« GAZDASÁG ÉS TÁRSADALOM KEZDŐLAP ŐSEMBEREK – ŐSMAGYAROK [II] ŐSMŰVELTSÉG
A MŰVELTSÉG FEJLŐDÉSE »
CSALÁD ÉS NEMZETSÉG
Az ősi család minden esetre egy emberpár ivadékainak a családapa vagy az anyai nagybátya vezetése alatt együtt élő csoportja. A többnejűség és a ritkábban előforduló többférjűség újabb fejleménynek látszik. A férfi és nő közös temetkezésnek őskori szokása, s a mai primitív népek jó részének monogám élete arra vall, hogy a házasélet ősi formája az egynejűség volt, ami persze nem zárta ki a házastársak váltásának szokását.
A család tagjainak elszaporodásával három-négy nemzedéket is egybefoglaló nagycsaláddá, majd ennek osztódása után több rokoncsaládot felölelő nemzetséggé – mint mondani szokták: hordává – bővül. A nem nagy nemzetség egy közös őstől származó és vérségi összetartozásuk tudatában lévő rokonoknak természetes úton létrejött társadalmi közössége.
A családi élet központja a családi tűzhely. Köréje gyűlve áldoznak a családalapító ős halhatatlan lelkének. A szabadban rakott tűz körül járják el kezdetleges hangszereik hangja mellett rituális táncaikat. A tűzhely mellett fogyasztják el ételüket, itt végzik tél idején aprólékos munkájukat. A tűzhely köré gyülekezve számolnak be a nap nagy és kis eseményeiről. Itt beszélik meg terveiket, jövendő harcaikat és munkájukat. Itt hallgatják meg a családfő ítéleteit.
Gazdasági értelemben a család, a nagycsalád, sőt a nemzetség is termelő- és fogyasztóközösség, a vagyon birtokosa és a munka teljesítője. Az egyéni és családi tulajdont már a legkezdetlegesebb emberi társadalom is ismeri, de az élelemszerzés, a lakóhelyválasztás, a ruházat, szerszámok, az eszközök, a fegyverek előállításához szükséges anyagok felkutatása, a zsákmányoló vagy már termelő gazdálkodás és a háziipari munka megosztása a család feladata. A munkából férfi és nő egyaránt kiveszi a részét. A harc, a vadászat, a halászat, a kövek megmunkálása, a fegyverek és szerszámok készítése a férfi dolga. A gyűjtögetést, termelést, az állatgondozást és minden más házimunkát a asszonyok végzik.
Művelődési értelemben a család és a nemzetség jogvédelmi és kultúrközösség. A belső viszályok a család- vagy nemzetségfő megítélése alá tartoznak, a külső sérelmek megtorlása a család vagy nemzetség kötelessége. Az ősök tiszteletének s a jó és rossz szellemek kultuszának ébrentartásáról a közösség gondoskodik.
Idők folyamán a nemzetségek szükségképpen ágakra oszlanak, s ezek új nemzetséggé alakulnak. Az ősi települőhelyen falvaikban vagy sátoros tanyáikon egymás közelében élő rokon nemzetségek mindegyike önálló és zárt közösségi életet él, de vérségi összetartozásuk tudatában gazdasági és önvédelmi okokból gyakorta közös vállalkozásokra egyesülnek.
Ezeknek, a népeknek még nem nevezhető, laza kapcsolatokban egymás mellett élő nemzetségcsoportoknak a további osztódása, ágazataik szétválása és térbeli eltávolodása nyomán már az őskorban mindig újabb és újabb nemzetségcsoportok keletkeznek. Mikor egyfelől a természetes szaporodás bősége és a megélhetési viszonyok rosszabbodása miatt, másfelől pedig a településre alkalmasabb tájak megismerése nyomán az ember vándorútra kel, hogy új életteret keressen magának, az egymástól térben eltávolodó és új lakóhelyük természetes viszonyaihoz alkalmazkodó nemzetségcsoportok egyre jobban elkülönülnek rokonaiktól. Idők múlásával és a távolság növekedésével a rokonokban elhalványodik az összetartozás egykori tudata. Önálló vérségi közösségek alakulnak ki. A változott viszonyok és az új környezet hatása alatt az életformák átalakulnak, a műveltség, s vele a nyelv is módosul. Népek születésének és örökös küzdelmének előfeltételei teljesülnek.
A legősibb állapotban még csak az állattal küzdő ember egymás mellett élő kis társadalmai jobb megélhetést nyújtó területek birtokáért, alkalmasabb lakóhelyet, gazdagabb zsákmányt, a fegyverekhez és szerszámokhoz több és jobb anyagot ígérő földért egymás ellen is harcra kelnek. A helyváltoztatás mindig találkozásokhoz, összeütközésekhez, harchoz-háborúhoz vezet a más fajtából sarjadt szomszédokkal. A nemzetségcsoportok laza



Hóman Bálint munkái
http://mek.niif.hu/07100/07139/html/0011/0003/0018-3ed.html[2021. 06. 19. 16:32:26]
szervezetét meg kell szilárdítani. A költözés és az új település útjában álló akadályok leküzdéséhez s a bevándorlóktól fenyegetett otthon védelméhez egyaránt minden erő egyesítésére és céltudatos vezetésre van szükség. A társadalmi osztódás eredménye a harcos társadalom erőinek tudatos megszervezése és a főnöki méltóság kialakítása volt. Ez a tisztség kezdetben az ember sorsát irányító túlvilági lényekkel érintkező varázslót, majd a szerszámkészítés mesterét, a fémkorszak anyajogú társadalmainak „kovácskirályát”, s végül a fejlődés magasabb fokán a fegyverforgatásban legkiválóbb és a hadvezetésben legügyesebb harcost, a katonai vezért illette meg. Tisztsége népének felfogása szerint isteni elhivatáson alapult, s ezért családjában örökletessé válik.
« GAZDASÁG ÉS TÁRSADALOM KEZDŐLAP ŐSEMBEREK – ŐSMAGYAROK [II] ŐSMŰVELTSÉG
A MŰVELTSÉG FEJLŐDÉSE »



Hóman Bálint munkái
http://mek.niif.hu/07100/07139/html/0011/0003/0019-3ee.html[2021. 06. 19. 16:32:37]
« CSALÁD ÉS NEMZETSÉG KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NÉPKÉPZŐDÉS »
A MŰVELTSÉG FEJLŐDÉSE
Az ősi műveltségnek ez a képe nem az emlékek hiánya miatt ismeretlen és csupán analógiákkal megközelíthető őseredeti állapotot, nem is egy bizonyos időpontban ugyanazon a helyen meglévő kultúra tartalmát, hanem a pattintott kőeszközök tízezer éveken át tartó korának a műveltségét tükrözi vissza. E kultúrán belül több fejlődési fokozatot különböztethetünk meg.
A lakóhelyükről prechelles-i, gafsai, chaloss-i, chelles-i, acheuli, micoqu-i, levallois-i, es-baiki, moustiéri kultúrának nevezett és más kora paleoolit műveltségek, valamint a keretükben kimutatható s jellegzetes eszközeikről elnevezett marokkő-, kőpenge- és csontkultúrák nemcsak időbeli egymásutánt, művelődési fokozatokat, hanem egymás mellett élő különböző művelődési köröket is jelölnek. Nyilván különböző emberfajták vagy népi közösségek más-más természeti adottságok mellett létrehozott alkotásai.
E műveltségek hordozói semmi esetre sem lehettek oly állatias kifejezésű, inkább majom-, mint emberképű, dús szőrzettel borított, mezítelen vagy céltalanul magukra hányt bőrdarabokat viselő, kezükben bunkóval vagy husánggal ábrázolt kezdetleges lények, amilyennek az ősembert gyakorta rajzolják. Nem tudunk attól a feltevéstől szabadulni, hogy az „ősemberek” voltaképpen lelkes tudósoknak a képzeletében születtek a fejlődéselmélet igazolására, s a hiányzó fejlődési fokozatok pótlására. Bizonyára az ősidőkben is éltek a trópusi és jeges égövek alatt a mai primitív népekhez hasonló kezdetleges emberek, de az őskori kultúra hordozói és fejlesztői nem ezek, hanem a leletek tanúsága szerint is sokkalta emberibb kortársak voltak.
A korábbiaktól élesen elhatárolható késő paleoolit, más néven mezolit vagy miolit kultúrának – az aurignaci, capsai, solutréi, magdaléni, tadenois-i, azili műveltségeknek – a feltűnése az Atlanti-óceán és a Földközi-tenger mellékére bevándorolt szebb testi alkatú és fejlettebb agyszerkezetű fehérősember-fajták megjelenésével függ össze. Műveltségüket új és finomabb formák, alkalmasabb eszközök, ügyesebb szerszámok és újszerű művészi alkotások jellemzik. E korban mutatható ki teljes bizonysággal az első háziállat: a kutya, de e korra tehető a kezdetleges termelőmunka – állattartás és földművelés – komolyabb megindulása, és a nemzetségi szervezet keretein túlhaladó társadalmi szervezkedés első nyoma is.
A művelődés fejlődésének korszakos fordulópontja volt a déli országokban időszámításunk előtt már hat-nyolcezer évvel, Eurázsia többi táján – Kr. e. 4000 és 3000 közt kezdődő újabb kőkor műveltségének a kialakulása. Legjellemzőbb sajátosságai a kő csiszolása, az agyag égetése, a gyapjú és a len fonása-szövése, nagyobb kőépítmények, különösen sírok és kultuszközpontok emelése, a cserekereskedés első kivirágzása és a rendszeres termelőgazdálkodás. A neolit népek csiszolt kőből készült fegyvereket, szerszámokat, eszközöket, égetett agyagedényeket, gyapjúból és lenből szőtt ruhát használtak. A kutya mellett más háziállatokat is rendszeresen tenyésztenek: disznót hizlalnak, juhot és kecskét fejnek és nyírnak. A szarvast, szarvasmarhát, lovat, tevét fejik, megülik és igába fogják. Rendszeres növénytermelést űznek. Az ember függetlenítette magát a természet szeszélyeitől. Állattenyésztéssel és földműveléssel pótolta és biztosította háztartása szükségleteit. Az anyagi műveltség fejlődésével, a munka és gazdálkodás új formáinak kialakulásával párhuzamosan bővült és gazdagodott a szellemi műveltség tartalma is.
A fejlődésnek újabb lendületet és gyorsabb ütemet adott a felszínen heverő vagy könnyen hozzáférhető fémek – a réz és az ón, az arany és az ezüst – gyakorlati értékének a felismerése, majd a réz és az ón ötvözetéből előállított bronz s végül a vas felfedezése. A nyomással, kalapálással, hajlítással, olvasztással és öntéssel tetszés szerint alakítható fémek használatba vételével új korszaka kezdődött az emberi művelődés történetének: az immár írásos emlékekből ismert történeti korszak.
Messzire vezetne, nem is illeszthető be tárgyunk keretébe a művelődésfejlődés minden mozzanatának a vázolása. Elég annyit megállapítanunk, hogy a nehézkes kőeszközöket felváltó, könnyebben kezelhető, ügyes és formás



Hóman Bálint munkái
http://mek.niif.hu/07100/07139/html/0011/0003/0019-3ee.html[2021. 06. 19. 16:32:37]
fémeszközök használatba vétele által az emberi műveltség képe teljesen átalakult. A tökéletesebb szerszámok és fegyverek korábban kivihetetlen munkák teljesítésére, merész hadi vállalkozások végrehajtására, a gazdálkodás körének bővítésére, addig ismeretlen fényűzési igények kielégítésére, új művészi feladatok megoldására adtak módot. A műveltség formákban, színekben, belső tartalomban egyaránt gazdagabb és egyre szerteágazóbb lett. A fejlődés üteme minden vonalon gyorsabbá vált. A fémművesség hamar kiemelkedett a háziipar köréből, s hirtelen fellendülésével párhuzamosan a fa- és agyagművesség, az építőművészet és ruházati ipar, az anyag- és áruforgalom is kivirágzott, s az állattenyésztő és földművelő gazdálkodás keretei is bővültek.
Az ember életén kezdetben a természet uralkodott, s mikor magát ennek szeszélyétől függetleníteni kívánta, csak a természeti adottságoknak megfelelően foghatott termeléshez. Egyik nép állatok szelídítésével és tenyésztésével, a másik megkedvelt kultúrnövények termesztésével gyarapította javait. A megművelésre kevéssé alkalmas hegyvidéki tájak lakói, a makkos erdők és a fűtermő nagy síkságok népei szükségképpen választották az állattenyésztő gazdasági formát. A délvidék termékeny tájain és az eurázsiai őserdők irtás után dúsan termő televényföldjén megszállt népek viszont szükségképpen lettek földművelő népekké. Az állattenyésztő és földművelő kezdetleges népek kultúrája színvonalban nem különbözik egymástól. Az állattenyésztő és növénytermelő gazdálkodási formák nem jelentenek fejlődésbeli vagy fokozati eltérést. Ismerünk a társadalmi és politikai fejlődés igen magas fokán álló állattenyésztő, nagyarányú pásztorgazdálkodást űző népeket, és ismerünk a kulturális fejlődés legalacsonyabb szintjén élő földműveseket. A nagyállattartó, lovat és szarvasmarhát tenyésztő harcos pásztornépek lovas nomád műveltsége semmiben sem volt alábbvaló az egykorú megtelepedett népek földmíves kultúrájánál. Mint gazdasági és katonapolitikai életforma mindkettő évszázados, évezredes fokozatos fejlődés eredménye.
A pásztorkodással járó nomadizálás és a földművelésből következő helyhez kötött életmód közt az összehasonlító néptudomány ma már korántsem lát valami fokozati különbséget. A nomádságban nem keresi a gazdasági fejlődésnek a megtelepedést megelőző lépcsőfokát. Mindkettőt a természeti körülmények kényszerítő hatása alatt párhuzamosan kialakult önálló életformának tartja, mindkettőt egyaránt a zsákmányoló gazdálkodás kora előzi meg.
Ugyanez áll a műveltség egyéb elemeire is. Az állattenyésztő és földműves gazdálkodással más és más települési rendszer, más és más életforma, más és más társadalmi szervezet, más és más világszemlélet jár, s ezek kialakulása sem fokozatosan, hanem párhuzamosan történik, a nép életét befolyásoló természeti adottságoknak megfelelően.
A tudomány régen szakított azzal a felfogással, amely mindenáron szabályosan ismétlődő törvényszerűségeket keresett a történetben, s egymást szükségképpen követő fejlődési fokozatokat látott a különböző életformákban, gazdasági, társadalmi és vallásrendszerekben s világszemléleti elgondolásokban.
« CSALÁD ÉS NEMZETSÉG KEZDŐLAP ŐSEMBEREK – ŐSMAGYAROK [II] ŐSMŰVELTSÉG
NÉPKÉPZŐDÉS »



Hóman Bálint munkái
http://mek.niif.hu/07100/07139/html/0011/0003/0020-3ef.html[2021. 06. 19. 16:32:49]
« A MŰVELTSÉG FEJLŐDÉSE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
[III] FAJTÁK OSZLÁSA – NÉPEK VÁNDORLÁSA »
NÉPKÉPZŐDÉS
Az újabb kőkorban kialakulásnak indult, a bronzkorban már nagy méreteket öltő nagyállattartó pásztorgazdaságok és az erdőirtással mindig újabb földterületeket művelés alá vevő földműves gazdaságok kialakulásával természetszerűen alakult át a társadalmi szervezet is. A pásztor- és földműves népek gazdálkodásuk békéjét és gyümölcseinek élvezetét csak az erők összefogásával és a harcos védelmi szervezet létesítésével biztosíthatták. A társadalmi fejlődés eddig az osztódás, a differenciálódás irányában haladt, most az összefogás, az integráció irányába fordul.
Az egymástól elkülönülő kisebb vérségi közösségek társadalmi szervezetét az azokat nagyobb közösségekbe foglaló új s már politikai színezetű szervezet váltja fel. A külső veszedelem idején végzetes belső viszályok elsimítására, a nemzetségközi kérdések intézésre s a költözés és háborúskodás műveleteinek irányítására nemzetség fölötti szervek létesültek. A termelés és fogyasztás, a mezei gazdálkodás és az ipari munka, a jogszolgáltatás és a vallásos kultusz szervei továbbra is a nemzetségek maradnak, de kialakul a vérbosszú érvényesülését korlátozó engesztelési és bíráskodási rendszer, s a nemzetségfők tanácsának vagy egy közülük kiemelkedő személynek, avagy az egy helyütt élőket egybefogó faluközösség főnökének bírói és katonai hatalma.
A jogszolgáltatás és hadvezetés új rendszerének bevezetésével az egymás mellett élő és közös vezetés alá helyezkedett nemzetségcsoportok törzsekké alakulnak át. Míg a nemzetségcsoport a család szaporodása útján létrejött természetes társadalmi alakulat, a törzs már egymás mellett élő – néha nem is egy eredetű – nemzetségek és nemzetségcsoportok katonai célzatú szövetkezése. Kialakulása lényegében már a néppé alakulást jelenti. Az ekként kialakult törzsek kezdetben, mint egykor a nemzetségek, önálló életet élnek, s legfeljebb időlegesen szövetkeznek egy-egy hadi vállalkozásra. A fejlődés későbbi fokán a rokon fajta, sőt idegen fajta, de szomszédos törzsek önvédelmi és támadó célzattal állandó szövetségbe tömörülnek. A törzsszövetség néppé alakulásának első mozzanata a szomszédos nemzetségcsoportok elhalványult rokonságtudatának felelevenedése, az időleges kapcsolatok állandósulása, a közös katonai vezetés és bíráskodás megteremtése.
A család, a nemzetség, a nemzetségcsoport és kezdetben a törzs is egyfajta emberek vérségi közössége. A fejlődés során idegen fajta elemek is kerülnek a közösség testébe. A családba és nemzetségbe beházasodott és egyenként befogadott idegenek önként válnak a vérségi közösség tagjává. A törzsbe, majd a törzsszövetségbe befogadott egész nemzetségek és törzsek viszont képletes vérrokonságot kötnek a közösség többi tagjával. Az uralkodó fajta vérrokonsági tudata az őskultusszal átszáll az új élettársakra, mert a fejlődésnek ezen a fokán csupán a vérségi köteléket ismerik el társadalomalkotó tényezőként.
A törzsi és törzsszövetségi kapcsolatok állandósulásával egy időben alakul ki a törzs és törzsszövetség egész népében a közös őstől való leszármazás hite. Ez a hit a népek többségénél ősi tudaton alapul, a befogadottaknál a tényleges vagy képletes rokonság megkötésével kel életre, és csak hosszabb idő után válik történeti tudattá.
A néppé alakulás hosszú történeti folyamata a fajták oszlásával és egymástól elszakadó ágazatainak helyváltoztatásával indul meg, az egymás mellett élő nemzetségek és törzsek szövetkezésével folytatódik, a közös eredet és faji összetartozás tudatának s a nép önálló nyelvének a kialakulásával jut befejezéshez.
A népképződésnek a művelődés minden irányú gyarapodásával párhuzamos folyamata nem egy időben zajlott le a különböző tájakon. A délszaki tájak meleg napsütése alatt India, Mezopotámia, Elő-Ázsia, Egyiptom, Hellász, Kréta és a többi mediterrán sziget földközi-tengeri és elő-ázsiai fajta népei már régen eljutottak a bronz- és vaskorszakba, s a társadalmi és politikai szervezkedés és bomlás, a gazdasági-kulturális emelkedés és elhanyatlás küzdelmes útját is bejárták, amikor a kő-kultúrában élő északi, dinári, kelet-európai és turáni népközösségeknek még csak a körvonalai kezdtek kibontakozni az északi tájakon.



Hóman Bálint munkái
http://mek.niif.hu/07100/07139/html/0011/0003/0020-3ef.html[2021. 06. 19. 16:32:49]
« A MŰVELTSÉG FEJLŐDÉSE KEZDŐLAP ŐSEMBEREK – ŐSMAGYAROK [II] ŐSMŰVELTSÉG
[III] FAJTÁK OSZLÁSA – NÉPEK VÁNDORLÁSA »



Hóman Bálint munkái
http://mek.niif.hu/07100/07139/html/0011/0004-3f0.html[2021. 06. 19. 16:33:00]
« NÉPKÉPZŐDÉS KEZDŐLAP ŐSEMBEREK – ŐSMAGYAROK
ŐSKORI NÉPVÁNDORLÁSOK »
[III] FAJTÁK OSZLÁSA – NÉPEK VÁNDORLÁSA
Az ember élete örökös alkalmazkodás a természethez és más emberekhez. Kettős függősége határozza meg élete módját és formáit, társadalmi kapcsolatait, gazdasági tevékenységét, műveltségét és világszemléletét. A természet erőivel és embertársaival vívott örökös küzdelme ösztönzi mindig újabb és tökéletesebb eszközök és alkalmatosságok kigondolására és elkészítésére, életmódja és életformái megváltoztatására, társadalmi szervezete és gazdálkodási rendszere folytonos tökéletesítésére, műveltsége és világszemlélete fejlesztésére és módosítására.
A természeti körülmények – az éghajlat, a víz- és tájrajz, a talajviszonyok, a termékenység, a növényzet és az állatvilág – változása, a népszaporodás fokozódása és ezzel kapcsolatban a gazdálkodás és a megélhetési lehetőségek megfogyatkozása késztetik régi lakóhelye elhagyására, új és alkalmasabb élettér keresésére. Vándorlóösztönét fokozza ismeretvágya, mindig újabb és újabb földek felkutatására irányuló törekvése.
Az emberiség történetének és a műveltség fejlődésének egyes vonalát és egyenletes ütemét a legrégibb idők óta minduntalan ismétlődő népvándorlások szakítják meg, új irányt adva a fejlődésnek, új színt a műveltségnek, új életlehetőségeket a vándorútra kelt embernek.
Az őshazából elköltöző embercsoportok az életük fenntartásához szükséges vadak és halak nyomait követve távolodtak el egymástól, mindig a természet útmutatása szerint haladva kelet vagy nyugat, észak vagy dél felé. A térbeli távolság növekedésével és a különböző természeti viszonyok hatása alatt a közösségek eltérő jelleget öltöttek, s ezzel megindult a természetes osztódás és elkülönülés mindmáig tartó folyamata. Kialakultak az ősfajták, és nemsokára el is költöztek egymás szomszédságából. Lassan szóródtak szét és vették birtokukba a létfenntartásukhoz nélkülözhetetlen új élettereket.
« NÉPKÉPZŐDÉS KEZDŐLAP ŐSEMBEREK – ŐSMAGYAROK
ŐSKORI NÉPVÁNDORLÁSOK »



Hóman Bálint munkái
http://mek.niif.hu/07100/07139/html/0011/0004/0001-3f1.html[2021. 06. 19. 16:33:14]
« [III] FAJTÁK OSZLÁSA – NÉPEK VÁNDORLÁSA
KEZDŐLAP
ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
A NYUGAT-EURÓPAI NÉPEK DÉLRE VÁNDORLÁSA »
ŐSKORI NÉPVÁNDORLÁSOK
Ez a lassú, szivárgó helyváltoztatás, természetes szétszóródás jellemzi a történet előtti idők nagy népvándorlásait, így lepték el az egész földkerekséget a chelles-i és moustiéri kultúrák emberi. Így jutottak el Afrikába és DélÁzsiába az amazokat felváltó negrid fajták, Kelet-Ázsiába a mongolok, Amerikába a paleoamerikai, Euro-Afrikába a földközi fajták ősei. De az ő útjuk már mozgalmasabb volt az elődöknél, mert az új földért és élelmet adó termékeiért meg kellett küzdeniük az őslakókkal. Csak azok kiirtása és elűzése avagy leigázása és beolvasztása után vehették birtokba az új életteret.
Az ősfajták részben felszívódtak a rájuk telepedő idegen vagy a keveredésükből született fiatalabb fajtákba, részben pedig a régi települési terület peremére, erdőségeibe, magas hegységeibe, szigetekre és kietlen pusztaságokra menekülve mentették életüket. Így tértek ki az egykor Afrikát, Dél-Ázsiát, Indonéziát benépesítő ausztralid, melanezid, negrid és melanid őselemek az újonnan jött aurignaci típusú földközi-tengeri ember elől.
A moustiéri jégkorszakot felváltó meleg időszakban ez a földközi-tengeri ember nyilván a Szahara fokozatos elsivatagosodása miatt húzódott keletre Egyiptom, Elő-Ázsia, India földjére, majd észak felé Eurázsiának a magas hegységek vonulatától délre eső tájaira. Itt élte át az utolsó jégkorszakot, s ivadékai – kisebb-nagyobb területi eltolódásokkal – mindmáig ezen a hatalmas kiterjedésű őskori élettéren élnek, bár annak birtokában a történeti idők kezdete óta más emberfajtákkal kell osztozniuk. A földközi-tengeri fajtával rokon paleoamerikai fajták sorsa mostohább volt. Leszármazóik ma már csak Kaliforniában, a Sierra-Madre hegységben és Brazília, délkeleti partvidékein élnek.
Az utolsó jégkorszakban a fiatalabb európai és amerikai fajtákkal nyugtalan és mozgékony népelemek lepték el a két világrész földjét. Amerika új lakói – ma még ismeretlen időben – észak és dél felé terjeszkedve fokozatosan vették birtokukba az egész világrészt. Az őslakókat részben magukba olvasztották, részben elűzték, s a peremvidékre szorították vissza. Európa jövevényei életközösségre léptek a műveltségnek immár magasabb fokán álló földközi-tengeri fajta őslakosokkal, s azok egy részét magukba olvasztva lettek az északi-tengeri, kontinentális és tengermelléki fajták őseivé.
Az európai népvándorlások ősei ez időtől kezdve a mongolok megjelenéséig e fajtáknak új hazát kereső ivadékai voltak. Útjukat maga a természet jelölte ki, amikor az északi kietlen jégmezőket és a hideg vizű beltengereket, a sivár tundrát és a terméketlen sómezőket fűtermő sztyeppe, buja őserdővé, termékeny televényfölddé varázsolta; az észak-afrikai partvidéken pedig egyre északabbra tolta a minden tenyészetet elborító homok határát.
Az Egyiptom történet előtti korából származó leletekben, a Kr. e. 6. ezredévben bukkanunk a nyugatról keletre húzódó északi és déli típusú cromagnoni ember első nyomaira. Bizonyára az Atlasz hegység vidékéről már korábban keletre húzódó és Egyiptom történeti korszakában is szereplő „szőke líbiaiak” nyomultak Egyiptom földjére, hogy ott a negrid és elő-ázsiai elemeket is felszívó mediterrán-orientális őslakókkal elkeveredve legyenek a történeti Egyiptom népének egyik alkotó elemévé.
Nem sokkal utóbb érkeztek meg – valószínűleg az Alpesektől és Kárpátoktól északra vezető úton – az eurázsiai síkságra, s onnét Mezopotámiába a sémita őslakókra rátelepedő sumerok, akik némelyek szerint a tengermelléki, mások szerint az északi fajta leszármazói.
Az északi-tengeri és kontinentális fajták a délnyugati részekről kiindulva még a jégkorszakban ellepték az Alpesektől és a Kárpátoktól északra a Rajnától a Dnyeperig húzódó jégmentes középső övezetet. A jégár fokozatos visszavonulásával a tarándszarvas nyomába szegődve nyomultak mindig feljebb, észak és északkelet felé.



Hóman Bálint munkái
http://mek.niif.hu/07100/07139/html/0011/0004/0001-3f1.html[2021. 06. 19. 16:33:14]
Elöl jártak a kontinentális ősfajtáról – úgy látszik – még az ősi egység idejében lehasadt, kezdetleges alkatú paleoeurópai népelemek. Ezek már a korai posztglaciális korszakban felhúzódtak a Keleti-tenger partvidékéig, majd attól keletre a Felső-Dnyeper–Felső-Oka–Felső-Volga közi tundra vidékére. A Rajna–Duna–Visztula határolta nagy térségben az északi fajta indogermánok és a kelet-európai fajta finn-magyarok ősei, tőlük keletre a Kárpátok aljában a turáni fajta törököknek alpesi rokonaitól elszakadt ősei szálltak meg.
Az alpesi fajta a jégár olvadásával a hegyvidék belsejébe húzódott, a francia alföldről pedig észak felé bocsátott ki vándorló rajokat. Ivadékait Dánia, Norvégia, Skócia és Izland alpesi fajta és északi-alpesi keveredésű anholti fajta népelemeiben kell látnunk. A Kárpát-medencében az éghajlat enyhülésével dél felől jöttek földközi-tengeri népelemek, e táj neolit kori műveltségének hordozói.
A fajták és népek északra áramlása hosszú évezredeken át tartott, mígnem az északi fajta indogermánok elérték az Északi-tenger és a Keleti-tenger partvidékét, s ott Kr. e. 3. ezredév elején vagy még ennél is korábban keletnek fordulva megindítóivá lettek a történet előtti idők legnagyobb népmozgalmának. Nyomásuk déli irányban is érvényesült, és kivezette hazájukból a Kárpátok és Alpesek vonulatától északra lakó más fajta népeket.
A turáni fajta török ősnép – úgy látszik – ebben az időben húzódott a Dnyeper–Volga közi ligetes sztyeppén át az Altaj–Tarbagataj–Tien-san magas hegyeitől védett belső-ázsiai tájakra.
Az indogermánság árja ágazatának első rajai – úgy lehet – a Keleti-tenger partján, majd az abba ömlő folyók mentén indultak keletre. Az élen járó törzs – az indo-iráni árják ősei – a Felső-Volga mentén haladva és az őstörök népet maguk előtt hajtva juthattak el Nyugat-Szibériába, s ott délkeletre fordulva az ázsiai nagy hegységekig, a Pamírig és az Iráni-fennsíkig. Egyik törzsük azonban – a balti népek őse – elmaradt tőlük a Balti-tenger és a Finn-öböl vidékén, s ott a Nyemen–Néva közén telepedett meg. Más árja rajok ugyanezen az úton, vagy inkább a Visztula-Dnyeper közén vonultak keletre. A trákok a Fekete-tenger északi partján, az Al-Duna-Don közén szálltak meg az elő-ázsiai fajta kimméri-géta népcsoport nyugati szomszédságában. A szkíták ősei messze keletre vándoroltak, s a Felső-Ob és Jeniszej közén telepedtek meg.
A kimméri-géta népek ősei a velük egy törzsről sarjadt hurri-hatti népek őseivel együtt – úgy látszik – még az árják előtt húzódtak keletre az eurázsiai síkság déli részére. A Dontól és a Kaukázustól az Aral-tóig terjedő vidéken megszállva ők alakították ki a később ideköltöző szkíta-szarmata-turáni népek kultúrájában majdan tovább élő pusztai lovas nomád életformát és műveltséget. Amennyiben a sumerok valóban az elő-ázsiai fajták leszármazói, keletre vándorlásuk idejét a Kr. e. 6–5. ezredévre kell tennünk.
A kelet-európai fajta finn-magyar ágazata az árja-szkíta ősök nyomába költözött a Bug–Dnyeper–Oka közti erdővidékre. Egyes töredékeit az árják ragadták magukkal; ezek ivadékai lehetnek a szkíták közt felbukkanó keleteurópai típusú egyének.
A Kr. e. 2300 körül Hispániában kialakult „harangedény-műveltség” dinári fajta illír népe a Szudétáktól hatolt s a Cseh–Morva-medencében telepedett meg. Egyes töredékei eljutottak a Kárpát-medencébe is. Legnyugatibb ágazatai – a dinári fajta bajorok és tiroliak ősei – a Jura-hegység és a Keleti-Alpok vidékén telepedtek meg.
Az európai fajták szétszóródásával egy időben hasonló folyamat indult meg Kelet-Ázsiában. A sárga bőrű mongol fajta a jégár visszahúzódása után észak és nyugat felé terjeszkedett. A Jang-ce–Kiang völgyén még a Kr. e. 5. ezredévben kialakult kínai hatalom gyarapodásával a kötelékébe nem tartozó mongol törzsek a Hoang-ho völgyében nyugat és észak felé húzódtak, egészen az Altaj–Tarbagataj vidékéig. Itt találkoztak a keletre jött eurázsiai, vagy turáni fajta őstörök néppel, s e találkozás nyomán alakult ki az altáji török-mongol életközösség, s a mongolok nyelvcseréje után az altaji ősnyelv. Együttélésük emlékét őrzik a turáni fajta enyhén mongolos bélyegei, s az északi-mongolok törökös nyelve. Más törzscsoportok, köztük a tibetiek ősei is, a Góbi-térségről nyugat-délnyugati irányba terjeszkedtek, s a Tárim-medencében az idáig hatolt árjákkal találkoztak. Szomszédságuk tartós érintkezésre, sőt a mongol törzshöz tartozó szinid fajta európaias bélyegeiből következtetve, keveredésre is vezetett.
Hasonló keveredési folyamat figyelhető meg a kelet-európai és elő-ázsiai fajták vándorútjának végső állomásán is. Előbbi a Felső-Dnyeper–Dvina–Felső-Volga vidékén paleoeurópai fajta népelemekkel került szomszédságba, s



Hóman Bálint munkái
http://mek.niif.hu/07100/07139/html/0011/0004/0001-3f1.html[2021. 06. 19. 16:33:14]
azokra rátelepedve, velük életközösségre lépett. Ennek, az ún. „uráli”, helyesebben felső-volgai élet- és nyelvközösségnek eredményeként vették át a finnugor nyelvet a vogul-osztják, szamojéd ősök, majd sokkal később a lappok ősei is. Az elő-ázsiai fajta sumerok Mezopotámiában orientális fajta sémi elemekkel vegyültek, s az elő-ázsiai bélyegek Elő-Ázsia és Kis-Ázsia legtöbb sémita népén felismerhetők. A pontusi síkságon a kimméritrák szomszédság révén elő-ázsiai és északi elemekkel keveredtek.
A különböző fajták ősidők óta keverednek az európai népek vándorútjának kiindulópontján is, a mai francia területen. Itt már a jégkorszakban és azóta is mindmáig négyféle fajtaelem él egymással szoros élet- és nyelvközösségben. A tengermelléki fajtából sarjadt dinári népek ősei valószínűleg még itt, a nyugati őshazában cserélték fel a pyreneusi és elő-ázsiai rokonoknál tovább élő jáfetita nyelvüket az árja jellegű illír ősnyelvvel. Ez időre kell tennünk az indogermán ősnyelv eddig nem sok szerencsével magyarázott sumer-kaukázusi jövevényszavainak átvételét, valamint az uráli és altaji nyelvek legrégibb indogermán elemeinek eredetét is.
A települési területek határvidékén egymással korán érintkezésbe került különböző európai fajták e néhány határterület kivételével az őskori vándorlások lezajlása után is zárt egységben éltek saját életterükön. A földközitengeri ember – kisebb eltolódásokról nem szólva – birtokában tartotta az eurázsiai magas hegységek vonulatától délre eső ősi települései területeket. Az alpesi fajta megszállta a Nyugat-Alpok vidékét és a francia alföldet. A dinári fajta a Keleti-Alpok és a Szudéták hegyi tájain és a pontusi síkságon telepedett meg, egészen a Don folyóig nyomulva. Tőlük keletre a Don–Amu-darja közi síkságon elő-ázsiai fajta népek szálltak meg, s innét szivárogtak át az orientális fajta déli életterére. Az északi fajta az Alpesektől és Kárpátoktól északra eső területeket tartotta birtokában. Nyugat-európai ágazata e nagy hegységektől az Északi- és Keleti-tenger partvidékéig, a Rajnától a Visztuláig helyezkedett el. Árja ágazatának egyik törzse, a mai balti népek őse a Balti-tenger mellékén, egy másik – a trák nép – a Pontus északnyugati partjain állapodott meg. A többiek az eurázsiai síkon élő dinári és elő-ázsiai fajta népek északi szomszédságában húzódtak keletre a Volga–Jeniszej közén, s az Urál hegységtől a Tárimmedence vidékéig és az Iráni-fennsíkig helyezkedtek el. A turáni fajta az Altaj–Tarbagataj–Tien-san vonalát átlépve, Belső-Ázsiában a mongolok szomszédságában talált új hazára, akik Belső-Ázsiának a Hoang-ho völgyétől a Góbi-sivatagtól délre eső területre is átterjeszkedtek, délen a földközi-tengeri fajtából sarjadt indid fajta szállásföldjéig hatolva. A kelet-európai fajta finn-magyar ősnép a Bugtól és Dnyesztertől az Oka vidékéig terjedő erdőszakaszon telepedett meg, paleoeurópai népelemek déli szomszédságában.
A jégkorszak óta észak és kelet felé terjeszkedő európai emberfajtának ez a természetes elhelyezkedési rendje a Kr. e. 2. ezredévben megbomlott. A közép- és észak-európai bronzkor kezdetén nyugaton és keleten egyaránt megkezdődött a népek visszaáramlása dél és nyugat felé.
« [III] FAJTÁK OSZLÁSA – NÉPEK VÁNDORLÁSA
KEZDŐLAP
ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
A NYUGAT-EURÓPAI NÉPEK DÉLRE VÁNDORLÁSA »



Hóman Bálint munkái
http://mek.niif.hu/07100/07139/html/0011/0004/0002-3f2.html[2021. 06. 19. 16:33:26]
« ŐSKORI NÉPVÁNDORLÁSOK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
EURÁZSIAI NÉPMOZGALMAK »
A NYUGAT-EURÓPAI NÉPEK DÉLRE VÁNDORLÁSA
A nyugat-európai ősnép korán négy ágazatra oszlott. Közülük a kelták északnyugaton az Alsó-Rajnától délre és északra helyezkedtek el. A germánok a Közép-Rajnától az Oderáig, sőt északon a Visztuláig terjedő nagy térséget és Skandinávia déli részeit tartották birtokukban. A görögök őshazáját valahol a Szajna–Loire közén, a tengerparttól a Felső-Rajnáig terjedő területen. Az itálokét vagy latinokét tőlük keletre, a Felső-Duna völgyében kell keresnünk. A Kr. e. 2. ezredév elején e népek körében – nyilván a természeti viszonyok valaminő változása és a túlszaporodás nyomán kelt megélhetési nehézségek s az igényesebb bronzkori életformák kialakulása miatt nagy mozgolódás támadt. A kevésbé termékeny északi tájon élő germánok és kelták dél felé kezdtek terjeszkedni, s Kr. e. 1500 táján kiszorították hazájukból az itálokat és görögöket. Az itálok – a latin-oszk-umber-sabell népcsoport ősei – a Duna-völgyön a későbbi Pannónia területére hatoltak, majd az ott élő – tán kelet-európai fajta? – etruszkokat maguk előtt hajtva, a róluk Itáliának nevezett Appennini-félsziget hegyes-völgyes tájaira költöztek. A vándorló rajok élén haladó latin törzs a Tiberis torkolata körül elterülő vidéken, az umber-sabellek tőlük északkeletre, a folyó bal partján, az etruszkok annak jobb partján – a későbbi Latium, Umbria és Etruria vagy Toscana területén telepedtek meg.
Az itálok nyomában Pannóniába görögök jöttek, míg más görög törzsek a kelták elől menekülve Gallia földjén húzódtak délre a tengerpartig, s innét tengeri úton jutottak el későbbi hazájukba: Dél-Itáliába, Szicíliába, Krétába, Hellászba és Kis-Ázsiába. A későbbi vikingek módjára gyors hajókon járó „tengeri népek” – az akhájok, eolok, dardánok, danaok, jónok – fürge harcos csapatai már a Kr. e. 14. században sok gondot okoztak Egyiptom és a kis-ázsiai országok fejedelmeinek, folytonos becsapásaikkal. Települő rajaik kis-ázsiai térhódításának nyomában indult meg a punok, szárdok, szikulok és más elő-ázsiai fajta népek nyugati irányú kivándorlása a mediterrán partvidékre.
A Kárpátoktól és az Alpesektől északra eső nagy térséget a szlávok őseinek Szudéta-vidéki őshazájáig germán törzsek vették birtokukba. Nem álltak meg a latin települési terület határán, hanem kivetették hazájukból a Csehmedence illír lakóit is. Ezek 1200 táján Pannóniába nyomultak, s az itt tanyázó görög törzseket, köztük a dórokat délre szorították. A dórok Kr. e. 1100 táján érkeztek meg a Peloponnészoszra, a nyomukban járó többi görög törzsek Hellász, Thesszália és Epirusz vidékére. Az Adriai-tenger keleti partvidékét a Dinári-Alpoktól le egészen a félsziget csücskéig illírek szállták meg, s ugyanennek a népcsoportnak most már igazán „dinári” fajta ivadékai lepték el az észak-itáliai partvidéket is. A fajtajellegeik szerint kontinentális eredetűnek látszó, de indogermán nyelven beszélő szlávok alpesi és kelet-európai rokonaiktól és indogermán élettársaiktól elválván talán még a Kr. e. 3. és 2. ezredév fordulóján a Cseh–Morva-medencébe költöztek, s szállástelepeik a Kr. e. 6. század elején az Elba-Visztula közén voltak. Nyugati és déli csoportjuk, a későbbi délszlávok és kisoroszok ősei a dinári fajta illírekkel kerültek közelebbi kapcsolatba, keleti ágazatuk a Visztula és Bug vidékén a kelet-európai fajta finnmagyar néppel jutott érintkezésbe. Ennek az őskori fajtakeveredésnek eredménye a mai szláv népek különböző alpesi, kelet-európai, dinári – fajtajellege. A Kr. e. 6. század elején a szlávok – nyilván a Cseh-medencébe hatoló kelták nyomására – kelet és északkelet felé kezdtek el nyomulni a kelet-európai erdővidéken.
Hérodotosz szerint a „neurok” – a keleti szlávok ősei – Dareiosz perzsa király 513. évi szkíta hadjárata előtt egy emberkorral, vagyis – az emberkorra 70–80 évet számítva – a Kr. e. 6. század elején hagyták el – állítólag – „a kígyók elszaporodása miatt” nyugati hazájukat, s költöztek a vudinok Dnyeszter–Bug–Dnyeper közi földjére, a későbbi Volhynia területére. Más csoportjaik valószínűleg ugyanez idő tájt hatoltak a Visztula mentén északkeleti irányba, s így jutottak a balti árja népek szomszédságába. Ezzel a vándorlással jutott befejezésre a keleti szlávok a későbbi kisorosz és nagyorosz törzsek – elszakadása nyugati rokonaiktól, az őshazában maradt lengyelek, csehek, szorbok, horvátok és más szláv népek őseitől.
A kelták a görögök elköltözése után délre húzódtak, a gall törzsükről nevezett Gallia területére, s ott az alpesimediterrán, pyreneusi fajta őslakókra telepedve alapították meg harcos kis törzsi államaikat. A Rajna és Szajna



Hóman Bálint munkái
http://mek.niif.hu/07100/07139/html/0011/0004/0002-3f2.html[2021. 06. 19. 16:33:26]
közt belga, a Szajna–Loire-közén délnyugat felé a Rhône völgyéig húzódva gall, a Loire és a Pireneusok közt akvitán törzsük szállt meg, de már a Kr. e. 7. században megkezdődött szétáramlásuk a szélrózsa minden irányába. A helvétek, thétek, nórok, kárnok, pannonok, bójok az alpesi hegyvidékre, a Szudéták tövébe és a Duna-völgyébe költöztek a róluk nevezett Helvétia, Rhaetia, Norcium, Karinthia, Pannónia, Bojo-hemia és Baju-vária földjére.
A gallok behatoltak Felső-Itáliába, és birtokukba vették az egész lombard síkságot. Pusztító becsapásaikkal századokon át nyugtalanították déli szomszédaikat. Az etruszk hatalom hamarosan megdőlt támadásaik alatt, de az itálok törzsét egyesítő római köztársaságnak is meggyűlt velük a baja. Kr. e. 390-ben rövid időre Róma városát is elfoglalták, és két századba került, míg az emelkedő római hatalom Kr. e. 225 és 222 közt véget tudott vetni betöréseiknek, s az Alpesen inneni Galliát a birodalomhoz csatolhatta.
Az akvitánok kivándorló csoportjai Kr. e. 4. század elején keltek át a Pyreneusokon. Az Ebro völgyéig nyomultak és az ibér őslakókkal egyesülve alapították meg a félsziget középső hegyvidékén századokig uralkodó keltiber törzsek hatalmát.
A Kr. e. 5. és 4. század fordulóján Albion-szigetére költözött brit törzsek a belga és gall csoportokból váltak ki. A japodok és szkordiszkok Illíriába és Trákiába költöztek, a galaták pedig a kelta vándorlás után utolsó hullámaként a Kr. e. 3. században jutottak el Kis-Ázsiába, a róluk elnevezett Galatia tartományba.
« ŐSKORI NÉPVÁNDORLÁSOK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
EURÁZSIAI NÉPMOZGALMAK »



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
« A NYUGAT-EURÓPAI NÉPEK DÉLRE VÁNDORLÁSA
KEZDŐLAP
ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
A HUN–GERMÁN NÉPVÁNDORLÁS »
EURÁZSIAI NÉPMOZGALMAK
A Kr. e. 3. és 2. ezredév fordulóján a nyugat-európai népvándorláshoz hasonló mozgalom keletkezett BelsőÁzsiában és az eurázsiai nagy síkságon lakó árja-szkíta és hurri-kimméri-géta népek körében is. Mielőtt erre rátérnék, néhány szót kell szólnom az eurázsiai lovas nomád népekről. A Kr. e. 1. ezredévben a pontusi síkságon és attól keletre oly nagy szerepet vivő lovas nomád, népek – kimmériek, géták, szkíták, szarmaták – faji hovatartozásáról igen sok vita folyt és folyik még ma is az irodalomban. A középkori történetírók – s ezért kell ezzel a kérdéssel bővebben foglalkoznunk – az egy népnek vélt hunok és magyarok egyenes ősét látták a szkítákban. A tudósok egy része ez alapon s a nomád szkíták és a velük sokszor azonosított kimmériek életmódjának és szokásainak minden lovas nomád népre ráülő jellemzéseiből következtetve, ma is turáni fajta népeket vél bennük felismerni. Más részük komoly nyelvtudományi, embertani és török őstörténeti bizonyítékok mérlegelésével a szkítákban árja, a kimmériekben elő-ázsiai fajta népet lát.
Az újabb kutatások eredményei alapján ma már megállapíthatjuk, hogy az eurázsiai síkság tengermelléki tájain az árja – iráni, szkíta, szarmata és eurázsiai török lovas népek megjelenése előtt elő-ázsiai fajta, illetőleg a tengermelléki ősfajtából sarjadt hurri-kimméri-géta – népek voltak. A régészeti kutatások során előkerült testi maradványokból és a későbbi, árja és eurázsiai népek körében található rasszelemekből következtetve közelebb álltak a mai délkelet-európai, vagy dinári fajtához, mint elő-ázsiai rokonaik, akik új hazájukban mediterránorientális keveredésen mentek keresztül.
E csoportba tartoztak a többnyire szkítáknak vélt masszagéta, azaz „nagyobb géta” és tisszagéta, azaz „kisebb géta” népek is, a kimméri-géta népcsoport ősei.
A hurri-hatti népek előbb Elő-Ázsiába és Kis-Ázsiába költöztek. A szorosabb értelemben vett kimméri nép csak a szkíták megjelenése után menekült a Pontus déli partjára. A géták egy része a Dnyeper–Dnyeszter közéről húzódott át Erdélybe és az Al-Duna vidékére. Más részük északabbra költözött a szkíták szomszédságából.
A lovas nomádok jellegzetes harcmodorára és harcos szellemére utaló „száka-szkíta” népnév a pontusi szkíták maguk használta „szkolot” nevével együtt mindenesetre árja eredetű, értelme: ‘íjász’, ‘nyilas’, ‘harcos’. Az idegen átírásban fennmaradt személynevek és köznevek is jobbára mind bebizonyíthatóan árják. A szkíták testi alkatáról, magas növéséről, fejformájáról, dús, hullámos szőke hajáról fennmaradt ábrázolások és jellemzések is árja eredetre vallanak. Az északi fajtajellegek mégsem voltak kizárólagosak. Az egykorú ábrázolásokon és a szkíta temetőkben északi típusú emberalakok és testi maradványok mellett taurid-dinári, sőt kelet-európai, s keleten emellett – néha tévesen alpesinek mondott – turáni és szórványosan mongol típusokkal is találkozunk. Ezt a jelenséget a lovas nomádok életformáival és a pusztai népképződés körülményeivel egybevetve megállapíthatjuk, hogy a száka vagy szkíta névnek megvan az árjával egy értelmű etnikai tartalma, de az e néven nevezett népcsoportban a vezető árja réteg mellett más – elsősorban kimméri – népelemek is képviselve voltak.
A szkíta népnév a görög irodalomban éppoly gyűjtőfogalom volt az északi lovas nomád népek megjelölésére, mint korábban a kimméri, később a hun, a türk vagy a tatár nevek.
A Kr. e. 5. században a pontusi szkíták keleti szomszédságában feltűnő és két század múltán azok örökét már teljesen kisajátító szauromaták hovatartozásáról épp annyit vitatkoztak és vitatkoznak a tudósok, mint a szkíták fajiságáról. Hol árja, hol kimméri-géta, hol meg turáni, sőt néha finnugor népként halljuk őket emlegetni.
Hérodotosz szerint a Volga vidékén lakó szauromaták a Pontus déli partvidékéről jött amazonok és a velük szomszédos szkíta törzs férfi harcosainak az ivadékai: „szkítául beszélnek, de a nyelvet hibásan ejtik ki, mert asszonyaik nem tudták jól megtanulni”. Ő mindezt az ősrégi görög amazon mondával hozza kapcsolatba, pedig a szarmata nők férfias szokásait ismerve nem látszik valószínűtlennek, hogy két szomszédos törzs férfi és női



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
harcosainak összeházasodása vezetett az egyiknél nyelvcseréhez. Ezek utódai lehettek a Kr. e. 4. század után a Maiotisz északi partjához legközelebb lakó „nőuralom alatt élő szarmaták”, akiket a későbbi írók a maiotákkal és jazamatákkal azonosítanak. Lehetséges, hogy Hérodotosz volgai szarmatái a szkítákat nyugatra űző és nyomdokukban jövő, de később már nem szereplő isszedonokkal azonosak, és csupán a két név származik két különböző forrásból. Erre mutatnak a két nép matriarchális társadalmi szervezetére visszavezethető azonos szokások. „Az isszedonoktól – ismét csak Hérodotosz szerint – az a hír járja, hogy igazságosak, és a nőknek éppoly jogai vannak náluk, mint a férfiaknak.” Ugyanezt írja a szarmatákról is: „a szauromata nők lovon járnak vadászni férjeikkel és azok nélkül. Háborúba mennek és férfiakkal egyenlő ruhát viselnek. Egy lány sem megy közülük férjhez, mielőtt egy ellenséget meg ne ölt volna, s némelyikük vénségéig nem tud férjet kapni, mert nem tett eleget ennek a törvénynek.”
A perzsák a Kr. e. 5. század óta három nagy száka népcsoportot különböztetnek meg: a Kaszpi-tengeren túl lakó „tengerentúli szákákat”, az Araxésztől északra a Volga–Amu-darja közén lakó „tigrachauda szakákat” s az Araltótól keletre, sőt a Tarim-medencében élő „haumavarga szakákat”. Ugyanezeket emlegetik a görög írók „szkíta”, „szarmata” és „száka” vagy „amrygiói száka” néven. A szarmaták tehát a nagy szkíta vagy száka népcsoportba tartoztak, de közösségükben éppúgy, mint a szkítákéban kétségkívül árja és kimméri elemek egyesültek. Török vagy mongol elemeknek sem a szkíta, sem a szarmata szövetségek keretében nincs semmi nyomuk.
Ezek közül a lovas nomád népek közül a „lófejő és tejivó kimmérieket” már Homérosz ismerte, de a szkíták csak a Kr. e. 7. században, a szarmaták az 5. században kerültek a görögök látókörébe. Régi hazájukról és nyugatra vándorlásukról a 7. századi Prokonnészoszi Ariszteász és a 6. század végén élt Milétoszi Hékataiosz elveszett műveinek adatait is felhasználó, 5. századi Hérodotosz művéből s amazoknak más íróknál fenntartott töredékeiből szerezhetünk tájékozódást. Hérodotosz jól tájékozott és adatait kritikával mérlegelő író. Értesüléseire bizton számíthatunk. Felhasználásánál mégis óvatosságra van szükségünk, mert különböző korból származó forrásokból merített adatai néha ellentmondanak egymásnak, helyrajzi terminológiája ingadozó, s némely tájról csak homályos képzetei vannak. Az Alsó-Volga és az Aral-tó közti vidéket például sem ő, sem elődei nem ismerték, mert ez a táj akkoriban dél és nyugat felől szinte teljesen megközelíthetetlen volt. Az itt tanyázó szilaj masszagéta, szkíta, szarmata törzsek és az Alsó-Volga vidéki kietlen pusztaságok minden békés utazót elriasztottak e vidék felkeresésétől. A Volga-torkolat vidéke csak egy ezredév múltán, a szavir-türk-kazár uralom idejében, maga a folyó az arab és normann kereskedőhajók megjelenése után kapcsolódott be a déli kereskedelmi forgalomba. Az e vidékre vonatkozó adatokat ezért szigorú kritikával kell mérlegelnünk, s elbírálásuknál az egykorú görög világképet is figyelembe kell vennünk.
A Kr. e. 1. ezredév elején kialakult görög világképben a három világrészt – Európát, Ázsiát, Líbiát – az egész világot körülfolyó Okeánoszból az Okeánoszba vezető nagy vizek választják el egymástól. A Héraklészoszlopainál, vagyis Gibraltárnál kezdődő Földközi-tengertől északra van Európa, délre Líbia, keletre Ázsia. Ezt a Nílus választja el Líbiától, a Pontus és a Maiotisz, s az ebből az Okeánoszba ömlő sokágú Araxész folyó Európától. A Maiotisz néven ismert Kaszpi-tengert, sőt – úgy látszik – az Aral-tavat is a Pontusszal, vagyis a Fekete-tengerrel összefüggő beltengernek tartották. E gondolat tán a kis-ázsiai mediterrán-orientális őslakóknak a jégkorszakból származó ősi hagyományából jutott a görögökhöz, mert e vizek területén akkoriban valóban egy nagy beltenger hullámzott, aminek nyomai később is felismerhetők voltak.
Mikor ezután az északi népek és tájak a görög és perzsa kereskedők és államférfiak érdeklődési körébe kerültek, s az igazi helyzet ismeretessé vált, a Pontust és a Maiotiszt – a kettőt összekötő nagy folyókon keresztül összefüggő egységnek tekintették, és nem is egészen alaptalanul. Az Aral-tóba ömlő sokágú Amu-darja egyik ága – alsó folyása a mai Uszbói-folyó volt – még a görög-perzsa korban is a Kaszpi-tengerbe ömlött. Hasonló összeköttetést tételeztek fel a Phaszisz néven ismert kaukázusi Rion és Kur folyók közt, majd mikor ez a feltevés hamisnak bizonyult, a távolabbi és kevésbé ismert Kubán és Kuma közt, mikor is a Phaszisz nevet ezekre vitték át.
A 7–6. századi milétoszi jón iskola – Anaximander és a rendszeres földrajztudományt megalapító Hékataiosz tanítása szerint a Pontust a Phaszisz köti össze a Maiotisz-tóval, s ebből az Araxész vezet az Okeánoszba. E világképben az Araxész első szakasza a Matienai hegységből – a mai azerbajdzsáni hegyvidékről – eredő kaukázusi Arasz folyó; ebből kapja vizét a Maiotiszon – a Kaszpi-tengeren – keresztül mind a Pontusba ömlő



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
Phaszisz, mind pedig az Araxész második szakasza – az Amu-darjának a Kaszpi-tengerbe ömlő s ma már részben kiszáradt, vagy tán föld alatt folyó nyugati ága. A harmadik és utolsó szakaszon az Araxész negyven ágra szakad, melyek nagy szigeteket alkotva az Okeánoszba ömlenek. Ezek az ágak az Amu-darja sokágú deltájával s az innét táplálkozó Aral-tóval azonosak, mely keleten a Szir-darjában és annak mellékvizeiben folytatódik.
Az athéni Periklész tudós köréhez tartozó Hérodotosz Kr. e. 450 táján elődeinek – a világot Perzsia, illetőleg KisÁzsia felől néző Ariszteásznak és Hékataiosznak – adatait közvetlen úti tapasztalatok és az északi tájakat bejárt görög és szkíta kereskedők elbeszélése alapján több helyütt helyreigazította, de maga sem maradt mentes a tévedésektől. A világot körülfolyó Okeánosz elméletét elejtette, de fenntartotta a három nagy víz – a Pontus, a Kaszpi-tenger, az Aral-tó – összefüggésére vonatkozó tanítást, mert erről a vidékről nem voltak pontos értesülései. A perzsa szemlélettel vitatkozva hangsúlyozottan emeli ki, hogy a Kaszpi-tenger nem a Pontus öble, hanem magában álló víz, melyet csak a Phaszisz köt össze a Pontussal. A Maiotisz nevet a Pontus személyesen is felkeresett északkeleti öblére, az Azovi-tengerre viszi át, s az ebbe ömlő Phasziszt vagyis a Kubánt és a felső folyásának vélt Kumát – már nem az arméniai Araxészből eredezteti, hanem a Kaszpi-tengerbe ömlő Volga déli folytatásának tartja, s azzal együtt szkíta néven Tanaisznak nevezi. „A Tanaisz – írja – felülről egy tóból ered, s a még nagyobb Maiotisz-tóba szakad.” Másutt pedig – nyilván az északi tájon járt utazók értesítései alapján – azt mondja: „a thyssagetta országából négy nagy folyó jön a maioták földjére és ömlik a Maiotiszba: a Lykosz, Oarosz, Tanaisz és Hyrgisz.” Nem nehéz bennük az Urál vidékéről a Kaszpi-tengerbe folyó Uralt és Volgát, s ezek mellékfolyóit, az Iljeket és az Irgiszt felismernünk, míg a két nagy tavat összekötő Tanaisz csak az egy folyónak vélt Kuma-Kubán lehet, mert a Don Hérodotosznál még Gerhosz néven szerepel a Tyrasz-Dnyeszter, Hypanisz-Bug, Boryszthenész-Dnyeper, Partikapész-Vorszkla, Hypakrisz-Donyec folyóktól keletre.
A „Dana-isz”-„Tanaisz” név az árja danu (‘folyó’) szónak a származéka, s Hérodotosz, aki azt először használta a görög irodalomban, kétségkívül a neki adatokat szolgáltató szkíta kereskedők révén ismerte meg. Később a szkíták nyugatra költözése után átszállt akkori települési területük határfolyóira is: a nomád szkíták keleti határán folyó Gerhoszra, a mai Donra, majd a földműves szkíták keleti és nyugati határán folyó Boryszthenészre és Tyraszra is, melyeket ez idő óta Dana-per (‘hátsó folyó’) és Dana-szter (‘első folyó’, ‘közelebbi folyó’) néven emlegetnek. A szkíták nyugatra húzódásával ez a név jött használatba az Isztrosz megjelölésére is Danu-visz, Duna-visz alakban, s ezt a nevet viseli a balti árják keleti határán folyó Düna és a Fehér-tengerbe ömlő Dvina is.
A 7–5. századi görög írók adatainak ilyetén helyes értelmezésével tudtam a kimméri-szkíta vándorlásról az eddigi megállapításoktól sokban eltérő, de mindenképpen helytálló képet alkotni. A szkíták régi hazája, éppúgy, mint korábban a masszagétáké és az 5. században a szarmatáké, a Tanaiszon, vagyis a Volgán túl volt. Innen jöttek először a géták, majd a szkíták, s végül a szarmaták is a Pontus vidékére. A két utóbbi nép között Hérodotosz korábban ez a folyó, s nem a Don volt a határfolyó, s a királyi szkíták a Kubán–Don közén és a Krími-félsziget déli részén, a kimmériek régi hazájában laktak, a nomád szkíták a Don mentén és attól nyugatra a Vorszkláig és Dnyeperig, a földműves szkíták pedig a folyóktól nyugatra a Dnyeszter, majd az Al-Duna vidékéig.
A Hoang-ho völgyén és a Tarim-medence keleti részében élő mongol és török nomádok becsapásaitól sokat szenvedett kínai birodalom belső erőit megszervező Nagy Jü császár Kr. e. 2200 táján véget vetett az északi népek folyamatos betöréseinek. Ezek, a déli kapu bezárulván északnyugat és nyugat felé kezdtek terjeszkedni, s megmozdulásra kényszerítették a szomszédos árja népeket.
Az indoárják ősei ez időben valahol a Turáni-alföldön, a Tarim-medence nyugati felében, a Pamír és Irán északi határain laktak. Tőlük keletre és északra ugyanezen a tájon voltak az iráni-árják őseinek szállásai. A Javartesz folyótól – a mai Szir-darjától – északkeletre a Jenyiszejig, északnyugatra az Urálig terjedő síkságot, délen az előázsiai fajta kimméri-hurri-géta népek szállásföldjéig a száka, vagy szkíta népek ősei lepték el. Néhány száz évvel a nyugat-európai népek megmozdulása előtt ezeknek az árja népeknek körében is hasonló mozgolódás támadt.
A szákák, vagy szkíták a germánok és kelták módjára dél és délnyugat felé kezdtek húzódni, délvidéki árja rokonaik és más szomszéd népek földjére hatolva, ezeket is továbbköltözésre kényszerítve.
Az indoárják az Iráni-fennsíkon keresztül Észak-Indiába nyomultak, s ott az indid fajta őslakókra települve alapították meg hatalmukat. A kassu, méd, perzsa és más törzsek Iránban állapodtak meg, s a Kr. e. 2. ezredév első



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
századaiban innét intézték támadásaikat a szomszédos népek és országok ellen. Részük volt a sumer-akkád birodalom megbuktatásában, az óbabiloni, mitanni, kassu hatalmak kialakításában, majd megtörésében, s a Kr. e. 1. ezredévben világhatalommá nőtt méd és perzsa birodalmak megalapításában.
Az indoiráni népeket kelet felől jövő tibeti-mongol törzsek és észak felől rájuk törő száka népek két irányból érvényesülő lökése vetette ki hazájukból. Más száka vagy szkíta népek az Amu-darja–Don közén élő elő-ázsiai fajta népekre támadtak. A hurri-hatti népek – a kis-ázsiai lügek, károk, lüdek, frígek, a szíriai punok, filiszteusok, elamiták, a kaukázusi örmények, abházok, zihek és más népek ősei – a Kaszpi-tenger két partján délre húzódtak és megalapítóivá lettek a hatti és hettita birodalmaknak, a föníciai városállamoknak s a kisázsiai és szigetvilági prehellén hatalmaknak. Részük volt az egyiptomi hatás alatt néppé szervezkedő zsidók nemzeti államának a kialakításában, s valószínűleg közülük kerültek ki az Egyiptomot Kr. e. 1700 táján meghódító lovas nomád hixoszok is.
A kimméri-géta csoport – Homérosz „lófejő és tejivó kimméri népe” – továbbra is a puszták lakója maradt, de a szkíták nyomására nyugat és északnyugat felé húzódott. A kivándorolt hurri-hatti népek korábbi szállásföldjén, az Amu-darja–Alsó-Volga–Kaszpi-tenger közén a masszagéták, az Alsó-Volga–Don közén a Kaukázusig terjeszkedve a szorosabb értelemben vett „kimméri nép” törzsei szálltak meg, amelyekről a Kercsi-szorost még századok múltán is Kimméri-Boszporusznak nevezték. A Don és Al-Duna-közéről a róluk elnevezett balkáni Trákia s a dák törzsükről később Dákiának nevezett Erdély földjére húzódó trákok helyébe „géták” és „agathyrsek” jöttek. Egy kimméri-géta törzs Kr. e. 1200 táján már a Duna-Tisza közén tűnik fel, a nemrégen Pannóniába érkezett illírek szomszédságában. E népek műveltségének emlékei a dél-oroszországi és magyaralföldi bronzkorszak lelőhelyein maradtak fenn.
A dél-oroszországi réz- és bronzkorszak emlékanyagában két csoportot különböztethetünk meg. A Kr. e. 2. évezred elején virágzó ukrajnai bronzkultúra a pontusi trákok műveltségét tükrözi vissza, s ez a sztyeppvidéki kultúra húzódott át később Erdélybe és a balkáni Trákiába is. A kubán vidéki és donyeci kultúra – s annak nyugatra egészen a Magyar-alföldig ágazó hajtásai – a lovas nomád hurri-kimméri-géta népek birtokállományaihoz tartoztak. Virágzása a Kr. e. 2. ezredévre esik, s ekkor vándorolt át Kis-Ázsiába is a hurrihatti népekkel. Súlypontja az 1. ezredév elején mindinkább dél felé tolódott a Kaukázus vidékére, s Kr. e. 600 táján a szkíták elől menekülő kimmériek elköltözésével végleg eltűnt erről a vidékről. Tovább élt azonban északon, a Felső-Oka–Urál közi és Urálon túli ligetes sztyeppén, a tisszagéták hazájában.
Hérodotosz szerint a „Kaszpi-tengertől keletre elterülő végtelen és beláthatatlanul nagy síkság nem kis része a masszageták birtokában volt. Ez a nép a hír szerint nagy és erős, s napkelet felé lakik, a szkítákat nyugatra űző isszedonok” – nyilván a szarmaták – „szomszédságában, túl az Araxész folyón, és sokan a szkítákkal egyfajú népnek tartják.” Hérodotosz idejében az Araxésztől északra, vagyis a Kaszpi-tenger és az Aral-tó táján az AlsóVolga és Amu-darja közt már valóban szkíta-szarmata népek laktak, de ez az értesítés korábbi időből származik, s a masszagétákban e vidék praeszkíta lakosait kell látnunk, akik később részben kivándoroltak Elő-Ázsia és KisÁzsia felé, másrészt szkíta uralom alá kerültek.
A masszagétáktól vagy nagyobb gétáktól északra az Urál-vidéki ligetes sztyeppén, s attól keletre és nyugatra laktak a – szkíta nyomás alatt nyugat-északnyugati irányba húzódott – tisszagéták vagy kisebb géták. Országukból – Hérodotosz szerint – négy nagy folyó ömlik a maioták földjén át a Maiotiszba: a Lükosz, az Oarosz, a Tanaisz és a Hürgisz. Nem nehéz bennük a Kaszpi-tengerbe ömlő Uralt és Volgát, s ezek mellékvizeit, az Iljeket és Irgizt felismernünk. A tisszagéta népcsoportba tartozó kimméri-géta népek műveltsége volt az Oka – Urál közén Kr. e. 1300 óta virágzó s az egykorú Urál–Jeniszej közi andronovai kultúrával rokon abasevói rezes bronzkultúra, valamint a későbbi időkből való galicsi, sejmai, kvalinszki leletek műveltsége is.
A masszagétákon és tisszagétákon túl kelet felé már száka vagy szkíta népek laktak, köztük a Tien-san tövében élő isszedonok. Ők voltak a Kr. e. 8. és 7. század fordulóján megindult nagy szkíta vándorlás megindítói.
Mielőtt még ez az áradat megindult volna, a Fekete-tenger északi és keleti partvidékén megjelentek a görög gyarmatosok. Kis-Ázsiából jött jón telepesek virágzó kereskedővárosokat alapítottak a Pontusba ömlő nagy folyók torkolatánál. A Dnyeszter-parti Tyrasz, a Bug és Dnyeper torkolatánál épült Olbiopolisz, az Azovi-tengernek a



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
Dont és Donyecet befogadó öble mellett alapított Karkinitisz hamarosan központjaivá lettek az északi népek felé irányuló görög kereskedelemnek. E városok polgárai élénk összeköttetést tartottak fenn a szomszédságukban lakó kimméri-géta népekkel, de a nagy folyók mentén ellátogattak a távolabbi népekhez is, hol észak árui – főleg prémek és bőrök – után járva, kereskedelmi gyarmatokat is létesítettek. Ily kereskedelmi gyarmat lakóinak az ivadékai voltak a Kr. e. 6. században a tisszagéták nyugati, s a velük rokon Oka vidéki „fekete subás” nép szomszédságában, a Volga mentén élt „félig görög, félig szkíta nyelven beszélő gelónok”.
A szkíták csak a Kr. e. 8. és 7. század fordulóján kerültek a pontusi és kis-ázsiai görög látókörbe, mikor keletről előtörve a Don-vidéki kimméri népet Kis-Ázsiába űzték, s az egész pontusi síkságot elárasztották. Ugyanebben az időben gyűlt meg a baja a nemrég kialakult iráni méd hatalomnak a birodalom területére betört szákákkal vagy szkítákkal. E mozgalom előzményeiről és okairól a Kr. e. 7. században él Prokonnészoszi Ariszteász költői művének Hérodotosznál és más íróknál fenntartott töredékei tájékoztatnak.
Az ő elbeszéléséből tudjuk, hogy a szkítákon túl az isszedonok, azután az arimaszpok (‘egyszeműek’), ezektől északra magas hegyekben – a későbbi íróknál Rifei hegységnek nevezett Altaj és Szaján vidékén – a mesés aranyőrző griffek, rajtuk túl a távol északi hyperboreusok laktak, akiknek szállásföldjét már a tengerig, az Okeánoszig terjedő pusztaság határolja. Hérodotosznak más forrásból származó értesülése szerint az Ural-vidéki tisszagéta és jürk népektől s a tőlük északkeletre lakó szkíta törzstől keletre „nagy messzeségben lévő magas hegyek tövében” az isszedonokkal átellenben a kopasz, pisze, nagy állú, tehát jellegzetesen mongol fajta „argimpaiok”, s ezeken túl „a kecskelábú hegyi emberek”, majd a hegyeken is túl a „téli hat hónapot átalvó” északi emberek, vagyis a hyperboreusok laktak. A hyperboreusok alatt nem valami mesés népet, hanem a paleoeurópai fajta szibériai népek elődeit kell értenünk. Az idegenek ma is megcsodálják, mily kevés alvással érik be nyaranta ezek a sarkvidéki emberek, hogy azután a téli hónapokban annál bőségesebben kárpótolják magukat.
Ariszteász szerint az arimaszpok – talán mongol-török törzsek (?) – megtámadták az isszedonokat, ezek a szkítákat, akik azután a Pontus-vidéki kimméri népre támadtak, s azt hazájából elűzve a Pontus partjain s az attól északra elterülő síkságon telepedtek meg. Az Aral-tó vidékéről előretörő isszedonok – a későbbi szarmaták (?) elől északnyugati irányba menekülő szkíta törzsek észak felé szorítva az Urál alji tisszegétákat, az Urál–SzamaraVolga–Don völgyén keresztül nyomultak a pontusi síkságra; a Dnyeper–Dnyeszter forrásáig nyomuló törzseik – a földműves szkíták – a trák-géta őslakosságra telepedve hamarosan földműves életmódra tértek át, míg más törzsek – a nomád szkíták – a Don-Dnyeper közén szálltak meg. Ismét más törzsek – a királyi szkíták – Kr. e. 660 táján Észak-Iránba törtek, s a Kaszpi-tenger déli partvidékén méd területen vetették meg lábukat. Innen vezették pusztító hadjárataikat Mezopotámiába, Szíriába és Kis-Ázsiába. Betörésükkel egy időre esik a szkíták által pontusi hazájukból kiszorított kimmériek támadása Lüdia északkeleti tartományai ellen. Mindkét vállalkozás nyilván összefügg a lüdek, médek, asszírok királyainak az ázsiai hegemóniáért épp ez időben vívott küzdelmével. A médek, a kimmériek, a lüdek a szkíták segítségét vették igénybe egymás ellen, s így maguk hozták országukra és népükre a pusztulást.
A két hatalom megbékélése után mindkét barbár nép elbukott. A kimmériek szétszóródtak és részben felszívódtak a velük fajilag rokon lüd-fríg őslakosságba, részben a Kaukázus völgyében találtak menedékre. A királyi szkíták méd földről elűzetvén 627-ben átkeltek az Arasz és Terek folyókon, s a Kubán völgyén nyugatra húzódva jutottak el az Azovi-tenger partjára. A Kercsi-szoros két partján szálltak meg, a kimméri rokonsághoz tartozó tauriszi nép keleti és a Don-vidéki nomád szkíták délkeleti szomszédságában.
A Pontus vidékére érkezett szkíták kivetették hazájukból a Don és az Al-Duna közt lakó gétákat és agatirszeket is. Amazok a Duna-torkolat vidékére és az Al-Duna jobb partjára költöztek át. Az agatirszek a Kárpátok hágóin átkelve az erdélyi trák törzsek szomszédságában, a Maros vidékén telepedtek meg.
A Kr. e. 7. század közepére lezajlott nagy szkíta vándorlás után már csak egy szkíta törzs – Hérodotosz szerint „a királyi szkíták egy elszakadt ágazata” – maradt továbbra is északon, valahol az Ob mellékfolyóinak felső folyása mentén. A többiek délre költöztek.
A hunok maguk a Tarim-medencén át folytatták vándorútjukat, kivetették hazájukból az e tájon lakó tokhár népet az indogermánság nyugati ágának keletre szakadt hajtását – és a keleti szákákat, Turkesztán árja lakosságának



Hóman Bálint munkái
http://mek.niif.hu/07100/07139/html/0011/0004/0003-3f3.html[2021. 06. 19. 16:33:37]
utolsó maradványát. Ezek délre költöztek, Kasmírba, Baktriába és Észak-Indiába, hol Moa száka király Kr. e. 150 táján alapította meg a szakasztáni birodalmat. A Turáni-alföldre nyomuló hunok az Aral-tó vidékén a szarmata népek közvetlen szomszédságába jutottak.
A támadások nyomán az eurázsiai sztyepp valamennyi népe megmozdult és nyugat felé indult. A korábban daha, most aors, később pedig alán néven emlegetett keleti szarmata népcsoport legnyugatibb ágazatai – aorsok vagy alánok, szirákok és más nomád törzsek – a Kaszpi-tenger és a Pontus közén a Kaukázusig nyomultak, s elköltözésre kényszerítették a Don-vidéki szarmata törzseket. A „királyi szarmaták”, vagy jazigok – nyilván Hérodotosz 5. századi szarmatáinak és Eforosz 4. századi jazamatáinak „királyi szkítákkal” keveredett ivadékai a Dnyeper–Dnyeszter közére költöztek.
Más alán népek – a rovolánok és szavirok – az Urál–Volga–Oka-vidéki síkságon élő kimmeri-géta népekre tisszagétákra, urgokra – zúdultak. Ezek egy része a Volga és Don mentén húzódott az Alsó-Volga és Kaszpitenger nyugati partvidékére, ahonnét Kr. u. 463-ban urogi, sarurgur és onurgur utódaik a Pontus mellé költöztek. Az Okától délre lakó urgok viszont a Dnyeper mentén vonultak délre, s már a Kr. u. 1. században a Dnyeper középső folyása mellett találjuk meg őket, a jazigok északkeleti szomszédságában. Később – nyilván a Pontus felé törekvő gótok nyomása alatt – délkeletre húzódtak. Ivadékukat a 6. századi Don–Dnyeper közi kuturgurok között kell keresnünk.
Az alán népek élén haladó roxolánok a dnyeperi urgok kelet-északkeleti szomszédságába, a „nomád szkíták” egykori Don–Dnyeper közi hazájában szálltak meg. Tőlük keletre, az uráli magyar őshaza területén és annak szomszédságában, a Volga mentén egy – a hunok elől északnyugat felé kitérő – másik alán nép telepedett meg, amelynek emlékét e vidéken mindmáig fenntartották a permi népek nyelvének alán-oszét jövevényszavai és a szarmata jellegű pianobori vaskultúra korunkra jutott maradványai.
« A NYUGAT-EURÓPAI NÉPEK DÉLRE VÁNDORLÁSA
KEZDŐLAP
ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
A HUN–GERMÁN NÉPVÁNDORLÁS »



Hóman Bálint munkái
http://mek.niif.hu/07100/07139/html/0011/0004/0004-3f4.html[2021. 06. 19. 16:33:48]
« EURÁZSIAI NÉPMOZGALMAK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
SZLÁV VÁNDORLÁSOK »
A HUN–GERMÁN NÉPVÁNDORLÁS
Az árja szkíta-szarmata néphullámokat a kínai birodalom határáról kiinduló lökések zúdították Dél-Ázsiára és Európára. Századokkal később ugyanily okok kényszerítették vándorútra a turáni és a mongol népek hosszú sorát.
A kínai évkönyvekben hiung-nu néven szereplő hunok királya a Kr. e. 209-ben trónra lépő Motun, vagy Batun tanhu, az „Ég fia” egy nagy nomád birodalomban egyesítette a Koreai-félsziget és az Altaj hegység közt élő összes mongol és török népet. Támadásaik erőteljes védekezésre kényszerítették a betörésektől igen sokat szenvedett kínai császárságot. A kínai védelmi rendszer kiépítése és a császári hadak lendületes támadásai nyomán a Kr. e. 2. század derekán meginogtak a hun hatalom alapjai, s megindult a török-mongol életközösség népeinek nyugatra áramlása.
A kínai birodalom északi határától nyugat felé törekvő hunok az Altaj-vidéki nyugati török törzsekre nehezedve, azokat is elköltözésre kényszerítették. Hérodotosz korában, a Kr. e. 5. században a török-mongol települési terület legnyugatibb táján az altaji „magas hegyek tövében a kopasz, pisze, nagy állú, szkíta ruhában járó, de saját nyelvükön beszélő”, tehát jellegzetesen mongol fajta argimpaiok népe lakott. Tőlük keletre és délkeletre esik az „isszedonokon túl lakó arimaszpok” hazája, akikben török-mongol népeket kell látnunk, elsősorban a Kr. u. 4–5. században Európában feltűnő hunok és nyugati vagy bolgár-török népek őseit. A nyugati mongolok szomszédsága magyarázhatja meg e népek nyelvének a köztörökből hiányzó s eddig megmagyarázhatatlannak tetsző archaisztikus mongol kapcsolatait.
A hunok lökése először a Nagy-Altajtól délkeletre lakó törzseket érte, s ezek nyugat felé terjeszkedve vetették ki hazájukból a nyugati törzseket. A 2. századi kínai évkönyvek szerint a Tobol–Isim–Irtisz közétől a Balkas-tóig és Dzsungáriáig terjedő síkságon élt a szin-li vagy ho-kut nép. Az elsőről nevén túl semmit sem tudunk. A másik kettő férfiakban bővelkedő vadász- és pásztornép volt, a fegyverfogásra alkalmas férfiak számát a kínaiak egyiknél 60 000, a másiknál 20 000 főre becsülik.
A pontusi szkíták egy része a Kaukázus hegyi tájaira, a bukott népek menedékhelyére húzódott. Más részük – főleg a Dnyepertől nyugatra már földműves életmódra tért törzsek népe – a kelet felé terjeszkedő szlávságba olvadt be, a többség a pusztai népek szokása szerint a rájuk telepedett szarmaták, majd az ezek nyomában jövő gótok és hunok közösségeibe illeszkedett be.
A Kr. u. 2. században a szkíták nagy többségét felszívó szarmata népcsoport kettészakadt. A jazigok és roxolánok némely törzse a pontusi partokig hatoló gótok elől nyugatra költözött, s a Tisza–Duna közén és azon túl Pannóniában és Noricumban telepedett meg. A Dnyeper-Don-vidéki roxolánok a 2. században a gótok fennhatósága alá kerültek, majd a 4. században a már korábban ugyanerre a sorsra jutott alánokkal együtt a hunoknak hódoltak meg. A 4–5. századi nagy népvándorlási mozgalmakban nyugat felé törekvő hun és gót népekkel együtt több alán törzs és néptöredék nyugatra költözött, s a hun és gót közösségekbe olvadt be. Csupán a Kaszpi-tenger és a Pontus közén maradtak hátra a megelőző századokban odahúzódott alánok, ezeknek a Volga vidékén lakó szavir rokonai, s a kettejük közé ékelődött urg népek. Ugyanez idő tájt érkeztek meg a Volga–Don közére a hunok előtt haladó vagy nyomukban járó bolgárok is.
A szarmaták közel félezer éven át töltötték be szkíta elődeik korábbi szerepét Kelet-Európában, mígnem a hun és gót vándorlás mozgalmában ők is a szkíták sorsára jutottak.
Ugyanez a népmozgalom sodorta a Kaszpi-tenger délkeleti partvidékére a szkíták rokonainak látszó pártusokat. Ez a nép rövid egy század alatt uralma alá vetette a régi asszír-babiloni birodalom és az északi méd-perzsa tartományok népeit, s a Kr. e. 1. században már félelmetes ellenfélként álltak szemben a hódító útján immár az Eufrátesz és Tigris völgyéig ért római hatalommal.



Hóman Bálint munkái
http://mek.niif.hu/07100/07139/html/0011/0004/0004-3f4.html[2021. 06. 19. 16:33:48]
Ezekkel a keleti mozgalmakkal egy időben nyugaton a hanyatló Makedónia és a most emelkedő Róma vívták nagy harcaikat a délre törekvő és Itáliába, Makedóniába, Hellászba, sőt Kis-Ázsiába is benyomuló harcias kelta törzsekkel, majd az ezek nyomában jövő és északnyugaton a birodalom szomszédságába került germánokkal.
Kína és Róma a barbár népeket egymás ellen ingerlő ravasz diplomáciával igyekezett határaitól távol tartani a veszedelmes szomszédokat, s az északi határukon emelt védősáncot – ott a kínai fal, itt a római limes felépítésével vetettek gátat becsapásaiknak. A Kr. e. 1. század derekán azután a két déli birodalom támadásra kelt, és hatalmas erővel fordult szembe ellenségeivel.
Július Caesar galliai, germániai és britanniai hadjáratai után a római birodalom elérte a Rajna és a Duna vonalát. A kelták római uralom alá kerültek. Ugyanerre a sorsra jutottak az illír-pannon és trák-géta népek és Kis-Ázsia immár hellén műveltségű, de származásra igen vegyes népei is. A délre törekvő Duna-Tisza közi és Pontus-vidéki szarmaták és az elő-ázsiai pártusok támadásai felmorzsolódtak a határvédő légiók ércfalán.
Keleten az új erőre kapott Kína császára a galliai hadjárattal egy időben döntő csapást mért a Hun Birodalomra.
A világuralomra törő két déli császárság a Kr. u. 1. század derekán egy gigászi harapófogó két száraként ölelte körül az addig független északi népeket. A következő századfordulón ez a harapófogó működni kezdett, és szorítása nyomán egymásra zúdultak a keletről nyugat és délnyugat, nyugatról kelet és délkelet felé törekvő népek.
A 2. század végén a római támadás miatt észak és északkelet felé visszaáramló nyugati-germán törzsek nyomása kivetette hazájukból a Keleti-tenger partvidékén élő kelet-germán népeket. A vandálok, gepidák, herulok és más törzsek az Alpesek és a Kárpátok szorosain át igyekeztek délre jutni. A gótok a folyó mentén délkeletre indulva a Fekete-tenger partjáig és a Don folyóig hatoltak. A Volgán túl épp ez időben alakult meg a kínai határról idáig nyomuló hunok új nomád birodalma. A Volgáig hatoló hunok és a Donig nyomuló gótok két nagy nomád katonai hatalom megalapítóivá lettek. Elhelyezkedésük nagy összeütközések csíráját hordta magában. A kínai-római harapófogó szárai közé szorult északi népek két irányból megindult áradatának már csak egy gyenge lökésre volt szüksége, hogy egymásra zúdulva alapjában rendítsék meg a déli világot, és teljesen felforgassák a fajták és népek elhelyezkedésében addig minden mozgás mellett is megnyilvánuló rendet, s ezzel új irányba tereljék az emberi történet útját.
Ez a döntő lökés a 4. század derekán következett be. A kínai birodalom határain kelt új mozgolódások és népáramlások hatása alatt a nyugati törökséghez tartozó bolgárokat maguk előtt űző vagy magukkal sodró hunok 372-ben átkeltek a Volgán, s a Kaukázusig és a Donig hatoltak. A Don és a Duna közt élő gót-gepida-vandál népcsoport elbukott az ellenük vívott küzdelemben. Hódolatra, majd elköltözésre kényszerültek, s a hun vezetés alatt nyugatra jött turáni és mongol fajta népek az Alpesig hatolva uralmuk alá vetették a pannóniai germán törzseket is.
A keleti térségekről Európa szíve felé terjeszkedő kétszázados nagy küzdelemben a régi politikai kötelékek felbomlottak és újak keletkeztek. Törzsek, törzsszövetségek, népek, sőt egész fajták pusztultak ki. A kimmérigéta, szkíta-szarmata, trák, illír és kelta népcsoportok letűntek a történet színpadáról. Hegyvidékekre húzódott kis töredékek kivételével mindenestől beolvadtak a rájuk telepedő népekbe, s ezek ellenállhatatlan erővel zúdultak a római birodalomra.
Időszámításunk kezdetén az északi fajta, de hosszú századok során mediterrán jelleget öltött latin nép egységbe foglalta az egész földközi-tengeri világot. Északon a közép-európai magas hegységek vonulatáig, nyugaton az atlanti partokig és a brit szigetekig, keleten az indiai határig, északkeleten az eurázsiai nagy síkságig, délen Egyiptom szívéig és a Szahara kietlen sivatagáig terjeszkedett. India kivételével birtokába vette az ősi mediterrán fajta egész életterét. Ezeresztendős dicső történelmi múlt és folytonos emelkedés után azonban a délszaki nap ernyesztő hatása és másfajta elemek vérének és műveltségének korlátlan befogadása miatt kimerült, elfajzott, elpuhult. Birodalma határainak védelmére idegen erőt volt kénytelen igénybe venni. Lenézett, nyers, harcias barbárok lepték el a birodalmat, és megismétlődött a régi történet, amikor görögök és latinok foglalták el a földközi-tengeri világot.



Hóman Bálint munkái
http://mek.niif.hu/07100/07139/html/0011/0004/0004-3f4.html[2021. 06. 19. 16:33:48]
A történeti korszak nagy népvándorlásának századokon át hullámzó áradatában délre húzódó fiatal északi népek árasztották el egész Európát és a mediterrán partvidéket, hogy új államot alapítsanak Róma örökén és a birodalom szomszédságában.
A germán őstalajon épült skandináv és német államokról nem szólva, a részeire bomlott nyugat-római birodalom területén is germánok alapítottak új államokat.
A Nyugatrómai Birodalom lankadó szervezetébe északról és keletről jött fiatal germán népek hoztak új vért, új erőt, új szellemet. Britanniában angolok és szászok, Galliában gótok, frankok, burgundok, Itáliában keleti gótok herulok, longobárdok, Hispániában nyugati-gótok és svévek, Észak-Afrikában vandálok szálltak meg és alapítottak hosszabb-rövidebb életű államokat és birodalmakat. A Kárpát-medencétől nyugatra és délnyugatra mindenütt ők lettek az új politikai szervezetek kialakítóivá. Latin nyelvű alattvalóik nyelvével együtt a klasszikus műveltséget és az ébredő keresztény világszemléletet is elsajátítva, a latin műveltség talaján alapították meg Nyugat-Európa középkori keresztény államait, de maguk később felszívódtak a latin és romanizált kelta őslakosságba. Mindenestől beolvadtak a mediterrán, alpesi és északi elemekből kialakult neolatin-olasz, spanyol, francia, rétoromán népközösségekbe. Az Alpesektől északra eső Germániában most alakultak ki és szervezkedtek a történeti német nép kisebb törzseit nagyobb törzsszövetségbe foglaló allemán-sváb, bajor, szász, thüringi, frank és fríz törzsei. A távoli északon pedig feltűntek a skandináviai népek normann elődei.
Rövidebb időre Pannóniában és Dákiában, sőt Észak-Afrikában is germán törzsek szálltak meg, de a pannóniai herulok és longobárdok továbbköltöztek Itáliába, a dáciai gepidák és az észak-afrikai vandálok pedig felszívódtak a keletről jött népek rájuk telepedő áradatában.
A nyugat-európai germán államok kialakulásával egy időben az eurázsiai síkságon és a Kárpát-medencében már hun-török népek vitték a vezető szerepet. A kínai birodalom északi határától a Kr. u. 1. és 2. század fordulóján nyugatra költözött hunok a Felső-Urál–Szamara-völgyén át vezető úton érkeztek meg a Volgához, és 372-ben azon átkelve jutottak el a Volga–Don közére, majd a gótok elűzése után a pontusi síkságra. Költöző keleti népek szokása szerint a hódolt népeket hajtották maguk előtt. Ezek a keletről jött és itt talált népek a hun hatalom virágkorában valamennyien a „hun” név alatt rejtőztek. Az akkori idők keleti terminológiája szerint „hunná lettek”.
A nagy mezőségek pásztornépeinek lovas nomád életformája és megismétlődő kényszervándorlásai mellett rokon népcsoportok gyakran elszakadtak egymástól. Idegen fajta néptöredékek viszont egymás mellé torlódván új népi közösségekben egyesültek, hogy ismételt osztódások, vándorlások és keveredések után megint csak széthulljanak. Az egy tájon élő törzsek származásukra való tekintet nélkül egyesültek az új birodalmak vagy kisebb nomád államot alapító vezértörzs uralma alatt. A politikai kötelékek korántsem voltak oly állandó jellegűek, mint a megtelepedett életet élő fölműves népeknél, s az eurázsiai sztyeppén egymást váltó lovas nomád nép neve alatt rendszerint különböző fajta népelemek rejtőztek.
A pusztai katonaállamok gyorsan fejlődnek, hirtelen szöknek magasba, de éppily váratlanul hullanak szét, hogy alkotóelemeik máshonnét jövő és nemegyszer más fajta elemekkel, más vezetés alatt újabb közösségekben egyesüljenek. A népáramlások kelet felől folyton megújuló áradatának ellenállhatatlan lökései s az uralmat egyegy nagyobb csoport felett időnként magukhoz ragadó katonamonarchiák hatalmi törekvései százados kapcsolatok bomlásához és merőben újaknak a keletkezéséhez vezettek. Ezek a változások tükröződnek az eurázsiai síkságon egymás után és egymás mellett feltűnő népnevekben is. Az új név korántsem jelent mindig új népet, a régi eltűnése nem jelenti a nép pusztulását, legtöbbször csak új politikai alakulásról, a népek és törzsek új csoportosulásáról és egy hódító vezértörzs vagy nép megjelenéséről tanúskodnak.
A Volga és Amu-darja közén élő keleti szarmata népcsoport Kr. e. 4. század vége óta daha, egy század múltán már aors, a Kr. u. 1. század óta pedig alán néven szerepel a görög és a perzsa forrásokban, noha összetételében jelentősebb változás nem történt, csupán a vezetést ragadta más nép vagy törzs a kezébe.
Ugyanígy váltják egymást a Kr. u. 5. század közepe óta a Pontus északi és keleti partvidékén a hun, bolgár, türk, az onogur-bolgár s végül a kazár népnevek, holott csak a vezérnépek változtak, maguk a birodalmak jórészt



Hóman Bálint munkái
http://mek.niif.hu/07100/07139/html/0011/0004/0004-3f4.html[2021. 06. 19. 16:33:48]
ugyanazokat a népelemeket foglalták magukba.
Az európai Hun Birodalom bomlása után egy időre Attila ivadéka és birodalmának hun vezető rétege uralkodott a népek felett. A 6. század derekán az avarok s a nyomukban járó türkök hatoltak Ázsiából a Volga és Don mentén a Pontus vidékére. A Dontól keletre lakó népek türk, a Dontól nyugatra élők pedig avar uralom alá kerültek. Ezek a Tisza–Duna-vidéki Avar Birodalom, amazok az Altáj-vidéki Türk Birodalom alattvalói lettek. A 7. század elején a két birodalom elgyengülése után Attila egyik ivadéka, Kürt onogur-bolgár király egyesítette egy birodalomba az összes pontusi népet.
Az onogur-bolgár birodalom 670 táján bukott el, a Türk Birodalomból kivált s a Kaszpi-tenger és a Fekete-tenger között új birodalmat alapító kazárok támadása alatt. Kürt népének egy része 679-ben felkerekedett, s a balkáni Trákia és Makedónia földjére hatolva alapította meg a dunai Bolgár Birodalmat. Szláv alattvalóival és az őslakosság trák és makedón maradványaival egyesülve elsajátította a szlávok nyelvét, és ősévé lett a mai bolgárszláv népnek.
« EURÁZSIAI NÉPMOZGALMAK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
SZLÁV VÁNDORLÁSOK »



Hóman Bálint munkái
http://mek.niif.hu/07100/07139/html/0011/0004/0005-3f5.html[2021. 06. 19. 16:34:00]
« A HUN–GERMÁN NÉPVÁNDORLÁS KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
NORMANNOK ÉS MAGYAROK »
SZLÁV VÁNDORLÁSOK
A keleti vagy orosz szlávok ezer év előtti kivándorlása óta mind ez ideig együtt élő nyugati szlávok oszlása az avarok harmadfél százados Duna-Tisza-vidéki uralma idején zajlott le. A Visztula mentén kialakultak a lengyel törzsek. A Moldva–Elba–Odera vidékén élő csoport a 6. század közepén avar fennhatóság alá került, és avar védelem alatt tömörült törzsekbe. A szorbok, fehérhorvátok, csehek, glomacok és más törzsek a régi hazában maradtak, s az attól északra és északnyugatra elterülő tájak felé terjeszkedtek, egészen a Keleti-tenger partjáig hatolva. Más törzsek délre húzódtak, ahol a Kárpát-medencében az avarok, a Balkán-félszigeten pedig a bizánci hatalom egyaránt szívesen látták a békés és igénytelen pásztorkodó és földműves telepeseket.
Egyik csoportjuk – a későbbi bolgár-szlávok ősei – valamikor a 6. század elején az Al-Dunán átkelve húzódott Trákia és a Tisza-völgyön át Dácia területére. Egy másik csoport – a szlovénok ősei – a régi Noricum és Pannónia földjén talált új hazára. A harmadik – a morvai és nyitrai szlovének ősei – a Morva völgyében szállt meg.
A 7. század elején a bizánci császár hívására a kárpátontúli szorb és horvát közösségekből szerb és horvát törzsek költöztek a régi Illíria és Moesia területére.
A szapora szláv népek új hazájukban néhány század alatt teljesen felszívták magukba az ott talált rokon nyelvű trák, illír és egyéb néptöredékeket. De ez lett a sorsa avar és bolgár uraiknak is. Az avarok a 9. század végére csekély töredék kivételével mindenestől beolvadtak a szlávságba. A bolgár-törökök szláv alattvalóik nyelvét átvéve s a maguk műveltségét azoknak átadva velük hamarosan teljes egységbe forrottak össze.
Csupán a bolgár-török határhegységekben pásztorkodó romanizált trák valahok – az oláhok vagy románok ősei és a hasonló elszigetelt életmódot folytató illír fajta albánok menekültek meg az elszlávosodástól.
« A HUN–GERMÁN NÉPVÁNDORLÁS KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
NORMANNOK ÉS MAGYAROK »



Hóman Bálint munkái
http://mek.niif.hu/07100/07139/html/0011/0004/0006-3f6.html[2021. 06. 19. 16:34:11]
« SZLÁV VÁNDORLÁSOK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
[IV] A MAGYAROK EREDETE ÉS ŐSHAZÁJA »
NORMANNOK ÉS MAGYAROK
Skandinávia déli tartományaiból – Jütlandból, Roglandból, Gitalandból – a 9. század elején kezd dél felé áramlani a germán népvándorlás utolsó hulláma. Észak tengerjáró nomádjai, a nyugaton osztman és dán, délen normann, keleten varég és rúsz néven ismert vikingek könnyű és gyors hajóikon ez idő óta járták a tengereket és a Keletitengerből a szlávok földjére vezető folyókat.
A merész hajósok eljutottak a távoli Izland, Grönland, Észak-Amerika partjaira is. Idehaza pedig zsákmányszerző rablótámadásaikkal évtizedeken át nyugtalanították a balti és atlanti partvidék népeit, mígnem a britek, gallok és a szlávok földjén új hazára találtak.
A dánok a britanniai Danelagh tartományban megtelepedve ásták alá az angolszászok hatalmát, s így vetették alapját a 11. századi rövid életű britanniai dán uralomnak.
A franciaföldön hamar ellatinosodott normannok a 11. század végén Normandiából kiindulva alapították meg az angolszász királyok örökébe lépő angol-normann királyságot, s már előbb a nápolyi-szicíliai királyság alapjává lett szicíliai grófságot. Egy század múltán már a szíriai és kis-ázsiai szeldcsuk-törökökkel mérték össze fegyvereiket, s győzelmes harcok után életre hívták a jeruzsálemi királyságot s az antiochiai, edeszszai, tripoliszi fejedelemségeket.
A rúszok, vagy oroszok a Néva, Narva, Volchov, Dnyeper folyókon délre hatolva a keleti szlávok földjén telepedtek meg, s Novgorodból és Kijevből szervezték meg az orosz fejedelemségeket.
Mint a turáni fajta avarok és bolgárok, az északi fajta normannok is átvették nagyobb számú alattvalóik nyelvét, s uralkodó rétegként helyezkedtek el a két elemet egybeolvasztó francia, angol, olasz és orosz társadalmak élén.
A 9. század utolsó negyedében, amikor Oleg normann fejedelem az összes Dnyeper-vidéki szlávot uralma alatt egyesítette s a kijevi nagyfejedelemséget megalapította, indultak el a Dnyeper–Don–Kubán közén élő magyarok a Kárpátok felé. A Belső-Ázsiából kiinduló új népáramlás átvetette a Volgán a keleti török népcsoporthoz tartozó nomád besenyőket, s ezek a hanyatló kazár hatalmat megdöntve elköltözésre kényszerítették az egykori onogur szövetségnek keleten maradt magyar népét.
A 6. században a germán államok kialakulásával a nyugat-európai térségen végleg lezárult a népvándorlások folyamata. A későbbi keleti néphullámok – kisebb időleges beáramlásokról nem szólva – mind megtörtek a friss erővel szervezkedő keresztény államok határán. A 6–9. századig a keletről nyugat és északról dél felé áramló népek – törökök, szlávok, magyarok – végállomása a Kárpát-medence és a Balkán földje lett. A bolgárok dunai megtelepedésével és a magyarok honfoglalásával, az orosz fejedelemségek és az angol-normann királyság megalapításával végéhez ért az utolsó európai népvándorlás közel ezeresztendős folyamata is. A 11. században nyugatra zúduló úz és kun áradat ellepte ugyan a Fekete-tenger északi partvidékét, de a Kárpátoknál és az AlDunánál megtorpant. A besenyők, az úzok, a kunok menekülő töredékei már csak teljes hódolat árán lelhettek új hazára a bizánci császárság, a magyar királyság vagy az orosz nagyfejedelemség területén.
A népvándorlás hullámain néha történeti magasságokba szökő népek egy része – a kimmériek és a trákok, az illírek és a szkíták, kelták és a szarmaták, pártusok és a hunok, gepidák és a vandálok, az avarok és a türkök, kazárok és a besenyők, az úzok és a kunok – nyomtalanul elpusztultak, felmorzsolódtak, felszívódtak, s legtöbbjüknek még a neve is elveszett. El kellett pusztulniuk, mert nem értették meg a történelem szavát: nem tudtak felejteni és nem tudtak tanulni. Akkor is idegen erkölcsű „barbár” ellenfélként álltak szemben más életformák közt élő szomszédaikkal, amikor ennek az ideje már rég lejárt.



Hóman Bálint munkái
http://mek.niif.hu/07100/07139/html/0011/0004/0006-3f6.html[2021. 06. 19. 16:34:11]
Mások – így az indoiráni árják, a görögök, a latinok, a germánok, az oszmán-törökök, s a Duna vidékére sodródott bolgárok és magyarok is – az ősrégi indiai, iráni, elő-ázsiai, görög és római kultúrák termékeny és éltető talajára áttelepedve, ősi erényeik javát megőrizve ugyan, de levetették nomád szokásaikat és új környezetük életszemléletéhez és életformáikhoz alkalmazkodva tértek új történeti fejlődés útjára.
Európa földjén a népvándorlás forgatagában egymás mellé sodródott népelemek tájanként új közösségekbe egyesülve, a krisztusi gondolat jegyében formálódtak történeti nemzetekké, s a 11. században kialakultak a középkori Európa keresztény államai, közöttük Szent István magyar királysága.
« SZLÁV VÁNDORLÁSOK KEZDŐLAP ŐSEMBEREK – ŐSMAGYAROK [III] FAJTÁK OSZLÁSA – NÉPEK VÁNDORLÁSA
[IV] A MAGYAROK EREDETE ÉS ŐSHAZÁJA »



Hóman Bálint munkái
http://mek.niif.hu/07100/07139/html/0011/0005-3f7.html[2021. 06. 19. 16:34:22]
« NORMANNOK ÉS MAGYAROK KEZDŐLAP ŐSEMBEREK – ŐSMAGYAROK
A MAGYAR FAJTA »
[IV] A MAGYAROK EREDETE ÉS ŐSHAZÁJA
Az őstörténet első legfontosabb feladata a nép eredetének és őshazájának, a világ népei körében elfoglalt helyzetének tisztázása. Ez úton juthatunk el egyéniségének és műveltségének a megismeréséhez, életszemléletének és történeti magatartásának a teljes megértéséhez.
Az eredetkérdés megoldásához a nép fajtajellegének a vizsgálata és nyelvének elemzése, az őshaza problémájának a megfejtéséhez a régészeti emlékek és a történeti forrásadatok együttes mérlegelése vezet.
A magyar őstörténet eme forrásai közül a nyelvi és a történeti anyag régóta ismeretes, beható elemzésben is részesült, de kifogástalan értelmezésüket a legújabb időkig nagyon megnehezítette az embertani és régészeti anyag rendszeres felkutatásának és feldolgozásának a hiánya. A kutatók – módszeres tudósok és lelkes műkedvelők ezért nem tudták és nem tudnak még ma sem egyöntetű álláspontra és egyező eredményekhez jutni. Se szeri se száma a magyarokat szinte valamennyi eurázsiai néppel – finnugorokkal és török-tatárokkal, árjákkal és mongolokkal, etruszkokkal és pelazgokkal, egyiptomiakkal és zsidókkal, pártusokkal és szkítákkal, hunokkal és avarokkal, bolgárokkal és szavirokkal – több-kevesebb jogon kapcsolatba hozó tudós elméleteknek és délibábos feltevéseknek.
Egyben mégis megegyeznek mindezek a tudósok és műkedvelők; a történeti adatok ismeretében mind elismerik, hogy a honfoglaló magyarok keletről jöttek mai hazánkba. Elődeiket és honfoglalás előtti hazájukat vagy hazáikat tehát a Kárpátoktól és a Balti-tengertől az Altaj–Tarbagataj–Tien-san hegységekig, az északi tundravidéktől a Pontusig, Kaukázusig, Kaszpi-tengerig és Iránig terjedő eurázsiai nagytájon kell keresnünk. Ez a térség ősidők óta a népek országútja. Itt vonult keresztül öreg földrészünk minden nyugatról keletre és keletről nyugatra költöző népe. A déli mezőségeken a Kr. e. 3. évezred óta egymást váltják a keletre áramló őstörök, ősárja, hurri-kimmérigéta, trák népek, majd a nyugatra visszaköltöző lovas nomád géták, urgok, szkíták, szarmaták, alánok, hunok, bolgárok, avarok, türkök és az északnyugatról délkelet felé induló gótok-gepidák s oroszok, vagy rúszok. Szomszédságukban, a déli tengerek partvidékén délről jött görög és perzsa gyarmatosok, arab, örmény és zsidó kereskedők tarkították a vidék színes néprajzi képét. Az északi erdőövezetben pedig paleoeurópai fajta lappokszamojédek, finnugorok és szlávok szivárogtak lassan nyugatról keletre. A népeknek ebben a zavaros tömkelegében kell a magyar nép eleire rátalálnunk, hogy faji jellegüket, nyelvüket és ősi környezetüket megismerve legrégibb őshazájukba is eljuthassunk.
Hosszú, göröngyös út vezet idáig, sok nehéz probléma, megannyi akadály áll az utas előtt, de az embertani, nyelvészeti és régészeti kutatások újabb eredményei megadják a módot a leküzdésükre. Kalauzolásuk mellett immár tisztán látjuk a magyarság faji hovatartozását és legősibb rokoni kapcsolatait. Megerősítő tanúságtételük ott is eligazít, ahol a történet írott forrásai elapadnak, a betűvetést még nem ismerő legrégibb őskorban.
Mielőtt ezen az úton elindulnánk, ki kell térnem a magyarság ősi kapcsolatainak, nevezetesen a magyar–bolgár és magyar–ugor–szamojéd érintkezéseknek a kérdésében elfoglalt korábbi álláspontom módosításának az indoklására.
Mikor és hogyan jutott és juthatott el a magyarok legközelebbi rokonának vélt obi-ugorok kezdetleges életszínvonalán élő erdei halász-vadász nép az Urál vidékéről a Fekete-tenger mellékére? Mikor, hogyan és milyen hatás alatt alakult át ez a kezdetleges nép szkíta-török műveltségű lovas nomád néppé? Mikor, hol és milyen körülmények között jutottak érintkezésbe, majd szorosabb kapcsolatba a magyarok ősei a 6–7. századi bolgár-török szomszédaikkal és élettársaikkal? Minő része volt ennek a török elemnek a magyar népiség, a magyar kultúra és a magyar életformák kialakításában? Ezek a kérdések voltak eddig a magyar őstörténeti kutatás legnehezebb próbakövei. Megoldásuk ismereteink fogyatékossága miatt csak kisegítő feltevések s a nehézségeket



Hóman Bálint munkái
http://mek.niif.hu/07100/07139/html/0011/0005-3f7.html[2021. 06. 19. 16:34:22]
áthidaló elméletek közbeiktatásával volt lehetséges.
Az a mindenképpen helytálló felismerés, hogy a vogul-osztják-szamojéd műveltség színvonalán álló erdővidéki nomád halászok semmiképpen sem vergődhettek át a kelet-európai mezőségen a Fekete-tenger partvidékére, szükségképpen vezetett ahhoz a feltevéshez, hogy a lovat – nyelvünk tanúsága szerint – már az ugor korban ismerő és gazdaságában használó magyar ősnép még az uráli őshazában valamely lovas nomád nép hatása és uralma alá került, s így váltott műveltséget, s hogy ennek még a délre költözés előtt meg kellett történnie. Az obiugor, vagy akárcsak a finn-permi népekkel azonos életszínvonalon élő erdei nép a nyugat és dél felé áramló néphullámok elől mindenesetre északi vagy északkeleti irányba húzódott volna, ahogy a magyarok finn és permi rokonai és vogul-osztják élettársai is tették.
A műveltségadó népet a magyarság Pontus-vidéki kapcsolatainak figyelembevételével előbb a magyarok, majd a későbbi időben a bolgár-török népek közt kerestük. Feltevésünk szerint a magyarság ezek hatása alatt alakult volna át lovas nomád pásztornéppé, s az onogur-bolgár szövetség keretében bolgár-török vezetés alatt költözött volna a Kr. u. 5. században déli hazájába. Az a feltevés is felmerült, mintha már Kr. e. 600 és 200 közt virágzó ananioni bronzkultúrát is a bolgár-törökök hozták volna az Urál-vidéki magyar őshazába.
Ma már tudjuk, hogy sem a bolgárokat, sem más török népeket nem kereshetünk ily korai időkben az Urál vidékén. Először Kr. u. 4. században találkozunk velük a magyar őshaza közelében, mikor a hunok elől nyugatra költöző bolgár törzsek az Urál-vidékre érkeznek. A magyarok ősei a hunokkal és a bolgárokkal egyaránt csak a Kr. u. 4. században kerülhettek érintkezésbe, s a magyar-bolgár politikai kapcsolatok csupán az 5–6. században alakulhattak ki. Ahhoz pedig, hogy egy erdei halász népből lovas nomád nép váljék, ily rövid idő semmiképpen sem elegendő. A kezdetleges műveltségi színvonalon álló népek sokkal merevebben ragaszkodnak régi életformáikhoz, mint bárki más, s ezért az átalakulás folyamatának hosszú századokon át kellett tartania. Az obiugorok életszínvonalán álló nép pedig – mint maguknak az obi-ugoroknak, szamojédeknek és lappoknak a példája bizonyítja – a régi életmódjának megfelelő erdővidék határán még hosszas együttélés esetében is alig lehetett képes ily nagy horderejű kultúrhatás befogadására.
Mindezek alapján a magyarság nyugat-szibériai és Urál-vidéki bolgár-török érintkezéseinek és a bolgárok hatása alatt végbement kulturális átalakulásnak a hipotézisét végig el kell ejtenünk. De ma már nincs is szükségünk ily feltevésekre. Az embertani, néprajzi, régészeti és nyelvtudományi kutatások újabb eredményei felesleggé tettek minden áthidaló elmélet igénybevételét.
Az egymással rokon paleoeurópai fajta lappok, obi-ugorok és szamojédek testi és lelki alkata – látni fogjuk merőben különbözik a magyarokétól, s a többi finnugor népekétől. Ezek őseit nem is ismerjük oly kezdetleges állapotban, aminőben amazok mindmáig élnek. A finn-magyar ősnép már az őshazájában is sokkal fejlettebb életformák közt és magasabb műveltségi színvonalon élt paleoeurópai élettársainál. A főképp halászatból s emellett vadászatból élő kezdetleges népekkel szemben a finn-magyar már az őskorban állatokat is tartó és földet is megművelő erdei vadásznép volt.
Az obi-ugorokat és szamojédeket ily módon ki kellett rekesztenem az ősmagyarok közeli rokonsága köréből, s meg kellett állapítanom, hogy a szittya-hun eredet tudatában nevelkedett régi magyar nemzedékek helyes ösztönnel riadtak vissza a lapp-vogul-osztják-szamojéd rokonság nyelvtudományi alapon kikövetkezett gondolatától. Csak akkor tévedtek és tévednek mai követői is, amikor a kezdetleges paleoeurópai fajta „halszagú atyafiakkal” együtt a magyarsággal faji alkat, nyelv, műveltség tekintetében egyaránt rokon, s vele közös eredetű finn-permi atyafiságot is megtagadták, viszont a mongol rokonság tudatába – a hunok és a tatárok történeti szerepét kedvezően értékelve – szó nélkül belenyugodtak, holott a magyarság faji összetételében a fehér bőrű „turáni”, vagyis eurázsiai elemekkel együtt népünkbe olvadt mongol elem egészen alárendelt szerepet tölt be.
Az eredetkérdésben felfogásom lényegében mégsem változott, de nem is változhatott, mert a finn-magyar rokonság kérdését a történettudomány a nyelvtudomány alapvető megállapításainak a segítségével már régen tisztázta. Vitának e kérdésben nincs helye, s napjainkban újra felburjánzó délibábos eredetelméleteknek nincs semmi komoly alapjuk. Ezek az egyébként jó szándékú, de tudománytalan kísérletezések csak arra jók, hogy kétes értékű illúziókba ringassanak, és mások előtt hitelünket rontsák. Olyan ez, mintha valaki szerényebb sorsú elődeit



Hóman Bálint munkái
http://mek.niif.hu/07100/07139/html/0011/0005-3f7.html[2021. 06. 19. 16:34:22]
megtagadva nem létező előkelő hősökkel hivalkodik, csak az a különbség, hogy a magyar népnek semmi oka nem lehet finn-magyar őseinek megtagadására, akik semmivel nem voltak alábbvalók a velük egy tőről sarjadt nyugateurópai népek őseinél. Az emberfajták eredetének, oszlásának, rokoni kapcsolatainak és ősi műveltségének ismertetésével egyik célom épp ennek a tételnek a bizonyítása volt.
A fajrokonság kérdésének a tisztázása, s az ugor-szamojéd csoport idegen fajiságának a megállapítása után a legősibb időkre vonatkoztatva sem „finnugor ősnépről”, sem „finnugor ősnyelvről” nem beszélhetünk, a népet és nyelvet is helyesebben „finn-magyarnak” kell a népcsoport két legszélsőbb tagjáról neveznünk. „Finnugorokról” és nyelvükről csupán az időtől kezdve lehet szó, amikor a finn-magyar ősnép vándorlásai során a paleoeurópai fajta, manapság obi-ugornak is nevezett vogul-osztják és szamojéd népekkel találkozott, s vele élet- és nyelvközösségre lépett. Szembe kell tehát helyezkednem azzal a közkeletű tanítással, mintha a szamojéd nyelv az ún. „uráli ősnyelvnek” a finnugor ősnyelvtől elszakadt ágazata, a magyar és obi-ugor nyelvek közös ősének tartott állítólagos „ugor ősnyelv” pedig a finnugor ősnyelvnek a finn-permi nyelvtől jóval a szamojédek kiválása után önállósult leszármazója volna. A legújabb nyelvtudományi kutatások eredményéből nyilvánvalóvá vált, hogy a kétfajta népelem egyesülésével kialakult finnugor élet- és nyelvközösség a szamojédeket is magában foglalta, s ez az eddig helytelenül „uráli ősnépnek” nevezett közösség nem szamojéd és finnugor, hanem finn-permi és magyarugor-szamojéd ágazatokra szakadt, mely utóbbiból előbb a szamojédek, majd az obi-ugorok váltak ki.
« NORMANNOK ÉS MAGYAROK KEZDŐLAP ŐSEMBEREK – ŐSMAGYAROK
A MAGYAR FAJTA »



Hóman Bálint munkái
http://mek.niif.hu/07100/07139/html/0011/0005/0001-3f8.html[2021. 06. 19. 16:34:33]
« [IV] A MAGYAROK EREDETE ÉS ŐSHAZÁJA
KEZDŐLAP
ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A MAGYAR ŐSNYELV »
A MAGYAR FAJTA
Az utóbbi évtizedekben feltárt és embertani szempontból is feldolgozott honfoglaláskori sírokból kelet-európai, turáni, elő-ázsiai, dinári jellegű testi maradványok kerültek elő. Mellettük kisebb számban és szórványosan északi, mongol és szibirid típusokkal is találkozunk.
A 10–11. századi sírokból előkerült rasszalakok részben már az új haza területén talált vagy ide később bevándorolt idegen népelemektől származnak. Az országszerte elszórtan élő szláv néptöredékek felszívódásával a kelet-európai fajtával rokon szudéta és az elő-ázsiai rokon dinári fajtaelemek kerültek a néptestbe anélkül, hogy annak faji képén sokat változtattak volna. Az avar, a székely, kabar, besenyő, az úz és a kun elemek bevándorlásával és beolvadásával a turáni és mongol fajtaelemek gyarapodtak. A dél-német foglyokkal és telepesekkel alpesi és dinári, a később beköltöző erdélyi és szepesi szászokkal északi, a szórványosan jelentkező olasz és francia jövevényekkel – csekély számban bár – földközi-tengeri fajtaelemek jöttek az országba, de ezek kezdetben a maguk helyi és népi közösségeinek határán belül élve a középkor folyamán alig keveredtek a magyarsággal.
Az utóbbi években fellendülő embertani és néptudományi kutatások legnevezetesebb megállapítása az, hogy az ősi magyar fajtaképben uralkodó kelet-európai és turáni elemek mellett nagyon kis szerepe volt a korábban ősmagyar típusnak vélt mongol és a nyelvi alapon legközelebbi rokonunknak minősített vogul-osztják népekben uralkodó szibériai fajtaelemnek.
E két fajta arányszáma a magyar néptestben együttvéve sem tehető többre öt százaléknál, s a mongol típusok szinte kivétel nélkül régi keleti-török – avar, székelykabar, palóc, besenyő, úz, kun, tatár – települések területén jelentkeztek. Maga a turáni fajta – újabban alföldi fajtának is nevezett – magyarországi ágazat pedig sokkal kevésbé mongolos jellegű, mint keleti rokonai. A magyarságba olvadt bolgár-török elem nem ment keresztül az altáj-vidéki, turkesztáni, elő-ázsiai és kis-ázsiai török népeket amazok kiválása és nyugatra költözése után még egy ezredéven át érintő mongol hatáson.
A török-mongol és szamojéd-finnugor nyelvrokonság alapján a tudósok még ma is sokszor beszélnek „altáji”, vagyis török-mongol és „uráli”, vagyis szamojéd-finnugor „ősnépről”, s ugyanígy szólnak a finnugorságon belül „lapp-finn” és „ugor”, vagyis magyar-vogul-osztják „ősnépekről” is. A fajélettan és a néptudomány megállapításai, s a régészeti leletek vallomása szerint ilyen ősnépek sohasem éltek.
A finnugor népcsaládba tartozó finn, volgai, permi népek alkata is más, mint a velük rokon nyelvet beszélő szamojédeké, lappoké és vogul-osztjákoké. A történetírók és fajbiológusok véleménye helyett a finnugor kérdésben nyelvtudósaink egyikének igen óvatosan fogalmazott, de épp ezért nagyon sokat mondó szavait idézve: „...az avatatlan szem is észreveheti, hogy a finnugorságban négy-öt elkülönülő embertani típus különböztethető meg: (...) a lappság egy közelebbről ma még meghatározhatatlan észak-sarkövi ősnép maradványa, amelynek embertanilag semmi köze sincs a finnugorsághoz, s a mostani kétségtelenül finn-ugor nyelvét alkalmasint nyelvcsere eredményének kell tekintenünk; (...) a vogul-osztják típus is különbözik a központi finn-ugor csoporttól, különbözik a lapptól, a finntől, de különbözik a magyartól is, (...) bár ma még lehetetlen pontosan megjelölni, hogy a sajátságos obi-ugor embertani képlet kialakulásában milyen része van a (...) vérkeveredéseknek, esetleg előttünk ma még ismeretlen paleomongolid és szibirid fajta népek beolvadásának; (...) a volgai és permi népek – mordvinok és cseremiszek, votjákok és zűrjének – külsőleg hasonlítanak egymáshoz, s fajilag valamelyest egységes csoportot alkotnak, kisebb-nagyobb különbségek lépten-nyomon találhatók ugyan, (...) de ezek bizonyára az eltérő természeti viszonyok, történeti viszontagságok és különböző eredetű, illetőleg fokú vérkeveredések következményének értelmezendők.” Ugyanez a szőke vagy vöröses hajú, kék vagy szürke szemű, alacsony és homorú orrú, kis-közepes növésű, zömök termetű kelet-európai típus világosan felismerhető az északi elemekkel vegyült finn-észt és a turáni vérkeveredésen keresztülment magyar népek körében, és – tegyük



Hóman Bálint munkái
http://mek.niif.hu/07100/07139/html/0011/0005/0001-3f8.html[2021. 06. 19. 16:34:33]
hozzá – a magyarságnak a finnugor őshaza területén élő, de már elszlávosodott népében is.
Az embertani vizsgálatok immár kétségbe nem vonható eredménye szerint a paleoeurópai fajtakörbe tartozó lappok, vogul-osztjákok, szamojédek és kelet-szibériai rokonaik testi alkata – újabb eredetű kelet-európai, turáni és mongol beütésekről nem szólva – merőben különbözik a kelet-európai fajtából sarjadt finnugor népekétől. De lelki adottságaik, szellemi képességeik, erkölcsiségük, ellenálló erejük, életformáik és általában művelődéskészségük is messze alatta marad emezekének. Ezt a különbséget már az ókori írók – Hérodotosz, Tacitus, Prokopiosz – is felismerték, s az később a finnugor népek műveltségének fejlődésével még szembetűnőbbé vált, legújabban pedig a tudományban is igazolásra talált.
Ezeknek, az emberi műveltség igen alacsony fokán élő primitív – a kontinentális törzsről sarjadt fajtákat összekötő ősrokon – népeknek sem élettani, sem művelődéstörténeti értelemben nincs semmi közük a finn-permi és magyar népekhez. Mai nyelvük valóban a finn-ugor nyelv, de ezt a szomszédságukba jött és rájuk telepedett finn-magyar ősnéptől vették át. A nyelvcsere korát a lappoknál a Kr. u. 2. századig, a vogul-osztjákoknál és szamojédeknél a Kr. e. 1. ezredévre kell tennünk. E népek igen fogyatékos művelődéskészségének a bizonyítéka az, hogy noha a lappok évszázadokon éltek a finnek, a vogul-osztjákok és szamojédek pedig a magyarok szomszédságában és uralma alatt, velük el is keveredtek, azok kultúrájának leglényegesebb elemeit sem tudták elsajátítani. Az obi-ugor nyelvekben ma is megvan a magyarból vett ‘ló’ szó, s több más, lótartásra vonatkozó kifejezés, de maguk a történelem egy időszakában sem emelkedtek a lótartó vadásznépek színvonalára.
A nyelvrokonság alapján joggal beszélhetünk uráli, helyesebben felső-volgai és altaji élet- és nyelvközösségekről, de uráli és altaji ősnépekről, őshazákról, ősnyelvekről – mindhárom esetben különböző fajta és eredetileg különböző nyelvű együttélésről lévén szó – éppoly kevéssé szólhatunk, aminthogy hasonló kapcsolatok alapján botorság volna sumer-sémita, etruszk-latin, gall-frank, brit-angolszász vagy szláv-bolgár ősnépet, őshazát, ősnyelvet emlegetnünk.
A magyar nép a többi európai néphez hasonlóan különféle fajtaelemek foglalata, mégis fajilag meghatározott történeti alakulat. Alaprétege a kelet-európai fajta, mellyel később elő-ázsiai, dinári és turáni fajta elemek egyesültek tartós életközösségre, s az így kialakult „magyar fajta” magán viseli mindhárom ősi fajtaelemének örökölt s a természeti körülmények változása, a természetes osztódás és különböző vérkeveredések nyomán szerzett testi és lelki bélyegét. S ez a keveredés nagyon szerencsés volt.
Az óvatos, tépelődő, sokszor határozatlan, de higgadt, kitartó, állhatatos kelet-európai emberből hiányzott a hirtelen cselekvés és a nagyvonalú szervezés képessége. Annál nagyobb volt megtartó, konzerváló ereje. Az öntudatos, ötletes és tettre kész turáni és elő-ázsiai ember mestere a kalandos vállalkozásoknak és nagy távlatú katonapolitikai szervezésnek. Könnyen lobbanó és csüggedő kedélye és állhatatlan természete azonban képtelenné tette a kitartásra és a tartós ellenállásra. Csak másfajta népelemekre telepedve s azokkal elvegyülve tudták szervezéseik és államalapításaik tartósságát biztosítani.
A sumerok, hattiak, lüdek, punok mediterrán-orientális népelemekkel vegyülve alakították ki a maguk történeti államszervezeteit. A turáni fajta népek közül is csak azoknak az államalakításai – így a bolgár és oszmán-török államok – bizonyultak tartós államalakulatoknak, melyekbe a szervező turáni elem másfajta népelemekre építve alakította ki a maga politikai életformáját.
A magyarság is a történet előtti időkben végbement szerencsés vérkeveredésnek köszönheti, hogy sokáig laza szervezetben élő finn-permi rokonaival ellentétben korán nemzetté szervezkedett, államot alakított, s a művelődés magas fokára emelkedett, és emellett államát, intézményeit, népi kultúráját – sorra elhanyatló kimméri és török rokonaival ellentétben – állandósítani és a sors minden csapása ellenére immár egy ezredéven át fenntartani tudta.
A honfoglalást követő századokban a magyar nép is keresztülment azon természetes keveredési és áthasonulási folyamaton, amin a különböző fajtaelemeket beolvasztó többi európai nép is keresztülment. Felszívta magába az új haza területén talált, a honfoglaláskor csatlakozó s a magyar településű országrészekbe később bevándorolt idegen elemeket. S ennek a folyamatnak az eredményeképpen kitermelte magából az ősi sajátosságait híven megőrző, de a keveredés nyomán új jellegekkel is gyarapodott „európai magyar” típusát. Felvette magába az idegen fajta elemeket, de azután is magyar maradt, nemcsak szellemisége, de faji alkata tekintetében is; csak a



Hóman Bálint munkái
http://mek.niif.hu/07100/07139/html/0011/0005/0001-3f8.html[2021. 06. 19. 16:34:33]
fajtaelemek aránya tolódott el. Az alföldi magyarság kipusztulásával és a helyébe bevándorló s utóbb a magyarságba felszívódott délszláv, oláh, német népelemekkel a dinári és az alpesi fajta nyomult előtérbe. Az ősi elő-ázsiai fajta helyét a vele rokon dinári foglalta el.
A mai magyar néptestben – különböző vizsgálatok és számítások eredményeinek az egybevetésével – mintegy 3035 százalékra tehető a kelet-európai, 20–25 százalékra a turáni, 15–20 százalékra a dinári-elő-ázsiai elem, összesen 70–75 százalékra a honfoglalás előtti három fajtaelem arányszáma, szemben a 10–15 százalék alpesi, 5 százalék mongol és szibirid, 10 százalék északi, földközi-tengeri, orientális és egyéb fajtaelemmel. Színmagyar vidékeken a kelet-európai és a turáni elem arányszáma 70–80 százalékig emelkedik, más tájak magyar-szláv vagy magyarnémet népességében a dinári, illetőleg az alpesi elem érvényesül nagyobb nyomatékkal. Igen sok más típusú egyénen és csoporton felismerhető az ősi fajták beütésének a nyoma.
Azzal a közkeletű állítással szemben, mintha a magyarság fajilag jellegtelen, túlságosan kevert nép volna, a vizsgálatok azt bizonyítják, hogy a magyar néptestben uralkodó ősi kontinentális – kelet-európai és turáni rasszelemek 50–60 százalékos arányszáma megfelel a többi európai népeknél észlelhető arányszámnak. Ugyanennyire becsülik a finneknél a kelet-európai, a németben és az angolban az északi és a déli, az olaszban a földközi, a szerbben a dinári fajtaelemek arányszámát. S ahogy a magyarban 20–25 százalékra rúg a dináriak, úgy a németben és angolban 20–30 százalékra az alpesi elem száma. Mindezeknél sokkal kevertebb faji tekintetben például a franciák vagy a csehek. A franciák közt körülbelül egyenlő arányban fordulnak elő földközi-tengeri, alpesi és északias típusú egyének, a cseheknél dináriak, alpesiek, kelet-európaiak.
A kelet-európai és turáni típusú magyarok közt sok a magyarosított vagy idegen nevű, tehát apai ágon idegen eredetű egyén. Viszont a dinári, alpesi, északi, földközi-tengeri és mongol típusú magyarok jó részéről megállapítható, hogy ha idegen rassz bélyegeit hordják is magukon, apai vagy anyai ágon régi, sőt gyakorta honfoglalás kori magyar családok ivadékai.
Az értelmiségi rétegben több ezer egyetemi hallgatón s a falusi és városi nép különböző rétegeiből származó újoncokon végzett vizsgálatok szerint a magyar nép minden rétegében az ősi fajtaelemek dominálnak. A részben szláv gyökerű dinári elem rovására azonban az értelmiségi rétegben nagyobb arányszámmal szerepel az alpesiészaki-földközi fajta, a német és neolatin eredetű városi polgárság századok óta magyarokkal keveredett ivadéka.
A mai magyarság apai vagy anyai ágról túlnyomó nagy többségben – legalábbis 75–80 százalékában – a honfoglaló magyarok egyenes leszármazója. Paraszti és köznemes, polgári és értelmiségi rétegei egyéneikben és összességükben is magukon viselik a honfoglaló magyar fajta minden örökölt és keveredésének nyomán szerzett testi és lelki bélyegeit.
A kelet-európai, vagy „ugoros” és a turáni, vagy „törökös” magyaroknak egymással s a dinári, vagy dél-magyar alpesi, mongol vagy más típusú magyarokkal való szembeállítása, s ez az úri, paraszti, értelmiségi és kézi, munkás, városi és falusi néprétegeknek ma divatos faji osztályozása alapjában elhibázott, történetietlen és természetellenes törekvés. Mindezek a fajtaelemek a történetileg kialakult magyar nép minden társadalmi rétegében s az ország minden vidékén fellelhetők, és egymás közt folytonosan keverednek.
« [IV] A MAGYAROK EREDETE ÉS ŐSHAZÁJA
KEZDŐLAP
ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A MAGYAR ŐSNYELV »



Hóman Bálint munkái
http://mek.niif.hu/07100/07139/html/0011/0005/0002-3f9.html[2021. 06. 19. 16:34:45]
« A MAGYAR FAJTA KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A FINN–MAGYAR ŐSHAZA I. »
A MAGYAR ŐSNYELV
Az embertannak a magyar fajta mibenlétét, eredetét és összetételét illető megállapításait igazolják az összehasonlító nyelvtudomány eredményei is.
A nyelvtudomány tanítása szerint a magyar nyelv a finnugor nyelvcsaládba tartozik. „Túlzás nélkül mondhatjuk: nincs a magyar szóragozásnak és szóképzésnek egyetlen olyan jellemvonása, sőt ősi eszköze sem, amely a finnugor nyelvekben felismerhető ne volna; fordítva: keresve sem találunk a finnugor nyelvekben olyan alaktani hagyományt, amelynek ne volna meg a magyar mása. A szerkezeti és szókészleti egyezéseknek elemi erejű tömege nem származhat merő véletlenségből, nem magyarázható külső hatásokkal, átvételekkel, hanem nyilván közös eredetre utal. A magyar nyelv ugyanabból a forrásból fakadt, amelyből a finnugor nyelvek, a magyar nyelv tehát finnugor nyelv.” Annak sincs semmi nyoma a nyelvben, mintha a magyar nép – nem szólva a beolvadó más fajtájú elemekről – valaha is nyelvet cserélt volna.
A magyar nyelv és a finnugor nyelvek közös eredetének és ősrokonságának perdöntő bizonyítékát szerkezetük azonosságában, hangtani, szótani, mondattani sajátosságaik egyezésében kell látnunk, de hasonló bizonyítási erejük van a szókészleti egyezéseknek is. A finnugor-indogermán, finnugor-altaji és más ősnyelvi kapcsolatok tisztázásánál meg főleg a szóegyezésekre kell támaszkodnunk, a szerkezeti egyezések csekély száma miatt.
A nyelv az érzelem és gondolatközlés eszköze lévén, szókincsében a mindenkori műveltség tartalma és ennek folytonos változása jut kifejezésre. A szókincs sem állandó. Folytonosan változik, új elemekkel gazdagodik, de egyszersmind kopik is. Már az ősnyelvekben is voltak idegenből jött kölcsönszavak: a fejlődés során viszont sok ősi szó kiveszett, elenyészett.
Minden nyelvben vannak a különböző ősnyelvek kialakulását megelőző időből származó kifejezések. A magyar nyelv finnugor kori szókészletében mintegy 150–200 elemi fogalmat kifejező ősi szót ismerünk, amelyeknek azonos alapszóra visszavezethető és azonos értelmű megfelelői vannak nemcsak a finnugor, hanem az indogermán, sőt részben az altaji, a sémi-hámi és a jáfetita nyelvekben is.
Ezek, a legelemibb alapfogalmakat kifejező szavak ily tömegesen nem kerülhettek kölcsönzés útján sem egyik, sem másik ősnyelvbe. Inkább az egykori együttélés és közös nyelvhasználat bizonyítékai.
Az északi és a kelet-európai fajták, más szóval az indogermán és finn-magyar ősnépek élettani és történeti kapcsolatait ismerve, ezeket a szavakat az ősrégi indogermán-finn-magyar élet- és nyelvközösség korába kell visszavezetni, bár részben nyilván még korábbi időből, az összes európai emberfajták együttélésének idejéből valók lehetnek. Hasonló megítélés alá esnek a finnugor és a török, más szóval az uráli és az altaji ősnyelvek egyező szavai is.
Ennek, az eddig meglehetősen elhanyagolt ősnyelvészeti kérdésnek mielőbbi rendszeres tisztázása annál kívánatosabb volna, mert a finn-ugor-magyar rokonság tudományosan bizonyított tényét még ma is szívesen tagadó műkedvelő nyelvészek rendszerint ezekre az ősnyelvi szóegyezésekre építik kalandos nyelvrokonsági elméleteiket.
Az őskori indogermán kapcsolatokon túl a finnugorság később is érintkezésben volt az indogermánság keleti ágazatával, mégpedig annak valószínűleg keletre költözése előtt a közép-európai őshazában. E szomszédság emlékét őrzik a finnugor ősnyelv árja jövevényszavai.
Az ún. uráli ősnyelvre visszavezetett nyelvek egyes szócsoportjainak alapos összehasonlító vizsgálatával elért eredmények is igazolják ezt a feltevésünket. A beható elemzés alá vett 85 halnév közül legfeljebb 31



Hóman Bálint munkái
http://mek.niif.hu/07100/07139/html/0011/0005/0002-3f9.html[2021. 06. 19. 16:34:45]
megítélésem szerint 20–21 alapszóra visszavezethető – név minősíthető finnugor vagy inkább finn-magyar ősnyelvi szónak. Tizenhat csak a finnugor nyelvközösségből kivált egyes népcsoportok nyelvében mutatható ki, harmincnyolc szó pedig a szamojéd-ugor-lapp nyelveken kívül csupán a nyugati-finn nyelvekben fordul elő. Hasonló tanulságokat meríthetünk a fanevek vizsgálatából is, bár itt az arányszám más, mert az erdőlakó finnmagyar ősnép nyelve gazdag volt az erdő fogalomkörébe tartozó szavakban. Huszonhét, azaz csak huszonhat fenyőnév közül tíz a finn-magyar vagy finnugor kori szó, hét fiatalabb, kilenc pedig csak a szamojéd-ugor-lapp és nyugati finn nyelvekben mutatható ki. Alig lehet kétségünk afelől, hogy a Keleti-tenger, Fehér-tenger és a Barents-tenger folyóiban élő halakra – főleg lazac- és pisztrángfajtákra – és északi fanevekre vonatkozó szavak egyfelől a finnugor nyelvközösség korában vagy még előbb, szomszédsági érintkezés során kerültek a finnmagyar nép északnyugati ágazatának nyelvébe.
A magyar őstörténet szempontjából rendkívül nagy fontossága van ezeknek a paleoeurópai jövevényszavaknak, mert a bennük rejlő földrajzi tanulságok – látni fogjuk – megbízható anyagot adnak a finn-magyar őshaza és a finnugor élet- és nyelvközösség színhelyének megállapításához. Nagyon kívánatos volna tehát a jövevényszavak kérdésének módszeres tisztázása. Megállapításaimmal erre kívántam ösztönzést adni.
A nyelvtudomány megállapítása szerint a magyar nyelv mai szókészletében – az ősnyelvi és árja eredetű szavakkal együtt – mintegy 1200 finnugor eredetű alapszó van, melyeknek több ezer származéka forog közszájon. Ehhez a szókészlethez még hozzá kell számítanunk a finnugorságban ma is használatos, de a magyarból egyrészt az életkörülmények változása, másrészt jövevényszavak használatba vétele miatt kiveszett, valamint a magyarban gyakran vele együtt az obi-ugor és a szamojéd nyelvekben is – élő, de a finn-permi nyelvekben már elenyészett szavakat is.
A finn-észt, volgai és a permi nyelvek sokkal közelebbi rokonai egymásnak, mint bármelyikük a magyarnak. Ebből következik, hogy a magyar ősnép igen korán kiszakadt a finnugor közösségből, s elköltözése után a finnpermi népek ősei még huzamosabb időn át éltek teljes életközösségben.
A magyar és a permi nyelvek közös sajátosságai és a többi nyelvekből hiányzó szóegyezései azonban azt bizonyítják, hogy a finnugor közösségből kivált magyarok egykor a többi rokon és rokon nyelvű népektől függetlenül közvetlen érintkezésben voltak a permi népek őseivel.
A magyar, az obi-ugor és a szamojéd nyelvek szerkezeti és szókészleti egyezései viszont arról tanúskodnak, hogy az ősközösségből kivált magyar ősnép az obi-ugorok és a szamojédek őseivel élt hosszabb időn át szorosabb életés nyelvközösségben. Külön magyar-ugor korszakról azonban csak olyan értelemben beszélhetünk, hogy a mai obi-ugor népek ősei szamojéd rokonaik keletre költözése után egy ideig még magyar szomszédságban éltek, s ezért vannak a szamojédből már hiányzó magyar-vogul-osztják szóegyezések. Az eddigi ugor kori örökségnek tartott szerkezeti és szókészleti egyezések túlnyomó részben a magyar-ugor-szamojéd élet- és nyelvközösség korára vezetendők vissza. A három nyelv ez időben közös fejlődésen ment keresztül. Szerkezetük és hanganyaguk a többi finnugor nyelvekéhez képest módosult, s új önálló elemek és alakok bukkantak fel.
A finn–magyar és szamojéd–ugor népelemek találkozásánál kialakult ősi finnugor életközösség népe két ágazatra szakadt: a finn–permi és a magyar–ugor–szamojéd közösségek népére. Az ősi nyelv finn–permi és magyar–ugor nyelvekre, majd amaz nyugati–finn, volgai, permi, ez pedig magyar, ugor, szamojéd nyelvekre tagolódott. A magyar–ugor–szamojéd kapcsolat azonban korántsem volt oly szoros, mint a finn–lapp vagy az ősi finn–magyarugor–szamojéd kapcsolat, s ezért az ugor és szamojéd nyelvek – az említett szerkezeti és szókészleti egyezések ellenére is – sokkal közelebb állnak a finn-permi nyelvekhez, mint a teljesen önálló fejlődés útjára tért magyarhoz. Az ugor népek és a szamojédek hosszabb időn át a magyar nép szomszédságában, sőt vele együtt, valószínűleg uralma alatt éltek, de nem részesültek abban a műveltségkialakító hatásban, amin a magyarság már az életközösség kezdete előtt és ideje alatt is keresztülment.
Az osztódási folyamat utolsó mozzanatában a testvérnyelvektől elszakadt magyar ősnyelv helyét az európai nyelvcsaládban a következő oldalon látható táblázat érzékelteti.
Művelődéstörténeti szempontból a magyar–ugor–szamojéd nyelvi kapcsolatnak a jelentősége meg sem közelíti a magyar nyelvet ugyanebben az időben más oldalról ért hatásnak a jelentőségét. E korból való szavainknak csupán



Hóman Bálint munkái
http://mek.niif.hu/07100/07139/html/0011/0005/0002-3f9.html[2021. 06. 19. 16:34:45]
egy csoportja bír nagyobb jelentőséggel, amelyből megállapítható, hogy a magyarok már ekkor is lótartó nomádok voltak, s a lóval primitív vogul-osztják élettársaikat is megismertették, bár ezek sohasem váltak lovas néppé. Ez a szócsoport azonban idegen eredetű. A lótartás és általában az állattartás, valamint a fémhasználat és az általános világszemlélet fogalomkörébe tartozó, s részben az obi-ugor nyelvekben meghonosodott ősi szavaink egy nagyobb csoportjának a vallomása szerint az életformák átalakulását jelző műveltségszavaink valamely jáfetita kaukázusi nyelvből kerültek nyelvünkbe.
E korai magyar–kaukázusi nyelvi kapcsolatnak az elismerése régebben nagy akadályba ütközött, mert a magyarság közvetlen érintkezését a jáfetita nyelvekkel beszélő népekkel csak a Kaukázus vidékén és sokkal későbbi időben tudták elképzelni. Ma már tudjuk, hogy a Kr. e. 2–1. ezredévben a finnugor népek déli szomszédjai éppen az előázsiai hurri-kimméri-géta rokonsághoz tartozó, kaukázusi nyelven beszélő taurid fajta lovas népek voltak, akiket csak a Kr. e. 7–5. században váltottak fel az Ázsiából bevándorló szkíták és szarmaták. A szókölcsönzés lehetősége tehát nagyon is megvolt. S itt eljutottunk a magyar nyelvtörténet egyik legfontosabb, de eddig nagyon elhanyagolt kérdéséhez.
„Nincs Európában még egy művelt nyelv, amelynek szókincse annyi ismeretlen elemet tartalmazna, mint a magyar.” A magyar szókincsnek ez a mindeddig kevés figyelemben részesült ősi rétege; mintegy 700-800 alapszó, melyek egy része az obi-ugor és szamojéd, egyikmásikuk a permi nyelvekben is megvan, de a finn-volgai nyelvekből teljesen hiányzik.
Ez az imént tárgyalt kaukázusi jövevényekkel egykorú vagy közeli korú szócsoport részben elemi fogalmakat kifejező szavakat tartalmaz, részben a kaukázusi jövevényszavak fogalomkörébe tartozó műveltségszavakat. Előbbiek közt lehetnek, s bizonyára vannak is a fogalomdifferenciálódás nyomán az önálló magyar nyelvfejlődésben életre kelt és kisebb számban a finn-permi nyelvből kiveszett finnugor eredetű szavak is. Túlnyomó részük azonban a műveltséggyarapodást jelölő másik csoport szavaival együtt kétségkívül idegenből jött kölcsönszó volt. Ezek eredetének megállapítása nyelvtudósok feladata. Mi csak annak a sejtésünknek adhatunk kifejezést, hogy ezeknek a forrását is a jáfetita vagy kaukázusi nyelvekben kell keresnünk. Ha sejtésünk igazolódik, új fény derülhet a magyar ősök s az őket lovas néppé nevelő kimméri nomádoknak a kapcsolataira, s vele a magyar műveltségtörténet legrégibb korszakára.
A magyarság és a magyar nyelv kimméri-géta kapcsolatainak a megállapításával új értelmet kapnak az eddig jóformán kizárólagosan műkedvelőknek átengedett sumer-magyar kutatások is. A sumerok nyelve mai ismereteink szerint a jáfetita kaukázusi nyelvcsaládba tartozik, a magyar nyelv kaukázusi és „ismeretlen eredetűnek” mondott ősi szavainak az elemzésnél tehát a jövőben nem szabad figyelmen kívül hagynunk a sumer és a hatti-hurri nyelvemlékeket, aminthogy fentebb néhány szó – így főleg a világszemlélet fogalomkörébe tartozó Num – ‘Isten’, lél – ‘lélek’, húgy – ‘csillag’, eredetileg ‘hold’, ‘nap’ szavaink eredetének megállapításánál már ez úton haladtam.
Az életformák és a világszemlélet gyökeres átalakulását jelző kaukázusi kultúrhatás után a magyar nyelv szókincse még az ugor korban több árja műveltségszóval gyarapodott, egyfelől a szarmata népcsoportba tartozó alánok, másfelől a perzsák nyelvéből, de az utóbbiak már délen, a kaszpi-pontusi tájon kerültek nyelvünkbe. Az alán szavakkal együtt jöhettek nyelvünkbe a tibeti eredetű jövevényszavak is, mert a magyarsággal régente érintkezésbe került népek közül csak az alánok és a hunok egy része élt korábban a Tarim-medencében, a tibetiek szomszédságában.
A magyar-ugor-szamojéd nyelvközösség koránál régebbi időből valók lehetnek azok az, egyébként gyér számú görög jövevényszavaink, amelyeket a műkedvelő nyelvészek az újabban divatba hozott görög–magyar rokonság bizonyítására szoktak elhasználni. A kölcsönzés lehetősége mind az északi, mind pedig a pontusi őshazában megvolt. A pontusi görög kereskedők – a szkítákhoz hasonlóan – gyakran felkeresték áruikkal és áruért a prémkereskedelem északi útvonalán lakó népeket, s ott, a Volga vidékén már a Kr. e. 5. században virágzó telepük is volt. A Fekete-tenger partvidékén ez az érintkezés közvetlenebbé és folytonossá lett. Nemcsak a görög kalmárok látogattak el a magyarokhoz, ők is állandó vendégei voltak a tengerparti városok piacainak.
A későbbi fejlődés során a magyar nyelv több ízben is erőteljes török kultúrhatáson ment keresztül, mintegy



Hóman Bálint munkái
http://mek.niif.hu/07100/07139/html/0011/0005/0002-3f9.html[2021. 06. 19. 16:34:45]
háromszáz bolgár-török és türk-kazár jövevényszóval gyarapodott, a jobbára a szarvasmarha- és sertéstenyésztés, a földművelés és az államélet fogalomkörébe tartozó szavak a műveltség jelentős gazdagodásáról tanúskodnak. Meghonosodásuk a Kr. u. 5–8. századra tehető. Nem sokkal utóbb, valamikor a 9. században kerültek a magyar nyelvbe az orosz-szlávok nyelvéből az első szláv jövevények, hogy azután a kárpátaljai új hazában mintegy hatszázra emelkedjék a különböző szláv nyelvekből – bolgár-szlávból, szlovénből, horvát-szerbből, cseh-tótból, lengyelből – átvett kölcsönszavaknak a száma.
A magyar nyelv ősrégi jövevényszavainak és ismeretlen eredetű szavainak az eredetét kutatva nem kell valami mesterkélt ősrokonsági elmélethez folyamodnunk. A szóegyezések és eltérések mindegyikének kifogástalan magyarázatát találjuk a finnugor és magyar nyelvfejlődésben.
Az indogermán és török nyelvekkel közös ősi szavaink az ősnépek együttélése óta élnek a finn-magyar s a belőle sarjadt magyar nyelvben. A kaukázusi jövevények és ismeretlen eredetű szavaink nagy csoportja az önálló magyar nyelvfejlődés első korszakában rakódott le a nyelv finnugor alaprétegében. Az alán és a görög kölcsönszavak egy része még az ugor-magyar életközösség korában, más részük a perzsa, török, orosz-szláv jövevényekkel együtt már a Pontus-vidéki hazában került a nyelvünkbe.
Lehet, hogy a későbbi kutatások még több régi szavunk idegen eredetét fogják kideríteni, de ez sem változtathat a finnugor–magyar nyelvrokonságnak az összehasonlító nyelvtudomány módszerével végérvényesen bebizonyított tényén; legfeljebb a kölcsönszavakban kifejezett kultúrhatások mélységére deríthet új világot.
« A MAGYAR FAJTA KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A FINN–MAGYAR ŐSHAZA I. »



Hóman Bálint munkái
http://mek.niif.hu/07100/07139/html/0011/0005/0003-3fa.html[2021. 06. 19. 16:34:56]
« A MAGYAR ŐSNYELV KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A FINN–MAGYAR ŐSHAZA II. »
A FINN–MAGYAR ŐSHAZA I.
Az ún. uráli népek őshazáját régebben Ázsiában keresték, majd mikor bebizonyult, hogy a finn-magyar népek sohasem laktak, s az obi-ugorok és a szamojédek is később húzódtak át az Urál hágóin Szibériába, a mai permiföldre esett a tudósok választása. Az őshazát a Volga–Káma–Vicsegda–Csuszovája–Bjelája folyók vidékére, más tudósok ettől a tájtól kicsit délnyugatra – a Káma–Volga–Szura–Oka vidékére, a mai mordvin-cseremisz föld környékére – teszik, fő bizonyítékul bizonyos életföldrajzi jelenségeket, az uráli, illetőleg a finnugor ősnyelvre visszavezethető állat- és növényneveket használva fel. Az Urál-vidéki őshazára annyira jellemzőnek vélt ősi szavak azonban semmit sem mondanak. A nagy erdőségek, a folyó- és állóvizek bősége, a sokféle északi állat- és növényfajta az egész észak-orosz erdővidékre jellemző. Az Urál-vidéki cirbolyafenyő neve pedig csak a szamojéd, az ugor és a permi nyelvekből mutatható ki. Erre igazán nem építhetünk.
A finnugor népek ősi indogermán kapcsolatait s a finn-magyar és paleoeurópai fajta ugor-szamojéd népek ősidők óta nyugat-keleti és dél-északi irányú vándorlásainak évezredes folyamatát ismerve az uráli őshaza elméletét teljesen elhibázottnak kell tartanunk. Semmi, de éppenséggel semmi nyoma sincs annak, hogy a finn-volgai népek ősei valaha is az Urál vidékén laktak, s innét költöztek volna nyugat felé. De a magyar-ugor-szamojéd és a permi népek is történetileg belátható időben, amazok a Kr. e. 1. ezredév első felében, emezek a Kr. u. 1. ezredévben költöztek oda délnyugat felől. Fokozatos kelet-északkeleti irányú vándorlásaiknak számos bizonyítékát találjuk a máig fennmaradt régi helynevekben, régészeti emlékekben, sőt a történeti forrásokban is, így Hérodotosznál, akiknek elbeszéléséből e vándorlások egyik legfontosabb mozzanatára derül fény.
Az ázsiai őshaza régen elfelejtett elmélete után az uráli őshaza tetszetős elméletét is a téves tudományos feltevések közé kell utasítanunk. Az embertani, nyelvi, régészeti és történeti adatok külön-külön és együttesen mind azt bizonyítják, hogy a finn-magyar ősnép nyugatról, az indogermán népek szomszédságából jött a pontusi síkság felett a Bug–Dnyeper vidékétől északkelet felé húzódó erdővidékre, s egyes ágazatai innét – a Berezina–DnyeperOka–Felső-Volga közéről – költöztek később északnyugat és északkelet felé.
« A MAGYAR ŐSNYELV KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
A FINN–MAGYAR ŐSHAZA II. »



Hóman Bálint munkái
http://mek.niif.hu/07100/07139/html/0011/0005/0004-3fb.html[2021. 06. 19. 16:35:07]
« A FINN–MAGYAR ŐSHAZA I. KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
[V] AZ ŐSMAGYAROK VÁNDORLÁSAI ÉS RÉGI ÉLETTÁRSAI »
A FINN–MAGYAR ŐSHAZA II.
A magyar nép – testi és lelki alkatának és ősi nyelvének kétségbevonhatatlan bizonysága szerint – a kontinentális ősfajtából sarjadt kelet-európai fajta finn-magyar ősnép, idők folyamán elő-ázsiai fajta, kimméri-géta és turáni fajta török-bolgár, kisebb mértékben paleoeurópai fajta ugor, északi fajta árja-alán és mongol fajta középázsiai népelemekkel keveredett ivadéka.
Őskori elődei évezredeken át éltek a kontinentális fajtakörbe tartozó alpesi és turáni fajták őseivel együtt az északi fajta szomszédságában. E korból valók a finn-magyar, a török és az indogermán nyelvek közös ősnyelvi szavai.
Az ősfajták oszlása idején alpesi és turáni rokonaitól elvált kelet-európai fajta, vagyis a finn-magyar ősnép finnugorokról még nem lehet szó – újabb ezredéveken át élt életközösségben az északi fajtával, vagyis az indogermán ősnéppel. Szoros kapcsolataikról a kelet-európai fajta északi keveredésre valló testi jellegei meghosszabbodott koponyája, kék szeme, szőke haja – s a finn-magyar ősnyelvnek a török ősnyelvből már hiányzó indogermán és jövevényszavai tanúskodnak.
Az indogermán–finn-magyar életközösség megszűnte után a finn-magyar ősnép a kontinentális ősfajtáról még a távoli ősidőkben leszakadt szibirid fajta paleoeurópai népelemekkel került érintkezésbe, s azokat befolyása alá vonva, nyelvét is átadta új élettársainak. A finn-magyar–ugor (szamojéd), röviden: „finnugor” élet- és nyelvközösség korának emlékei a mai finnugor és szamojéd nyelvek közös ősi nyelvkincsében s a régészeti emlékanyagban maradtak fenn. A kétfajta népelem eredeti különállását fajtajellegeik eltérő volta is bizonyítja.
A finn-magyar nép őskori elődeinek őshazáját ott kell keresnünk, ahol a kontinentális ősfajta és annak keleteurópai fajta ivadéka az északi fajtával életközösségben élhetett: az Alpesektől és Kárpátoktól északra eső európai térségen, a finn-magyar ősnépet pedig ott, ahol indogermán élettársaitól elválván a szibirid fajta ugor-szamojéd népekkel szomszédságba juthatott: az oroszországi erdővidéken. E vidékre utalnak a „finnugor” nyelveken az állat- és növényvilág, az ősfoglalkozások és az életfogalom körébe tartozó közös eredetű szavai, s a finn-magyar és ugor-szamojéd népek életének korunkra jutott emlékei is. Ezek értelmezésében azonban el kell térnünk a sohasem létezett „uráli ősnépet”, s a belőle eredeztetett „finnugor ősnépet” is az Urál vidékén kereső nyelvtudósok és archeológusok tanításától.
Az oroszországi újabb kőkorban a Dnyeper középső folyásától az Urál hegységig terjedő erdőrégiókban két kultúra keresztezi egymást: a „fésűskerámia kultúrája” (Kammkeramische Kultur) és a „csónak alakú kőszekercék kultúrája” (Bootaxt-Kultur), mely utóbbi gyökereivel Közép-Európába nyúlik vissza. Ezt közép-európai és skandináviai vonatkozásai miatt rendszerint valamely meg nem határozott indogermán népnek szokták tulajdonítani, amazt pedig a finnugorságnak. Ezt a következtetést azonban nem fogadhatjuk el, mert indogermán nép ebben a korai időszakban e területen nem lakott.
A fésűkerámia kultúrája éppúgy, mint később az Oka-vidéki és uráli ún. gorodiscsék csontkultúrája egy kezdetleges halásznép életének emlékeit tartalmazza. Lelőterületük kiterjed a Fehér-tenger finn-magyaroktól sohasem lakott partvidékéig, s így nyilván a paleoeurópai fajta lapp-vogul-osztják-szamojéd ősök műveltségének a maradványa.
A csónak alakú kőszekercék fejlettebb kultúrája, s az ezen épült fatjanovói rézkultúra viszont csak a finn-magyar ősnépnek a műveltsége lehetett. Közép-európai és skandináv kapcsolatai az indogermán-finn-magyar életközösség korának örökségéhez tartoznak, s újabb kultúrhatásokkal nemigen magyarázhatók.
Suomi földjén ugyanez a két kultúra keresztezi egymást, mint az e területre elsőnek benyomult lappok, s keresztény időszámításunk kezdetén rájuk telepedő nyugati finnek műveltsége.



Hóman Bálint munkái
http://mek.niif.hu/07100/07139/html/0011/0005/0004-3fb.html[2021. 06. 19. 16:35:07]
A csónakalakú kőszekercék kultúrájának és fatjanovói kultúrának klasszikus lelőterülete az orosz erdővidéknek a Dnyepertől az Okáig terjedő szakasza. A fésűskerámia kultúrájával ugyanezen a területen s attól északra találkozunk. Itt volt tehát a finn-magyar őshaza, hol az indogermán élettársaitól elvált és keletre költözött finnmagyar ősnép valamikor a Kr. e. 3–2. évezredben megszállt, s az ott talált paleoeurópai népelemekkel a finnugor élet- és nyelvközösségben egyesült, hogy később több ágazatra szakadva északkeleti és északnyugati irányba szétszóródjon.
A finn-magyar és szamojéd nyelveknek a nyelvközösség korából való, s helytelenül „uráli” eredetűnek nevezett közös szókincse a finn-magyar befolyás alá került primitív halásznépeknek – a vogul-osztják-szamojéd ősöknek a maihoz nagyon hasonló kezdetleges életmódját és műveltségét világítja meg. Belőle a finn-magyar ősnép kultúrájára nem vonhatunk le következtetéseket. Ennek életszínvonaláról és műveltségéről az állítólagos „uráli ősnyelvnél” sokkal gazdagabb „finnugor ősnyelvnek” a fémek használatára, a kezdetleges földművelésre és állattartásra is világot vető szókincse ad hű képet.
A nyelvi és régészeti adatokból egyaránt kitűnik a két együtt élő vagy inkább egymásba ékelődő nép műveltségvonalának nagy különbsége. A tundra és erdővidék határán halászatból és vadászatból élő kezdetleges műveltségű nomádokkal szemben a szomszédságukba jött és rájuk telepedő finn-magyarok már némi termelő gazdálkodást – földművelést és állattenyésztést – is űző, fémfegyvereket és eszközöket is használó erdei vadászok voltak. A halászat csak jóval később jutott nagyobb szerephez; a szlávok elől észak felé húzódó nyugati-finn és permi-lapp, illetőleg ugor szomszédaiktól számos északi halfajta és halászati eszköz nevét vették át a maguk nyelvébe. A volgai népeknél – mordvinoknál és cseremiszeknél, s még inkább a ligetes sztyeppre költözött magyaroknál a halászatnak később is alárendelt szerepe volt a vadászat és termelőgazdálkodás mellett; a nyugatifinn és lapp, permi és ugor-szamojéd nyelvekben kimutatható északi fa- és halnevek s halászati műszavak legtöbbje nyelvükből is hiányzik. Ezek az egyező szavak nem szükségképpen származnak a finnugor életközösség ősi nyelvéből. Sokkal valószínűbb, hogy a finn nyelvbe lapp, a permibe ugor közvetítéssel kerültek a paleoeurópai fajta népelemek ősnyelvéből, vagy éppen az „uráli” élet- és nyelvközösség korából, sőt az újabb kutatások eredménye szerint az északi flóra és fauna s a halászélet fogalomkörébe tartozó szavak jó része mint jövevényszó került a nyugati-finn és permi nyelvekbe a paleoeurópai fajta szomszédok és élettársak ősi nyelvéből. E szavak kalauzolása mellett a finn-magyar és ugor-szamojéd ősnépek találkozásának, élet- és nyelvközösségük kialakulásának a színhelyét is pontosan megállapíthatjuk.
A találkozásnak olyan területen kellett végbemennie, ahol a Keleti- és a Fehér-tenger mellékvizeiben élő lazac- és pisztrángfajták (salmo nobilis, coregonus lavaretus, salmo trutta és rokonaik) a Fekete- és a Kaszpi-tenger folyóiban vándorolgató tok- és kecsegefajták (acipenser sturio és rokonai), az Észak-Európában és Szibériában ismeretlen fekete-tengeri és kaszpi-tengeri harcsa (silurus glanis) s a közép-európai lapát- vagy laposkeszeg (abramis ballerus), a dévérkeszeg (abramis brama), a rénszarvas vagy tarándszarvas (rangifer tarandus), a méh (apis mellifica), a sün (erinaceus romanicus) és a nyest (mustella foina) egyaránt otthonosak voltak, s amely terület északi tájain a boróka és törpefenyő, délen a nyírfa és fűzfa is megteremtek, közrefogva a vörösfenyő, jegenyefenyő, az ezüstfenyő, erdei fenyő hazáját, de az uráli cirbolyafenyő nem volt ismeretes. Azt is tudjuk, hogy a finn-szamojéd életközösség népének részben közvetlen tapasztalat, részben hallomás útján, de tudnia kellett a tengerről. Mindezek az életföldrajzi jelenségek csupán az északi szélesség 50–60, s a keleti hosszúság 25–35 foka közt, a Rigai-öböltől és a Finn-öböltől délkeletre a Pripjet, Berezina, Dnyeper összefolyásáig, s a Gyesznáig húzódó, északkeleten a Felső-Volgáig terjedő nagy térségen, a Keleti-tenger és a Fekete-tenger vízválasztó területén találhatók együtt.
A kárpát-vidéki finn-magyar őshazából lassanként északkeletre húzódó nép a Dnyeper vidékére érkezvén a Gyeszna mentén terjeszkedett kelet felé egészen az Okáig, s a Berezina, Dnyeper, Szozs folyók mentén észak felé a Nyemen, Düna, Narev, Volkov és Felső-Volga vidékén halászó paleoeurópai népelemek földjéig. Itt kezdődött meg az érintkezés a két nép között, mely utóbb a szamojédek és az ugorok nyelvváltoztatására vezetett.
Az árják keletre költözése után a finn-magyar ősnép – látni fogjuk – hosszabb ideig a szláv ősnép keleti szomszédságában élt, amit az „uráli őshaza” elméletéből kiinduló nyelvtudósok eddig egyáltalán nem vettek figyelembe. Nyilvánvaló pedig, hogy ennek az évszázadokon át tartó érintkezésnek nyomot kellett hagynia mindkét nép nyelvén. Fontos feladat volna tehát a szláv nyelvnek ősi finnugor, és a finn-magyar nyelvek ősszláv



Hóman Bálint munkái
http://mek.niif.hu/07100/07139/html/0011/0005/0004-3fb.html[2021. 06. 19. 16:35:07]
jövevényszavainak a kérdését is alapos vizsgálat tárgyává tenni. Meglehet, hogy ez úton a magyar nyelv jó egynéhány szláv kölcsönszavának eredetére is új fény derül.
Egy másik elhanyagolt rétege a finnugor szókincsnek a paleoeurópai fajta szamojéd-ugor-lapp ősnép nyelvéből átvett kölcsönszavak a kérdése. Korábban ez nem lehetett tudományos vizsgálat tárgya, mert a finnugor népek és a szamojédek közös eredetét vitató tudósok abból a téves feltevésből indultak ki, hogy a finnugor és a szamojéd nyelvek is egy tőről fakadtak, s minden egyezést az ún. uráli ősnyelvre vezettek vissza. Ma már tudjuk, hogy a finn-magyar ősnép az indogermán–finn-magyar közösségből történt kiválása után találkozhatott a másfajta szamojéd-ugor népek elődeivel, akik nyilván hosszabb szomszédság, sőt együttélés során vették át a finn-magyar nyelvet; míg lapp rokonaik csak századok múltán, valamikor a Krisztus előtti utolsó századokban cserélték el régi nyelvüket a közelükbe hatolt nyugati-finn ősnép nyelvével. A szamojédek és az ugorok nyelvváltása után, már valóban a „finnugor” élet- és nyelvközösség kialakulása előtt, de később, az egyes népek érintkezése során is számos kölcsönszó kerülhetett kezdetlegesebb műveltségű szomszédaik nyelvéből a finn-magyar ősnép, majd különösen az északi tájakra költözött nyugati-finn és permi népek nyelvébe. A paleoeurópai fajta ősi nyelvét idáig nem ismerjük. Lehet, hogy szibériai rokonaik ún. hyperboreus nyelvén beszéltek, de eddig e nyelvek alapos vizsgálata sem történt meg. Valószínű az is, hogy nem állt messze a kontinentális törzsről sarjadt többi népek, köztük a finn-magyarok ősnyelvétől sem, de annál mindenesetre kezdetlegesebb és fogalmakban szegényebb lehetett. Vérbeli erdő- és tundravidéki halásznép lévén mégis gazdag kellett legyen a halászat fogalomkörébe tartozó szavakban s különösen északi hal- és növénynevekben. Természetes tehát, hogy a szomszédságukba költözött finn és permi népek tőlük vették át az előttük addig ismeretlen fogalmakat jelölő szavakat.
Az indogermán–finn-magyar életközösségből kivált finn-magyar ősnép – még a nyugati őshazában, avagy már keletre költözőben (nem tudjuk) – továbbra is érintkezett az indogermánság árja ágazatának népével. Lehet, hogy a kelet felé törekvő árják egy időre az előttük s tán épp az ő nyomásukra kivándorolt finn-magyarok déli-délkeleti ágazatánál, szomszédságában szálltak meg. Akármint is volt, ez érintkezés korában kerülhettek a finn-magyar ősnyelvbe a haladottabb műveltségre valló árja jövevényszavak.
A Kr. e. 2. évezred második felében a finnugor közösség népe egy délről szomszédságba jött magasabb műveltségű nép kultúrájával került közvetlen kapcsolatba, mely gyökereivel a Kubán és Kaukázus vidékére nyúlik. Emléke a kubáni kimméri-géta kultúrával rokon, s Kr. e. 1300 óta a Dnyeper–Urál közti ligetes sztyeppén virágzó abasevói réz- és bronzkultúra emlékeiben jutottak korunkra. Innét származnak a fatjanovói kőkultúrának a kubáni emlékanyaggal és formákkal rokon vonatkozásai. Erről a kapcsolatról tanúskodnak a későbbi galicsi és sejmai leletek, a kis-ázsiai hettita emlékekkel rokon, ún. permi bálványok, a Szamara-vidéki khvalinszki kultúra és az Urál vidékén Kr. e. 600 és 200 közt virágzó ananjinói kultúra kubáni vonatkozású tárgyai és formái.
E lovas nomád kimméri-géta néppel főleg a finn-magyar ősnépnek a ligetes sztyepp és az erdővidék mezsgyéjén élő délkeleti ágazata, a későbbi magyarok ősei jutottak szorosabb érintkezésbe. De ennek méltatása már más lapra tartozik. A magyar őstörténet legrégibb korszaka lezárul az Oka-vidéki őshazában. A következő korban magyar népünk már belekerült az írástudó népek látókörébe, s – gyéren bár – írott forrásaink vannak.
« A FINN–MAGYAR ŐSHAZA I. KEZDŐLAP ŐSEMBEREK – ŐSMAGYAROK [IV] A MAGYAROK EREDETE ÉS ŐSHAZÁJA
[V] AZ ŐSMAGYAROK VÁNDORLÁSAI ÉS RÉGI ÉLETTÁRSAI »



Hóman Bálint munkái
http://mek.niif.hu/07100/07139/html/0011/0006-3fc.html[2021. 06. 19. 16:35:19]
« A FINN–MAGYAR ŐSHAZA II. KEZDŐLAP ŐSEMBEREK – ŐSMAGYAROK
A FINNUGOR NÉPEK OSZLÁSA »
[V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
Az állítólagos „uráli ősnép” s a tőle eredt „finnugor ős-nép” hazáját régente Ázsiában keresték, ma pedig általában az Urál-vidékre helyezik a tudósok. Elgondolásuk szerint az őshaza az Urál hegység nyugati lejtőjétől a FelsőPecsora–Vicsegda–Vjatka–Káma–Bjelája folyókig terjedő térségben, mások szerint ettől a vidéktől délnyugatra, az Alsó-Okától a Volgáig és a Kámáig terjedő részen lett volna.
Ezeket a feltevéseket az embertani, régészeti, nyelvészeti és az ősnyelvből levezetett életföldrajzi bizonyítékok együttes mérlegelése és bírálata alapján el kellett utasítanunk. A finnugorság keleti ágazatai történetileg belátható időben – a Kr. e. 1. ezredév első felében – érkeztek nyugatról az Urál-vidékre, a nyugati-finnek és a volgai népek ősei pedig sohasem laktak ezen a tájon. Való igaz azonban, hogy a magyarok ősei Kr. e. 600 és 500 közt már az Urál hegységtől nyugatra és délnyugatra, a Bjelája–Káma–Volga–Szamara közti ligetes sztyeppszakaszon laktak, a Bjelaján túl tanyázó szamojéd-ugor népség déli, s egy kimméri-géta nép északkeleti szomszédságában. Ideköltözésük valószínűleg a Kr. e. 7–6. századi szláv-finnugor népvándorlás keretében ment végbe.
« A FINN–MAGYAR ŐSHAZA II. KEZDŐLAP ŐSEMBEREK – ŐSMAGYAROK
A FINNUGOR NÉPEK OSZLÁSA »



Hóman Bálint munkái
http://mek.niif.hu/07100/07139/html/0011/0006/0001-3fd.html[2021. 06. 19. 16:35:30]
« [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
KEZDŐLAP
ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
URÁL-VIDÉKI MAGYAROK »
A FINNUGOR NÉPEK OSZLÁSA
Az eurázsiai sztyepp árja, kimméri, trák, szkíta, szarmata népeinek nyugatra és délre áramlásával egy időben az északi erdővidék finn-magyar és szláv népei a tundra határvidékén élő paleoeurópai elemekkel együtt még mindig az ősidők óta követett irányba, kelet és észak felé terjeszkedtek.
Vándorlásaikat a pusztai lovas nomádok hirtelen helyváltoztatásával és harcos fellépésével szemben a lassú, szivárgó, észrevétlen, békés költözködés jellemzi. Az ősfajtához hasonlóan a vizek mentén halászgatva és vadászgatva szóródtak szét, és vettek birtokukba mindig újabb területeket. Tőlük meglehetősen nagy távolságban élő déli szomszédaik rendszerint akkor vettek tudomást megjelenésükről, mikor dél és kelet felől közvetlen szomszédságukba hatoltak, vagy mikor vándorkereskedőik észak prémjei után járva, velük találkoztak.
Véletlen szerencse, hogy évszázadokon át tartó csendes vándorlásaiknak egyik fontos mozzanatát Hérodotosz a Kr. e. 5. század derekán megörökítette. Korábbi és későbbi vándorlásaikat is megvilágító elbeszélése értékesen egészíti ki a nyelvi jelenségekből, régészeti leletekből és a két ősnép leszármazóinak későbbi földrajzi helyzetéből levonható következtetéseket.
A pontusi síkságon a Kr. e. 5. században – Hérodotosz szerint – az al-dunai géták északkeleti szomszédságában, a Bug folyó két partján, nyugat felé a Dnyeszterig, keleten a Dnyeperig földműves szkíta törzsek laktak, a tengerparton már részben elgörögösödött törzsek, északon pedig a gabonát még csak eladásra termelő félnomádok. A Dnyeper bal partján, a nagy kanyarulat vidékén kezdődő erdős földön túl is földműves szkíták laktak. Ezek földje keletre a Dnyeperbe ömlő Vorszkláig, észak felé a folyó mentén mintegy tizenegy napi járóföldre terjedt. Ezektől keletre a Don folyóig nomád szkíták tanyáztak. Földjüket a Donyec szelte kettőbe. Tőlük keletre, már a Volgán túl – Maiotisztól észak felé tizenöt napi járóföldre terjedően, vagyis körülbelül a mai Szaratov vidékéig – a szauromaták szállásai voltak. A Krím-félszigeten a Taurisz-hegységig a trák vagy kimméri eredetű tauriszi nép, rajtuk túl, a Kercsi-félszigeten és a tengerszorostól keletre a Don-Kubán közén megint szkíták laktak, a királyi szkíták valamennyi szkíta nép fölött uralkodó törzse.
A Don és a Duna közti távolságot Hérodotosz húsznapi útra, vagyis – egynapi út kétszáz stadion, azaz harminchat kilométer lévén – négyszáz stadionra, kereken hétszázhúsz kilométerre, Szkítia kiterjedését széltében-hosszában középarányossal húsz-húsz napi útra, területét tehát mintegy 540 000 négyzetkilométerre becsüli, ami nagyjából megfelel a mai Ukrajna és Moldva területének. Ettől a vidéktől északra már nem laktak szkíták.
A Dnyeszter és Bug felső folyása mentén, a mai Volhyniában, a földműves szkíták szomszédságában lakó neurok – az orosz szlávok ősei – „Dareiosz szkíta hadjárata előtt egy emberkorral”, vagyis a Kr. e. 6. század elején „állítólag a kígyók elszaporodása miatt a budinok földjére mentek lakni”. Megmozdulásuk igazi okát könnyű megállapítanunk: a kelták vándorlásaik során ez időben érkeztek meg a Szudéták vidékére, s az Elba-Odera vidékén élő szlávokat részben uralmuk alá vetették, részben elköltözésre kényszerítették. A lassan keletre húzódó szlávság legkeletibb ágazata a Visztula vidékéről a Bug-Dnyeper közére érve az ott lakó másfajta budinokat is kiszorította hazájukból. Hérodotosz később egy másik tájon lakó hasonló nevű népről beszél. Előadása szerint a Volga-menti füves mezőségen „a Maiotisztól háromnapi járóföldre keletre, s onnét háromnapi járóföldre északra kezdődik a szarmaták szállásföldje, mely észak felé a Maiotisztól tizenöt napi járóföldre”, tehát körülbelül Szaratov vidékéig terjedt. Ezektől északra – valahol az Oka–Szura–Volga közén, a mordvinok mai földjén „lakik a világoskék szemű és rőt hajú budinok nagy és népes nemzete. Országukban van a fából épített Gelonosz város (Penza vagy talán Szaratov?), (...) hol a házak és templomok is fából vannak, s a görög istenek görög módra berendezett szentélyeik állnak különböző istenképekkel..., mert a gelónok tulajdonképpen görögök, akik a kikötőkből kiszorítva telepedtek a budinok közé. Ezek félig szkíta, félig görög nyelven beszélnek. A budinok más nyelvet használnak, mint a gelónok. Életmódjuk sem ugyanaz. A budinok bennszülött nomádok, s az itt lakók



Hóman Bálint munkái
http://mek.niif.hu/07100/07139/html/0011/0006/0001-3fd.html[2021. 06. 19. 16:35:30]
közül csak ők eszik a fenyőtobozt. A gelónok pedig földművelők, kenyeret esznek, kertjeik vannak, és sem alakra, sem színre nem hasonlítanak azokhoz”. A görögök – Hérodotosz itt nyilván Hékataioszra céloz – mégis gelónoknak hívják a budinusokat is, de helytelenül. „Egész földjük sűrű erdővel van tele, a legnagyobb erdőben van egy nagy és széles tó, s körülötte mocsár és nádas. Ebben fogják a vidrát, a hódot és más négyszögletes arcú vadakat, melyeknek a bőrét bundáik szegélyére varrják.”
A gelónok kétségkívül a kimméri és szkíta népek között letelepedett görög prémkereskedőknek szkítákkal keveredett ivadékai voltak. Ők lehettek azok a hyperboreusok, akikről Hérodotosz régi források alapján megírja, hogy évente elküldték áldozataikat a szkíták közvetítésével Déloszba.
Hérodotosz tévedést látott abban, hogy a korábbi görög írók még a Kr. e. 6. század elején is csak gelónokról szólnak ezen a tájon, pedig a budinok valószínűleg nem is laktak még ott; nyilván csak a Kr. e. 6. és 5. század fordulóján érkeztek meg a gelónok szomszédságába, miután a szlávok előnyomulása után elszakadtak finn-volgai testvéreiktől, akiket Hérodotosz csak a szlávok bevándorlásával említ, s a népek egymás után való felsorolásában már nem szól róluk. A budivol népnévben kétségtelenül a finn-permi ősnép, illetőleg annak immár egymástól elszakadt két ágazata – a finn-volgai és a permi ősnép – rejlik, mert a permiek későbbi hazájában – a helynevek és a régészeti emlékek tanúsága szerint – még a vogul-osztjákok, tőlük délre a Volga bal partján a magyarok ősei laktak. Bár Hérodosznál a b jegy még rendszerint b hangot jelöl, nem zárkózhatunk el attól a mindenképpen valószínűnek tetsző feltevéstől, hogy itt voltaképpen v hangról van szó, s a budinok helyett vudinokat kell olvasnunk. Ha ez a feltevésünk helytáll, a név magyarázata egészen egyszerűvé válik.
A görög ol képző leválasztása után megmaradó vud-in népnév második tagja a bolgarin, tatarin, zyrjanin, zsidovin népnevekből is ismert orosz-szláv -in névképzővel azonos, sőt a szókezdő u- elé illesztett v- járulékhang is orosz nyelvi fejleménynek látszik. A Hérodotoszt tájékoztató szkíta és görög kereskedők e nép nevét – úgy látszik – a vele szomszédos volhyniai szlávoktól tanulták meg. A görög és szláv képzőktől és járulékoktól ilyképpen megtisztított ud-od vagy vud-vod népnév ma is él a finnugorságban, mégpedig ugyanazon a két vidéken, ahol Hérodotosz a budinok népéről szól, a finn-permi települési terület legnyugatibb és legkeletibb tájain.
A votjákok magukat ud-mort, ut-murt (‘ud-ember’), a cseremiszek ugyanőket odo, odo-mari, a zűrjének vot-ud, az oroszok régente ot-in, ot-jak, ma vot-jak néven nevezik. A zürjének egyik törzsének neve ud-or. Ugyanezt a nevet viseli a Balti-tenger partján Ingermanlandban lakó kicsiny vót nép. Ők maguk finnes képzéssel vad-da-lain (‘vótföldi’), a finnek vat-ja-lainen, az oroszok vot-j, vod-j néven nevezik őket. Hazájuk a germán régiségben Vathlandia néven szerepel.
A különböző finn-permi népek maguk használta suoma-lainen, karja-lainen, vepsze, lüd, maamees, erza, moksa, mari, mort nevei s az idegen eredetű finn, észt, liv, csúd, cseremisz, mordvin, permi, zürjén nevek mellett a két, egymástól távol élő népnél mindmáig használatos ud-vud, ot-vod népnévben a finn-permi ősnép maga használta ősi népnevét kell látnunk. Ezért használhatja Hérodotosz is az ő korában egymástól már elszakadt, de még összetartozásuk tudatában lévő finn-volgai és permi népek megjelölésére.
A két nép szétválása kétségkívül éppen a szlávok támadása nyomán következett be a Kr. e. 6. század elején. Hérodotosz nem mondja meg, hogy a neurok bejövetele után a vudinok hova lettek. De nyilvánvaló, hogy csak az életmódjuknak megfelelő erdővidéken húzódhattak északkeleti irányba. Keleti ágazatuk – a permi ősnép – fél század alatt a Volga vidékére ért a gelónok szomszédságába. A nyugati ágazat, a finn-volgai ősnép viszont melyről Hérodotosz azután nem beszél – a Felső-Dnyeper–Felső-Oka közén állapodott meg. A Kr. e. utolsó századokban ez a finn-volgai nép is két ágra szakadt, s a volgai népek – mordvinok és cseremiszek – ősei az OkaSzura–Volga közén húzódtak északkeletre, a nyugati-finnek pedig északi, majd északnyugati irányban tértek ki a nyomukba jövő szlávok elől.
Ez a nyugati-finn csoport találkozott azután már a balti tájakon a paleoeurópai fajta lappok őseivel, akikről Hérodotosz szintén megemlékezik. A neuroktól keletre, a Dnyeper bal partján a Szeim folyóig lakó „földműves szkíták fölött nagy messzeségre pusztaság van”, s ezen túl – ha csak tíznapi járóföldet veszünk is a „nagy messzeségre”, a Felső-Dnyeper és a Dvina vidékén – „a szkítákhoz hasonló ruhában járó, de saját nyelvükön beszélő, sem jogot, sem törvényt nem ismerő és az összes népek közt a legvadabb erkölcsű, nomád emberevők



Hóman Bálint munkái
http://mek.niif.hu/07100/07139/html/0011/0006/0001-3fd.html[2021. 06. 19. 16:35:30]
különleges és semmiképpen sem szkíta népe lakik, akik e vidék lakói közül egyedül esznek emberhúst. Rajtuk túl azután, amennyire tudjuk, valóban pusztaság van, és semmiféle emberi faj nem lakik”.
A szkíta, de a vudin népektől is megkülönböztetett, szerfelett vad és kezdetleges népnek a jellemzése pontosan ráillik a későbbi íróknál „finn” néven emlegetett lappok őseire. A Kr. u. 1. század végén Tacitus írja: „...a finneknek csodálatos a vadságuk és visszariasztó a szegénységük: nincsenek fegyvereik, lovaik, házi isteneik, eledelük fű, ruházatuk állatbőr, fekvőhelyük a föld.” Fél ezredévvel később Prokopiosztól halljuk, hogy a tulajdonképpeni finnektől, a suomi néptől megkülönböztetett „szkrithi-finnek egyedül élnek félig állati életet Thule-szigetének – Skandináviának – barbár lakói közül. Ruhájuk, sarujuk, terményeik nincsenek, mert sem a férfiak nem művelik a földet, sem a nők nem végeznek házi munkát, hanem mind egyformán csak vadásznak. A vadak húsával táplálkoznak, és ínnal összefűzött állatbőrökkel fedik testüket.”
A lappok őseinek irodalmi „finn” népneve később a velük már azonos nyelven beszélő suomi, hemei, karjalai törzsek népére szállt át, őket pedig „lapp” néven kezdik az idegenek emlegetni. Maguk a lappok egyik nevet sem használják, sokáig nem is ismerték azokat. Odahaza használatos népnevük a némelyek szerint (‘emberevő’) jelentésű „szamo-jéd” népnév első tagjával rokonnak látszó „számé”. Nyelvük korábban a lapp-vogul-osztjákszamojéd nyelvi egyezésekből következtetve, a paleoeurópai fajta ősi nyelvével lehetett azonos. Ezekhez a nyelvváltoztatásokhoz hasonló folyamatot figyelhetünk meg a keletre szakadt paleoeurópai fajta szibériai népeknél; a régen eltatárosodott kojbál, karagasz, szojót, jukagir és a szemünk láttára eloroszosodó kamaszin és osztják-szamojéd törzseknél.
A permi ősnép keletre költözése után a Felső-Dnyeper-Oka közén lakó „vud” nép, vagyis a finn-volgai ős-nép nyugati ágazata észak felé terjeszkedett, s a Dvina és Narva vidékén érintkezésbe jutott az odáig hatolt balti népekkel. Érintkezésük emléke a volgai nyelvekben is meglévő, de a permi és magyar nyelvekből már hiányzó balti-árja jövevényszavakban maradt fenn. A későbbi erőteljesebb balti és a most kezdődő germán hatás már csak a nyugati-finn nyelvekben mutatható ki. A nyugati-finn ősnép a lappokat maga előtt tolva északra költözött a Ladoga-tó vidékére és a mai Suomi földjére, észt és vót ágazata a Balti-tenger partvidékére. A volgai nép – a mordvinok és a cseremiszek őse – az egyre inkább északkeleti irányban terjeszkedő, s a finnugorság két ágazata közé ékelődő orosz-szlávok nyomása alatt később északkelet felé húzódott, s a Volga partján vándorolt mindinkább észak felé. Ma a permi népek régi hazájában élnek. A finn-magyar ősnéppel már korábban érintkező, sőt annak nyelvét is átvevő paleoeurópai fajta népek közül a Felső-Dnyeper–Dvina–Felső-Volga-vidéki lappok a Kr. e. 1. ezredév vége felé jutottak érintkezésbe az észak felé húzódó nyugati finnekkel, s azok előtt haladva költöztek át Suomi- és a Skandináv-félsziget északi tájaira. A vogul-osztják-szamojéd csoport ősei viszont a Felső-Volga bal partján, még valamikor a Kr. e. l. ezredév elején nyomultak keletre, az Urál vidékére.
A szamojédek a Káma és Vicsegda felső folyásánál a zürjének mai földjén szálltak meg, de már néhány század múltán Szibériába szivárogtak át, a nyomukban haladó vogul-osztjákok pedig – a helynevek tanúsága szerint – az Uráltól nyugatra, a Vjatka–Káma Csuszovája–Bjelája közén, a votjákok és a keleti cseremiszek mai földjén állapodtak meg.
A paleoeurópai népek keletre és északra áramlása később sem szűnt meg, sőt a mai napig tart. E művelődésre képtelen primitív halász-vadász törzsek a dél felől szomszédságukba hatoló finn-magyar, török-mongol és szláv népek elől az északi hideg tájakra költözve tértek ki. A szamojédek az Urál keleti lejtőjéről és az Ob folyó vidékéről északibb és keletibb tájakra húzódtak, s helyükbe a Kr. u. 9. század óta vogulok és osztjákok jöttek. Ezeknek az obi-ugoroknak Urálon inneni hazájába a permi törzsből sarjadt zűrjének és votjákok költöztek, s az ő korábbi Volga-menti földjükre viszont a finn-volgai közösségből kivált cseremiszek és mordvinok jöttek.
Ennek a keleti irányú népvándorlásnak a sodrában, illetőleg annak élén haladva jutottak el a magyarok ősei is, legkésőbb a Kr. e. 6. század elején az Uraitól délnyugatra és délre elterülő ligetes sztyepp vidékére.
« [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
KEZDŐLAP
ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
URÁL-VIDÉKI MAGYAROK »



Hóman Bálint munkái
http://mek.niif.hu/07100/07139/html/0011/0006/0002-3fe.html[2021. 06. 19. 16:35:41]
« A FINNUGOR NÉPEK OSZLÁSA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
AZ URG NÉPEK »
URÁL-VIDÉKI MAGYAROK
A magyar ősnép elődei még a finn-magyar korszakban kerültek szorosabb kapcsolatba az Oka-Volga-közén, s attól nyugatra még Kr. e. 1300 táján megszállt és a régészeti leletek tanúsága szerint a Kr. e. 1. ezredév elején már lótenyésztő kimméri-géta néppel. Nyelvünk ősi kaukázusi jövevényszavainak tanúsága szerint ennek révén ismerkedett meg a szelídített lóval, s e nép hatása alatt alakult át erdei vadásznépből sztyepplakó lovasvadász és lovas-pásztor néppé. Az átalakulás színhelyét tán az Oka-Volga-közén kell keresnünk, ahol a Kr. e. 5. században a permi nép, s tőle délre a „szkíta szokás szerint élő”, vagyis lovas nomád „melanchlain”, azaz ‘fekete subás’ nép lakott. A magyar ősnép itt kerülhetett érintkezésbe a Kr. e. 7–6. század körül a Volga-vidéki Gelónoszban kereskedelmi telepet létesítő görögökkel, s e révén jutott nyelvünkbe néhány görög jövevényszó, köztük a lovas kultúra fogalomkörébe tartozó „farib” (‘mén, paripa’).
A Kr. e. 6. század első felében, mikor a Dnyeper-vidéki szlávok nyomására az egész finnugorság megmozdult, a permi ősnép rokonaitól elszakadva az Oka-Volga-közére, a magyarok pedig a Bjelája–Káma–Volga–Szamara határolta ligetes sztyeppszakaszra költöztek át. Ekkor tűnik fel ezen a területen a Kr. e. 600 és 100 közt virágzó ananyinói bronzkultúra, melyen világosan felismerhetők a kubán-abasevói, vagyis kimméri-géta hatások. Ezt a kultúrát ma már minden komoly kutató a magyar ősnéppel hozza kapcsolatba.
Az Urál-vidéki őshazában a magyarok északi szomszédai a nyilván velük egy időben keletre húzódó szamojédvogul-osztják ősök voltak, akiket valószínűleg uralmuk alá vetettek és prémadóval róttak meg, hogy az állatbőrökért északra járó szkíta és görög kereskedőkkel a forgalmat fenntarthassák. A szamojédek nemsokára átkeltek az Urálon, s a magyarok a Bjelája–Káma–Csuszovája közére helyükbe jött vogul-osztjákokkal maradtak közvetlen szomszédságban.
Ekkor kerültek a magyar néptestbe a honfoglaláskori leletekben és a mai magyarságban is fel-felbukkanó – bár gyéren előforduló – szibirid fajtaelemek. Ez a keveredés mégsem változtatott sokat az ősi fajtaképen. A magyarok nem szívesen fogadták be családjukba művelődésre képtelen primitív élettársaikat; az azok közé telepedett magyar szórványok pedig teljesen beolvadtak a velük szívesen társuló vogul-oszjákok közösségébe.
A két népelem műveltségének színvonalbeli különbségét, a vogul-osztják társadalomban ősidők óta együtt élő és egymás közt házasodó por és mons elemek viszonyát, s emezek lovas kultúráját jellemző őshagyományok világítják meg. A népmesék és mondák mindig nyers, gonosz, ostoba „por” férfiakat és nőket állítanak szembe a műveltebb, okosabb, jobb „mons” emberekkel. A magyarok lováról pedig mint „a déli tájak szárnyas lábú szép állatáról” és az istenek áldozati barmáról, s nem mint háziállatukról beszélnek. Az obi-ugor nyelvekben megvan ugyan a „ló” és több más lótartással kapcsolatos magyar szó, de a lovas kultúrát elsajátítani és a lótartó nomádok színvonalára emelkedni máig sem tudtak. A szamojéd-vogul-osztják népség e korbeli primitív csontkultúrájának, az ún. csontos gorodiscsék műveltségének emlékei közt szórványosan előforduló ananyinói maradványok a magyar nyelvi kapcsolatokkal együtt az ősmagyar kultúrának e nép műveltségére gyakorolt hatását bizonyítja, de ez a hatás nagyon felületes volt. Még a magyar eredetű szavak is elvesztették értelmüket: a kaukázusi eredetű magyar „kengy, kengyel” szót a vogulok ‘bőrharisnya’, az „ostort” ‘vessző’ értelemben használják. A vogulosztjákok szibériai hazájában előkerült 12. századi barzov-gorodoki lelet ananyinói elemei is arról tanúskodnak, hogy a tárgyakat és formákat átvették ugyan, de műveltségük azután másfél ezer esztendő alatt is alig gyarapodott.
A rokonaitól elszakadt magyar ősnép magát ez időben már a finn-permi ud vagy ut, a szamojédet a lap szame és a vogul-osztják por néppel szemben az ős-indogermánból jött szóval mens-mons néven nevezte. Ezt a nevet később vogul élettársaik is átvették a közébük telepedett és velük összeházasodott monsoktól, míg a szamojédek elnevezésére az or nevet alkalmazták. A név eredeti értelme sok más népnévhez hasonlóan ‘ember’, majd ‘nép’ volt. Belőle fejlődött későbbi megyei vagy mogy-er-magyar népnevünk.



Hóman Bálint munkái
http://mek.niif.hu/07100/07139/html/0011/0006/0002-3fe.html[2021. 06. 19. 16:35:41]
A mens-megy vagy mons-mogy fejlődés szabályszerű magyar nyelvi jelenség, mint az indogermán eins-egy vagy a vogul lanjs-lágy szavak bizonyítják. A „megy-er” és „mogy-er” – hangzóilleszkedéssel magyar – második tagja azonos az ősnyelvi eredetű ee (‘férfi-ember-nép’) szóval, mely különböző nyelvekben ir-úr-ar-or és a v-b kezdőhang hozzátételével ver-vir-var-ber alakban, s a ‘nő’ jelentésű en-an szóval összetételben ‘ember’ értelemben fordul elő. A régebben sokféleképpen magyarázott ősi magyar név eredeti jelentése tehát ‘magy ember’ vagyis ‘magy nép’, s nyilván a vogul-osztjákok szomszédságából való elköltözésük után alakult ki a szavir és urg-ur nevek analógiájára. Ezután hosszú ideig nem hallunk róla. Csak a Kr. u. 6. század elején tűnik fel a pontusi Mogyer hun király nevében, majd a 9. század második felében a pontusi magyaroknál járt arab íróknál modzser alakban, s végül a Kárpát-medencébe költözött nép mogyer-magyar és vezető törzsének Megyer nevében. Az idegenek nem ezen a néven, hanem a magyarokkal időnként együtt élő népeknek a nevén ismerték és emlegették őket. E nevek legrégebbikét a Kr. e. 5. századi Hérodotosztól ismerjük.
Elbeszélése szerint „a királyi szkítáktól északra húsz napi járóföldre”, vagyis a Don torkolatától számítva mintegy 72 kilométerre, tehát a Felső-Oka–Felső-Don–Volga közti füves sztyeppén, azaz a vud nép déli szomszédságában a „melanchlainok” (‘fekete subások’) „szkíta szokások szerint élő, de nem szkíta népe lakik”; nyilván a khvalinszki kultúra lovas nomád kimméri-géta népe. „A vudinoktól észak felé hétnapi járóföldre pusztaság terül el, s ezen túl kissé keleti irányba fordulva lakik a vadászatból élő tisszagéták népes és különleges nemzete. Mindjárt mellettük lakik a jürkök népe, mely szintén vadászatból él, mégpedig ily módon: a vadász a fára mászik, ami az egész területen sűrűn terem, s ott lesben áll; mindegyiküknek van egy arra betanított lova, hogy hasra feküdve alacsonyabbnak lássék; ha már most a fáról megpillantják a vadat, rányilaznak és lóra pattanva üldözik, kutyájuk pedig nyomon követi azt.” Továbbá: „a jürkökön túl észak – helyesebben tán északkelet – felé ismét szkíták laknak, akik a királyi szkítáktól szakadtak el, s így jutottak erre a vidékre. Ezeknek a szkítáknak a földjéig az eddig leírt vidék egészen sík és földje kövér. Rajtuk túl már egyenetlen és kövecses földön visz az út a nagy messzeségbe magas hegyek tövében lakó kopasz fejű, pisze, nagy állú, szkíta ruhában járó, de saját nyelvükön beszélő (jellegzetesen mongol fajta) argimpaiokhoz. A kopasz fejűekről és földjükről, mind az odáig lakó népről biztos tudomásunk van, mert szkíták és görögök is jönnek hozzájuk a pontusi kereskedelmi telepekről, akik hét tolmáccsal, hét nyelven (nyilván a felsorolásban szereplő népek: szkíta, görög, szláv, finn, permi, géta, jürk és mongol nyelvén) intézik velük ügyeiket. Ezektől nem nehéz tudakozódnunk. Azt azonban, hogy ezen a földön túl mi van, senki sem tudja pontosan, és senki sem mondta, hogy azt saját szemével látta, mert azután magas, hozzáférhetetlen hegyek jönnek, s a választófalon ember nem mehet keresztül. Ami azonban keletre van a kopasz fejűektől, azt tudjuk, ott laknak az isszedonok, de ami rajtuk túl van észak felé, arról senki nem tud semmit azon felül, amit a kopasz fejűek és az isszedonok erről beszélnek.”
Az északi népek földjét bejáró görög és szkíta kereskedők helymeghatározó adatai elvezettek bennünket az épp ez időben virágzó ananyinói műveltség népének földjére. Itt, ezen az Urál-vidéki fás-ligetes mezőségen lakott a lovas-vadász, tehát szükségképpen sztyepplakó jürk nép.
Az Ob-vidéki szkíták nyugati, a vogul-osztjákok déli, a fekete subások és a vudok északkeleti, a szarmaták északi szomszédságában, a tisszagéták nagy vadász népének a szomszédságában lakó s a lovat nem ismerő finn-permi népekkel szemben már e korban lovon vadászó jürk népben nehéz volna a kelet-európai fajta jellegeit, finnugor nyelvét és lovas nomád kultúrája alapelemeit a későbbi magyarságra átörökítő Urál-vidéki magyar ősnépet fel nem ismernünk. Tisztáznunk kell azonban, miképp jutottak a nyelvünkben ismeretlen „jürk” névhez.
« A FINNUGOR NÉPEK OSZLÁSA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
AZ URG NÉPEK »



Hóman Bálint munkái
http://mek.niif.hu/07100/07139/html/0011/0006/0003-3ff.html[2021. 06. 19. 16:35:53]
« URÁL-VIDÉKI MAGYAROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
SZAVIROK »
AZ URG NÉPEK
A jürk népet régebben is megkísérelték már a magyar ős-néppel azonosítani. E népnévnek egy későbbi írónál felbukkant romlott alakjából arra következtettek, mintha a „jürk” név a magyarok Kr. u. 700 után feltűnő „türk” nevével volna azonos. Ez az íráshibán alapuló feltevés azonban elfogadhatatlan: török és mongol népeknek Hérodotosz tanúsága szerint – az Urál-vidéki jürkök szomszédságában ebben a korai időkben még a nyomukat sem találjuk. Legnyugatibb ágazataik – a mongol fajta argimpaiok és a kínai források szerint töröknek látszó tingling (szin-li), ho-kut népei – még messze keleten, a nagy hegyeken túl laktak, s csak a Kr. e. 2. században jutottak el a Balkas-tó és a Felső-Irtisz környékére. Az a feltevés tehát, mintha az ananyinói kultúra népe török vagy törökökkel kevert magyar lett volna, mindenképpen elesik. Másképp állunk a jürk-jugr-ugr-ugor-ogur névegyeztetéssel. A nyelvtudósok ugyan hangtani okokból ezt az egyeztetést is elvetik, de az ogur név eredetibb, „urg” alakját meg sem kísérelték összehasonlítani. Márpedig a jürk-jürg-ürg-urg-urog egyeztetésnek semmi komoly akadálya sincs. A név magyarázatát keresve tehát az „urg” vagy „urg-ur” (‘urg-ember’) népeket kell szemügyre vennünk.
A Kr. e. első századokban a pontusi-kaszpi alán népek szomszédságában több urg néppel találkozunk. Az 1. század elején – Sztrabón szerint – az egész eurázsiai síkságot ellepő népek közül az egykori, „királyi szkítákkal” azonosnak látszó jazigok vagy „királyi szarmaták” a Dnyeszter–Dnyeper közén, a roxolánok a Dnyeper-Don közi sztyeppén, az aorsok vagy alánok még a Volgán túl laktak, de a közülük kivált nomád aorsokat és szirákokat – a későbbi kaukázusi alánok őseit – már a Kaszpi-tenger és a Pontus közén találjuk. A jazigok és roxolánok között, a Dnyeper alsó folyása mellett az urg nép lakott, s itt, a Dnyeper-Don közén tűntek fel a 6. században a kuturgurok és altiogurok. Egy másik urgur népcsoport az 5. század derekán jött az Alsó-Volga és Kaszpi-tenger vidékéről a Pontus keleti partjára: az urog, unurgur vagy onogur, sarargur vagy saragur népek követei 463-ban jelentek meg a bizánci udvarban, hogy az őket hazájukból elűző szavirokkal szemben a császár szövetségét megszerezzék. A 6. század közepén ezeknek az onoguroknak Donon túli hazájában az uturgur név bukkant fel, hogy néhány évtized múltán a kuturgur névvel együtt végleg eltűnjön.
Az urg név – ezek szerint – egy népcsoportnak a neve volt, mely az egykorú népmozgalomból – Sztrabón korai adatából és a népek elhelyezkedéséből következtetve – valamikor a Kr. e. 2–1. század folyamán az ekkor nyugatra tört szarmata-alán népek nyomására és társaságában jött észak felől a káspi-pontusi tájra; egyik ágazata a Dnyeper-Don közére, a másik a Kaszpi-tenger és Alsó-Volga partvidékére, ahonnan később az avar támadás elől menekülő szavirok nyomták a Pontus vidékére.
Későbbi hazájukat az alán áradat útjába eső Ura-Szamara-Volga-Oka menti ligetes sztyeppen, az egykori abasevói kultúra, s a későbbi khvalinszki és ananyinói műveltségek területén kell keresnünk. E vidékre mutatnak egyes helynevek, és az urgur népnevek is. Az uráli magyar őshazától délre, a tisszagéták egykori hazájának a területéről három kisebb folyó ömlik a Volgába, melyek mindegyike az ürg népnévvel valamiképpen összefüggő (Ürg-isz, Irg-isz, talán ürg-viz) nevet viseli, s ez a neve a Magudsar-hegységből a Csalkar-tóba ömlő folyónak, s a mellette épült városnak is. E folyók egyike, a mai Nagy-Irgisz – Hérodotosz Hyrgisze – a khvalinszki kultúra földjével átellenben ömlik a Volgába.
A pontusi urgur – később törökös nevükön ogur – népek nevét eddig rendszerint a nyugati vagy bolgár-török nyelvből magyaráztuk. Ez értelmezés szerint az „ogor” vagy „gur” név a köztörök „oguz” vagy „guz” népnévnek a változata, az „onogur”, „kuturgur”, „uturgur” nevek értelme pedig az „on-oguz”, „toluz-oguz”, „otuz-oguz” nevekéhez hasonlóan ‘tiz-ogur’, ‘kilenc-ogur’ és ‘harminc-ogur’ volna. Ugyanebbe a csoportba tartoznak még a kuturgurokkal azonosnak látszó „altiagir” (‘hat-ogur’) és a magyarokra alkalmazott „bittogur” vagy „bes-gur” (‘öt-ogur’) nevek is. E magyarázatnak – látni fogjuk – a későbbi időre vonatkoztatva van alapja, de semmiképpen sem fejti meg azt a problémát, miképpen viselhették a bolgár-török neveket a bolgárok megjelenése előtt, már



Hóman Bálint munkái
http://mek.niif.hu/07100/07139/html/0011/0006/0003-3ff.html[2021. 06. 19. 16:35:53]
463-ban az ily néven szereplő népek. Más magyarázatot kell tehát keresnünk, s ez nem is nehéz, ha figyelembe vesszük, hogy a finn-magyar népek szomszédságából délre költözött népekről van szó. Az urgur népek eredeti fajtajellegét, nyelvét és későbbi elbolgárosodásuk – alább ismertetett – folyamatát ismerve nem zárkózhatunk el azon feltevés elől, hogy a törzsek számát kifejező számnevekkel képzett urgur népneveknek első tagja a – talán kaukázusi-jáfetita eredetű finn-magyar „ut” (magyar ‘öt’, finn viit-e), „kut” (magyar ‘hat’, finn kut-e), „un” (magyar ‘ven öt-ven’, vogul mén-tíz) számnevekkel azonos – besgur, altiogur, onogur pedig az uturgur, kuturgur, unurgur nevek bolgár-török fordításai.
Mindezt egybevetve megállapíthatjuk, hogy a pontusi „urgur” népek a tisszagéta népcsoportba tartozó kimmérigéta népek voltak, s közülük a Dnyeper-Don közi kuturgurok talán Hérodotosz „fekete subás” népének, a sarurgurok és unurgurok a „tisszagéták népes nemzetének”, az urogok pedig – s mint látni fogjuk a 6. századi uturgurok is – a jürköknek az ivadékai.
A magyar elődök az elő-ázsiai fajta urg népek élettársaként jutottak a jürk-urg-urog elnevezéshez.
Szükségképpen merül fel itt a kérdés, hogy Hérodotosz miért csak a magyarokat említette ezen a néven? Tudjuk azonban, hogy a görögök általában nemigen ismerték a pusztai lovas nomádok egyéni népnevét, s ha egyikétmásikét meg is említik, rendszerint valamennyiüket a nagyobb népcsoportok vagy szövetségek gyűjtőnevén nevezik. Ilyen gyűjtőnevek a „szkíta”, „szarmata”, „alán”, „hun”, „bolgár”, „türk”; Hérodotosznál a „nomád szkíta”, „trák” és „géta”; s ilyenek a ‘nagyobb géta’ és ‘kisebb géta’ jelentésű „masszagéta” és „tisszagéta” nevek is. Ez utóbbi népcsoport nyugati urgur ágazatához tartozó népeket ezen az összefoglaló néven nevezi, s csak az egyik szokatlan viseletű népet különbözteti meg „fekete subás”-nak nevezve, míg az urg népek közt, s tán egyikük uralma alatt élő más nyelvű magyarokat „jürk” vagyis „urg” néven említi. Ez a névátruházás éppen nem szokatlan a lovas nomádok történetében, s pontosan a magyarok későbbi életében találunk reá igen jellemző példákat. A türk birodalomból kivált, s a káspi-pontusi tájon hatalmas nomád birodalmat alapító kazárokat a görög írók a 7–8. században „türk” néven ismerték, s így nevezték a kazár kötelékben élő magyarokat is. A 9. században azután, mikor ez a kötelék meglazult, a kazárokat a maguk egyéni, „chazar” nevén nevezik, s már csak a tőlük levált magyarokra alkalmazzák a „türk” elnevezést. Hasonló névátvitellel alkalmazták a magyarokra korábban a „szavir”, majd az „onogur” nevet is.
« URÁL-VIDÉKI MAGYAROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
SZAVIROK »



Hóman Bálint munkái
http://mek.niif.hu/07100/07139/html/0011/0006/0004-400.html[2021. 06. 19. 16:36:04]
« AZ URG NÉPEK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
ONOGUROK »
SZAVIROK
A finn-magyar és a kimméri-géta forrásokból táplálkozó ananyinói bronzkultúra Kr. e. 200 és 100 közt egy új, keletről jött műveltségnek adott helyet. Ez az úgynevezett pianobori vaskultúra a Kr. u. 5. századig virágzott az uráli magyar őshaza területén. A két kultúra összefüggéseiből némelyek arra következtettek, mintha azok a magyar ősnépnek más-más nép hatása alatt álló, különböző korbeli műveltségét fejeznék ki. Az ananyinói és pianobori elemeket is tartalmazó ufai leletből azonban csak annyi állapítható meg, hogy a pianobori kultúra már az ananjinói szomszédságába érkezvén érintkezésbe került azzal. A pianobori műveltségben később felismerhető ananyinói elemek viszont csak azt bizonyíthatják, hogy az őslakosság az új kultúrát hozó nép uralma idején sem pusztult ki teljesen. Közvetítőjük akár az uráli őshazában visszamaradt magyar néptöredékek, akár pedig a magyar uralom alól más nép befolyása alá került vogul-osztják népelemek lehettek, aminthogy a 11–12. században már Szibériában lakó vogulok barzov-gorodoki kultúrájában még ezer év múltán is felismerhetők az ananyinói és a pinobori hatások.
Mások a pianobori kultúra emlékanyagában a nyugati – vagy bolgár – törökök első nyugatra érkező és a magyarokra rátelepedő rajának az örökségét vélik felismerni, sőt már az ananyinói kultúrát is bolgárokkal hozzák kapcsolatba. Az egykorú néprajzi viszonyok ismeretében ezt a feltevést nem fogadhatjuk el. Török népek ebben a korai időszakban egyáltalán nem laktak az uráli magyar őshaza környékén.
A pianobori kultúra bölcsőjét egészen másutt kell keresnünk. A vasat a Kr. e. első évezredben árja népek honosították meg Európában a mediterrán világtól északra eső tájakon, nyugaton a kelták, keleten a szkíták és szarmaták. A pianobori vaskultúrát is kétségkívül a kimméri műveltségű urg népet felváltó szarmata-szkíta nép hozta Ázsiából az ananjinói területre. Az eurázsiai sztyeppén Kr. e. 200–100 táján lezajlott népmozgalmakat és a népek későbbi elhelyezkedését ismerve ezt a népet a szavir népben kell látnunk.
A bizánci udvar 463-ban a Pontus keleti partvidékére jött urg népek követeitől értesült, hogy az avarok elől az Alsó-Volga és Kaszpi-tenger nyugati partjára menekült s ott egy századon át jelentős szerepet vivő szavirok űzték el őket hazájukból. Az urg népek eszerint előbb a szavirok új hazájában, s attól északra a Volga-Don közén laktak. Korábbi hazájukat az Urál-vidéki ligetes sztyeppén kell keresnünk, ahol éppen ez időben hanyatlott el a pianobori kultúra. A 6–7. századból itt-ott még előkerülő gyér emlékei – a 11–12. századi nyugat-szibériai vogul kultúra ananyinói és pianobori elemivel együtt – csak e kultúrának az egykor szavir uralom alatt élt őslakók műveltségére gyakorolt hatásáról tanúskodnak.
A görög írók a szavirokat a többi pontusi nomád néphez hasonlóan néha „hunoknak” is nevezik, de többnyire megkülönböztetik a tulajdonképpeni hun-bolgár népektől. Manapság ezen az alapon és egyéb okokból is a török népek közé szokták őket sorolni, de tévesen. A szavirok az alánok rokonai voltak. Szav-ir vagy szav-ar nevük első tagja a szaur-o-mata népnév és a közép-volgai Savrica tartománynév első tagjával, második tagja az ir (alán) népnévvel azonos, amely az ir-an, ar-ja, er-in (kelta, ír) népnevekben is előfordul. A név értelme: ‘fekete ember’, ‘fekete alán’.
A szavirok 465 és 545 közt számottevő hatalmi tényezőként léptek fel a Kaszpi-tenger nyugati partvidékén, de már 545-ben elbuktak I. Kosru perzsa király és az avarok ellen vívott nagy küzdelmükben. Egyes töredékeik a kaukázusi hegyvidékre húzódtak, és a számos törzsfő uralma alatt perzsa és római zsoldban harcoltak egymás ellen.
Örményországban a 6. század közepén tűnt fel a később is ott lakó szavir töredékek szavardi vagy szevordi neve, mely pontosan fedi a szavir névnek Bíborban született Konstantinosz császártól ismert szavarti alakját. A császár szerint a „türköket” – vagyis a 10. századi magyarokat – „régebben valami okból erős szavaroknak nevezték, s



Hóman Bálint munkái
http://mek.niif.hu/07100/07139/html/0011/0006/0004-400.html[2021. 06. 19. 16:36:04]
ezek egy része – a besenyőktől elszenvedett vereség után – kelet felé Perzsia vidékére költözött, s ezeket a mai napig erős szavaroknak nevezik a magyarok régi nevén”. Elmondja még azt is, hogy a pannóniai magyarok az ő idejében is követek útján érintkeztek keletre költözött testvéreikkel.
Ezeknek a magyaroknak később a Kuma és a Kur folyók vidékén találunk nyomára. A Kur mellett a 11. században Szevortik (‘szavirföld’) tartományt találunk, melynek két század múltán Madzaraga-dzor (‘magyar kerület’) a neve. A Kuma mentén Madsar város, Madsar helység és a Madsar-tó őrzik mindmáig az egykor ott lakott magyarok nevének emlékét. Ugyanezen a vidéken uralkodott XXII. János pápa 1329-ben kiadott bullája szerint a keresztény hitre tért Jeretamir, az „ázsiai magyarok” fejedelme.
A szavir népnév tanúsága szerint a magyar elődök egy ideig a szavirokkal éltek együtt. Ekkor kerültek nyelvünkbe a szavir eredetű alán vagy osszét jövevényszavak és a honfoglaló sírokból itt-ott előbukkanó északi fajta elemek. E kapcsolat emlékét tartotta fenn a magyar királyi ház ősi eredetmondájának Magyar és Hunor fejedelmek Dula „alán király” lányaival kötött házasságáról regélő elbeszélése.
A szavir–magyar életközösség korát illetően két feltevés lehetséges. A magyarok vagy az uráli őshazában, vagy onnét elköltözvén a Volga és a Felső-Don közén kerültek az őket onnan kiszorító szavirok befolyása és uralma alá, vagy már délen, a Volga és Kaszpi-tenger vidékén jutottak velük közelebbi kapcsolatba. Az utóbbi feltevésnek azonban nem nagy a valószínűsége, mert 463-ban már mindenesetre elszakadtak tőlük, és a többi urgur néppel együtt költöztek nyugatra. Akkor bukkant fel újra „jürk”, „urg” nevük, hogy egy rövid idő múltán az „unurgur”, „onogur” névnek adjon helyet.
« AZ URG NÉPEK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
ONOGUROK »



Hóman Bálint munkái
http://mek.niif.hu/07100/07139/html/0011/0006/0005-401.html[2021. 06. 19. 16:36:15]
« SZAVIROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
UTURGUROK – BASKÍROK »
ONOGUROK
A Kr. u. 5–6. században a pontusi síkságon élt urgur – későbbi nevükön „ogur” – népek közül az onogurok a 7. század végéig szerepelnek a 8. századi földrajzi irodalomban is Onogoriának nevezett Donon túli tartományban. A kazár hatalom kialakulása után önállóságukkal együtt nevük is eltűnt, hogy a 9. század derekán az onogurok régi hazájában a kazároktól magukat függetlenítő magyarok népneveként „ungr”, „ungar” alakban újra felbukkanjanak.
Az onogur-unugur-ungur-ungr-ungar névazonosság ma már vitán felül áll a tudományban. A magyarokat szláv és görög szomszédaik, majd a nyugati népek is mindmáig ungroknak, vagyis onoguroknak nevezik. A tudományos irodalomban azonban minduntalan felmerül az a feltevés, mintha szomszédaink e nevet csak azért alkalmazták volna rájuk, mert az onogur-bolgárok egykori hazájában laktak. Bizonyítékul példákat hoznak fel hasonló névátruházásokra, csak azt feledik, hogy ilyenekre – a humanista népazonosításokról nem szólva – csupán ott találhatunk példát, ahol valamely nép egy másikra rátelepedett, s vele életközösségre lépett. Így szállt át a britek neve az angolszászokra, a galloké a frankokra, a volhoké vagy valahoké a román népekre, az illíreké a horvátokra, a bójoké a bajorokra és a csehekre, a finneké a suomi népre, a szkítáké a szarmatákra és a hunokra, a gótoké a lengyelekre, a hunoké a bolgárokra. Mindahány esetben az idegenből jött uralkodónépre alkalmazták a neki meghódolt és vele egyesült őslakók nevét. Más eset, mikor a nagy birodalmak népeinek az egyéni népneve tűnik el az uralkodó nép neve alatt, mert politikai egyéniségüket elvesztették.
A magyarok „onogur”, „ungr” nevéből tehát arra kell következtetnünk, hogy az onogurokkal valamikor – őket hódoltatva vagy nekik hódolva – életközösségben éltek. Az onogur-magyar azonosság elméletét el kell ejtenünk, de ez nem érinti azt a helyes megállapításunkat, hogy a korábban „urg” majd „uturgur” néven emlegetett magyarok az onogurokkal egy törzsszövetségben egyesültek, s a 8–9. századi onogurok az ungr-magyarokkal azonosak. Forrásainkból az egyesülés időpontját is megállapíthatjuk. A magyarok urog neve 463-ban szerepel utoljára együtt az onogurokéval együtt. Félszázaddal később pedig egy onogur fejedelem személyneveként tűnik fel a maguk használta magyar népnevük.
A pontusi hazájukban hun-bolgár elemekkel vegyült és a hun dinasztia uralma alatt élő onogurok – az egykorú görög és keleti írók tanúsága szerint – a Donon túl, a Pontus keleti partvidékén laktak. Ők voltak tehát azok „a Krími-Boszporuszhoz legközelebb lakó hunok”, akik felett az 525 táján Bizáncban megkeresztelkedett Gorda uralkodott, s akik – pogány papjaik izgatására – királyuk ellen fellázadtak, s őt elűzvén testvérét, Magyart emelték trónra. Magyar király neve kétségtelenül azonos a „magyar” népnévvel, s arra vall, hogy mielőtt az egész onogur szövetség uralkodója lett, a magyarok fejedelme volt. A török és mongol uralkodók nem egyszer nevezték el újszülött fiaikat arról a népről, amelynek uralkodójának szánták, különösen újonnan hódoltatott vagy csatlakozott népekről. Így kapta a kazárokat hódoltató besenyők egyik fejedelme a 10–11. században a Kazár, az 1241 óta Magyarország királyának címét viselő Sejbán kán fia és unokája a Madsar, Dzsingisz kán kései ivadéka a Tatár és Üzbég nevet. Ezeket az analógiákat figyelembe véve feltehetjük, hogy az onogurok uralkodója a nemrégen hódoltatott vagy csatlakozott magyarokról nevezte el újszülött fiát.
Az Árpád-ház eredetmondájában ugyanez a Magyar vagy Magyer király az őskorba visszahelyezve állítólagos Hunor testvérével – akiben az „ugor” népnévvel kapcsolatba hozott „Ugorda-Gorda” történeti alakját vélik felismerni – a hun-magyar dinasztiák és népek névadó őseként szerepel, míg az ősanyák Dula „alán” királynak a testvérpár által elrabolt leányai. Az alán házasság kétségtelenül a magyarok és szavirok, vagy „fekete alánok” 5–6. századi kapcsolataira utal, s arra enged következtetni, hogy az egymástól már korábban elvált két nép a 6. század elején – Gorda idejében – még barátságos szomszédi viszonyban élt egymás mellett. Ezt történeti adatok is megerősítik: a perzsákkal állandóan hadban álló szavirok és a Bizáncban megkeresztelt Gorda egyaránt a bizánci hatalom szövetségesei voltak. Ez a viszony csak Magyar trónra lépésével szakadt meg, aki a krími görög őrséget



Hóman Bálint munkái
http://mek.niif.hu/07100/07139/html/0011/0006/0005-401.html[2021. 06. 19. 16:36:15]
lemészároltatta, és az ellene küldött császári sereg elől csak hosszú küzdelem után vonult vissza. Ugyanekkor két onogur vezér – Glón és Türák – a szavirokat támadta meg nagyobb sereggel, de Boarik szavir királynő hadaitól vereséget szenvedett. Nem sokkal utóbb a szavir hatalom elbukott I. Kosru perzsa királlyal vívott élethalálharcában. Töredékei 545 után már a Kaukázuson túl laktak. Ugyanekkor tűnik fel a Dontól keletre – az onogurok korábbi és későbbi hazájában – az „utugurok” s a Don–Dnyeper közén a „kuturgurok” neve. A névváltásról a Magyar idejében vezető szerephez jutott magyar népelem előtérbe nyomulására következtethetünk.
Az onogur–magyar egyesülés – ezek szerint – 463 után, de még az 5. században, Magyar fejedelem születésének valószínű időpontja előtt következett be; 525 után pedig már a magyar elem jutott túlsúlyra az új politikai alakulásban. Ez az időpont egybeesik az urgur népek földjére jövő és velük később összeolvadt „bolgár” nép beolvadásának a kezdetével.
« SZAVIROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
UTURGUROK – BASKÍROK »



Hóman Bálint munkái
http://mek.niif.hu/07100/07139/html/0011/0006/0006-402.html[2021. 06. 19. 16:36:26]
« ONOGUROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A BASKÍR-KÉRDÉS »
UTURGUROK – BASKÍROK
Az 547 és 558 között egymással bizánci és perzsa szövetségben ádáz harcukat vívó „uturgur” és „kuturgur” népek nem sokkal utóbb végleg letűntek a történelem színpadáról. Amazok türk, emezek avar uralom alá kerültek, s nevük eltűnt az uralkodó népeknek a hódítás után alattvalóikra is alkalmazott neve alatt: uturgurokról 576-ban, kuturgurokról 597-ben hallunk utoljára, és a törökös „bittogor” és „altiagir” nevük sem szerepel többé a bizánci íróknál. A Don–Dnyeper közén ez időpont után csak bolgárokról hallunk, a Donon túl újra az onogurok tűnnek fel. Csak három század múltán találkozunk újra az „uturgur”, vagyis az „öturgur” név törökös „besgur”, vagyis „öt-ogur” alakjával, a 9. század derekán Bizáncban „türk”, nyugaton „onogur-ungr”, s keleten „madsar” néven emlegetett magyarokra alkalmazva.
Balhi arab geográfus a népet maga használta „madsar” nevén emlegető többi arab íróval szemben azt „besgirt” vagy „basgirt” néven említi, és két tartományukról beszél; a honfoglalás előtti pontusi hazáról és az Urál-vidéki magyar őshaza területével egybeeső mai Baskír-földről.
Ennek a keleti hazának az emlékét a magyar hagyomány is fenntartotta. A 11. századi Gesta Hungarorum szerint „volt egy másik, nagyobb Magyarország (Ungaria Maior) is, ahonnét a hét vezér egykor népével kijött”. A 12. század végén élt Viterbói Gottfried – nyilván a magyar gesta nyomán – „a Meotisz-mocsáron túl lévő régi Magyarországról (Ungaria Vetus seu Antiquam)” beszél. Beauvaisi Vince a 13. század elején azt írja, hogy „Pannónia tartományát az azt egykor elfoglaló hunokról közönségesen Hungáriának nevezik, ami kettő van: nagyobb és kisebb (Hungaria Maior et Minor), s a nagyobbik Szkítia végein, a Meotiszon túl van.
Ottó, domonkosrendi szerzetes három társával, 1230-ban a magyar gesta értesítése nyomán indult el az őshazában maradt testvérek felkeresésére, „akikről tudták, hogy kelet felé vannak, de hogy hol vannak, azt egyáltalában nem tudták”. Ottó nem jutott el a magyarok földjére, de „az egyik pogány országban az ő nyelvükön beszélő emberrel találkozott, s attól megtudta, merrefelé laknak”. E nyomon indult el azután a rokonok felkeresésére 1230-ban Julián barát és három dominikánus rendtársa.
Julián útitársai közül kettő visszafordult, a harmadik meghalt, miután a Volga-menti pusztaságon 37 napi út után vele együtt eljutott a muzulmán hitű volgai bolgárok országába, Bunda városába. Julián itt egy magyar asszonyra talált, s ennek felvilágosításai nyomán folytatta útját, és a bolgároktól keletre, a nagy Etil folyó mellékén meg is találta a lovas nomád pogány magyarokat. Visszatérte után 1237-ben újra útra kelt, de ekkor már nem jutott el a magyar testvérekhez, mert azok földjét a szomszédos országokkal együtt a tatárok foglalták el.
Julián értesítése szerint nyelvük magyar volt, és őt mindenképpen megértették, s ő is azoknak beszédét. „Pogányok, az Istenről nincs tudomásuk, de bálványokat sem imádnak, hanem úgy élnek, mint a vadállatok.” A keresztény pap felháborodását visszatükröző megjegyzésnek azonban ellene mond az a körülmény, hogy Julián „jövetelének nagyon megörültek, s őt házról házra körülvezették, faluról falura vitték, és szorgalmasan kikérdezték a keresztény magyarok királyáról és országáról, s arról, mit akar nekik tanácsolni a hitről és egyebekről. Földet nem művelnek – írja tovább –, lóhúst, farkashúst és ilyenféléket esznek, lótejet és vért isznak; sok lovuk és fegyverük van, s a harcban nagyon vitézek. Az öregek hagyományaiból tudtak a tőlük elköltözött magyarokról, de hogy azok hol vannak, nem tudták.”
A volgai bolgároktól keletre lakó pogány magyarokról megemlékezik a 13. század két nagy utazója: a Ferenc-rendi Piano Carpini, és Rubruck Vilmos is. A Nagy-Magyarországra vonatkozó adatokat Julián úti jelentéséből veszik, de azt a nála elő sem forduló Pascatur vagyis Baskírföld néven említik.
A középkori források Nagy-Magyarországa – a ferences utazók Pascaturja – a magyarok Urál-vidéki őshazájában



Hóman Bálint munkái
http://mek.niif.hu/07100/07139/html/0011/0006/0006-402.html[2021. 06. 19. 16:36:26]
volt, ahol a magyarok egyik régi nevét viselő, de török-tatár nyelvet beszélő baskírok laknak. Szállásaik a 10. században még a Volgáig terjedtek, s ott érintkeztek a Volga-parti bolgárok földjével, akiknek csuvas utódai ma is e vidéken laknak a folyó jobb partján. Kettejük közé azonban a 13. században egy nagyobb tatár népcsoport ékelődött, amely ezeket nyugatra, amazokat keletre szorította vissza.
A baskírok mai nyelve nyilván a hosszú tatár szomszédság és uralom idején végbement nyelvcsere eredménye. A 10–11. századi arab írók ugyan török fajta népnek mondják, de Idrisi kiemeli, hogy nyelvük különböző a besenyőkétől. A „türk” megjelölést tehát éppoly értelemben alkalmazták rájuk, mint ők és a görög írók is századokon át a magyarokra. Lehet, hogy a török elem még a tatár hódítás ideje előtt annyira elszaporodott közöttük és szomszédságukban, hogy már e korban megkezdődött a kettős nyelvhasználat. A nyelvcserét mégis a tatár hódítás utáni időre kell tennünk. A 13. század derekáig kétségkívül magyar volt a nyelvük.
Feltűnő és nagyon sokat mondó jelenség az, hogy a baskírok Jurmat-j, Jene-j, Ciraj törzsei még ma is, a velük együtt élő Tarhán és Mozser-ján törzsek pedig 1539-ig a honfoglaló magyar törzsek ősi Gyarmat, Jenő, Kér, Magyar, Tarján nevét viselik. A magyarokkal való kapcsolatuk tehát nyilvánvaló. A baskírok törökös bes-g-ur (‘öt törzs, öt nép’) nevének vallomása szerint is öt törzsből álló nép valamikor a magyarok öt törzsének népéből vált ki és maradt hátra keleten, s az is nyilvánvaló, hogy az uturgur-baskír-magyar nép eme öt törzsének a törökből csak erőltetve és mesterkélten magyarázható neve az ősi uráli szókincshez tartozik, s nem török jövevényszó. Eredetüket vagy a finn-magyar, vagy a kaukázusi, vagy pedig az árja-alán nyelvben kell keresnünk. A nép eredeti neve minden esetre „ötmagyar” volt, és csak a bolgár eredetű Keszi (‘töredék’) és a többi határvédő néphez hasonlóan ugyancsak idegen eredetű Nyék (‘határvédő’) törzsek csatlakozása után lett „hétmagyarrá”. A szövetségbe később befogadott török – bolgár vagy türk-kazár eredetű – „kürt”, és a kazároktól elvált három „kabar” törzzsel gyarapodott nép törzseinek a száma már nem jutott kifejezésre a nép nevében. A magyar hagyomány csak hét törzset és hét vezért ismer. A legutóbb csatlakozó kazár törzsekről – Konstantinosz császár kabarjairól és Anonymus kunjairól – külön emlékezik meg, a Kürt törzset pedig valami okból a régi Gyarmat törzzsel együtt említi Kürt-Gyarmat néven.
Az uturgur és kuturgur törzsszövetségek népének ötös, illetőleg hatos tagozódása szorosan összefügg az ősi finnmagyar számrendszerrel. Ebben a legmagasabb szám az öt volt, s a hat – éppúgy, mint más nyelvekben a hét – már a ‘sok’ fogalmát fejezte ki. A ‘nagyon sok’ kifejezésre az árja eredetű ‘száz’ jövevényszót használták. A ‘hét’ számnév már az Urál vidékén került az árja-alán nyelvből a magyar, s onnét a vogul-osztják nyelvekbe. Ugyanebből az időből való az összetételekben élő ‘tíz’ jelentésű –,,-men”, „-ven” (‘negy-ven’, ‘öt-ven’, ‘hat-van’ stb.) szavunk, amit később az ugyancsak árja-alán „tíz” szorított ki. Még korábbinak látszik az ugor nyelvekből hiányzó, s a permi „mys” számnévvel azonosított, az ugyancsak ‘tíz’ jelentésű „inc” vagy „enc” szó, mely csupán a ‘nyol-c’, ‘kilen-c’ és ‘harmin-c’ számnevekben maradt fenn. A keleti tízes számrendszer meghonosodásával egy időben kapott konkrét értelmet a ‘száz’ számnév, és ez időben jött az árja-alánból nyelvünkbe az ‘ezer’ szó is. Ezen az ötös számrendszeren alapul a magyarság keletről hozott ősi büntetőjogi díjrendszere is, a maga 5-10-50100 tinós díjaival, melyek a közbenjárók és bírák részére fizetett mellékdíjjal emelkedtek 6-12-55-110 tinós összegekre. E rendszer nyomai mutathatók ki – sajnos – a kevéssé ismert ősi mértékrendszerben is: egy ekealja földre 110 királyi holdat számítottak.
« ONOGUROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A BASKÍR-KÉRDÉS »



Hóman Bálint munkái
http://mek.niif.hu/07100/07139/html/0011/0006/0007-403.html[2021. 06. 19. 16:36:38]
« UTURGUROK – BASKÍROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
UGRA-JUGRA »
A BASKÍR-KÉRDÉS
A tudósok általában a magyar őstörténet egyik legnagyobb rejtélyének a baskír-kérdést tartják. Nem értik, hogy ha a baskírok ősei a Kr. u. 5–9. században vagy még korábban elszakadtak a többi magyaroktól, Julián barát miképpen érthette meg beszédüket, hiszen a magyar nyelv a közbeeső négy-hét, vagy még több század alatt lényeges átalakuláson ment keresztül, és igen sok idegen eredetű kölcsönszóval gyarapodott. Ez az ellenvetés semmiképpen sem áll helyt. A magyar nyelv a Kr. u. 5. században, sőt már évszázadokkal előbb teljesen kialakult volt, de a később befogadott török kölcsönszavak túlnyomó része sem lehetett ismeretlen a szétválás után mindig a török népek szomszédságában, sőt a valószínűleg uralmuk alatt élő s azok nyelvét ismerő baskírok előtt. Az új hazában átvett szláv, német és latin jövevényszavaink pedig korántsem jelentettek olyan gyarapodást, hogy emiatt a nyelvet megérteniük lehetetlen lett volna. A legtöbb ily jövevényszónak egyébként – az egyházi és államléti műveltségszavak kivételével – megvan nyelvünkben ősi finnugor vagy kaukázusi eredetű analógiája. Hasonló érveléssel akár azt is kétségbe vonhatnánk, hogy az egymással évszázadokon át nem érintkező északi és déli szlávok, avagy a németek és erdélyi szászok meg tudták egymást érteni. Semmi komoly akadálya sincs tehát annak, hogy az arab írók magyar-baskír azonosítását elfogadva s a középkori források értesítéseinek hitelt adva a baskírokban a magyarság egyik elszakadt ágának eltatárosodott ivadékát lássuk.
A kérdés csak az, mikor váltak el a Pontus, majd a Kárpátok vidékére költözött magyarságtól? Két feltevésnek van valószínűsége. Egyik az, hogy az uráli őshazába nyomuló alán-szavir nép vágta el délre költöző testvéreitől és hajtotta uralma alá ezt a magyar-baskír néptöredéket. Emellett szólnak a magyar őshaza területén a Kr. e. 100–Kr. u. 400-ig virágzó pianobori alán vaskultúrának a Kr. e. 600–100 között élt ananyinói magyar bronzkultúrából örökölt elemei. Ez a folyamatosság csak a két kultúra népének együttélésével magyarázható; lehet azonban, hogy a közvetítő népet a magyar uralom alól a szavir uralom alá került obi-ugorokban kell keresnünk. A másik feltevés szerint a kazárok szakíthatták el népüktől, s a kazárok elől 650–700 között a Volga–Don közén az uráli magyar őshaza területére és a szomszédságba költöző volgai bolgárok sodorták északra a Volga–Don–Kubán közén és a Dontól nyugatra élő magyarságnak egy töredékét, nyilván a Volga két partján tanyázó északkeleti határvédő csoportot. E kérdés végleges tisztázása a jövő kutatások feladata.
« UTURGUROK – BASKÍROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
UGRA-JUGRA »



Hóman Bálint munkái
http://mek.niif.hu/07100/07139/html/0011/0006/0008-404.html[2021. 06. 19. 16:36:49]
« A BASKÍR-KÉRDÉS KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
HUNOK ÉS BOLGÁROK »
UGRA-JUGRA
A baskír–magyar és az onogur–magyar problémával kapcsolatban sok szó esett már a Baskírföld szomszédságában feltűnő Ugra-Jugra ország- és népnévről. Sokáig a magyar krónikák Ungaria Maiorjával és a keleten maradt magyar néptöredékekkel hozták kapcsolatba. Ma már tudjuk, hogy az oroszok a 14. század óta, de nyilván már sokkal előbb is a permi népek, illetőleg csak a zürjének és a Káma vidék megjelölésére használják. Lehet, hogy egyszerű hangátvetéssel képződött az urg névből, a nyelvtudósok azonban az onogur névhez kapcsolják, és az ebből fejlődött ungr népnévnek a magyarokra is alkalmazott denazalizációs ugri-ugra alakjával azonosítják. Akármelyik magyarázat legyen a helyes, az ugra-jugra névből nyilván következik, hogy a permiek egy időben az urgur népek valamelyikével – mégpedig egyik esetben az urg-magyarokkal, másik esetben az immár bolgár-török elemekkel vegyült unurgur-onogurokkal – közeli érintkezésben voltak, sőt vele életközösségben éltek. Az urgugra egyeztetés mellett szól az, hogy a permi népnek magyar kapcsolatairól megdönthetetlen bizonyítékunk van a többi finnugor nyelvekben ismeretlen magyar-permi nyelvszerkezeti és szókészleti egyezésekben, melyek csak akkor keletkezhettek, mikor a magyarság már elköltözött a vogul-osztjákok szomszédságából, és az uráli hazáját elfoglaló szavirok elől a permi népek akkori Volga–Oka közi földjén s annak déli szomszédságában szállt meg. Ugyanerre az időre – a Kr. u. 1–4. századra – kell tennünk a szavir–magyar életközösség kialakulását, nyelvünk alán-szavir jövevényszavainak és a permi nyelvek alán eredetű szavainak az átvételét is.
Amennyiben mégis az onogur ung-ungra származtatás a helyes, feltételezhető, hogy e kor utolsó időszakában, valamikor a 4. században már bolgár-török elemek keveredtek a magyarok és permiek szomszédságában élő unurgurok közé, s azok nevét onogurra fordítva kerültek kapcsolatba a nevüket átöröklő permiekkel. E magyarázat mellett szól az a körülmény, hogy az onogurok már 463-ban is együtt szerepelnek az urog-magyarokkal, mégpedig ezen a bolgár képzésű néven, minthogy az urog, sarurgur, uturgur, kuturgur nevek mellett is már az 5–6. századi forrásokban feltűnik ezeknek bolgár-török ugur, ogur, saragur, bittogor, altiogur alakja. Az urgur-bolgár keveredés és a magyar–onogur érintkezés kezdetét ezek szerint a 4. század második felére kell tennünk, bár az egyesülés csak egy század múltán következett be: 463-ban az urog-magyarok és az onogurok még külön népként szerepelnek egymás mellett.
« A BASKÍR-KÉRDÉS KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
HUNOK ÉS BOLGÁROK »



Hóman Bálint munkái
http://mek.niif.hu/07100/07139/html/0011/0006/0009-405.html[2021. 06. 19. 16:37:00]
« UGRA-JUGRA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
TÜRKÖK »
HUNOK ÉS BOLGÁROK
A történeti irodalmunkban eddig közkeletű tanítás szerint, amit korábban magam is hirdettem, a magyarok bolgártörök népelemek befolyása és uralma alá kerülve s velük egyesülve alakultak át az uráli őshazában lovas nomád néppé, s a keletről előtörő és ugyancsak török fajta népnek vélt szavirok nyomására bolgár-török kötelékben költöztek délre, pontusi hazájukba. Egy legújabban felmerült elmélet szerint viszont az avarok nyomában nyugatra sodródó bolgárok elől kitérve jutottak volna a nomád szkíták és roxolánok korábbi Don-Dnyeper közi szállásföldjére, s anélkül, hogy valaha is a Don–Kubán–Kaukázus vidékén laktak volna, jöttek a 9. században a Dnyeper-Don közére, majd a Kárpát-medencébe.
Ezekkel a tetszetős feltevésekkel szemben – a különféle természetű források egybehangzó vallomása alapján meg kellett állapítanom, hogy az Urál-vidéki magyarság a kimméri-géta népcsoportba tartozó urgur népek hatása alatt lett erdei vadásznépből pusztai lovas nomád néppé, évszázadokon – sőt közel kétezer éven át – élt e népek szomszédságában és velük életközösségben, végül pedig ezek társaságában vándorolt még a Kr. e. 2–1. században uráli őshazájából délre, miközben egy ideig szoros kapcsolatban, sőt életközösségben élt az árjaalán népcsoportba tartozó szavir néppel; a török fajta népekkel pedig csak a 4–5. században jutott közelebbi érintkezésbe.
A magyar-hun és magyar-bolgár kapcsolatok az egykorú keleti és nyugati történetíróktól részleteiben is jól ismert történeti korban szövődtek és szilárdultak meg, így azok története már kívül esik az őstörténet keretén. Tekintettel az imént említett elméletekre s a hun és bolgár kultúrának a magyar műveltségre gyakorolt nagy hatására, valamint az idevonatkozó embertani, nyelvészeti, régészeti forrásanyagnak az írott forrásokét messze meghaladó fontosságára, mégis foglalkoznunk kell vele az őstörténet keretében.
Középkori történetíróink a Szent László-kori Gesta Hungarorum írójától Thuróczy Jánosig teljes meggyőződéssel hittek a hun és a magyar népek azonosságában. Felfogásuk szerint Árpád fejedelem Attila egyenes leszármazója, a magyar honfoglalás a nagy hun király ivadékának örökség-visszaszerző hadjárata volt. E hagyomány hitelében hosszú századokon át senki sem kételkedett, mígnem a 18. században elhangzottak az első kétkedő megjegyzések, de a vita azóta is áll mind a mai napig. Egyik félen minden fenntartás nélkül valóságosnak fogadják el az azonosság gondolatát, s habár a krónikák elbeszélésének hun történeti forrásértékét nem ismerik el, benne a magyar nép ősi hun hagyományának és ősi mondaköltészetünknek a fenntartóját látják. A másik félen mindenestül a mesék országába utalják és középkori külföldi forrásokra vezetik vissza az azonosság gondolatát, s magát a hun történeti elbeszélést külföldi forrásokból és a magyar mondakincsből összekombinált tudákos műnek bélyegzik.
A valóság az, hogy a magyar krónikák hun története ma ismert alakjában sem mint a magyar mondakincs megörökítője, sem mint a hun történet forrása nem jöhet számba. A hun-magyar azonosság gondolatát, illetőleg a királyi ház hun eredetének tudatát fenntartó magyar eredetmonda azonban az élő hagyományból került már 11. századi ősforrásba, s onnét a későbbi krónikákba. Az Árpád-nemzetség ősi hagyományában élt a királyi ház Attilától való leszármazásának és a hun eredetű óbolgár, valamint az alán királyi házzal való rokoni kapcsolatainak (a magyar nép vagy legalábbis származásának) a tudata.
A krónikákban fennmaradt hun mondák vagy tudákos eredetű és külföldi forrásból kölcsönzött könyvmondák, vagy pedig a hunokkal önkényesen kapcsolatba hozott magyar mondák. A hun eredet tudata azonban az alán és bolgár kapcsolatokra is utaló eredetmondával együtt a magyarság, helyesebben a királyi ház keletről hozott ősi hagyománya. Ennek a századokon át élő családi hagyománynak meg kellett legyen, s meg is volt a történeti alapja.
A hunok Kr. u. 370 táján érkeztek az Uraltól délre eső síkságra. 372-ben lépték át a Volgát és a Dont, s ekkor hódoltatták a két folyó között a Kaukázusig lakó összes népet, majd a gótok legyőzése és hódoltatása után a Don



Hóman Bálint munkái
http://mek.niif.hu/07100/07139/html/0011/0006/0009-405.html[2021. 06. 19. 16:37:00]
Duna közi síkság népeit: a gót uralom idejében széthullott szarmata szövetségek jazig, roxolán, alán maradékát, s a pontusi és káspi síkságon tanyázó urgur népeket, köztük az urg-magyarokat is. Mindezek Attila alattvalói lettek, s az Alpesekig terjedő Hun Birodalom kialakulása után a keleti országrészen uralkodó fejedelmek – előbb Bléda, majd Ellák – uralma alatt a határvédelem nehéz szerepét töltötték be a keleti végeken. E népek sorában nyilván ott voltak a magyarok ősei is, bár nevük a többi hódolt népekéhez hasonlóan eltűnt az uralkodó nép „hun” neve alatt. A „bolgárok” ez időben még messze északon laktak a nyugat-szibériai mezőségben, a magyarok uráli őshazájában tanyázó szavirok délkeleti és keleti szomszédságában.
A nyugati-török, vagy bolgár népeket a hunok támadása nyomán nyugat felé indult ázsiai népáradat sodorta altajvidéki hazájukból Nyugat-Szibéria termékeny mezőségére. A kínai évkönyvek szin-li, ting-ling, hu-kie népei melyek közt a bolgárok őseit is keresnünk kell – a Kr. e. 2. században jutottak el a Balkas-tó és a Felső-Irtisz vidékére. Az alán népek nyugatra vándorlása után – valamikor időszámításunk kezdetén – innét húzódtak a prémvadász, marhatenyésztő és földműves bolgárok az Uraltól délkeletre eső mezőségekre. Itt érte őket az UrálSzamara vonalon 350 után a Volga felé áramló hunok támadása. Egy részük – úgy lehet – északnyugati irányba tért ki, s az uráli hágókon át a Felső-Káma vidékére költözött. A pianobori kultúra északi szomszédságában a 4. században feltűnő kharinai kultúra népe mindenesetre ezúton jött új hazájába, s mivel a későbbi volgai bolgárok egyik törzse ezen a vidéken lakott, annak az őse lehetett. A nép zöme azonban az Urál–Szamara vonalon húzódott a Volga vidékére, s az itt lakó urgur népek földjére telepedett. Ezek a lovas nomádok – a szlávokat befogadó pannóniai avarokhoz hasonlóan – szívesen látták a prémvadászat mellett már szarvasmarha-tenyésztéssel, földműveléssel, sőt kereskedelemmel is foglalkozó jövevényeket, s egy század múltán velük együtt költöztek délre. Az urg népek 463-ban érkeztek a Pontushoz, a szavirok pedig az Alsó-Volga és Kaszpi-tenger partjaira. A bolgárok neve először 482-ben bukkant fel a káspi–pontusi tájon, s ez idő óta folytonosan szerepel a balkáni és kaukázusi hadi krónika lapjain az urg vagy ugur és hun népnevek társaságában. Az urg népek nyelvükben lassanként eltörökösödtek, a közöttük élő magyarok nyelve pedig számos – főleg a szarvasmarha- és sertéstenyésztés, földművelés, háztartás fogalomkörébe tartozó – bolgár-török műveltségszóval gyarapodott. A régi „urgur” népnevet a törökös „ogur” vagy „gur” név, a köztörök „oguz” vagy „guz” népnév bolgár-török változata szorítja ki. A bolgárok a maguk nyelvéből magyarázták új élettársuk nevét: az „altiogur” név az eredetileg is számnévvel képzett „kut-urgur” (‘hat-urgur’), az „on-ogur”, az „un-urgur” (‘tíz-urgur’?), a „bes-gur”, az „ut-urgur” (‘öt-urgur’) név fordítása.
Az urgur népek nyelvváltoztatása és az új élettársaikkal való egyesülése a Pontus vidékén az 5. század második felében bekövetkezett hatalmi alakulással függ össze, s valószínűleg egy már jóval korábban megindult törökösödési folyamatnak a befejező mozzanata. A 4–5. századi európai Hun Birodalom keleti felében élő urgur népek uralkodója – Attila idejében Bléda, majd Ellák – és vezető rétege kétségtelenül hun volt, s ezek uralmukban a hódolt népek közé telepedett hun elemekre támaszkodtak. A hun nyelv elsajátítására tehát kellő alkalom és mód kínálkozott, sőt a hivatalos érintkezés során ennek kényszerűsége is fennállt. Feltehető, sőt valószínű, hogy az urgur népek előkelői, s utóbb már szélesebb rétegei is beszélték a hun-török nyelvet, kétnyelvűek voltak, mint azt a sokáig kazár fennhatóság alatt élő magyarokról Konsztantinosz császár feljegyezte. A bolgárok és a nyugatról visszaáramló hun elemek betelepedése után a török nyelvű népség elszaporodván az új nyelv könnyen kiszoríthatta a használatból a régi jáfetita urg nyelvet. Az uralkodó hatalom mindenesetre szívesen látta ezt az átalakulást. A magyaroknál ez a nyelvváltoztatás nem következett be, mert a birodalom legtávolabbi sarkában nem volt oly közvetlen és sűrű érintkezése a hun elemekkel.
A bizánci követ kíséretében 448-ban Attila Tisza-vidéki udvarában járt Priszkosz rétor hun előkelőségektől hallotta, hogy egy jóslat szerint a hatalmas hun király nevének, családjának és hatalmának fenntartója legkisebb fia lesz. A jóslat csodálatosképpen bevált. A Hun Birodalom Attila halálával megdőlt, de romjain Irnik vezetése alatt kialakult a pontusi Hun-bolgár Birodalom.
Irnik a birodalom bukása után az Al-Duna vidékére költözött, majd teljesen eltűnt a bizánciak szeme elől. Az utolsó értesítés szerint ellenezte Dengezik bátyjának a Bizánci Birodalom ellen irányuló haditerveit. A bolgár királyi háznak további sorsáról a 7. századi feljegyzések alapján 765 táján írt nemzedékrend, az ún. óbolgár „királylajtsrom” ad felvilágosítást. A nemzedékrend élén Avitokol fia, Irnik tűnik fel a bolgár Csula vagy Csulo dinasztia ősapjaként. Trónra lépésének ideje a lajstrom időszámítása szerint egyezik Attila halálának és az urgur népek bizánci követjárásának idejével; a személyazonosság felől így aligha támadhat kétségünk. A kérdés csak az,



Hóman Bálint munkái
http://mek.niif.hu/07100/07139/html/0011/0006/0009-405.html[2021. 06. 19. 16:37:00]
miként került a keleti népek élére?
Két feltevés lehetséges: vagy Dengezik küldte a bizánci udvarral épp az ő nagy balkáni hadjárata előtt érintkezésbe lépett urgur népekhez, hogy balkáni seregét a hátbatámadás ellen biztosítsa, vagy pedig a békepárti Irnik mint a keleti birodalomfél ura, maga vonult vissza a császárral immár szövetséges népek közé. Akármint történt is, Irnik volt az 5–7. századi hun-bolgár, vagy ogur-bolgár hatalom megszervezője, a bolgár királyi ház őse, s valószínűleg azonos Attilának a magyar hagyományban Csaba néven szereplő legendás fiával.
A kazárok térhódításával az évszázadok óta szomszédságban és legutóbb szoros politikai kapcsolatban élt bolgár népek elszakadtak egymástól. A Volga–Don közi törzsek – a saragurok ivadékának látszó barszal törzs az Atil, vagyis a Volga „fekete szigetén” – Konsztantinosz császár „Fekete-Bolgáriájában”, a Volga–Szura közi szigetszerű területén szállt meg, ahol később a volgai bolgárság barszula törzsét, ma pedig a bolgárivadék csuvasokat találjuk. Az eszegel és bolgár törzsek a nagy folyó bal partján és a Káma mentén, a magyarok egykori uráli hazájában, a baskírok nyugati szomszédságában és attól északra, a kharinai kultúra Káma-vidéki földjén telepedtek meg. Életük és műveltségük emlékei a 7. század végén virágzásnak indult bolgary-kultúra lelőhelyein jutottak korunkra.
A kururgur és onogur szövetségbe tartozó pontusi bolgárok Kürt fia, Isperich vezetésével előbb a Dnyeper-Duna közére, majd a császártól kapott települési engedéllyel Trákiába költöztek, s a szerbek keleti szomszédságában élő szlávokat – a 6. századi Dnyeper–Duna közi antok ivadékait – uralmuk alá hajtva alapját vetették a dunai bolgár hatalomnak.
A Pontus-vidéki urg népekre rátelepedett bolgárok a sarurgur és kuturgur népelemet maradék nélkül felszívták, velük teljesen elvegyültek. Az így kialakult bolgár népek egyfelől a Volga–Káma, másfelől az Al-Duna vidékére költözvén azután már csak saját egyéni „bolgár” nevükön szerepelnek. A saragur és kuturgur név végleg eltűnt, csupán az onogur név maradt fenn a más nyelvű magyar nép idegenek használta ungr-ungar nevében.
Régebbi forrásokból merítő 8. századi görögök szerint az onogur-bolgár nép egy része Kürt fia, Bat-Baján uralma alatt visszamaradt a Don-vidéki hazában. Bolgárok azonban 680 után nem szerepelnek többé a Pontus vidékén. Nyilvánvaló tehát, hogy ezek az Onogur-bolgár Birodalom népéből visszamaradt onogurok csak a magyarok immár bolgár elemekkel vegyült ősei lehettek. Az „onogur” név éppúgy, mint a nép egyéni „magyar” neve másfél századra eltűnt a kazár nép „türk” neve alatt, hogy a magyarság független életének kezdetén újra előbukkanjanak a rendszerint „türk” néven emlegetett magyarok megjelölésére.
Erre az időre – Kürt uralkodásának és a bolgár népek oszlásának, vagy a kazár uralmak idejére – kell tennünk a török-bolgár Keszi és Nyék törzsek csatlakozását s a „hét magyar” törzsszövetség kialakulását.
A 468-ban Hormidák, majd egy évvel később Dengezik vezérlete alatt a Balkánra betört hun seregek végzetes veresége és a király halála borzalmas csapást mért a testvérharcban és folytonos háborúskodásban amúgy is nagyon megfogyatkozott hun népre. A nyugati törzsek népe régi alattvalóihoz csatlakozott, vagy a birodalom területére telepedett. Keleten a régi dinasztia kezében maradt a hatalom, de a hun nép maradványai felszívódtak a pontusi táj urgur-bolgár népébe. Irnik és utódai már nem a hunokra, hanem a nyugati harcok színhelyétől távol kevesebb vért vesztett avagy csak imént e vidékre költözött keleti népekre alapították hatalmukat. Nem hun királyok többé, hanem a hun-bolgár-urgur elemekből alakult pontusi bolgár népeknek az uralkodói. A külföldi forrásokban a pontusi birodalom népei, sőt gyakran a tőlük leletre lakó szavirok is „hun” néven szerepelnek, de 482 óta egyre sűrűbben szerepel emellett a „bolgár” név is. Az urg népek egyéni neve azonban – ha itt-ott fel is bukkan – egy időre eltűnt, csak korábbi és későbbi földrajzi helyzetükből következtethetjük, hogy a trákiai és moesiai harcokban szereplő hunok és bolgárok a kuturgurok, a Kaukázus vidéki harcosok pedig az onogurok és saragurok közül kerültek ki.
A 6. század közepén a szavir hatalom elbukott, s a szavir nép is eltűnt a káspi–pontusi síkság népei közül. Úgy látszik, ugyanebben az időben bomlott fel végleg a Hun-bolgár Birodalom: a Dnyeper-Don közén a kuturgurok, a Donon túl az uturgurok – törökösen „utrigurok” és „kutrigurok” – 547 és 558 közt egymással harcban álló népe tűnik fel. Küzdelmeiknek a Kaszpi-tenger vidékére érkező avarok támadása vetette végét.



Hóman Bálint munkái
http://mek.niif.hu/07100/07139/html/0011/0006/0009-405.html[2021. 06. 19. 16:37:00]
A szavirokat 460 táján az Urál-vidékre nyomuló avarok támadása űzte az uráli magyar őshaza területéről az AlsóVolga és a Kaszpi-tenger vidékére. Egy század múltán megint csak az avarok foglalták el a perzsákkal szemben már előbb elbukott és kivándorolt nép elhagyott hazáját. Ezek adták meg a kegyelemdöfést a bizánci és a perzsa érdekekért egymást marcangoló kuturgur és uturgur szövetségeknek is.
A 6. század első felében Kína északi határán hatalmas birodalmat alapító türk kagán megdöntötte az Altaj hegység és a Balkas-tó vidékén másfél század óta virágzó ázsiai avar hatalmat. Az avarok meghódoltak a türk hatalomnak, de a magukat valószínűleg hunnak valló Urál-vidéki alattvalóik, akiket a görögök az igazi avaroktól megkülönböztető „ál-avar”, a türkök „var-chon” (‘avar-hun’) népnek neveztek, megtagadták a hódolatot, s a Volgán átkelve dél és nyugat felé menekültek. 558-ban már a Kaszpi-tenger partvidékén, a kaukázusi alánok szomszédságában találjuk őket; innen küldték a szövetséget és földet kérő követeiket a bizánci udvarba. A császár szívesen fogadta a követeket, de letelepülésre alkalmas földet nem jelölt ki számukra, mire Baján kagán a kuturgurokkal szövetségben megtámadta és uralma alá vetette a birodalom uturgur szövetségeseit, majd a kuturgurokat és a dnyeperi szlávokat is hódoltatva az Al-Dunáig nyomult népével. 562 és 566 között a VisztulaElba közti szlávokat vetette uralma alá, s a Rajnától mérte össze fegyverét a frankokkal, majd ezekkel és a pannóniai longobárdokkal szövetségre lépve a gepidákat támadta meg. Az erdélyi gepida hatalom megsemmisítése és a longobárdok elköltözése után 568-ban Attila egykori birodalma majdnem egész kiterjedésében Baján uralma alá került. Hatalma az Elbától és az Alpesektől a Donig terjedt. A Pontus-vidéki szlávok és kuturgurok őt uralták, de a Donon túli uturgurok már nem tartoztak uralma alá. Ezeket a Kaszpi-tenger nyugati partvidékéig hatoló türkök hódoltatták.
« UGRA-JUGRA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
TÜRKÖK »



Hóman Bálint munkái
http://mek.niif.hu/07100/07139/html/0011/0006/0010-406.html[2021. 06. 19. 16:37:11]
« HUNOK ÉS BOLGÁROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
KÜRT ONOGUR-BOLGÁR BIRODALMA »
TÜRKÖK
A Koreai-öböltől a Volgáig és a Kaszpi-tengerig terjeszkedő köktürk birodalom nyugati felében uralkodó Isztemi kán nyugatra menekült, avar alattvalóit üldözve, 568-ban kelt át a Volgán a Don folyóig, a Pontus keleti partjáig és a Kaukázusig hatolva, sorra hódoltatta az uturgurokat, alánokat és Kolhisz királyát.
A türk uralom idejében az uturgurok felett a nyugati türk kagán által kirendelt fejedelem uralkodott. Egynek a nevét is feljegyezték: a krími Boszporusz 576. évi ostromában Anagáj uturgur fejedelem is részt vett. Ekkor halljuk utoljára ezt a népnevet; 586-ban már újra „onogur” néven emlegetik a Donon túli népet. A bizánci írók azonban rendszerint a „türk” nevet alkalmazzák a türk uralom alatt álló onogurokra. Ugyanebben az időben tűnik el a most már avar uralom alatt élő „kuturgurok” neve is, hogy végleg helyet adjon a „bolgár” névnek. 597-ben már ezen a néven szerepelnek a Dnyeper–Don közének lovas nomád lakói. Az uturgur és kuturgur törzsszövetségek néhány évtizedes önálló szereplés után letűntek, de ivadékaik nem vesztek el, türk és avar uralom alatt várták sorsuk jobbra fordulását. A kuturgurok egy részét az avarok magukkal sodorták Pannóniába, s – úgy látszik – birodalmuk nyugati végein telepítették le őket, ahonnét 630–640 között – sikertelen felkelésük leveretése után – egy töredékük bajorföldre, másik a karinthiai szlávokhoz, harmadik Itáliába vándorolt ki. A nép zöme régi hazájában maradt, s egy ideig onogur szomszédai sorsában osztozott, majd a Balkánra költözött, s ott a dunai bolgárok ősévé lett. Az uturgurok helyén újra onogurok szerepelnek az urog és unurgur népek egykori hazájában. A türk hatalom – úgy látszik – az uturgur-magyar vezetőréteggel szemben az immár török nyelvű onogur-bolgár elemre támaszkodott uralmában.
Az 568–620-ig tartó türk uralom ideje alatt itt-ott felbukkant ugyan az onogurok neve, de a bizánci írók rendszerint a türk gyűjtőnevet alkalmazzák a türk uralom alatt álló onogurokra is. Ugyanebben az időben tűnt el a most már avar uralom alatt élő „kuturgurok” neve, hogy végleg helyet adjon a bolgár névnek. 597-ben már e néven szerepelnek, s ettől kezdve általánossá lett a bolgár elnevezés. A népek türk és avar uralom alatt várták sorsuk jobbrafordulását. A fordulat 620 táján a Türk Birodalom bomlásával következett be.
A nyugati Türk Birodalomnak a Volga torkolata körül tanyázó kazár népe önállóan kezd szerepelni. Kagánjuk már 589-ben a Kaukázus felől támadt Perzsiára, s bár 630-ig elismerte a türk főhatóságot, független hatalmat alapított a Kaszpi-tenger nyugati partvidékén, a szavirok egykori hazájában. Népét ez okból a görögök és a perzsák kezdetben szavirnak nevezték, de később a türk nevet alkalmazták rájuk.
« HUNOK ÉS BOLGÁROK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
KÜRT ONOGUR-BOLGÁR BIRODALMA »



Hóman Bálint munkái
http://mek.niif.hu/07100/07139/html/0011/0006/0011-407.html[2021. 06. 19. 16:37:22]
« TÜRKÖK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A MAGYAROK DÉLRE VÁNDORLÁSA »
KÜRT ONOGUR-BOLGÁR BIRODALMA
A Türk Birodalom belső zavarait Attila fia, Irnik egyik kitűnő ivadéka maga és népe hasznára gyümölcsöztette. Az onogurok (uturgurok) a türkök megjelenése előtt húsz éven át voltak a bizánci császár szövetségesei a bolgárokkal (kuturgurokkal) szemben. Később – a türk uralom idején – az ő soraikból kerültek ki a perzsák és avarok ellen római részen harcoló türk segítőcsapatok. Félszázados szövetséges viszony fűzte őket Bizánchoz. Hérakleiosz császár idején ez a viszony még szorosabbá vált.
A hun Gyula nemzetségből sarjadt Kürt onogur fejedelem (619–678) túszként hosszabb ideig tartózkodott Konstantinápolyban, ott 619-ben megkeresztelkedett, s a császárral barátságos viszonyt tartott fenn. Hazájába visszatérve kiragadta a hatalmat a türk fejedelem kegyelméből uralkodó Ermi nemzetség kezéből. Alattvalóit felszabadította a türk uralom alól, részben keresztény hitre térítette, s ezek az alánokkal szomszédos bolgárok és ugurok a 680 táján bekövetkezett kazár hódoltság idejéig keresztények is maradtak. 630–635 táján a Donon inneni kuturgur-bolgárok is meghódoltak Kürtnek, aki a császárral szorosabb szövetségre lépett, egyfelől az avarokkal, másfelől a Perzsa Birodalmat megdöntő, s annak kaukázusi tartományait is meghódító mohamedán arabokkal szemben.
Az avarok félelmetes hatalma ez időben már leáldozóban volt. A nyugati tartományban – a mai Ausztria, Morvaés Csehország területén – a frank Samo szervezte meg az arab uralom alól szabadult szlovének szétszórt nemzetségeit, s önálló fejedelemséget alapított. Ugyanebben az időben a pannóniai bolgárok – az avarokkal idesodródott bolgár töredékek – is mozgolódni kezdtek, fellázadtak az avar kagán ellen, s helyére „saját népükből” akartak uralkodót emelni. E lázadás hátterében Hérakleiosz és Kürt alakjai tűnnek fel. A császár ez időben kezdte meg az avarok elszigetelését. 630 táján telepítette le az avarok délnyugati határára az Odera-Elba vidékéről behívott horvát és szerb törzseket. Öt évvel később pecsételte meg a császár és az onogur fejedelem régi szövetségét a szoros fegyverbarátság megkötésére. E frigykötést két esztendő múlva követte a pannóniai bolgárok lázadása, s vele egyidejűleg vagy talán már 630-ban az onoguroknak, a kuturgur-bolgároknak és a Volga-Don közi saragur-bolgároknak egy birodalomban, Kürt Onogur-bolgár Birodalmában való egyesítése.
Kürt restaurálta Irnik Don-vidéki birodalmát. Keze mindenesetre benne volt a pannóniai bolgár töredék lázadásában is, mely saját véréből való uralkodó után vágyva bizonyára Kürtre gondolt. Célja – úgy látszik – a családja őseként tisztelt Attila egykori birodalmának helyreállítása volt. Szempontjai közt talán ott szerepelt a hatalmukban meggyengülve is veszedelmes türk-kazárok és a Kaukázusban mozgolódó arabok közeléből való elköltözés gondolata is. Törekvése megértésre és helyeslésre talált császári szövetségesénél, aki bizonyára szívesebben látta volna a vele szövetséges keresztény Kürtöt Pannónia és Dákia birtokában a birodalomnak sok bajt és gondot okozó pogány avar kagánnal szemben. Az avarok a Morva-mezőtől és a Bécsi-erdőtől nyugatra és a Kárpátoktól keletre eső tartományaikat végleg elvesztették, de Duna–Tisza-vidéki bolgár alattvalóikon győzedelmeskedtek.
Az avar győzelemmel Kürt nagyra törő álmai szertefoszlottak. Néhány évtizeddel később birodalma is megdőlt, a kazárok támadása következtében. A nyugati Türk Birodalomból kivált chazarok, vagy kazárok 670 és 680 közt uralmuk alá vetették az ez idő tájt elhunyt Kürt birodalmának keleti tartományait, majd a Don folyón is átkelve megalapították harmadfélszáz évig virágzó Volga–Dnyeper közi birodalmukat.
Kagánjuk a Volga deltájában – a szavirok földjének elfoglalás után – I. Kosru perzsa király által épített, Itil, vagy Kazaran városából kormányozta a 8. század végén már az Urál folyótól a Dnyeperig, a Szura felső folyásától a Kaukázusig terjedő birodalmát. Saját népén túl neki hódoltak a Kaukázus-vidéki alánok, a szavirok és más kis népek, a volgai bolgároktól délre, a Volga jobb parti erdővidékén élő burtászok, a mordvinok és a cseremiszek ősei, s a dnyeperi szlávok. Ezektől délkeletre, a Don két partján tűnnek fel a 9. században az ugyancsak kazár



Hóman Bálint munkái
http://mek.niif.hu/07100/07139/html/0011/0006/0011-407.html[2021. 06. 19. 16:37:22]
birodalmi kötelékben élő magyarok, akiket a görögök a kazárok régi nevén „türk”, a szlávok és nyugati népek „ungri” vagyis „onogur”, az arabok „besgur” vagy „baskír” és „madsar” néven emlegetnek, s akiknek még a régi „szavir” neve sem merült feledésbe.
A magyarság a kazár uralom idején szorosabb kapcsolatba került több türk-kazár törzzsel, melyek közül a Kürt törzs – úgy látszik – a magyar Gyarmat törzzsel lépett életközösségre, a „kabarok” három törzse pedig a „hétmagyar” nép nyugatra költözése után csatlakozott nyolcadik törzsként annak népéhez.
A türk-kazár korszak emlékét a Bizáncban divatos „türk” népnév, a 10. századi magyar nép kétnyelvűségéről szóló értesítés, a kazár eredetű „kende” vagy „kundu” méltóságnév, Anonymusnak Mén-Marót Kazárországáról szóló elbeszélése s a magyar nyelv honfoglalás előtti köztörök, vagyis türk-kazár jövevényszavai tartották fenn. Míg a magyar nép egykori hun-bolgár kapcsolatainak az emléke az alán-szavir kapcsolatokéval együtt az Árpád-ház keletről hozott ősi eredetmondájában és nyelvünk bolgár-török jövevényszavaiban maradt fenn. A magyar fejedelmi család Attila hun királyban és Magyar onogur királyban tisztelte őseit, de arra is emlékezett, hogy egykor az alánokkal és a bolgárokkal együtt éltek, és velük össze is házasodtak. A névadó ősök a mondában Dula alán király vitézei Belár, vagyis Bulgár király leányait rabolták el és vették nőül.
« TÜRKÖK KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A MAGYAROK DÉLRE VÁNDORLÁSA »



Hóman Bálint munkái
http://mek.niif.hu/07100/07139/html/0011/0006/0012-408.html[2021. 06. 19. 16:37:33]
« KÜRT ONOGUR-BOLGÁR BIRODALMA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A PONTUSI ŐSHAZA »
A MAGYAROK DÉLRE VÁNDORLÁSA
Azzal az újabban felmerült felvetéssel szemben, mintha a magyarok ősei csak valamikor a 6–7. században jöttek volna az odaköltöző volgai bolgárok elől kitérve Urál-vidéki őshazájukból a Don–Dnyeper-közi mezőségre, s a Don és Kubán vidékén sohasem laktak volna, fenn kell tartanom azt, a történeti forrásokban igazolt felfogásunkat, hogy 463-ban érkeztek meg a szavirok elől menekülő urgur vagy ogur népek társaságában a Pontus keleti partvidékére; ott egyesültek az onogurokkal, s – ha egyes törzseik át is költöztek a Donon inneni tájra – egészen a 9. század közepéig ott laktak. El kell azonban fogadnom azt az ugyanakkor felvetett helyes megjegyzést, hogy a szavirok nem Belső-Ázsiából, hanem a Volga-vidékről nyomultak a Kaszpi-tenger vidékére, s az urgur népeket innét és a Volga-Don közéről szorították a Pontus felé. A magyarok korábbi szállásföldjét, tehát valahol az uráli őshaza és a Pontus közt, a Volga és a Don közén kell keresnünk. Odaköltözésük időpontjáról az Urál-vidéki régészeti emlékek vizsgálatából meríthetünk tájékoztatást.
A magyar ősnép valamikor a Kr. e. első évezred közepén érkezett meg Urál-vidéki őshazájába, ahol műveltségének emlékei – az arra legilletékesebb tudósok véleménye szerint – a Kr. e. 600 és 200 közt virágzó ananyinói kultúra lelőhelyein kerültek elő. Ezt a bronzkori műveltséget a sok tekintetben szegényesebb, de már a vasat ismerő és használó pianobori kultúra váltotta fel, annak egyes elemeit felszívta, s a Kr. u. 5. század derekáig, tehát a szavirok délre költözésének idejéig virágzott. Két századdal később, a 7. század második felében már a volgai bolgárok úgynevezett bolgari kultúrája tűnik fel az őshaza területén.
Azt a feltevést, mintha a magyarok a volgai bolgárok elől kitérve hagyták volna el uráli hazájukat, eleve ki kell zárnunk a lehetőségek köréből. A bolgárok – ha egyik vagy másik törzsük már előbb jött is volna keletről a Káma vidékére – a kazárok támadása és előrenyomulása miatt érkeztek 650 és 700 közt dél felől a magyar őshaza szomszédságába, s mielőtt oda behatoltak volna, a permi népek akkori Volga jobb parti hazáját szállták meg, s ezzel el is zárták az őshazából a Volga–Don közére vezető egyetlen utat. A Volgán túl a kazárok állták útját minden, erről netán nyugatra növekvő népnek. A bolgárok elől menekülő nép tehát csak északi és keleti irányba indulhatott; délre költöznie semmiképpen sem lehetett. Valószínűnek kell ezért tartanunk, hogy éppen a bolgár honfoglalással függött össze a permi és a vogul-osztják népek északra húzódása.
Nem kínálkozott lehetőség a kivándorlásra a 6. századi avar-türk vándorlás idején sem. Az Urál-vidéki avarok a türkök elől menekülve gyors iramban vonultak az Urál–Szamara–Volga mentén délre, a Kaukázusig. Semmi nyoma sincs, hogy akár az őshazában, akár délre vezető útjukon magyarokkal érintkezésbe jutottak volna. Egészen másképp áll a helyzet egy évszázaddal előbb, amikor az Urál vidékére jött avarok űzték ki hazájukból a magyar őshazában élő szavirokat.
Tekintettel arra, hogy az urgur népek, s köztük a magyarok ősei is ekkor költöztek a délre nyomuló szavirok elől a pontusi tájra, és tekintettel a történeti forrásokban igazolt szoros magyar–szavir kapcsolatokra, nyilvánvaló, hogy az ananyinói kultúra urg-magyar népe épp a pianobori kultúrát meghonosító szavirok elől menekült a Kr. e. második vagy első században uráli hazájából a Volga jobb partjára.
Nem zárkózhatunk el azonban az elől a feltevés elől, hogy a Donon túl bolgár szomszédságban élt baskírmagyarokat a bolgár áradat sodorta vissza az Urál vidékére, bár sokkal valószínűbbnek látszik, hogy ezek a kivándorláskor ott maradt, s ott előbb szavir, majd bolgár befolyás alá került magyar töredéknek az ivadékai. Ők lehettek közvetítői a pianobori kultúrában felismerhető ananyinói műveltségelemeknek.
Az alánok elől menekülő urgur népek társaságában délre jött urg-magyar nép permi, szavir és onogur kapcsolataiból következtetve a Kr. e. első században valahol a Volga–Oka–Felső-Don közén, a permi nép akkori és a volgai bolgárok barszula törzsének későbbi hazájában állapodott meg.



Hóman Bálint munkái
http://mek.niif.hu/07100/07139/html/0011/0006/0012-408.html[2021. 06. 19. 16:37:33]
A Kr. e. 460-ban avar nyomásra vándorútra kelt Urál-vidéki szavirok elől innét menekültek a Pontus vidékére. A Don–Kubán közén, le egészen a Kaukázusig – az arrafelé visszahúzódó alánok északi szomszédságában – az unurgurok szálltak meg; itt találjuk őket egészen a 7. század végéig. Tőlük keletre voltak a sarurgurok, északkeletre és északra az urog-magyarok szállásai, míg az Alsó-Volga és a Kaszpi-tenger vidékére szavirok jöttek.
A 6. századi perzsa hódítás idejében a bolgár elemekkel vegyült és az elbolgárosodás útján haladó sarurgurok úgy látszik – észak felé húzódtak. „Barszal” törzsüket mint volgai bolgárság „barszula” törzsét később a volgai bolgár haza délnyugati, Volga jobb parti táján találjuk, ahová a kazár nyomás szorította őket a 7. században. Az urog-magyarok vagy uturgurok az ugyancsak bolgár népelemekkel vegyült unurgurokhoz csatlakozva nyugat felé, az Alsó-Don és Kubán közére jöttek. Itt tűntek fel újra a 9. század első felében, amikor azonban szállásaik már a Don jobb partjára is átterjedtek.
« KÜRT ONOGUR-BOLGÁR BIRODALMA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
A PONTUSI ŐSHAZA »



Hóman Bálint munkái
http://mek.niif.hu/07100/07139/html/0011/0006/0013-409.html[2021. 06. 19. 16:37:44]
« A MAGYAROK DÉLRE VÁNDORLÁSA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
EREDMÉNYEK »
A PONTUSI ŐSHAZA
Egy arab utazó, akinek elbeszélését a 10. századi Dzsajhani közvetítésével Ibn Ruszta, Gardezi és Al-Bekri tartották fenn, 885 táján járta be a Fekete-tenger és a Kaszpi-tenger északi partvidékét s az ezektől északra eső területeket. Az Urál folyó mentén tanyázó besenyők és a volgai bolgárok szomszédságában, tehát a Volga bal partján találkozott az első magyarokkal, nyilván a baskír-magyarok őseivel, akiket Julián barát még a 13. században is e vidéken talált, akiknek eltatárosodott ivadékai ma is ott élnek a bolgár eredetű csuvasok szomszédságában. A többi magyar – utazónk szerint – a Fekete-tenger partján lakik, s déli határukon a Kaukázus hegység húzódik. Hadjárataik során szerzett szláv foglyaikat a Római Birodalom kikötővárosában, Kharkban adják el római árukért. Tartományukat két folyó szeli, az Etül (Itil) és a Duba, melyek egyike a Dzsajhunnál, vagyis az Amu-darjánál is nagyobb.
Bíborbanszületett Konstantinosz császár 950-ben a nála járt magyar vezérektől hallotta, hogy népük régebben „Perzsia felé, a kazárok szomszédságában lakott, a Levéd nevű vezérükről Levédiának nevezett tartományban”, s e területről a besenyők űzték ki őket, akik 895 óta az egykori magyar földön laktak, s a Volgán abban az időben átkelt úzokkal, a Kaszpi-tenger és az Alsó-Volga mentén elterülő kazár birodalommal, Alániával és a krími tartománnyal voltak szomszédosak. Ugyanő mondja el, hogy a besenyők támadása nyomán elszakadt magyar töredék Perzsia felé költözött el.
A magyar krónikás hagyomány szerint a magyarok ősei a doni Magyarország – Dentumogeria, Dentia – földjéről jöttek az új hazába. Ugyanez a hagyomány tartotta fenn az Árpád-háznak az ősi alán és bolgár kapcsolatokat ismerő eredetmondáját.
Az őshazát e források egybehangzó vallomása alapján mindenesetre a Don vidékén kell keresnünk. Vita csak afelől lehet és van is, vajon attól keletre vagy nyugatra éltek a magyarok ősei. Ezt is eldöntik maguk a források.
Igaz, hogy arab írók később a Dont a Volga elágazásának vélve, az Etül, vagy Itil nevét néha a Donra is alkalmazták, azt a krími tatárok még a 14. században is így nevezték. A 9. századi Kazár Birodalomban sokszor megfordult arab kereskedők és utazók azonban sokkal jobban ismerték a Volga deltájában épült Itil városát s magát a nagy Itil folyót, semhogy azt más folyóval összetéveszthették volna. Másfelől pedig ismerték a Volgán túli besenyő és bolgár szomszédságban élő magyarokat is. Itt, a Volgán túl volt szerintük „a magyarok első határa”. Nyilvánvaló tehát, hogy – minden más tetszetős elmélettel szemben a régi értelmezéséhez visszatérve Itil alatt a Volgát, Duba alatt a Dont kell értenünk. Duba a szkíta eredetű Don–Duna–Düna és más folyóneveknek az arab írásból könnyen megmagyarázható romlott alakja. Az Urál tövében és a Pontus partjain élő magyarok földjét valóban ez a „két nagy folyó szelte”. Ebből azonban az is következik, hogy magyarok a Don mindkét partján éltek.
„A déli határukon húzódó nagy hegység” csak a Kaukázus lehet, s e vidékre – a Don–Kubán közére utal – Alánia és Kazária szomszédsága is, valamint a császári írónak az a megjegyzése, hogy „Perzsia felé laktak”. Ez magyarázhatja csak meg, miképpen menekülhettek a besenyők támadása elől később is Kuma vidékén élő töredékeik Perzsia felé. A 9. századi magyar őshaza – ezek szerint – a Don és Kubán közén volt, ahol a 6. század derekán uturgur őseink éltek, az egykori Onogoria területén. A törzsek egy része azonban e korban már a Don és a Dnyeper közére húzódott át. Lovas nomád nép a kazárok előnyomulása idején nem is hagyhatta kihasználatlanul a Donon inneni bolgárok elköltözésével itt kínálkozó alkalmat, sőt valószínűnek kell tartanunk, hogy a nyugat felé való terjeszkedés kazár nyomásra már a 7–8. század fordulóján bekövetkezett, s a bolgárokat is ez kényszerítette elvándorlásra.
Ezek a Don–Dnyeper közi törzsek kerültek érintkezésbe a 9. században a kazár kagánnak is meghódoló dnyeperi



Hóman Bálint munkái
http://mek.niif.hu/07100/07139/html/0011/0006/0013-409.html[2021. 06. 19. 16:37:44]
orosz-szlávokkal, akikre „nehéz terményadókat róttak”, és akik közül folytonos kalandozásaik során számos foglyot ejtettek, hogy azután a krími görög kereskedővárosokban eladják őket. Ebben az időben kerültek nyelvünkbe csekély számú orosz-szláv jövevényszavaink, míg a bizánciakkal való érintkezés egyes görög szavak meghonosodásához vezetett.
Hasonló kapcsolataik voltak a Donon túli törzseknek a perzsákkal is.
A magyarság már a szavir hatalom bukása után rövid időre szomszédságba került a szavirok földjét megszálló perzsákkal, akikkel a görögök ellen velük szövetségben harcoló Magyar fejedelem idejében is érintkezésben voltak. Ebből az időből származhatnak a jobbára kereskedéssel összefüggő perzsa jövevényszavaink, s a honfoglalók művészetének szaszanida-perzsa motívumai. Ezekből azonban nem kell szükségképpen szomszédsági érintkezésre következtetnünk, mert mind e fogalmakkal és a művészi motívumokkal később a közöttük utazó perzsa kereskedők, s a tőlük beszerzett áruk révén is megismerkedhettek.
Egy kérdés mindezek után is nyitva marad. A pontusi hazának Konstantinosznál feljegyzett s az Árpád előtti Levéd fejedelem nevével összefüggő vagy legalábbis összecsengő „Levédia” neve éppúgy vonatkozhat az egész doni Magyarországra, mint annak Donon túli vagy Donon inneni tartományára. Az eddig ismert adatok inkább az utóbbi lehetőséget látszanak bizonyítani.
Sajnos, az Alsó-Volgától és a Kaszpi-tengertől a Donig és Fekete-tengerig, s a Dontól a Dnyeperig terjedő tájak régészeti feltárása és rendszerezése még korántsem haladt annyira, hogy az ott találkozó újabb kultúrák emlékeiből az alánok és szavirok, urgurok és magyarok, hunok és bolgárok, türkök és kazárok életének a maradványait szabatosan meghatározhatnánk és szétválaszthatnánk. Nagyon fontos és hálás feladat volna e vidék 1–9. századi régészeti emlékeinek – legalábbis az eddig közzétett anyagnak – az ananyinói, pianobori, kharinai és bolgari kultúrákkal való módszeres összehasonlítása. Mindenesetre sokkal közelebb vinne bennünket a még megoldatlan kérdések megfejtéséhez és a kétségek eloszlatásához.
« A MAGYAROK DÉLRE VÁNDORLÁSA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
EREDMÉNYEK »



Hóman Bálint munkái
http://mek.niif.hu/07100/07139/html/0011/0006/0014-40a.html[2021. 06. 19. 16:37:56]
« A PONTUSI ŐSHAZA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
IRODALOM »
EREDMÉNYEK
A magyar nép – testi-lelki alkatának és ősi nyelvének egyértelmű tanúsága szerint – a finn-permi népekkel együtt a kontinentális fajtakörbe tartozó kelet-európai fajta finn-magyar ősnép ivadéka.
Őskori elődei évezredekig éltek a kontinentális fajtakörbe tartozó alpesi és turáni fajták őseivel közösségben, majd a rokon fajtáktól elválván újabb évezredekig az indogermán–finn-magyar életközösség keretében. Az indogermán ősnép nyugat-európai és árja ágazatának szétválása után egy ideig még az árjákkal maradtak szoros kapcsolatban, majd ezektől elválván a kontinentális ősfajtából legelőször kiszakadt paleoeurópai fajta szamojéd-ugor népcsoport őseivel éltek együtt a most már valóban „finnugor” életközösség népének legkeletibb ágazataként.
A finnugorság őshazáját valamikor Ázsiában keresték. Manapság rendszerint az Urál vidékére helyezik. Ezek a feltevések azonban tarthatatlanoknak bizonyultak: a kelet-európai fajta finn-magyar ősnép, a többi európai fehér bőrű nép őseihez hasonlóan nyugatról költözött keleti erdős hazájába. Őshazáját, ahol kontinentális fajtaköri alpesi és turáni népekkel, majd az indogermánokkal s végül annak árja ágazatával élt együtt, valahol az Alpesektől és a Kárpátoktól északra eső erdővidéken kell keresnünk. Az árjáktól is elszakadván a Visztula–Dnyeper közén húzódott északkelet felé, s a Kr. e. második ezredévben az orosz erdővidéknek a Bugtól északkeletre a FelsőOkáig terjedő szakaszán lakott. Itt, az első finn-magyar őshazában találkozott a Felső-Dnyeper–Felső-Volga–Oka folyó határolta területen élő kezdetleges paleoeurópai fajta szamojéd és por népelemekkel. Itt alakult ki az eddig helytelenül „uráli ősnépnek és ősnyelvnek” nevezett finn-magyar-ugor-szamojéd – röviden finnugor – élet- és nyelvközösség.
A magyar nép magukat ud rokonaikkal szemben mans-magy, majd magyar néven nevező ősei – nyelvünknek a finnugor nyelvcsaládban elfoglalt szélső helyzetéből, s a nép későbbi földrajzi helyzetéből következtetve – a Dnyeper–Oka közi őshaza legkeletibb végein, az erdővidék és a ligetes sztyepp határvidékén laktak. Itt kerültek közelebbi érintkezésbe a tőlük észak-északkeletre tanyázó szamojéd-ugor népséggel, s a dél felől Kr. e. 1300 táján szomszédságukba hatoló elő-ázsiai fajta kimméri-géta urgur népekkel. Ez az elhelyezkedésük és környezetük határozta meg további sorsukat, műveltségüknek a rokon népekétől eltérő fejlődését. Míg a finn-permi népek őseinek érintkezése a tisszagéta népcsoportba tartozó urg népekkel csak felületes és közvetett volt, a tőlük fokozatosan elváló magyar ősnép szoros kapcsolatba került, s majd életközösségre is lépett más műveltségű lovas nomád szomszédaival. Évszázadokon át tartó érintkezésük eredményeképpen az erdőlakó magyar ősnép a ligetes sztyeppén lovas vadász és lovas pásztor pusztai nomád néppé alakult át. Elvált erdőlakó finn-permi rokonaitól, s valamikor a Kr. e. első ezredév elején keletre költözött, a Volga–Káma–Bjelája–Szamara közi területre.
Urál-altaji műveltségének emlékei nyelvünk úgynevezett ugor kori szókincsében, s a Kr. e. 600–200 közt virágzó ananyinói kultúra lelőhelyein jutottak korunkra. Szomszédai közül a Bjelája–Felső-Káma–Csuszovája közén élő, majd az Urál hágóin Szibériába is áthúzódó szamojéd-ugor népek műveltségét a „csontos-gorodiscsék” ananyinói elemeket is tartalmazó kultúrája, a tisszagéta-urg népekét pedig a kubáni kultúrával rokon Volga vidéki khvalinszki kultúra tükrözi vissza. E kultúrának a magyar műveltségre gyakorolt sorsdöntő hatásáról régi kaukázusi-jáfetita jövevényszavaink, köztük a lótartásra, a fémek használatára és az általános világszemléletre vonatkozó műveltségszavak s az ananyinói bronzkultúrának a finnugor ősműveltségbe beágyazódott kimméri-géta eredetű elemei, a magyar és az urg népelemek együttélésről és keveredéséről a honfoglalás kori sírokból előkerült elő-ázsiai típusú testi maradványok tanúskodnak. A Kr. e. harmadik század végén a hunok elől menekülő árja-alán népek hatoltak az Urál vidéken élő tisszagéta-urg népek, s köztük magukat már magyarnak nevező, de a görögöknél „jürk”, „urg” néven ismert magyarok keleti és délkeleti szomszédságába, majd e népeket hazájukból kivetve a Volga–Don vidékére, s a káspi–pontusi síkságra. A Don–Dnyeper közén megszállt roxolánok az urg népek egyikét, a későbbi kuturgurok elődeit a Dnyeper-torkolat vidékéig űzték. A „szavirok”, vagy „fekete alánok” Kr. e. 200 és 100 közt a magyarok uráli őshazájában telepedtek meg, az alán áradat elől északkelet felé



Hóman Bálint munkái
http://mek.niif.hu/07100/07139/html/0011/0006/0014-40a.html[2021. 06. 19. 16:37:56]
menekülő permi népek – zürjének és votjákok – szomszédságában. Háromszázados itteni uralmuk emlékét a permi nyelvek néhány alán jövevényszava, s az ananyinói magyar bronzkultúrát felváltó s a Kr. e. 100–Kr. u. 500 körül virágzó pianobori vaskultúra emlékanyagra tartotta fenn. E műveltség ananyinói elemei arra vallanak, hogy az őslakosság egy része – nyilván a későbbi baskír-magyarok ősei – az uráli őshazában maradt és szavir uralom alá került, bár az is lehet, hogy ezek a műveltségelemek a magyar uralom alól szavir befolyás alá került ugor vogul-osztják – népség útján kerültek a pianobori szavir kultúrába. A szavirok nyomására uráli hazájukból délre költöző magyarok a Volga–Oka közén élő permi nép déli szomszédságában, részben rájuk telepedve a Volga–Don közén szálltak meg. Déli szomszédaik az előttük vonuló unurgurok és sarurgurok voltak, északnyugaton a Volgáig előnyomuló szavirokkal kerültek közvetlen érintkezésbe, s velük – valamikor az 5. század közepe előtt életközösségre is léptek. Ez időből, a Kr. u. első évezred első feléből származnak a magyar–permi nyelvi egyezések, alán-szavir jövevényszavaink s az urgur-magyarok megjelölésére egy ideig használatban volt „szavir” népnév. A Kr. u. 5. század derekán az Urál-vidékre jött avarok támadása nyomán az uráli magyar őshazából elköltöző szavirok az urgur népekre támadtak, s azokat elűzték hazájukból. A sarurgurok és unurgurok 463-ban a Kaszpi-tenger és az Alsó-Volga partvidékéről nyugat és délnyugat felé húzódtak, a Kaukázusig visszaszorított alánok szomszédságába, s az unurgurok a Pontus keleti partján, a Don–Kubán közén – a királyi szkíták egykori hazájában – szálltak meg. Északkeleti szomszédságukba a magyarok ez időben „urog”, majd „uturgur”, vagyis ötmagyar néven emlegetett ősei jöttek. A két nép nemsokára egy törzsszövetségben egyesült, amelyben a 6. század második negyedében az uturgur-magyar elem jutott vezető szerephez.
Ez időben az urgur népek már török fajta népelemekkel voltak átitatva. A 4. század utolsó negyedében az Ázsiából előtörő hunok uralma alá kerültek, és hun törzsek telepedtek föléjük. Attila korában a Hun Birodalom kötelékébe tartoztak, majd – nem sokkal a Pontus vidékére költözésük után – Attila fia, Irnik pontusi Hun Birodalmának kötelékébe tartoztak. Ugyancsak a 4. században, a hunok előtt jövő szarvasmarha-tenyésztő és földművelő nyugati török vagy bolgár népcsoportok telepedtek a lovas nomád urgur népek földjére, s a már korábban felszívódott hun-török elemekkel együtt beolvadtak az urgurságba. A sarmagurok, unurgurok és Don–Dnyeper közi kuturgurok rövidesen nyelvben is elbolgárosodtak, a magyarok nyelve pedig számos bolgár jövevényszóval gyarapodott. Az urgurok új élettársainak a nyelvéből jöttek az unurgur, kuturgur, uturgur, sarurgur népneveket felváltó onogur, altiagir, besgur, saragur népnevek is, amazoknak török fordításai.
A pontusi birodalom bomlása után, 545 táján kialakult uturgur és kuturgur hatalmak rövid ideig tartó virágzásának és egymással vívott harcainak az 558-ban itt keresztülvonuló avarok, s az 568-ban e vidékig hatoló türkök vetettek véget. Ezek avar, azok türk uralom alá kerültek, s az új török népelemek betelepedésével befejeződött az urgur népek elbolgárosodásának a folyamata. A sarurgurok vagy saragurok, s a kuturgurok vagy altiogurok neve végleg eltűnt. Ivadékaikat a 6. század vége óta már csak „bolgár” néven emlegetik. Fennmaradt azonban az onogurmagyar törzsszövetség, a tőlük mindig megkülönböztetett népnek „onogur” neve. A türk és az avar hatalom hanyatlásával 630 táján a régi hun dinasztiából sarjadt Kürt király a pontusi Onogur-bolgár Birodalomban fél századra még egyszer egyesítette az urgur-bolgár népeket, sőt a pannóniai kuturgur-bolgárok támogatásával – úgy látszik – Attila egykori birodalmának helyreállítását is megkísérelte. A magyarok ez időben kerültek először tartósabb érintkezésbe a kereszténységgel, mikor királyuk megkeresztelkedett és térítő papokat is hozott országába. S ez a keresztény térítőmunka a későbbi kazár uralom idején sem szűnt meg: a krími érsek fennhatósága alatt a 8. században külön onogur és kazár püspökök működtek a Pontus keleti partvidékén.
Kürt halála után – 670–680 táján – az onogur-bolgár hatalom elbukott a Kaszpi-tenger partjairól hódító útra indult türk-kazárok ellen vívott harcában. Népei elszakadtak egymástól. A saragur-ivadék bolgárok északra húzódtak, s a volgai-bolgár hatalom és műveltség megalapítóivá lettek. A Don–Dnyeper közi kuturgur-bolgárok és a hozzájuk csatlakozó onogur-bolgár töredékek délnyugatnak indultak, s a dunai-bolgár hatalom alapját vetették meg. Az Onogur Szövetség öt magyar törzse két onogur-bolgár törzzsel egyesülve a régi hazában maradt, de részben áthúzódott a Don–Dnyeper közére is, ahol idővel egészen a dnyeperi szlávok szomszédságába hatolt. Nemsokára azonban meg kellett hódolnia a Volgától a Dnyeperig terjeszkedő kazár hatalomnak. A bolgár törzsek csatlakozása után hétmagyar nevet viselő magyar ősök népnevei eltűntek a rövid fél százados türk-kazár uralom idején rájuk is alkalmazott türk népnév alatt, mígnem a kazár hatalom lehanyatlása és a magyarság önálló életének megkezdése után – a 9. század derekán – újra előtűnnek régi magyar, onogur, ungr-, besgur nevei. Néhány évtizeddel később a kazároktól elszakadt törzsekkel egyesült hét magyar törzs a Volgán átkelt, s a magyarok eddigi hazájában megszállt besenyők támadása nyomán a régi hun-magyar dinasztiából sarjadt Álmos vezérletével



Hóman Bálint munkái
http://mek.niif.hu/07100/07139/html/0011/0006/0014-40a.html[2021. 06. 19. 16:37:56]
elhagyta Pontus-vidéki hazáját – Levédiát –, s a kazárok szomszédságából előbb néhány évre a Dnyeper–Al-Duna közére, majd Álmos fia, Árpád fejedelemmé választása után a Duna–Tisza vidékére költözött, ahol az eddigi szomszédoktól és élettársaktól merőben különböző, más fajta, más nyelvű és más műveltségű népek környezetébe jutott. Őstörténetünk különböző természetű – embertani, nyelvi, régészeti, történeti – forrásainak a kalauzolásával végigkísértük magyar népünket a kontinentális ősfajta nyugati őshazájából az eurázsiai tájon át a Kárpátmedencébe vezető hosszú útján. Megismerkedtünk elődeivel és élettársaival, történet előtti élete egymásra következő korszakaival. E más-más műveltségi állapotot jelölő korszakoknak, vándorútjuk egyes szakaszainak határjelölő és útjelző kövei a más népektől befogadott kultúrhatásokra is rávilágító finn-magyar kori ud, a korai árja kölcsönszavak közé tartozó mans, vagy magy, a kimméri-géta élettársaktól örökölt jürk, vagy urg, az árja-alán szomszédoktól vett szavir, a magyar törzsszövetség belső tagoltságát kifejező ut-urgur vagy bes-gur, azaz ‘ötmagyar’, s az ezt később felváltó ‘hétmagyar’, az unurgur és bolgár kapcsolatokról tanúskodó onogur ungr, a hun és türk-kazár uralom idejéből származó hun és türk s az ősi magy népnévből képzett történeti magyar népnevek. Minden népnév egy hosszabb-rövidebb korszakot és egyszersmind egy-egy újabb műveltségi állapotot fejez ki, amelyek ismeretében a nyelvi és régészeti emlékek elemzésével és értelmezésével juthatunk el, de a későbbi korszakokban már a történet írott forrásainak segítségét is igénybe vehetjük, az őskori állapotok jellemzéséhez pedig – nagy óvatossággal ugyan – a néprajzi analógiákból meríthető tanulságokat is felhasználhatjuk. Mindezek együttes mérlegelésével tudjuk a magyarság ősi műveltségének hiteles képét megrajzolni.
« A PONTUSI ŐSHAZA KEZDŐLAP ŐSEMBEREK – ŐSMAGYAROK [V] AZ ŐSMAGYAROK VÁNDORLÁSAI ÉS RÉGI ÉLETTÁRSAI
IRODALOM »



Hóman Bálint munkái
http://mek.niif.hu/07100/07139/html/0011/0007-40b.html[2021. 06. 19. 16:38:07]
« EREDMÉNYEK KEZDŐLAP ŐSEMBEREK – ŐSMAGYAROK
1. EMBERFAJTÁK »
IRODALOM
MEGJEGYZÉS: Az itt közölt bibliográfiai adatok és megjegyzések a szerző befejezetlen és nem végleges formában leírt anyagát adják vissza. Nem egészítettem ki, sőt lényegbevágó javításokat sem végeztem, mert a megfelelő források nem álltak nagy mértékben rendelkezésemre. Ezenkívül, az eredeti szövegben eszközölt törlések, toldalékok és betűzések nagyobb hányada sajnos olvashatatlan, befejezetlen, vagy hiányos. Néhány olvashatatlan részt elhagytam, de még így is használható a megadott irodalom és a szerző hozzáfűzött megjegyzései.
***
Az egyetemes és magyar őstörténet egész nagy könyvtárakra rúgó gazdag irodalmának ismertetéséhez, sőt maguknak az idevágó könyveknek és tanulmányoknak a felsorolásához is vastag kötetekre volna szükségünk. Teljes, avagy csak a legfontosabb műveket felölelő bibliográfia közléséről tehát le kellett mondanunk. Mégkevésbé volna lehetséges a többé-kevésbé megokolt tudós elméletek és délibábos feltevések bírálatát megkísérelnünk. Ezekben az irodalmi jegyzetekben csupán a munka közben leginkább hasznomra volt könyveket és értekezéseket említem meg, a kérdések iránt közelebbről érdeklődő olvasót ezeknek részletesebb könyvészeti jegyzeteihez utasítva.
Könyvem nem részletkutatásokon alapuló monográfia. Bár sokszor vissza kellett térnem az eredeti forrásokhoz, a tudomány eddigi megbízható eredményeinek rendszeres összefoglalására törekedtem. Önálló forráskutatást – a szorosan vett magyar őstörténet területét kivéve – nem végeztem s nem is végezhettem, de a nagyon is szerteágazó tárgykörben napról-napra felmerülő s egymásnak gyakorta ellentmondó elméleteket és feltevéseket egységes szempontból mérlegelve, ugyanabból a forrásanyagból és ugyanazokból a tudós megállapításokból sokszor merőben új következtetésekhez jutottam. A polémiát mégis kerülöm, csupán elvétve mutattam rá néhány fontos kérdésben az eddigi tudományos közfelfogástól s a magam régebbi felfogásától is eltérő állásfoglalásomra s annak indokaira. Semmi értelme sem volna akár tudós elméleteket részletesen cáfolnom, akár az ősembertan, ősnyelvészet, ősrégészet és különösen a magyar őstörténet terén napjainkban valósággal felburjánzó dilletáns feltevésekkel vitába szállnom. Ha megállapításaim helytállóak, mint hiszem, egyéb cáfolatra nincs is szükség.
« EREDMÉNYEK KEZDŐLAP ŐSEMBEREK – ŐSMAGYAROK
1. EMBERFAJTÁK »



Hóman Bálint munkái
http://mek.niif.hu/07100/07139/html/0011/0007/0001-40c.html[2021. 06. 19. 16:38:18]
« IRODALOM KEZDŐLAP ŐSEMBEREK – ŐSMAGYAROK IRODALOM
2. ŐSMŰVELTSÉG »
1. EMBERFAJTÁK
Az embertani kérdésekben útmutatóm E. von Eickstedt, Rassenkunde und Rassengeschichte der Menschheit, 1933, 2. kiadás 1937, című nagy rendszerező műve, s mellette G. Schwalbe, Die Abstammung des Menschen und die aeltesten Menschenformen és E. Fischer, Rassenlehre (Die Kultur der Gegenwart III/5. Anthropologie, 1923) című alapos összefoglalásai voltak. Haszonnal forgattam még G. Montandon, La race, les races mises au point d’éthnologie, 1935; K.H. Jacob Friesen Grundfragen der Urgeschichtsforschung, 1928; W, Gieseler, Abstammungs und Rassenkunde des Menschen, 1926, Lenhossék Mihály, Az ember helye a természetben (Kultúra és tudomány, 1915); Méhely Lajos, Vér és faj, 1940; Gáspár János, Fajismeret, 1938; Bartucz Lajos, A magyar ember, 1940 és Fajkérdés – fajkutatás, 1942; Doros Gábor, A magyarság életereje, 1944; Rostóczy Ernő, Fajismeret, 1943 című műveket.
A fajták és népek szellemiségéről, lelki differenciáltságáról, társadalomszervező és államalkotó képességeiről kialakult felfogásomra vö. Hóman, Magyar sors–magyar hivatás (1942) és Történettudomány és politika (1943). E tekintetben jó tájékoztatást ad A. von Ploetz, Sozialanthropologie (Fischer-Schwalbe, Antropologie, 1923), továbbá az idézett embertani művek legtöbbje. Minden egyoldalúságuk ellenére is sok tanulságot nyújtottak Gobineau, Essai sur l’inégalté des races humaines (1855), F. Galton, Hereditary Genius (1892), H. F. k. Günther, Rassenkunde Europas (1929). Itt, és az ősműveltségről szóló 2. fejezethez is haszonnal forgattam Brandenstein Béla, Az ember a mindenségben (I. Az emberi test, II. Az emberi kultúra, 1936) című eszmekeltő bölcseleti embertanát.
Az európai fajták őshazájára és legrégibb elhelyezkedésükre, valamint első vándorlásaikra is az ősemberleletekből s a velük együtt előkerült és az egyes fajtákkal kapcsolatba hozható ősrégészeti emlékekből, továbbá a fajták és népek későbbi elhelyezkedéséből s az őket más fajtákkal és népekkel összekötő biológiai és nyelvi jelenségekből vontam le következtetéseimet, szembehelyezkedve az ázsiai eredetelméletből levezetett korábbi megállapításokkal. Ezt egyébként a legalaposabban és legnagyobb erudicióval von Eickstedt fejtette ki, de tőle kaptam anyagot és ösztönzést annak bírálatához is. Főleg az európai és amerikai fajták rokonságáról s az alpesi, turáni, kelet-európai és szibirid fajtáknak a mongoltól eltérő jellegeiről mondottakban találtam a nyugati eredet mellett szóló döntő érveket. Vö. még a fentebb s alább, a 2. fejezethez idézett műveket.
A tudományos irodalomban elég nagy szkepszissel tárgyalt Atlantisz-kérdésben nem kívántam határozottan állást foglalni. Jól tudom, hogy itt a döntő szó kimondására elsősorban a geológusok hivatottak. Rájuk hárul annak a megállapítása, hogy a két földrész között húzódó hegyvonulatnak, illetőleg földrésznek a vízbemerülése elképzelhető-e a fehér emberfajták első európai és amerikai megjelenése idejében, azaz az utolsó jégkorszak derekán, avagy sokkal korábban kellett-e megtörténnie? Az atlantiszi eredet problémáját mégis fel kellett vetnem, mert e feltevés segítségével az ázsiai és amerikai származtatás mellett egyaránt felmerülő nehézségek teljesen kiküszöbölhetők volnának, s a barlangi ember fejlett művészi kultúrájának a rejtélye is megfejtéshez jutna. A kérdés geológiai oldalát illetően vö. L. Kober, Tektonische Geologie (1942, 424–431.) művében közölt térképeket és hozzájuk tartozó szöveget. A geológusoknak a jégkorszak kronológiájára és a legrégibb emberi kultúrák korára vonatkozó álláspontját id. Bacsák György, A diluvium utolsó szakaszának kronológiája (1940) és Krezoi Miklós, A jégkorszak problémája (1941). Az Atlantisz kérdés irodalmát ld. Várkonyi Nándor, Sziriat oszlopai (1942).
« IRODALOM KEZDŐLAP ŐSEMBEREK – ŐSMAGYAROK IRODALOM
2. ŐSMŰVELTSÉG »



Hóman Bálint munkái
http://mek.niif.hu/07100/07139/html/0011/0007/0002-40d.html[2021. 06. 19. 16:38:29]
« 1. EMBERFAJTÁK KEZDŐLAP ŐSEMBEREK – ŐSMAGYAROK IRODALOM
3. FAJTÁK OSZLÁSA, NÉPEK VÁNDORLÁSA. »
2. ŐSMŰVELTSÉG
A néptudomány és őstörténet terén törvényszerűségeket kereső régebbi evolúciós természettudományi és az ősműveltséget kultúrkörökként szemlélő újabb kultúrtörténeti iskola egyaránt becses adatokat szolgáltatott az ősműveltség ismertetéséhez. Rövidre fogott összefoglalásomban a módszertani kérdések megvitatását mellőztem. Tárgyi tekintetben főleg a modern kultúrtörténeti irányt képviselő F. Graebner, Ethnologie és M. Hoernes, Praehistorische Archeologie (Fischer-Schwalbe, Anthropologie, 1925), O. Menghin, Weltgeschichte der Steinzeit (1931), s ehhez F. Kern, Die Anfaenge der Weltgeschichte (1935); W. Schmidt és W. Koppers, Völker und Kulturen (Der Mensch aller Zeiten, 1924), s a túlzásaikkal szemben állástfoglaló Thurnwald, Die Menschliche Gesellschaft, I–III (1932), című művére támaszkodtam. Néhány jó megfigyelést találtam M. Schmidt, Materielle kulturen der Naturvölker, és W. J. Sollas, Ancient Hunters című művekben is. A régiek közül is figyelembe vettem Tylor, Primitive Culture (1873); Morgan, Ancient Society (1877); Ranke, Der Mensch (1887); Ratzel, Völkerkunde (1894); Breysig, Stufenbau der Weltgeschichte, s persze Herbert Spencer, Descriptive Sociology, I–VI (1873); és Wundt, Völkerpsychologie, I–X (1900–1919), sok megállapítását. Jó hasznát vettem Max Eber, Reallexikon der Vorgeschichte idevonatkozó cikkeinek is.
A magyar irodalomban Hillebrand Jenő, Magyarország őskora (1936) című kézikönyvén, Roska Márton értekezésein, Gallus Sándor módszertani szempontból különösképpen jelentős kisebb tanulmányain („Exisztenciális őskortudomány”, Sziget, I., 1935; Nép és föld, 1943; „A tipológia alapvetése”, Arch. Értesítő, 1942) és összefoglalásain (Győr története a vaskorszakig, 1942; Egyetemes történet, I, 1943) és Lambrecht Kálmán, Az ősember (1926) című biológiai szemléletű és népszerű monográfiáján túl csak Gaál, Kadic, Kormos és mások kisebb leletismertető tanulmányai foglalkoznak a paleolith-korszakkal. Hampel, Kuzsinszky, Buday, Márton és kortársaik java munkássága, s a fiatalabb archeológus nemzedék – Alföldi, Tompa, Paulovics, Banner, Fettich, László s a többiek – útjelölő gazdag eredményei Magyarország történetének a neolithtól a királyság megalapításáig terjedő régészeti korszakait világítják meg.
A nyelvi kérdésekkel foglalkozó szakaszhoz elég lesz W. Schmidt, Die Sprachfamilien und Sprachkreise der Erde (1926); A. Meillet–M. Cohen, Les Langues du Monde (1924); H. Sweet, The History of Language (1910); O. Jespersen, Language: Its Nature, Development and Origin (1922); E. Kiekers, Die Sprachstaemme der Erde (1931); Schmidt József, A nyelv és nyelvek (1923); Pápay József, A finnugor népek és nyelvek ismertetése (1922); Zsirai Miklós, Finnugor rokonságunk (1937) című műveit említenem.
A nyelvcsaládok ősrokonsági kapcsolatairól és magáról az ősnyelvről mondottakban hasznát vettem N. Anderson, Studien zur Vergleichung der ugrofinnischen und indogermanischen Sprachen (1879); H. Möller, Semitisch und Indogermanisch, I. (1907); Trombetti, L’unita d’origine dell’linguaggio (1905); H. Winkler, La langue basques et les langues ouralo-altaiques (1917) című műveknek. A szókincs összehasonlításához a következő etymológiai szótárak és egyéb művek adatait vettem alapul: O. Schrader, Sprachvergleichung und Urgeschichte, 3. Auflage (1907); H. Hirt, Etymologie der neuhochdeutschen Sprache (1909) és Indogermanische Grammatik, I. (1927); K. Cappeller, Sanskrit Wörterbuch (1887); Kluge, Etymologgisches Wörterbuch der deutschen Sprache (1910); R. Grousset, L’empire des Steppes (Párizs, 1939); K. Lokotsch, Etymologisches Wörterbuch der europaeischen Wörter orientalischen Ursprungs (1927); Munkácsy B., Árja és kaukázusi elemek a finn–magyar nyelvekben, I. (1901); Melich-Gombócz, Magyar etymológiai szótár (1941); Vámbéry, Á., Etymologisches Wörterbuch der turko-tatarischen Sprachen (1878) és Die primitive Kultur des turko-tatarischen Volkes (1879); Bárczy G., Magyar szófejtő szótár (1941).
« 1. EMBERFAJTÁK KEZDŐLAP ŐSEMBEREK – ŐSMAGYAROK IRODALOM
3. FAJTÁK OSZLÁSA, NÉPEK VÁNDORLÁSA. »



Hóman Bálint munkái
http://mek.niif.hu/07100/07139/html/0011/0007/0003-40e.html[2021. 06. 19. 16:38:41]
« 2. ŐSMŰVELTSÉG KEZDŐLAP ŐSEMBEREK – ŐSMAGYAROK IRODALOM
4. A MAGYAROK EREDETE ÉS ŐSHAZÁJA. »
3. FAJTÁK OSZLÁSA, NÉPEK VÁNDORLÁSA.
Az ősfajták és első terjeszkedésükre vö. az 1. fejezethez adott jegyzetekben mondottakat. Az őskori helyváltoztatások lassú üteme és szivárgó jellege önként következik az életformák és az anyagi műveltség kezdetleges szinvonalából, a vándorlások nyugat-keleti és dél-északi iránya a természeti viszonyoknak éghajlatnak, tenyészetnek, talajminőségnek, stb. – a jég olvadása és az elsivatagosodás nyomán bekövetkezett változásaiból. De ezt bizonyítja az embertani és régészeti leletek topográfiája s a keleti és északi peremvidékre szorult ősnépek földrajzi elhelyezkedése is. Vö. Kozlowski, Die aeltere Steinzeit in Polen, Die Eiszeit (1924), és Hillebrand Jenő, „Magyarország őskora” (Arch. Hung., XVII, 1935), megállapításait.
A földközi-tengeri fajtának s a jég visszahúzódása nyomán észak felé húzódó északi-tengeri fajtának az első szétszóródása után birtokolt európai őshazáját illetően ma már nem igen támadhat véleményeltérés. Az embertani és nyelvi kapcsolatok alapján azonban azt is bizonyítva látom, hogy a kontinentális és tengermelléki ősfajták valamikor az északi-tengeri fajta, vagyis az indogermán ősnép szomszédságában éltek Nyugat-Európában, majd az Alpesektől és Kárpátoktól északra eső területen is. Egyes ágazataik azután innét költöztek keletre és északkeletre; mégsem az ázsiai magashegységek vidékére költözött euráziai-fajta török ősnép és az északi-tengeri fajta árja ősnép az ő keletre költözésükkel egyidőben nyugat- és északnyugat felé terjeszkedő sárgabőrű mongolfajta népekkel találkozott.
A fajtáknak és népeknek ez az európai fajták dél-északi és nyugat-keleti irányú vándorlásaiból önként és logikusan következő, természetes elhelyezkedési rendje a Kr. e. 2. ezredévben bomlott meg, amikor a népszaporodás s a természeti viszonyok és műveltségi állapotok változása nyomán megkezdődött az északi és keleti népek délre és nyugatra vándorlása. Ennek a történeti folyamatnak – a nyugat-európai görög-latin-kelta s az eurázsiai árja, trák illir és a hun-germán-szláv népvándorlásoknak – az ismertetésében a történeti kézikönyvekből közismert ténymegállapításokat foglaltam össze. Vö. Hóman, Magyar történet, I. (629–632 1.) idézett műveket. A magyar őstörténet szempontjából nagyfontosságú kimméri-géta, és szkíta-szarmata vándorlások tekintetében azonban kénytelen voltam az eredeti forrásokhoz visszatérni s ezek értékelésében és értelmezésében – a régészeti emlékek tanúságát is felhasználva – többhelyt eltértem az eddigi felfogástól. E tekintetben az eredeti források – Ariszteasz, Hekataiosz, Hérodotosz, Sztrabon és más írók – részben csak töredékesen korunkra jutott adatainak a régészeti emlékekből meríthető tanulságoknak s a legújabb kutatások eredményeinek a mérlegelése alapján mégis több kérdésben el kellett térnem az eddigi felfogástól. A pontusi síkság praeszkita kimméri-géta lakosságára és annak lovasnomád kultúrájára főleg Tallgren alapvető régészeti kutatásai derítettek világot. Vö. A.M. Tallgren–Max Ebert, „Südrussland” (Ebert Reallexikon, XIII). északkeleti és északnyugati csoportjukról V. Smoline, „La nécropole d’Abachevo” (Eurasia Septemtrionalia Antiqua, I. 1926); Tallgren, „Permian Studies” (Eurasia Septemtrionalia Antiqua, III. 1928), Die Kupfer- und Bronzezeit in Ost- und Nordrussland (1911), stb. E népek fajtajellegétől az egykori szállásföldjükön talált s az oda később beköltözött szkíta-szarmata és török népek fajképében is felismerhető előázsiai-dinári jellegű fajtaelemek s a magyar nyelv korai kaukázusi jövevényszavai tanúskodnak. A praeszkíta, „masszageta” és „thysszageta” nevek helyes értelmezéséhez ld. P. Kretschmer, „Zum Balkanskythischen” (Glotta, XXIV., 1936); ugyanő a „Tanaisz” és más „dan-don-dun” (folyó) összetételű folyónevek szkíta eredetéről. Új az a megállapításom, hogy e név eredetileg csak a Volga majd az összefüggőnek vélt Volga-Kubán neve volt és csak később – a szkíták nyugatra vándorlása után – szállt át a Donra. A kimmérigéta népcsoport legnyugatibb ágazatára vö. Gallus Sándor–Horváth Tibor, A legrégibb lovasnép Magyarországon (Diss. Pannon., II. 9, 1939).
Hérodotosz és a korábbi görög írók – különösen Ariszteasz – homályosnak tetsző adatainak értelmezésében jó hasznát vettem az újabban oktalanul mellőzött W. Tomaschek Kritik der seltesten Nachrichten über den skythischen Norden (Wiener Akad. Sitzugsberichte, 116–117 Bd., 1888–1889) magyarázatainak. Nem fogadhatom el azt az újabban felmerült feltevést, mintha az Ariszteasz elbeszéléséből Hekataiosz és Hérodotosz közvetítésével a későbbi görög irodalomba is átment felsorolásban szereplő népekét észak felé haladva a Volga



Hóman Bálint munkái
http://mek.niif.hu/07100/07139/html/0011/0007/0003-40e.html[2021. 06. 19. 16:38:41]
Don közén kellene keresnünk és a Rifaei-hegységet az Urallal azonosítanunk. Ha feltesszük, hogy a lydiai Prokonnezoszi Ariszteasz a Kaukázuson át vezető úton jutott el a Pontus keleti partján élő kimmériekhez s innét a Don vagy Volga mentén a szkítákhoz, Hermann, „Issedon” (Pauly-Wissowa, Realencikl. IX) felfogásához kell csatlakoznunk, mely szerint a szkítákkal szomszédos isszedonok valahol az Ob és Irtisz közén laktak. Ha viszont feltesszük hogy a lyd–méd háború idején – s tán épp a méd földre tört szkítákkal összeköttetést kereső királya megbízásából – utazott ezekhez a szkítákhoz, Tomaschekhez csatlakozva, valahol a Tarim-medence vagy a Turáni-alfölld vidékén kell hazájukat keresnünk. Rifaei-hegyek alatt, mindkét feltevés szerint, az Altáj-hegységet kell értenünk. Az itt lakó „aranyőrző griffek” mondája hagyhatott nyomot az Altáj vidékéről nyugatra jött népek díszítő művészetén. A hegyeken túl az Okeánoszig tanyázó hyperboreusok csak a palaeeurópai-fajta szibériai őslakókkal, a hegyen innét az isszedonok szomszédságában élő arimaszpok az altáji török-mongol népekkel azonosíthatók. Más útvonalon ugyanerre a vidékre vezetnek bennünket Hérodotosz másik forrásának, a görög és szkíta kereskedőknek az értesítései. Ezek a Don és Volga mentén vezető kereskedelmi úton jutottak el a FelsőDon és Közép-Volga vidékén – a nomád szkíták északkeleti s a szarmaták északi szomszédságában – lakó „feketesubás” géta, „vudinus” permi thysszageta, jürk népekhez, majd keletnek fordulva, a Szamara-Ural menti úton az Ob vidéki szkítákhoz s az Altáj tövében lakó mongol argimpaiokhoz, akiken túl a nagy hegységben a griffekhez hasonló mesés kecskelábú nép s a hegyeken túl a hétalvók népe – Ariszteasz hyperboreusai – laknak. Az a feltevés, hogy az isszedonok az argimpaiokkal átellenben laknának, kétségkívül a két különböző korbeli forrását egyeztető Hérodotosz hozzátoldása, hiszen az ő idejében a szkítákat nyugatra űző isszedonok – valószínű Hérodotosz szarmatái – már nem laktak korábbi hazájukban.
A görög világkép kialakulásáról legjobb összefoglalást ad J. Junge, Saka-Studien, 1939, c. művében, hol jó áttekintést kapunk a szkíta-szarmata vándorlásokról is. Vö. még A. Berthelot, L’Asie centrale et sud-orientales d’ aprés Ptolemée, 1930; Harmatta János, Quellenstudien zu den Skythika des Herodot, 1941. A szkíta kérdés gazdag irodalmát Id. Rostovzev, Skythen und der Bosporos, 1931, c. műve függelékében.
« 2. ŐSMŰVELTSÉG KEZDŐLAP ŐSEMBEREK – ŐSMAGYAROK IRODALOM
4. A MAGYAROK EREDETE ÉS ŐSHAZÁJA. »



Hóman Bálint munkái
http://mek.niif.hu/07100/07139/html/0011/0007/0004-40f.html[2021. 06. 19. 16:38:52]
« 3. FAJTÁK OSZLÁSA, NÉPEK VÁNDORLÁSA.
KEZDŐLAP
ŐSEMBEREK – ŐSMAGYAROK IRODALOM
5. AZ ŐSMAGYAROK VÁNDORLÁSAI ÉS RÉGI ÉLETTÁRSAI. »
4. A MAGYAROK EREDETE ÉS ŐSHAZÁJA.
Az eredet és őshaza kérdésében elfoglalt régebbi álláspontomat s az irodalmat ld. Hóman Bálint, Magyar történet I. (7. kiadás, 1943) és Szent István (1938). Az azóta megjelent számos könyv és tanulmány közül összefoglaló természetűek: Zichy István, Magyar őstörténet (1939); A magyarok őstörténete, szerkesztette Ligeti Lajos (1943); Moór Elemér, A magyar őstörténet főproblémái (1943); Szentmiklósy Lajos, Magyar őstörténet (1942). Bár felfogásom egyikük álláspontját sem fedi, mindegyiknél találtam felhasználható adatokat és megállapításokat.
A nyelvtudomány már a faji kérdésben is leszámolt az egész finnugorság és a szamojédek közös eredetét és eredeti egyfajúságát vitató orthodox nyelvészek felfogásával. A „finnugor” és „urali” nyelven beszélő népek anthropológiai vizsgálatának eredményei alapján Wiklund, Finnougrier c. művében négy csoportot különböztet meg: a finnt, lappot, vogul-osztjákot és szamojédet. Setaelae, Suomensukuisten kansojen esihistoria (Maailmanhistoria, I.) is eredetileg idegenfajta népnek tartja a lapp-vogul-osztják-szamojéd népeket. E nyomon halad Zsirai is – az ő szavait idézem a szövegben – Finnugor rokonságunk (1937), c. művében, de mivel a mai állapotot jellemezvén a későbbi beolvadásokat is figyelembe veszi, a finn csoporton belül megkülönbözteti a finneket, magyarokat s a volgai-permi csoportot. Abban mind megegyeznek, hogy az ősidőkben is legalább két esetleg három – fajtaelemet kell a finnugorság körébe feltételeznünk; a kelet-európait vagy finn-magyart és a palaeeurópait vagy lapp-vogul-osztják-szamojédet, mely utóbbi csoportban a lapponid-fajta a kontinentális ősfajta eredeti jellegeit őrizte meg a szibirid fajta vogul-osztják-szamojéd népeken a későbbi kelet-európai, euráziai, sőt mongol beütés nyomai is felismerhetők.
A magyar fajkérdésről Méhely, Gáspár, Bartucz, Doros, Rostóczy már idézett művein kívül Id. Méhely Lajos, „Si tacuisses” (A Cél, 1944); Bartucz, A magyarság antropológiája (1943); Rostóczy, Tájékoztató a m. kir. honvédorvosok által végzett fajkutatások eredményeiről (1942); és Beszámoló a leventék első rendszeres orvosi vizsgálatának eredményeiről (1942); Nemeskéri János, „Az embertan és a magyar őstörténet” (A magyarság őstörténete, szerk. Ligeti Lajos, 1943); Malán Mihály, „Erdélyi magyarok és románok embertana” (Magyar Történettudományi Intézet Évkönyve, 1943). Darányi Gyula és Apor László vizsgálatairól csak az előzetes tájékoztató jelent meg (Egyedül Vagyunk, 1944). Malán eredményeinek értékelésénél nem szabad figyelmen kívül hagynunk azt, hogy az összegezésben a román Facaoaru adatait is felhasználja, aki – talán politikai célzattal – a kelet-európai elemek jórészét az északiak és alpesiek, a turániakat pedig az alpesiek közé sorolta. Ebbe a tévedésbe – úgy látom – azoknak a német tudósoknak a példájára, akik az ázsiai szkíták közt alpesi elemeket vélnek felismerni, maga Malán is beleesett mikor a csíkmegyei Szentegyházason 30% kelet-európai mellett csak 5% turánit, viszont 14% alpesit mutat ki. Ugyanezt a hibaforrást látom a Darányi–Apor féle vizsgálatnál is, bár ott az emberanyag speciálisan értelmiségi jellege is – egyetemi hallgatókról lévén szó okozhat eltolódást az értelmiségünkben sűrűbben előforduló északi, alpesi, földközi és sémi fajták javára s a dinári-szláv elem rovására. Rostóczyék vizsgálataiban egy eddig közelebbről „meghatározatlan vegyes fajta” szerepel, amely adattal egyelőre nem tudunk mit kezdeni. Ha a hibaforrásokat kiküszöböljük, a számok egyébként meglepően egyeznek.
Fajták: Méhely Bartucz Darányi–Apor Rostóczy Doros Nemeskéri Malán 1. 2. Kelet-európai 35 20 28,1 27,2 25 25 23,6 30 Turáni 25 30 18 19,8 35 25 20,7 5 EGYÜTT 60 50 46,1 47 60 50 44,3 35 Taurid – – 5 1 1,1 3 8 – – – Dinári – – 20 12,4 24,4 15 20 – – – EGYÜTT – – 25 13,4 25,5 18 28 0,5 16 Ősi elem – – 75% 59,5% 72,5% 78% 78% 44,8% 51%



Hóman Bálint munkái
http://mek.niif.hu/07100/07139/html/0011/0007/0004-40f.html[2021. 06. 19. 16:38:52]
Alpesi – – 15 19 5 10 10 5,4 14 Mongolid – – 5 2,7 1,1 7 4 2,7 8 Egyéb – – 5 18,8 21,4 5 8 47,1 27 EGYÜTT – – 25% 40,5% 27,5% 22% 22% 55,2% 49%
Ha Malán alpesi és bizonytalannak minősített tipusait és Darányi–Apor szerfelett magasnak tetsző alpesi arányszámát s az ezekben rejlő hibaforrást figyelembe vesszük, a három ősi fajta arányszámát legalább 75%-ra kell tennünk a nemzettestben. Feltűnő csak az elő-ázsiai (taurid) fajta alacsony arányszáma. Nyilvánvaló azonban, hogy az ősi elő-ázsiai elemek ivadékainak egy része a turáni, más részük a dinári fajtaelemek közt keresendők. Az elő-ázsiai és turáni keveredés már a honfoglalók testi maradványain is kimutatható. Másfelől bizonyos, hogy az ősmagyar fajképben a tengermelléki ősfajta elő-ázsiai ágazatának a dináritól még sokkal kevésbé differenciálódott tipusa szerepel, mely még nem ment keresztül az elő-ázsiai és kisázsiai rokonainál felismerhető mediterránorientális keveredésen.
A magyar nyelv finnugor eredetére Zsirai Miklósnak a szövegben idézett művén kívül vö. Szinnyei József, Magyar nyelvhasonlítás (7. kiadás, 1927); Zsirai Miklós, „A magyarság eredete” (A magyarság őstörténete, szerk. Ligeti Lajos, 1943); Pápay József, A magyar nyelvhasonlítás története (M. Nyelv. Kk., I., 4., 1922); Hóman, Magyar történet, I. (7. kiadás, 1943); továbbá Melich-Gombócz és Bárczy idézett szótárai. Az emberiség, illetőleg az európai fajták ősnyelvéből s az indogermán-finnugor életközösség korából származó szavakra vonatkozólag vö. a 2. fejezetben mondottakat, továbbá Anderson és Trombetti ott idézett műveit, Zsirai idézett művének bevezetését az indogermán és török kapcsolatokról, A. Sauvageot, Recherches sur le vocabulaire des langues ouralo-altaiques, 1929 s a magyar nyelv altáji-török eredetét vitató kutatók elsősorban Vámbéry – szóegyeztetéseit. A többi finnugor nyelvekben ismeretlen magyar-permi szóegyezésekről ld. Zsirai idézett műveit és Györke József barátom szóbeli közléseit. Az ún. ugor korszakból, helyesebben a magyar-vogul-osztják-szamojéd élet- és nyelvközösség korából való nyelvi jelenségek s a szamojéd-finnugor kapcsolatok újszerű megítéléséhez az ún. „obi-ugor” és szamojéd népek idegen fajiságának megállapítása után szükségképpen kellett eljutnom. Felfogásomban megerősített Györkének a sohasem létezett „urali ősnép és ősnyelv” elméletével szembehelyezkedő ama megállapítása, hogy a szamojéd nyelv voltaképpen éppen olyan finnugor nyelv, mint a vogul-osztják, csupán korábban vált ki a finnugor életközösségből, valamint a finnpermiből hiányzó magyar-szamojéd, illetőleg magyar-ugor-szamojéd nyelvszerkezeti és szókészleti egyezésekre vonatkozó kutatásainak értékes eredményei. Vö. Györke József, Az igeidő, 1941; „Volt-e a magyarban u-ü praeteritum-képző?” (Nyelvtudományi Közlemények, 1941); „Adalékok a szamojéd igeidőalakok kérdéséhez” (U. ott); Die Wortbidungslehre des Uralischen, 1935; Tő, képző, rag, 1943; és számos szóbeli közlései. A finnugor-szamojéd kapcsolatok kérdésére a finnugor összehasonlító nyelvészeti irodalom idevonatkozó termékei közül csak Némethné Sebestyén Irén, Az urali nyelvek halnevei (1935);
Fák és fás helyek régi nevei az uráli nyelvekben (1943) és Hannes Sköld, „Indo-uralisch” (Finnisch-ugrische Forschungen, XVIII., 1927) című értékes dolgozatait említem, bár az urali ősnyelvet illető felfogásukat nem osztom. A finnugor és szamojéd nyelvekben egyaránt meglévő árja (iráni) kölcsönszavakból csak annyit következtethetünk, hogy a finnugor-szamojéd élet- és nyelvközösség korában ezek a szavak már átjöttek a finnugor, avagy már a finn-magyar nyelvbe. Az északi táj állat- és növényvilágával s a palaeeurópai népek halász ősfoglalkozásával összefüggő nevek pedig nyilván ez utóbbi népelem régi nyelvéből maradtak fenn nyelvváltás után is az immár „finnugor” lapp-vogul-szamojéd nyelvekben a finn-magyar népek előtt ismeretlen északi fogalmak jelzésére s e nyelvekből mentek át a finn-magyarság később északra költözött ágazatainak – a lappból a nyugati-finneknek, az ugor-szamojédból a permiek – nyelvébe. Ezért hiányoznak a déli – volgai és magyar nyelvekből – s ezért találunk egészen meglepő egyezéseket a nyugati-finn és szamojéd nyelvek közt is, míg az ősrokonságot bizonyító szerkezeti egyezések teljesen hiányoznak.
Nyelvünk ősi jövevényszavai közül eddig legmostohább elbánásban az ún. kaukázusi vagy jáfetita nyelvekből jött szavaink részesültek, mert a nyelvtudósok nem ismervén az Ural vidéki magyarság, sőt már a finn-magyarság kimméri-géta kapcsolatait, nem tudták elképzelni, miképpen juthattak volna a magyar s vele együtt a vogulosztják, sőt a szamojéd nyelvbe is ily eredetű szavak. A finn-magyar őshaza és a későbbi urali magyar haza déli szomszédságában élt kimméri-géta népek ottani tartózkodásának a bebizonyultával ez az akadály elhárult, sőt arra



Hóman Bálint munkái
http://mek.niif.hu/07100/07139/html/0011/0007/0004-40f.html[2021. 06. 19. 16:38:52]
is kínálkozik lehetőség, hogy eddig ismeretlen eredetűnek vélt szavaink egy igen tekintélyes csoportjának eredetére is világosságot deríthessünk. Idevonatkozó, de egyelőre csak szerény kezdeményezésnek tekinthető megállapításaimhoz jól használhattam Munkácsi Bernát, Árja és kaukázusi elemek a finn-magyar nyelvekben (1901), c. alapvető munkáját és James B. Nies, Ur Dynasty Tablets (1919), szójegyzékét. Sajnos a sumir nyelvi kapcsolatok vizsgálatát a nyelvtudósok az imént jelzett okból műkedvelőknek engedték át, pedig ezúton még messzemenő eredményekhez juthatunk nemcsak a magyar nyelv kaukázusi jövevényszavait, hanem általában a kimméri-géta nyelv megismerését illetőleg is. Vö. még Fritz Hommel, Ethnologie und Geographie des Alten Orients (1926). E problémakör tisztázása felé jelentős kezdeményező lépéseket tett Mészáros Gyula újabb történet- és nyelvtudományi irodalmunk ún. „török iránya” ellen hadakozó tanulmányaiban: „Hunok és magyarok” (Népünk és Nyelvünk, VIII); Keleteurópai néptöredékek – Chattiak és skythák (1938); „Altörök nép és személynevek” (Népünk és Nyelvünk, XI. pótfüzet). Ugyanez irányban halad Moór Elemér alább idézett tanulmányaiban. Tőle származik az ismeretlen eredetű ősi szavainkról szóló idézetem. A bolgár-török és türkkazár, valamint szláv jövevényszavakra vö. Hóman, Magyar történet I. (1943), idézett irodalmát, elsősorban Gombócz Zoltán, Melich János és Németh Gyula könyveit és tanulmányait, továbbá a Magyar Nyelv és más folyóiratok újabb évfolyamait, Gombócz-Melich és Bárczy idézett szótárait.
A finn-magyar őshaza helyének meghatározásában új útra tértem. Indokaimat a bevezetésben mondottam el. Itt csupán azt emelem ki, hogy az állítólagos „urali őshazára” annyira jellemzőnek vélt életföldrajzi jelenségeket kifejező ősi szavak ezirányban semmit sem mondanak, mert az egész orosz erdővidéken feltalálhatók. Semmi sem állt tehát útjában annak, hogy a finn-magyar népek történet előtti és újabb nyugat-keleti irányú vándorlásaiból s a régészeti anyagból önként jövő következtetéseket levonva, az őshazát a Felső-Dnyeper-Oka-Felső-Volga közére, az indogermán-finnugor életközösség szinhelyét pedig e tájtól nyugatra helyezzem. Az őshaza s az itteni kimmérigéta kapcsolatok kérdésében egyébként Hérodotosz egy szűkszavú adatáról nem szólva, főleg az újabb régészeti kutatásokra támaszkodtam. A leletanyag csoportosítása és osztályozása tekintetében Tallgren után indulok, de a csoportok értelmezésében – a finn-magyar és palaeeurópai népek eredeti különállása bebizonyulván – eltérek tőle és az eddig általánosan elfogadott feltevésekkel szemben a primitívebb őskultúrát a finnugorság helyett e táj palaeeurópaí őslakóival, az árja elemeknek tulajdonított magasabb színvonalú kőkultúrát a finn-magyar néppel hozom kapcsolatba. Vö. A.M. Tallgren, „Geschichte der antiquarischen Forschung in Finnland” (Eurasia Septemtriomalis Antiqus, X., 1936);
„Archeological Studies in Soviet Russia” (U.o. 1936); „Les provinces culturelles finnoises de l’age récent de fer dans la Russie du Nord” (U.o. 1928); Die Kupfer – und Bronzezeit in Ost und Nordrussland (1911): „L’époque dite d’Ananjino dans la Russie orientale” (Zeitschrift d. Finn. Alterthumsges., 1919); V. Smoline, „La nécropole d’ Abachevo” (ESA, I., 1926); N.N. Bortvin, „Verkhny-Kizil Fund.” (U.o. III., 1928), s e tartalmas finn folyóirat más tanulmányait. A kimméri és szkíta leletekről és összefüggéseikről, A.M. Tallgren–M. Ebert, „Südrussland” (Ebert, Reallexikon, XIII.).
« 3. FAJTÁK OSZLÁSA, NÉPEK VÁNDORLÁSA.
KEZDŐLAP
ŐSEMBEREK – ŐSMAGYAROK IRODALOM
5. AZ ŐSMAGYAROK VÁNDORLÁSAI ÉS RÉGI ÉLETTÁRSAI. »



Hóman Bálint munkái
http://mek.niif.hu/07100/07139/html/0011/0007/0005-410.html[2021. 06. 19. 16:39:04]
« 4. A MAGYAROK EREDETE ÉS ŐSHAZÁJA.
KEZDŐLAP
ŐSEMBEREK – ŐSMAGYAROK IRODALOM
5. AZ ŐSMAGYAROK VÁNDORLÁSAI ÉS RÉGI ÉLETTÁRSAI.
A finn-magyar őshazában finn-permi rokonaitól elvált s a vogul-osztják-szamojéd népcsoporttal együtt, illetőleg azokat maga előtt tólva, keletre költözött magyar ősnép Ural vidéki hazájáról két feltevés áll szemben az irodalomban, melyeket legutóbb Ligeti Lajos, „Az urali magyar őshaza”, (A magyarok őstörténete, 1943) és Moór Elemér, „A magyar őstörténet főproblémái” (Szegedi Múzeumi kiadványok, I. 12., 1943) fejtettek ki. Előbbi a Marquart, Viklund, Zichy, Németh tanítás nyomán – amit magam is elfogadtam – az Ural hegység két oldalára helyezi azt, a Tobol–Irtisz közén keresve azt a tájat, ahol a magyarok elei a bolgár-török népekkel érintkezésbe juthattak. Utóbbi Vasmer, Kannisto, Tallgren felfogásához csatlakozva az Uralon innét, a SzamaraVolga–Káma–Bjelája közére redukálja az őshaza területét és kétségbe vonja a magyarok és bolgárok vagy más török népek korai érintkezését. Egyben azonban mind-e kutatók megegyeznek: az utóbbi tájon Kr.e. 600 és 200 közt virágzó s – a magyarok vagy a velük együttélő ugor elemek révén – a szibériai területre is átsugárzó ananjinoi-bronzkultúrát az ősmagyaroknak tulajdonítják. Ugyan-e vidékre utalnak Vasmer, „Die alten Bevölkerungsverhaeltnisse Russlands im Lichte der Sprachforschung” (Preuss. Akad. Vortraege u. Schriften, 5., 1941) és Kannisto, „Über die früheren Wohngebiete der Wogulen” (Finnisch-ugrische Forschungen, XVIII., 1927) helynévkutatásainak a magyarokkal északon szomszédos vogulok régi hazájára vonatkozó eredményei. Ezekből a ténymegállapításokból kiindulva kell a magyar ősök idejutásának valószínű időpontját és körülményeit megállapítanunk. A kérdés szorosan összefügg a finn-magyar, illetőleg már finnugor népek szétszóródásának problémájával.
A finnugor vándorlások folyamatának egy mozzanatát Hérodotosz örökítette meg s az ő nagy művének a szövegben szószerint idézett fejezete tájékoztat a mai Oroszország Kr.e. 5. századi néprajzi viszonyairól is. Adatainak értelmezésében – mutatis mutandis – Tomaschek idézett műve volt hasznomra. (ő sem vette azonban észre, hogy a Hérodotosznak adatokat szolgáltató utazó kereskedők nem minden északi néppel érintkeztek; ezért azonosította az „androfágokat” a lappok helyett a finnekkel, a „melanchlainokat” és „thysszegetákat”, a két kimméri-géta népet a volgai ősnéppel s a vogulokkal s ezért feledkezett meg a szlávok szomszédságában lakó „budin” vagyis nyugati-finn, helyesebben még finn-volgai népről. Az eredeti forráshoz visszatérve, meg kell állapítanom, hogy Hérodotosznak a Pontus–Tanaisz(Kubán)–Káspi-tenger–Araxesz vonalon túl lakó, tehát az akkori felfogás szerint „európai” mai meghatározás szerint „eurázsiai” népekről nem egy forrás alapján beszél. A kimméri-szkíta-isszedon-arimaszp-griffhyperboreus népekről a kis-ázsiai Lydiából, a Pontus déli partjaira költözött kimmériek szomszédságából a lyd királlyal ellenséges Médiába tört szkíták földjén át a Tarimmedencében lakó isszedonokhoz utazó 7. századi Ariszteasztól értesült. A szkítákat keletről támadó masszagetákról, „akiket némelyek szkíta népnek tartanak”, a pontusi szkíták elbeszéléséből tudta meg, hogy valamikor velük ellenséges lábon álló nép voltak. E tudósítás Ariszteasznál is korábbi állapotot rögzít le. A Dnyeszter-Dnyeper vidéki földműves szkítákról szóló tudósítás a folyóvölgyeken északnyugati irányban a neurusszlávokhoz és a Dnyeper balparti földműves szkítákhoz járó utazó-kereskedőktől származik, akik a szlávoktól északkeletre lakó finn-volgai vagy „ud” népet s a nagy pusztaságon – a Pripjet-mocsarak vidékén – túl messze északra lakó s állítólag „emberevő” lappokat csak hallomásból ismerték. Innét származik az ud vagy ud népnév szlávos „vudin” alakja és Hérodotosznak az a tévedése, hogy a nyugati vudinokat azonosnak véli a keleti vudinokkal, az amazoktól már elszakadt permi néppel. A másik kereskedelmi út a Don–Oka–Volga–SzamaraUral mentén vezetett északra majd keletre, ebből ágazott el a Volga-kanyartól észak felé a Káma-Bjelája mentén s az Ural hágóin át Szibériába vezető útvonal, mely főleg a volgai bolgárok odatelepedése után jött forgalomba, bár bizonyára előbb is járták. Hérodotosz melanchlain, gelonoszi, vudin, thysszageta, türk népeit tehát ebben a sorrendben a Felső-Dontól és Okától a Volga és Szamara mentén az Ural-hegységig és az Ural-folyó felső folyásáig terjedő területen kell keresnünk. Azonosításuk indokait a szövegben adom elő. Meg kell azonban jegyeznem, hogy ha a kereskedők a Káma-Bjelája menti északi útvonalon jártak volna s nem a Szamara és Ural mentén, az a lehetőség sincs teljesen kizárva, hogy a „thysszageták különleges vadász népe alatt” a Hérodotosz idejében már türk-urg néven szereplő régi thysszageták hazájának északi szomszédságában élő vogul-osztják



Hóman Bálint munkái
http://mek.niif.hu/07100/07139/html/0011/0007/0005-410.html[2021. 06. 19. 16:39:04]
ősöket kell értenünk. Mivel azonban ugyan-e kereskedők szerint az Ural, Iljek, Irtisz és Volga a thysszageták földjéről jönnek, ennek a feltevésnek nem sok valószínűsége van. A vogulok és osztjákok semmi esetre sem kereshetők az Ural déli kiágazásai körül elterülő ligetes steppén.
A mons és por népnevek értelmére és a róluk szóló hagyomány művelődéstörténeti jelentőségére vö. W. Steinitz, „Totemismus bei den Ostjaken in Siberien” (Ethnos, 1938). A szamojédekről értékes megfigyelések vannak Donner, Bei den Samojeden in Siberien (1926) című tanulmányában.
Az ananjinoi bronzkultúrában ma már általában az Ural vidéki magyarok műveltségének maradványát látják; vö. Wiklund, Tallgren, Zichy, Hóman, Moór, Ligeti idézett műveit. E kultúrának a kései vogul-osztják kultúrában fennmaradt elemeiről, Id. J.J. Arne, Barsoff Gorodok (1935).
Az urg vagy urgur népekre vonatkozó történeti adatokat ld. Sztrabonnál s az 5–6. századi bizánci és keleti íróknál; vö. Hóman, idézett mű irodalmi jegyzeteit. Kimméri-géta jellegükről, valamint nyelvünk kaukázusi kapcsolatairól és lovasnomád kultúránk eredetéről, valamint a szavirok árja alán fajiságáról Mészáros és Moór idézett munkáiban találtam jó megállapításokat. Ezek alapján adtam fel korábbi, a szavírok török fajiságát illető álláspontomat. Történetükre és a Kuma vidéki magyarokra vö. fentebb idézett két művemet és Bendefy László minden lelkes túlzása s a lesújtó szakirodalmi kritikák ellenére is – érdekes könyvének több helyes megállapítását.
Az unurgur-onogur fejlődés magyarázatában s a régi urgur nevek értelmezésében új úton járok. Így tudtam áthidalni az egyaránt helyes úton járó Moór és Németh kaukázusi és török magyarázatai közt fennálló ellentétet. Az unurgur-baskir kérdéshez idézett műveimen s az ott idézett irodalmon felül vö. Czeglédy Károly, „Magna Hungaria” (Századok, 1943) és „Keleten maradt magyar töredékek” (A magyarság őstörténete, szerk. Ligeti Lajos, 1943), hol a Baskirföld helyes földrajzi helyzetét is megállapítja. A magyar-hun-bolgár-onogur-kazár kapcsolatokra, valamint a kaukázusi és pontusi magyar hazákra vonatkozólag idézett művemen s az ott idézett irodalmon kívül ld. Moravcsik Gyula, Byzantinoturcica, I. Die byzantinische Quellen der Geschichte der Türkvölker, 1942 s „A honfoglalás előtti magyarság és kereszténység” (Szent István Emlékkönyv I., 1938); Halasi-Kun Tibor, „A magyarság kaukázusi története” és Czeglédy Károly, „A magyarság Dél-Oroszországban” (mindkettő A magyarság őstörténete, szerk. Ligeti Lajos, 1943); továbbá Moór Elemér mindezekkel ellentétes felfogású idézett művét.
Ezzel azonban kissé bővebben kell foglalkoznom, mert a bevezetésben a magyar őstörténet terrenumán az utolsó negyedszázadban lábrakapott „neovámbérysta” törökös irányzat apjának a méltóságával engem tisztel meg; a Vámbéry elmélet új forgalombahozatalára „az ösztönzést tulajdonképpen Hóman Bálintnak a nyelvészekhez együttműködésre vonatkozó felszólítása adta meg”. Igaz, hogy az együttműködésre vonatkozó felhívásom gyümölcsöző volt, de az sem tagadható, hogy soha semminő – sem eredeti, sem „némileg modernizált alakban” nem fogadtam el és nem hirdettem Vámbéry Árminnak a magyarok török eredetét hirdető elméletét, sőt inkább maradéktalanul elfogadtam a finnugor eredet és rokonság nyelvtudományi, embertani, régészeti és történeti források együttes tanúságával bizonyított tényét és a bolgár elmélettel is csupán a magyar lovasnomád kultúra kialakulására kerestem elfogadható magyarázatokat. A török-bolgár-magyar kapcsolatok kérdésében eddig elfoglalt álláspontom megváltoztatásában sem a szerző „antivámbérista” műve ösztönöz.
A szövegben már elmondottam, mi késztetett annak idején másokkal együtt és egyidőben a török-bolgár és magyar érintkezések jelentőségének túlbecsülésére és igen korai időbe helyezésére. Elmondottam azt is, hogy az embertani, régészeti kutatás újabb eredményeinek s a magyar nyelv kaukázusi elemeinek, másfelől a török-bolgár népek nyugatra költözésére vonatkozó adatoknak a mérlegelésével miképpen jutottam el – más úton, mint Moór a kimméri-géta-magyar kapcsolatok alapvető jelentőségének és műveltségalakító hatásának s a bolgár–magyar kapcsolatok jóval későbbi és csekélyebb műveltségalakító szerepének a felismeréséhez. E jegyzetekben azt is kiemeltem, hogy Moór szóbanforgó munkájának helytálló megállapításait is értékesítettem. Vannak azonban más megállapításai, melyeket semmiképpen sem tehetek magamévá, sőt el kell utasítanom. A tárgy fontosságára való tekintettel, szükségesnek tartom kiemelni mit tartok érveléséből elfogadhatónak s mit elvetendőnek – noha minden polémiát kerülni igyekszem.
Helyes Moórnak az a megállapítása, hogy:



Hóman Bálint munkái
http://mek.niif.hu/07100/07139/html/0011/0007/0005-410.html[2021. 06. 19. 16:39:04]
1. az urali magyarság nem volt halásznép, hanem vérbeli lovasnomád nép volt;
2. a finnpermi néptől való elválása után valamely délről szomszédságába jött kaukázusi nyelven beszélő nép hatása alatt alakult át erdei népből pusztaivá;
3. az ogur népnév csak később váltotta fel az ősi urgur nevet, mely a törökből nem magyarázható s az eredeti unurgurok, sururgurok, kuturgurok, uturgurok nem lehettek bolgár-törökök;
4. a bolgárok aránylag későn jöttek az urgur népek földjére s a magyarok szomszédságába és semmi hatással sem voltak a magyarok lovasműveltségének a kialakítására, mert ha tartottak is lovat, szarvasmarha- és disznótenyésztő földművesek és prémvadászok voltak;
5. a szavir nem török, hanem árja nép volt, s 5. század előtti hazáját nem Belső-Ázsiában, hanem a Volga vidékén kell keresnünk.
6. a magyarok ősei sohasem laktak Szibéria nyugati mezőségein s őshazájuk az ananjinoi kultúra Uralon inneni területen volt;
7. a magyarság nem lehetett nyelvét vesztett bolgár-török nép. Másfelől semmiképpen sem fogadható el az a feltevése, mintha:
1. az urali magyarság csak a 7. század végén északra költöző bolgárság – lovasnomád a földműves és szarvasmarha tenyésztő nép elől! – húzódott volna a Don–Dnyeper közére s onnét századok múltán az Etelközre, majd a Kárpátmedencébe;
2. a bolgárok az avarok s nem a hunok elől menekülve jöttek volna a Volga és Don vidékére;
3. a magyar nyelven a régi bolgár nyelv hatása alig volna kimutatható s török jövevényszavaink a türk-kazár korból s még későbbi időből, a bessenyő érintkezés korából származnának;
4. a magyarok soha sem laktak volna a Donon túl és az Alsó-Don vidékén és sem a szavirokkal, sem az onogurokkal, sem a hunokkal ne lettek volna kapcsolataik és Magyar hun vagy onogur fejedelem neve se függhetne össze a magyar nép névvel;
5. a magyaroknak ennélfogva ne lehetett volna ősi hun-hagyománya s az azonossági tudat nyugatról kölcsönzött irodalmi elgondolás volna;
6. az onogur-ungr népnevet csak az oroszok alkalmazták az onogurok egykori földjén lakó magyarokra anélkül, hogy a népek közt bárminő összefüggés lett volna;
7. a magyarok „szavar” neve nem azonos a „szavir” népnévvel, de ha azonos volna is, ebből nem lehetne a két nép bárminő történeti kapcsolatára következtetnünk s ne volna nyelv, melyből az ir-ar hangváltozást meg lehetne magyarázni, holott a török nyelvekben az ugyancsak „ember” jelentésű ar szóval képzett népnevekkel találkozunk; ar (votják a tatárban), av-ar, bolg-ar, chaz-ar, tat-ar.
Kár, hogy ez a nagytudású és jószemű kutatónk polemizáló szenvedélyében nem egyszer maró gúnnyal és igaztalan lekicsinyléssel bírált tudós ellenfeleinek – legnagyobb érdemű nyelvtudósainknak – nemcsak tévesnek bizonyult feltevéseit, hanem minden – ha még oly helyes – megállapítását is szörnyű haraggal és irigylendő önbizalommal cáfolja, sokszor tévútra vezetve olvasóját.
A Ligeti Lajos szerkesztésében megjelent legújabb őstörténeti gyűjtőkötet szerzői, akikkel Moór erősen hadakozik műve jegyzeteiben, sok értékes adattal egészítik ki ismereteinket, de a főkérdésekben a régi nyomon járnak; a bolgár-magyar elmélet alapján igyekeznek a vitás pontokat tisztázni. Kár, hogy az embertan és archeológia legújabb eredményeinek az értékesítését elmulasztották. Részleteredményeik közül nem egyet felhasználtam.
« 4. A MAGYAROK EREDETE ÉS ŐSHAZÁJA.
KEZDŐLAP
ŐSEMBEREK – ŐSMAGYAROK



Hóman Bálint munkái
http://mek.niif.hu/07100/07139/html/0011/0007/0005-410.html[2021. 06. 19. 16:39:04]
IRODALOM