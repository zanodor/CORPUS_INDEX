---
master_file: "[[@OrnellaSeminoTanulmanya]]"
---
# Index for Ornella Semino tanulmánya – Őshonosak-e a magyarok a Kárpát-medencében – kurultaj.hu.pdf

kurultaj.hu
Ornella Semino tanulmánya
Őshonosak-e a magyarok a Kárpát
medencében?
11-14 minutes
Az utóbbi években széles körben terjed (bizonyos szervezetek
hatásos propagandájával) az a nézet, hogy a magyarok
őshonosak a Kárpát-medencében. Ornella Semino tanulmányt
írt erről, de ezt a szakemberek (genetikusok, antropológusok)
nem szokták említeni, legfeljebb olyan laikusok mint Darai
Lajos (filozófus), vagy az amúgy is sok „mese elemet”
felvonultató Friedrich Klára – Szakács Gábor piramiskutató
páros.
Általában nem szokták hangsúlyozni, hogy a honfoglalás puszta ténye a
magyar nemzetté válás sajátos vonásaira mutat rá. A legtöbb újkori
európai nemzet történetében ismeretlen a honfoglalás fogalma.
Kialakulásuk általában jóval a nagy népvándorlási hullámok után történik
bonyolult kölcsönhatások és különböző népességek lassú összeolvadása
révén, amelyből az egyes komponenseket igen nehéz különválasztani és
még nehezebb konkrét időponthoz kötni a megjelenésüket illetve
nemzetalakító hatásukat!
Ez nemcsak azt jelenti, hogy a magyar nép egyike a modern Európa első
politikailag szervezett közösségének, hanem azt is, hogy nem szokványos
kérdések sorozata is joggal merül föl a magyarok eredete kapcsán. Honnan
jöttek, melyek voltak vándorlásuk fontosabb állomásai? Hol szakadtak le
esetleg nagyobb magyar tömbök a vándorlás közben? Érkeztek-e esetleg
már korábban magyar nyelvű csoportok a Kárpát-medencébe a
Honfoglalás előtt? És nem mellékesen, hogy hol és mikor alakult ki a
magyar nép?
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
1 of 6 10/15/2020, 7:25 PM



Mivel ez utóbbi kérdések valóban izgalmasak, de nyomasztó
forráshiánnyal kell szembe nézniük a témában kutatóknak, ezért érthető
módon elszaporodtak a különféle, minden alapot nélkülöző, nem egyszer
sértő nézetek Árpádról és a Honfoglalásról.
Írásomban most egy olyan áltudományos (de számos, első hallásra sokszor
hatásos érzelmi effektusra ügyesen rájátszó) nézetet veszünk szemügyre,
amely egyszerre mond ellent az évezredes magyar hagyománynak (és
nemzeti érdeknek is) de legfőképpen a valódi forrásoknak és a
tudománynak.
Az utóbbi években széles körben terjed (bizonyos szervezetek hatásos
propagandájával) az a nézet, (különösen a tudományos híreket nem
követő, mindenben csalódott emberek között) hogy a magyarok őshonosak
a Kárpát-medencében. Legújabban egy olasz kutatónő, Ornella Semino
genetikai kutatási eredményeivel [1] próbálják alátámasztani ezt a
feltevést. A tanok hirdetői szerint a lengyelekben, a magyarokban és az
ukránokban egyaránt igen magas, 60% körüli az aránya az M178-as Y
kromoszómához kötődő markernek. Ez pedig nem mást jelent, mint, hogy
a lengyelek és az ukránok elszlávosodott magyarok, és mi mindig is itt
éltünk a Kárpát-medencében. Az alábbiakban néhány érvet hozok föl ezen
állítás cáfolatául.
1.) A magyar hagyomány összes forrása egybehangzóan a magyarok keleti
származását erősíti meg. A magyar krónikák is erről számolnak be és a
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
2 of 6 10/15/2020, 7:25 PM



magyar királyok legtöbbje keresete a keleten maradt magyar csoportokat
A hagyomány alapján legfeljebb az a kérdés tehető föl, hogy érkeztek-e
magyarok már korábbi migrációs hullámokkal keletről akár a hunokkal,
akár az avarokkal ,onogurokkal illetve hogy részben ezek a
törzsszövetségek összefügghetnek egymással.
2.) A tudósok között komoly viták folynak a magyarok eredetével
kapcsolatban. Azonban akár nyelvészeti, akár antropológiai vagy
bármilyen más tudományos nézőpontból közelítik meg a kérdést, abban
mindenki egyet ért, hogy a magyarok gyökerei az Urálon túli területeken
keresendők.
3.) A kérdéses Semino tanulmány magyarokra vonatkozó része szinte
értékelhetetlen (olyan kevés magyar mintával dolgoztak) és nem is ez volt
a vizsgálat tárgya (valamint a kis számú minta esetén fontos etnikai
hovatartozás sincs kellően megvizsgálva) tehát nem hogy reprezentatív,
hanem inkább indifferens a magyarság eredetével kapcsolatban. Azóta
több hasonló jellegű, de többszörösen nagyobb mintaszámmal dolgozó
vizsgálat is történt a magyar populáción, amely teljesen más arányokat
hozott ki a magyarok genetikai jellemzőivel kapcsolatban. A mai adatok
alapján az M178-as marker aránya legfeljebb 25% körül lehet a magyar
népességben [5].
4.) Ne csodálkozzunk ezen, mivel a Semino tanulmány tárgya nem a
magyar populáció, hanem egy egész Európára kiterjedő neolit migráció
hatása volt. Seminoék összesen 60 magyar mintát dolgoztak fel. Egész
Európában is összesen alig több mint ezret. Azaz kevesebbet, mint
amennyit a négymilliós Horvátországban szükségesnek láttak a horvát
népesség genetikai adatainak a feltérképezésére. Összehasonlításképpen,
Magyarországon egy pártpreferenciát kutató közvélemény kutatás
1200-1300 fős mintától számít reprezentatívnak. A 60 mire lenne elég
(főleg ha egy-két helyről van)?
5.) Az M178-as marker Indiától, Skandináviáig, Mongóliától
Törökországig mindenütt fellelhető. Nagy sűrűséggel megtalálható még
Lengyelország mellett Kirgizisztánban és Tadzsikisztánban, azaz Közép
Ázsia nagy területein és az Altáj vidékén is. Azokon a területeken tehát,
amelyeket a magyar őstörténeti kutatások is kiemelt fontossággal
kezelnek. Viszont nem eme marker révén, mert ez olyan általánosan és
nagy területen elterjedt génváltozat, hogy ebből egy nép kialakulási
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
3 of 6 10/15/2020, 7:25 PM



helyére, de még ősi kapcsolataira nézve is, szinte semmilyen következtetés
nem vonható le.
Csupán jó játék a százalékokkal a laikusok részére. Hiszen ezt a
tanulmányt őstörténeti vonatkozásban a szakemberek (genetikusok,
antropológusok) nem szokták említeni (mert nincs benne semmi ami a
magyar őstörténetet érintené) csak olyan laikusok mint Darai Lajos
(filozófus) vagy az amúgy is sok „mese elemet” felvonultató Friedrich
Klára – Szakács Gábor piramiskutató páros.
6.) További vizsgálatra van szükség annak megállapítására, hogy a magyar
népességben előforduló M178-as markert hordozó népesség pontosan
honnan származik. Önmagában egy 20 ezer éve keletkezett, és Eurázsia
óriási területein elterjedt marker alapján nem lehet semmilyen
következtetést levonni a magyar populáció földrajzi eredetével
kapcsolatban.
7.) Az M178-as marker közel 20 ezer éve keletkezett és máig tart a vita
arról, hogy melyik régióban. A Kárpát-medence azonban nincs még a
lehetséges jelöltek között sem.
8.) Nagy kérdés, hogy szlávosodhattak el a viszonylag nagy lélekszámú
ukránok és a lengyelek, ha eredetileg ők is magyarok voltak. De logikailag
az is vicces, hogyha a Kárpát medencén kívül volt mindenfelé hatalmas
területen a magyarság zöme, akkor miért a Kárpát medence a magyarok
őshazája ? De lássuk a tényeket az ábrándok helyett: Nincs semmilyen
nyelvi, kulturális vagy történelmi bizonyíték, amely akárcsak áttételesen
utalna az ukránok vagy a lengyelek magyar gyökereire. Nincs semmilyen
adat a magyarokról (a Kárpát medencében) mint népről a Honfoglalás
előttről és nincs semmilyen adat a hungarusok-ról (hunokról) a Hunok
megjelenése előttről.
9.) A magyarság embertani jellegeinek a nagyszámú mintákon végzett
(Henkey Gyula antropológus több évtizedes vizsgálatai, amelyek során
több mint 35 ezer !- élő embert vizsgált és mért antropológiai szempontból
és ezzel Európa legnagyobb ilyen jellegű adatgyűjtését vitte véghez)
vizsgálatai nyomán egyértelműen elmondható: a mai magyarságban is,
legnagyobb gyakorisággal a keleti eredetű turanid formakör valamint ezt
követően a pamíri és keleti mediterrán valamint az armenid (kaukázusi)
típusok a leggyakoribbak. Természetesen nem csak ezek vannak jelen, de
ezek a típusok Európa más tájain nagyon alacsony gyakorisággal
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
4 of 6 10/15/2020, 7:25 PM



fordulnak elő (leszámítva a Balkán egyes vidékeit amelyet szintén elért a
keleti népvándorlás hatása – szarmaták, hunok, avarok, bolgár- törökök,
magyarok, besenyők és a kunok betelepedései, illetve később az oszmán
hódítás). A történeti korok csontvázleleteinek szisztematikus, időrendre
bontható elemzése pedig kimutatja, hogy a keletről érkező népességek
genetikai (embertani) hatásai átrajzolták a Kárpát medence embertani
jellegét és ezt a jelleget őrzi alapvetően (több európai jelleggel keveredve
főleg a betelepítések révén) a magyar lakosság máig is.
Konklúzió
Érthetetlen okból (illetve a magyarság identitását kikezdő és mindig
összezavarni akaró erők logikája szerint-nagyon is érthető okból) a
Honfoglalás, és azon belül a honfoglalást lezáró pozsonyi csata nem került
az őt megillető helyre a magyar közgondolkodásban. Két tény is pontosan
érzékelteti ezt az ellentmondásos helyzetet. Egyrészt a Honfoglalás, vagy a
honfoglalást szimbolizáló pozsonyi csata nem állami ünnep. Holott nem
ünnepelhetnénk még az államalapítást sem, ha a pozsonyi csatában nem
véglegesítettük volna a helyünket Európában, a magyarok kiirtására
érkező nyugati hadak ellenében. Másrészt a hét gyászmagyar, az augsburgi
vereség híre messze elhomályosítja a pozsonyi csatáét. Pedig már
Aventius, a középkori bajor krónikás is felismerte, hogy a pozsonyi csata
jelentősége nem mérhető az augsburgiéhoz [6]. Az előbbi Közép-Európa
sorsát évszázadokra eldöntő ütközet volt. Utóbbi egy kalandozó magyar
seregrész veresége (a közel száz sikeres csata mellett).
Árpád művének a súlyát fémjelzi, hogy az első Árpád-házi király által
alapított keresztény, magyar állam Közép-Európa vezetőhatalmává vált bő
500 évre, a mohácsi vereségig; és ezt a vezető szerepét a mongol támadás
kivételével semmilyen katonai támadás nem tudta megingatni. Sőt, ma
már a kínai és perzsa forrásokra támaszkodó legújabb kutatások alapján
árnyaltabban fogalmaznak a történészek a muhi csatával és a tatárjárással
elszenvedett vérveszteség kapcsán is [7].
A mamutvadász magyarokról és Kárpát-medencei őshonosságunkról szóló
áltudományos tanok valójában a magyar államiság alapjait, és a magyar
nemzet egyedi vonásait, történelmét és ősi legendáit kérdőjelezik meg.
Megpróbálva elhomályosítani történelmünk legnagyobb valós alakjait és
az ő tetteiket. Helyette homályos nevesincs „ősnépek”-ről sző meséket,
fantazmákat és egy mindenki boldog, kis közép Európájáról benne a
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
5 of 6 10/15/2020, 7:25 PM



kárpát medencei (titokban mindig itt tengődő) őslakóiról vizionál.
Elég csak egy pillantást vetünk a környező országokban, vagy a távoli brit
szigeteken zajló és lezajlott asszimilációs folyamatokra, hogy lássuk
minden nép kulturális öröksége milyen törékeny. Azok a nemzetek,
amelyek elfordulnak hagyományaiktól, és nem hallgatnak a józan ész
szavára, könnyen felmorzsolódnak az évszázados küzdelmekben és még
könnyebben a modern kor minden nemzeti karaktert egybemosó
globalizmusában. A megmaradásunk egyik alapköve: Merjünk Magyarnak
lenni!
Németh Endre
[1] Semino O, Passarino G, Oefner PJ, Lin AA, Arbuzova S, Beckman LE,
De Benedictis G, Francalacci P, Kouvatsi A, Limborska S, Marcikiae M,
Mika A, Mika B, Primorac D, Santachiara-Benerecetti AS, Cavalli-Sforza
LL, Underhill PA.
The genetic legacy of Paleolithic Homo sapiens sapiens in extant
Europeans: a Y chromosome perspective.
Science 2000 november
[2] Eleink, IX évfolyam, 2. szám (18) Ajbolat Kuskumbajev, A magyar
etnonim
kérdéséhez, közép-ázsiai források alapján.
[3] Fodor István, Magyarország története, Őstörténet és honfoglalás, 42 o.
[4] Croat Med J. 2005 Aug;46(4):502-13.
Review of Croatian genetic heritage as revealed by mitochondrial DNA
and Y chromosomal lineages.
Pericić M, Barać Lauc L, Martinović Klarić I, Janićijević B, Rudan P.
Institute for Anthropological Research, Amruseva 8, 10000 Zagreb,
Croatia.
[5] Antónia Völgyi, Andrea Zalán, Enikı Szvetnik and Horolma Pamjav:
Hungarian
population data based on 11 Y-STR and 49 Y-SNP markers. Forensic
Science
International: Genetics: 2009. 3(2):e27-8..
[6] História 2007 5-6, Pozsonyi csata, 907
[7] B. Szabó János, A tatárjárás
Ornella Semino tanulmánya - Őshonosak-e a magyarok a Kárpát-meden... about:reader?url=http://kurultaj.hu/2012/05/ornella-semino-tanulmanya-...
6 of 6 10/15/2020, 7:25 PM