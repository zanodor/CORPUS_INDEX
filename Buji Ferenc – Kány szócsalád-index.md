---
master_file: "[[@BujiFerencKany]]"
---
# Index for Buji Ferenc – Kány szócsalád.pdf

www.bujiferenc.hu
Buji Ferenc
A KÁNY-SZÓCSALÁD*
A hangok és hangcsoportok jelentéstani és alaktani viszonyának kutatása mind a mai napig nyelvészetünk egyik legmostohábban kezelt területe volt. Miközben egy ilyen jellegű vizsgálat a magyar nyelv belső, fonetiko-szemantikai egységéről, organikus jellegéről tanúskodhatott volna, addig az aktuális vizsgálati tendenciák éppen ellenkező irányba mutatnak: a magyar nyelv finn-„ugor”2 alapré
* Forrás: Magyar Szemle (Budapest), 1996/7–8., p. 732–745. (első rész ), valamint Magyar Szemle (Budapest), 1996/9., p. 900–916. (második rész). 2 Ha valahol, akkor ebben az elnevezésben világosan látszik, hogy nyelvtudományunk rejtett mozgatórugója: minden lehetséges eszközt megragadni a magyar nyelv és nyelviség értékének alászállítására. Itt ugyanis nemcsak egyszerűen arról van szó, hogy a finn-„ugor” népek közül éppen az egyik névadó, nevezetesen az „ugor” nép hiányzik, hanem már maga a szó sem található meg egyetlen finn-„ugor” nyelvben sem, tekintve, hogy az nem finnugor, hanem türk eredetű. Önmagában véve ezt akár még finnugor-ellenes és törökpárti megnyilvánulásként is értelmezhetnénk. Természetesen azonban szó sincs erről. XIX. századi „magyar” nyelvtudományunknak egészen egyszerűen szüksége volt egy olyan átfogó névre, amely a manysi (vogul), a hanti (osztják) és a magyar nyelvet egybefoglalja, s amelyet a nyelvcsalád megnevezésének egyik elemeként (finn-„ugor”) lehet szerepeltetni. Nos, úgy véljük, ezt az „ugor” ágat kézenfekvő lett volna elnevezni a tizennégymilliós magyarságról, hiszen az „ugorság” másik két népe együttesen sem éri el a huszonkilencezret (!) – hogy a magyarság és e két nép kulturális összemérhetetlenségéről ne is szóljunk. Kézenfekvő lett volna, hiszen míg a magyar nyelvet tizennégymillióan beszélik gyakorlatilag nyelvjárások nélkül, addig a néhány ezer ember által beszélt hanti nyelv tizennégy (!) olyan nyelvjárásra oszlik, amelynek beszélői meg sem értik egymást, s egyszerre négy (!) irodalmi nyelve is létezik – vagyis kétséges, hogy egyáltalán hanti nyelvről beszélhetünk-e (az adatok forrása: Hajdú Péter–Domokos Péter, Uráli nyelvrokonaink. Budapest, 1978). S végül kézenfekvő lett volna a magyar nyelvről elnevezni az „ugor” ágat annak fényében, hogy a négy és fél milliós finnség és a vele szemben bő négymilliós rokon nyelvi népek összefoglaló neve is „finn” lett. E magától értetődő lehetőség elfogadása azonban a „finnmagyar”, sőt, horribile dictu, a „magyarfinn” nyelvcsalád elnevezéshez vezethetett volna – hogy ne is említsük a „magyar nyelvcsalád” elnevezést, amely ellen a magyarság jelentős számbeli túlsúlya a finn-„ugor” népek összességével szemben és kiemelkedő történelmi-kultúrtörténeti szerepe miatt senkinek sem lehetett volna kifogása (erre például a „török nyelvek” elnevezés szolgálhatott volna precedensül). Ráadásul a „magyar” elem szerepeltetését a nyelvcsalád szóban forgó ágának megnevezésében még egy nagyon fontos szempont is indokolta volna. Nyelvészeink szerint ugyanis a magyar szó a „vogul” jelentésű vogul manysi szóból ered – vagyis egy „ugor” szóból, mely ilyen módon egyszerre jelölhette volna e nyelvi alcsalád két tagját (a manysi és a magyar nyelvet). Hogy nyelvé



www.bujiferenc.hu
2
tegére különféle – indoeurópai (iráni, alán, szláv, német stb.) és türk (török, bolgár stb.) – jövevényszavak szervetlenül rárakódott szupersztrátuma épül. Egy ilyen általános munkahipotézis – és a belőle fakadó eredmények – természetesen a legkevésbé sem biztosítanak kedvező légkört egy olyan jellegű vizsgálódás számára, amely a magyar nyelv szerves kibontakozásának és belső fonetiko-szemantikai harmóniájának munkahipotézisével dolgozik. A két vizsgálati módszer, megközelítési lehetőség – melyeket minden további nélkül nevezhetünk analitikus és szintetikus módszernek – nemcsak végeredményében, hanem már kiindulópontjában is határozott antagonizmust rejt: az egyes szavak analitikus vizsgálata szükségképpen egy inhomogén és anorganikus nyelvhez vezet, a szintetikus vizsgálatnak azonban megvan az az esélye (sic!), hogy sikertelenné válik, s a vizsgálati munkahipotézisről – vagy éppen prekoncepcióról – kiderül, hogy indokolatlan volt. Véleményünk szerint a két módszer csak együttesen alkalmazható, hiszen kiegészítik egymást. Ám azt is meg kell mondanunk, hogy az analitikus és a szintetikus módszer nem tekinthető egyenrangúnak: amennyiben ugyanis a szintetikus vizsgálat révén sikerül körülhatárolnunk egy fonetiko-szemantikai szócsaládot, azt már csak nagyon indokolt esetben lehet szétszakítani, egyes elemeit ebből, másokat abból a nyelvből származtatni. Az analitikus módszer tehát – úgy tűnik – elkerülhetetlenül vezet egy voltaképpen „szedett-vedett” nyelv feltételezéséhez: hiszen kiindulópontja, munkahipotézise is ez, s mivel nincs kontrollmódszere, gyakorlatilag ellenállás nélküli közegben mozog. De még e módszer alkalmazásában is mutatkoznak olyan pontok, amelyek fölöttébb problematikusak. Ezúttal csupán két ilyen pontra szeretnénk röviden rámutatni. Az egyik ismeretlen eredetű szavaink kérdése. Mindenképpen különös hozzáállásnak kell tartanunk, hogy azokat a szavakat, amelyeket minden próbálkozás ellenére sem képesek nyelvészeink – mint jöve
szeink mégsem ezt a teljesen kézenfekvő elnevezést választották, annak csak két oka lehet: vagy nem bíztak annyira a magyar szó „ugor” eredetében, vagy – s mi erre gondolunk – a név megválasztásában az a cél vezette a kutatókat, hogy a magyar szó semmiképpen ne szerepeljen a nyelvcsalád megnevezésében. S mivel egy „finnhanti” vagy „finnosztyák” elnevezés legfeljebb derültséget keltett volna, ezért arra kényszerültek, hogy a magyar ágnak adjanak valami összefoglaló nevet. Ekkor esett választásuk – meglehetősen szerencsétlenül – a türk ogur szó egyik variációjára. Így lett a nyelvcsalád ezen ágának neve „ugor”, az egész nyelvcsaládé pedig finn-„ugor”. Ugyanakkor azt is meg kell mondanunk, hogy ez a névadás – a névadók szándéka ellenére az igazság magvát hordozza. Ugyanis a „finnugor” megnevezés félreérthetetlenül rögzíti azt a tényállást, hogy a magyar nyelv ugor, azaz ogur nyelv, s ilyen módon a sztyeppei népek ma már ismeretlen nyelvei közé tartozik. A kérdés kiváló összefoglalása egyébként megtalálható Götz László, Keleten kél a nap. Kultúránk a történelmi ősidőkből (Budapest, 1944) című könyvének „Néhány szó az ‘ugor’ népnév színeváltozásáról” című fejezetében (pp. 277–281).



www.bujiferenc.hu
3
vényszavakat – valamely nyelvből levezetni, azokat ismeretlen eredetűeknek nevezik, a helyett a kézenfekvő megoldás helyett, hogy legalább ezeket a szavakat magyar eredetűeknek tekintenék.3 Úgy tűnik azonban, nyelvtudományunk jelenlegi állása szerint magyar szavaink a priori nem lehetnek. A legtöbb, amit nyelvészetünk megenged, az a „magyar fejlemény”, amely többnyire a már történetileg belátható idő magyar nyelven belül kialakult szavaira vonatkozik (pld. ilyen a bélista). A másik problematikus pont az avar nyelv kérdése. Nyelvtudományunk „közel ezer” szláv eredetű magyar szót regisztrál. Hogy e nagy szám mennyire indokolt, azzal most nem kívánunk foglalkozni, mindössze annyit jegyzünk meg, hogy amennyiben e szavak az indoeurópai nyelvek közül csak a szlávban találhatók meg (s nagy részükkel éppen ez a helyzet), indokolt volna élni a gyanúperrel, hogy azok a magyar nyelvben nem szláv eredetűek, hanem mind a magyar nyelvbe, mind pedig a szláv nyelvekbe valamely kihalt nyelvből kerültek, mint amilyen például az avar vagy a hun.4 Ráadásul szláv eredetű szavaink tekintélyes része (pld. kádár, ablak, lanka stb.) csak a magyar nyelvterülettel határos szláv nyelvekben mutatható ki, ami igen komoly kétségeket ébreszt a szókölcsönzés hagyományosan feltételezett szláv → magyar irányával kapcsolatban. Feltéve, de meg nem engedve, hogy „közel ezer” jövevényszavunk származik abból a szláv nyelvből, amelynek használóival a magyarságnak mindig inkább perifériális kapcsolatai voltak, nagyon is indokolt feltételeznünk, hogy legalább ennyi avar jövevényszó található a magyar nyelvben (már amennyiben e szavak jövevényszavaknak számítanának), hiszen a honfoglaló magyarság egy avar többségű területre érkezett, abba integrálódott bele (és ugyanez mondható el a hunok vonatkozásában is, hiszen a magyarság ősei valamikor Hunnia keretei között éltek).5 Az avar nyelv ismeretlensége folytán azonban nincsen módunk
3 Csak közbevetőleg jegyezzük meg, hogy e szavaknak elgondolkodásra kellene késztetniük nyelvészeinket: ugyanis a magyar szókincs egyáltalán nem jelentékeny része sem a finnugor alapszókincs, sem pedig a türk és indoeurópai jövevényszavak kategóriájába nem tartozik, hanem – mondjuk ki minden mellébeszélés nélkül – ezek tekintélyes része autochton magyar szó. Azonban akár csak egyetlen ilyen szó elismerése is összedöntené a magyar nyelv finnugor eredeztetésének légvárát. Ezért kell ezeket a szavakat ismeretlen eredetűeknek tartani. Részletesebben foglalkozik e kérdéssel a szerző „Ismeretlen eredetű szavaink” című tanulmánya. 4 Ne feledkezzünk meg arról, hogy a szlávság éppen kibontakozásának korában hosszú évszázadokon keresztül hun, avar vagy rokon népek kulturális és politikai környezetében fejlődött, s ilyen módon nagyon is indokolt e nyelvek részéről egy erős befolyás feltételezése. 5 Azt a korábban széles körben elterjedt feltételezést, hogy a honfoglaló magyarság egy szláv többségű Kárpát-medencébe érkezett, többek között arra a tapasztalati megfigyelésre hivatkozva utasították el józanabb főink, hogy ha ez így lenne, akkor mi most nem magyarul, hanem szlávul beszélnénk – mint ahogy alig egy-két évszázad alatt a hódító bolgárok is elveszítet



www.bujiferenc.hu
4
összevetni a magyar nyelvet az avarral. A magyar nyelv történeti-etimológiai szótára két szavunkkal (réz, káva) kapcsolatban veti fel az avar eredet lehetőségét, eközben azonban nem árul el túl nagy jóindulatot az avar–magyar nyelvi kapcsolatok irányában. Már-már mulatságos, hogy miközben a magyar réz szót bizonytalan eredetűként regisztrálja, az avar „réz” jelentésű rez szót magyar réz szóval való összefüggéséről a következőképpen nyilatkozik: „Lehetséges, hogy csupán véletlen egyezéssel van dolgunk.” Mi szándékosan mellőzni kívánjuk szavaink származási nyelvének kutatását: nem azt vizsgáljuk, hogy az adott szó honnan jött, hanem hogy hogyan jött létre, milyen fonetiko-szemantikai családon belül bontakozott ki. S „amennyiben a magyar nyelvi elemek magyarázatára magából a magyarból is kifogástalan lehetőségek vannak, nincs kétségtelen hitelük azoknak a nézeteknek, amelyek e nyelvi elemeket más oldalról közelítik meg”.6 Mint majd látni fogjuk, a szócsaládok gyökérszavakból bontakoznak ki, s a jelentésbeli módosulást mindig többé-kevésbé arányos alaktani módosulás kíséri (pld. nyekereg–nyikorog, karikakarima, bokor–csokor, doboz–toboz–koboz stb.). Az alábbiakban kísérletet teszünk arra, hogy egy kikövetkeztetett ősi magyar szó, a kány kapcsán bemutassunk egy ilyen fonetiko-szemantikai szócsaládot. Az általunk vizsgálandó kány-család egyetlen szemantikai főcsoportba és három alcsoportra osztható. A három alcsoport az alábbi három jelentéscsoportot foglalja magában:
ték eredeti nyelvüket, s átvették a szláv nyelvet. A történelmi tapasztalat ugyanis azt mutatja, hogy a hódító kisebbség az esetek túlnyomó részében átveszi a meghódított többség nyelvét. Manapság azonban már nem szorulunk efféle logikai feltételezésekre, hiszen a legújabb régészeti kutatások ezt a feltételezést megcáfolták. Ám miközben megcáfolták a szláv lakosságú Kárpátmedence elképzelését, arra a következtetésre jutottak, hogy a Kárpát-medencének igen jelentős, a honfoglaló magyarságot jóval meghaladó számú avar avagy későavar népessége volt. Nos, ennek alapján egyáltalán nem indokolatlan a kérdés: Mi a bizonyítéka annak, hogy mi, magyarok, egyáltalán magyarul beszélünk? Vajon nincs megfontolandó logika abban a következtetésben, hogy a magyar nyelv a honfoglalást követő egy-két évszázadban kihalt, s azóta – mint ahogy a honfoglalást megelőzően is – a Kárpát-medencében immár végérvényesen az avar nyelvet beszélik? Ennek a valószínűsége aligha zárható ki. Vagyis egyáltalán nem zárható ki megnyugtató módon az a lehetőség, hogy nemcsak egyszerűen százszámra vannak avar jövevényszavak a magyar nyelvben, hanem egyenesen az avar nyelvet beszéljük, s e sorok írója is avarul veti papírra gondolatait. Ezt – avagy ennek ellentétét – ugyanis nem lehet úgy kontrollálni, mint a bolgárok nyelvének szláv voltát, hiszen nincs mivel összevetnünk az avar nyelvet. Csak mellesleg jegyezzük meg, hogy annak a feltételezésnek a hátterében, miszerint a griffesindás későavarok nyelve már magyar volt, éppen az áll, hogy e következtetést valamilyen módon elkerüljék. 6 Bárczi Géza, Magyar Szófejtő Szótár, Budapest, 1941, p. 50



www.bujiferenc.hu
5
1. „far(o)k”, illetve „vég” 2. „ív” 3. „vékony”
1. Az, hogy a „farok” szemantikai csoportot választjuk kiindulópontul, egyáltalán nem jelenti azt, hogy a kány-szócsaládnak ez a jelentés és a neki megfelelő hangcsoport volna a gyökere. Mindazonáltal ez egyáltalán nem valószínűtlen: vagyis korántsem lehetetlen, hogy a „vékony” és az „ív” jelentés gyökere a „farok” jelentésben kereshető, hiszen egyedül ez a jelentéstartalom az, ami a másik kettőt magában foglalja. Különösebb jelentősége azonban ennek most számunkra nincs, ugyanis bennünket nem e szócsalád eredete, hanem összefüggése érdekel. A magyar nyelv a „farok” jelentést két szóval fejezi ki: az egyik maga a far(o)k szó, míg a másik kány (kan, kany, kány, gány, kon, kony, kun) szavunk, amely azonban önmagában már nem használatos, csupán összetételekben. Ez arra vall, hogy kány szavunkat, mielőtt még felcseréltük volna a farok szóval, önállóan is használtuk, mert az önálló használat mindenképpen szükséges az összetételekben való használathoz. Ilyen módon a „farok” jelentésű kány szó valamikor köznapi eleme lehetett nyelvünknek. Később a farok szó kiszorította nyelvünkből, ám az összetételekben mind a mai napig megmaradt. Nem lehet kérdés tehát, hogy melyik szó tartozik nyelvünk ősibb rétegébe. Továbbá kány összetételű szavaink eredete homályba vész (ellentétben farok összetételű szavainkkal), és – mint ahogy azt Bárczi Géza is megfogalmazta7 – „minél fiatalabb egy szó, annál kevésbé valószínű, hogy származása teljes homályban maradjon, ezért ismeretlen eredetű szavaink jelentős hányadát ősi szókincsünkhöz számíthatjuk”. Végül pedig abból is erre következtethetünk, hogy míg a ma használatos fark avagy farok összetett szó (far és -k, -ok névszóképző), addig kány szavunk tőszó, mely a többjelentésű ny hangból származik, s ilyen módon a magyar nyelvbe sokkal szervesebben illeszkedik. Ezek szerint három olyan okot is találtunk, amely szerint a kány szó – ha egyáltalán létezik – az eredeti szavunk a farok megnevezésére. A kérdés ezek után az, hogy e kikövetkeztetett szó valóban létezik-e. Mitológiai lényeink közül a sárkány az, amelynek egyik legfőbb jellegzetessége éppen a farka.8 Mitológiánk különösen is kiemeli a sárkány farkának jelentő
7 I. m., p. XII. 8 Ugyan nem tartozik szorosan témánkhoz, de azért érdemes megemlítenünk, hogy a magyar sárkány szó indoeurópai megfelelői hasonlóképpen farkas lényként nevezik meg a sárkányt



www.bujiferenc.hu
6
ségét, amennyiben az égi sárkány, mint repülő szörnyeteg, farkával képes évszázados fákat tövestől kiforgatni, vihart kavarni. Sőt a „sárkányfark” a vihar forgótölcsérének megnevezéseként a Hajdúságban mitológiai terminus technicusként önállósult, ami ismét csak arra mutat, hogy népünk a sárkány egyik legfőbb jellegzetességének éppen farkát tartotta. Nem tudhatjuk, hogy a sárkány szó „farok” jelentéselemének továbbélése, vagy a sárkány farkának kiemelt jelentősége felelős-e azért, hogy a XVIII. század elejéről datálhatóan a pisztolyok manapság kakasnak nevezett hátrafelé kiálló, jellegzetesen farokszerű elsütőszerkezetét sárkánynak nevezték. Akárhogyan is legyen, ez csak még jobban alátámasztja azt az elgondolásunkat, hogy a sárkány szó fonetikailag és/vagy szemantikailag szoros kapcsolatban áll a farokkal. Mielőtt még következő mitológiai szavunkkal foglalkoznánk, említsük meg, mint külön érdekességet, tárkony szavunkat. Ha a tárkony latin megfelelőjét nem ismernénk, minden további nélkül a következő, „ív” jelentést hordozó alcsoportba osztanánk e szót. Latin megfelelője révén azonban itt kell megemlítenünk, mint sárkány-analógiát. A tárkony latin neve ugyanis: dracunculus, vagyis magyarul „sárkányocska”, s e különös egybeesés jelentősége aligha becsülhető túl. Sárkány szavunk legkézenfekvőbb mitológiai párhuzamát a boszorkány szóban találjuk. Hogy „boszorkány” fogalmunk az elmúlt ezer-ezerötszáz, sőt talán még több évben komoly átalakuláson ment keresztül, azt az jelzi, hogy míg a csuvas(os) eredetű votják busturgan és udmurt busztargan, valamint a mandzsutunguz busuku az embert álmában megzavaró lidércszerű gonosz lény, addig a magyar boszorkány már emberi lény, aki azonban bizonyos értelemben emberfeletti képességekkel rendelkezik. Ennek az átalakulásnak az oka alighanem a keresztény illetve európai boszorkánytradíció, amely viszont a csuvas, udmurt, votják, mandzsu és tunguz környezetben magától értetődően nem érvényesülhetett. Továbbá úgy tűnik, hogy a boszorkány az eredeti magyar mitológia szerint szoros kapcsolatban állt a sárkánnyal, hiszen rendelkezünk olyan adatokkal, amelyek szerint a sárkánynak vagy a felesége, vagy az anyja boszorkány. Ilyen módon a magunk részéről nem látunk semmi lehetetlent abban, hogy a boszorkány eredetileg a sárkányhoz hasonlóan farkas lény lett volna.9
(gör. drakón, lat. draco, ném. Drachen, ang. dragon). Nem feladatunk, hogy ennek a különös egybeesésnek a forrását kutassuk, csupán érdekességként kívántunk erre rámutatni. 9 Csak kérdésként jegyezzük meg, hogy a boszorkányok által repülésre (! – ez már önmagában is nem emberi eredetre vall) használt seprű és villa vajon nem a boszorkányok régi farkának reminiszcenciája-e.



www.bujiferenc.hu
7
Ha pusztán alaktanilag vizsgáljuk e két kifejezést, akkor jól látható, hogy a boszorkány tulajdonképpen egyfajta sárkány (-szorkány–sárkány). Vagyis nemcsak kány szavunk található meg mindkettőben, hanem egy sár-/-szor- alak is. Aligha tekinthető merész hipotézisnek, ha ezt a sár-/-szor- alakot összefüggésbe hozzuk szörny(ű), szorít, szúr s talán iszony szavunkkal. Ilyen módon mind sárkány, mind pedig – részben – boszorkány szavunk megfelelő értelmet nyerne: a sárkány tulajdonképpen farkas szörnyeteg, míg a boszorkány egy közelebbről meg nem határozható (bo-) fajtája a farkas szörnyeknek. Hogy pontosan mire utalhat az összetétel bo- előtagja, arra vonatkozólag is vannak bizonyos sejtéseink. A boszorkányt – mint nőnemű lényt – ugyanis éppen az különbözteti meg a hímnemű sárkánytól, hogy nem a közvetlen erőszak révén fejti ki tevékenységét, hanem rejtett módon, gyakran úgy, hogy az ember észre sem veszi. A boszorkány tevékenysége nem nyílt, mint a sárkányé, hanem rejtett: a boszorkány mintegy elveszi az ember eszét. Éppen ezért azokkal a szavainkkal állhat összefüggésben, amelyek az öntudatlanságra utalnak, mint például a bódít, bolond, bor, borít, bolyong, téboly (vö. boly, bolygat: mindkettő a „szabálytalanul összevissza mozgás” jelentéstartalmát implikálja), különösen pedig a bű (!), bűvöl, bű-báj és bűn.10 Természetesen ez nem több sejtésnél. Ha azonban ez így lenne, akkor boszorkány szavunk egy olyan farkas szörnyeteget jelölne, amely rosszindulatú, ártó tevékenysége kifejtése közben és/vagy érdekében rejtve marad. A két mitológiai lényt két hosszú, hangsúlyos farkú állat egészíti ki: a patkány11 (tunguz singerokan vagy hingerokan) és a cickány (tatár sickan). Joggal várhatnánk el, hogy az egeret is hasonló megnevezéssel illessük; egér szavunk azonban az egérnek nem a szóban forgó jellegzetes testrészéből keletkezett. Mindazonáltal az egér szó sem nélkülözi a kapcsolatot kány szavunkkal, s ezt éppen a török sickan (vö. cickány), mandzsu singeri (mindkettő „egér”) mutatja, valamint ezek hangalaki rokonsága a fent említett két tunguz szóval. Ugyanis mindkét tunguz szó tulajdonképpen az egér és a kány szavakból áll (sin-ger-okan, hin-ger-o-kan), ami egyértelműen arra vall, hogy egér szavunk egy valamikori összetett szóból (ger+kány vagy egér+kány) úgy keletkezett, hogy utótagja elmaradt. Nem elképzelhetetlen egyébként, hogy a -ger- szóelem – és természe
10 A bűn szó összefüggése a régiségbeli bű szóval bizonyos fényt vetít őseink morális viszonyaira, amennyiben nem az akaratlagos tettek számítottak bűnnek, hanem az ember akaratlan és öntudatlan megnyilvánulásai. Őseink a bűnt tehát nem annyira elkövették, mint inkább elszenvedték. 11 A patkány szó egyik korai változata pockány (XVI. század), ami talán a patkány és a pocok szó előtagja közötti fonetiko-szemantikai kapcsolatra utal. Nem elképzelhetetlen azonban, hogy e szó pocokra vonatkozik; ekkor viszont figyelemre méltó a pocok szó kiegészítése a kány szóval.



www.bujiferenc.hu
8
tesen maga az egér szó – az egér hátának jellegzetes domborulatára (vö. gerinc) utal.12 Nyelvünknek azonban olyannyira hiányzott az egér szóból a „farok” jelentés – s annak kifejezése a kány szó formájában –, hogy azt végül is visszacsempészte. Itt nem az egérfarkra (a cickafark régi neve) gondolunk, hanem az egérfarok egy olyan becéző formájára, amely a magyar nyelvben egyedülálló: az egér farkincájára. Kétségtelen ugyanis, hogy ez nem egy egyszerű becézés, hanem egy olyan egyedülálló becézés, amely végső soron az ősi kány (kan, kon, kun) szóra megy vissza. Rendelkezünk azonban olyan állatmegnevezéssel is, amelyben a kány szó nem összetételben szerepel, hanem önállóan áll, s ez a kánya. A kánya tulajdonképpen annyit jelent, hogy „farkas”.13 A kányának, különösen pedig Délkelet
12 A ker-szócsaláddal – amelybe gerinc szavunk is beletartozik – egy másik tanulmányban foglalkozunk. Ezúttal csupán annyit jegyzünk meg, hogy a szó etimológiáját illető ez irányú tapogatózásunkat az egér szó egyéb jelentései is támogatják: „a ló nyakán, füle tövén vagy torkában keletkezett daganat”, „kidudorodó izom”, „a ló könnytömlőjének gennyes gyulladása”, „a disznó farkánál levő két kis hús kétfelől”, „kidudorodás a ló, a marha vékonyánál” (a jelentések forrása A magyar nyelv történeti-etimológiai szótára).
13 Itt kell egy megjegyzés erejéig kitérnünk a farkas állatnévre, amely kétségtelenül egyik legfantáziátlanabb állatnevünk, tekintve, hogy ezen az alapon szinte bármelyik állatunkat elnevezhettük volna farkasnak. Ha valahol, itt indokolt feltételezni, hogy ezt az állatnevet a farkas eredeti nevének tudatos kerülése eredményezte. Tudvalevőleg ez az érv a medve szóval kapcsolatban merült fel: ugyanis medve szavunkat állítólag azért vettük át a szláv nyelvből, mert totemállatunk volt, s így eredeti neve tabunak minősült; ám ezt a hipotézist teljesen indokolatlannak találjuk, ugyanis még ha a szlávból is vettük át, ennek az átvételnek mindenképpen akkor kellett volna megtörténnie, amikor már semmiféle medvekultusz nem élt a magyarságnál. Ezzel szemben farkas szavunk mintha csak az eredeti név tudatos kerülése lenne (hasonló érezhető a szarvas szónál, noha a szarvas valóban jellegzetesen szarvas állat). Ráadásul a farkas szó hiába datálható 1113-ra a szó első írásos előfordulása – aránylag új képzés eredményének tűnik. Nyilvánvaló tehát, hogy a farkas megnevezésére nem ez az eredeti szavunk. A farkas három szinonimája az ordas, a toportyán(féreg) és a csikasz. Hogy e három szó között kell keresnünk a farkas eredeti nevét, az már onnan is gondolható, hogy mindhárom szónak – ellentétben farkas szavunkkal – ismeretlen az eredete. „Szürke” jelentésű ordas szavunk a farkas szóhoz hasonlóan – jelzős szerkezetű, ami aránylag fiatal voltáról tanúskodik. Ráadásul maga a szó más jelentésben, vagyis nem a farkasra vonatkoztatva több évszázadon keresztül nem adatolható, s csak 1792-ben bukkan fel először a farkas megnevezéseként. Mindezek a tények nagy valószínűséggel amellett szólnak, hogy nem ez volt a farkas eredeti magyar neve. Toportyán szavunk eredetileg medvére vonatkozott, és a szó alaktani megfontolások alapján is inkább a medvére utalhatott (toportyán – vö. tipor, teper, toporzékol, topog, tapos, tapod). Csikasz szavunk már több eredménnyel kecsegtet. Kétségtelen, hogy első előfordulása igen későre datálható (1879), viszont ennek oka a szó nyelvjárási jellege. Ámde ne feledkezzünk meg arról, hogy a farkas eredeti magyar neve csak nyelvjárási szóként élhetett tovább! Továbbá nem állapítható meg egyértelműen, hogy a szó jelzős szerkezetű-e (ha jelzős szerkezetű is, roppant ősi; vö. ku



www.bujiferenc.hu
9
Európában elterjedt alfajának igen hosszú, harminc–negyven centis farka van, mely ráadásul még villás is, s ez még jobban kiemeli jelentőségét. Magunk mögött hagyva az állatok világát, érdemes figyelmünket a tárgyak felé fordítanunk. Jellegzetesen farokkal rendelkező szerszámunk és – a régiségben – fegyverünk a csákány, amely szónak mindkét tagja (csák-kány) biztonsággal megfejthető. A csákány ugyanis két jól elkülöníthető részből áll: egy fő vágó- és szúrórészből (ez a csák), valamint egy ehhez kapcsolódó, ugyancsak hegyes, de rövidebb farokrészből (kány). Csák szavunkat egyébként több összetétel is megőrizte, így például a csáklya („hajósok, halászok vashegyben és vaskampóban végződő, hosszú fanyelű szerszáma”; „korcsolyázók vasszeges botja”), valamint a csákó („kiálló szarv”). A csák egyébiránt bizonyos tárgyak hegyes, kiálló, gyakran kampószerűen hajlott része (gondoljunk itt a csákány elülső részének hajlottságára), vagy a „dolmány hegyes vége”. Világosan utal egy farokszerű képződményre párkány szavunk is, hiszen a párkány egy függőleges fal farokszerű kiszögellése. Farokkal rendelkező viseleteink közül külön ki kell emelnünk a a sarkantyút, ami nem más, mint egy sarokra erősített, hátrafelé álló farok. De a legkézenfekvőbb farok-analógiát talán kanóc szavunkban találjuk. Ha pedig a háztartási eszközök között nézünk körül, itt találjuk mindennapi életünk legfőbb, nyeles merítőeszközét, a kanál-t, aminek van kanyál változata is, mint ahogy az a még ma is előforduló kalány alakváltozatból is kikövetkeztethető: a kalány a kanyálból ugyanis hangátvetéssel alakulhatott ki. A kanálhoz hasonló szerkezeti felépítése van a buzogánynak: itt is egy farokszerű nyél avagy nyúlvány kapcsolódik egy gömbölyded ütőrészhez. A kémény (vö. kemence) régiségbeli megfelelője a gógány14 („vesszőből font kémény”). S végül említsünk meg két kevéssé ismert nyelvjárási szót: „a káka buzogányos fejé”-nek illetve a „nádbuzogány”-nak a neve bákány, míg a „holt meder” vagy „holtág” jelentésű hókkon vagy hókony szó világosan utal egy, a főágról leágazódó farokszerű képződményre.
vasz, csorvasz stb.), vagy egyszerű névszó. A magyar nyelv történeti-etimológiai szótárával ellentétben mi hajlunk arra a véleményre, hogy jelzőként való használata másodlagos, noha komoly érvek egyik álláspontot sem támogatják. Jelzőként „sovány” jelentésű (vö. csökken, csekély, csík, csök, csökött), mely specifikusabban utal a farkasra, mint a farkas szó. Ezen meggondolások alapján feltételezzük, hogy a farkas eredeti magyar neve csikasz volt. A későbbiek folyamán azonban majd láthatjuk, hogy az egyik indoeurópai nyelv a kutyát nevezte el „farkas”-nak, ami sokkal indokoltabb, mint farkas ilyetén megnevezése, tekintve hogy a kutyának az egyik legfőbb metakommunikációs eszköze a farka (pld. egyedül a kutya csóválja a farkát). 14 A régiségbeli góg jelentése: „ami alatt tüzelnek”. A Történeti-etimológiai szótár szerint „kemence”, nyilvánvaló azonban, hogy a tűztér feletti kürtőnek a neve volt a góg. A gógány tehát a góg és a kány szavakból alakult ki (góg-kány → gógány).



www.bujiferenc.hu
10
Itt kell megemlítenünk a balkon szót is. A balkon szó a magyar nyelvben kétségtelenül új fejlemény: nem egyszerűen idegen eredetű, hanem idegen szó. A magyarba a németből került, oda pedig az olaszból (balcone), és az európai nyelvek végső soron mind az olaszból merítették megfelelő szavaikat. Fontos azonban hangsúlyoznunk, hogy e szó eredetileg nem indoeurópai volt, ugyanis sem a latin, sem a görög nem ismeri, s csak a középkor folyamán bukkant fel az olasz nyelvben. Nyilvánvaló tehát, hogy átvétellel állunk szemben, éspedig nem indoeurópai nyelvből való átvétellel. Könnyen meglehet, hogy az olaszba valamely türk avagy kaukázusi nyelvből került (ne feledkezzünk meg itt a mi balkány szavunkról). Mindenesetre feltűnő, hogy a balkon szó – akárcsak a magyar párkány – egy függőleges falból vízszintesen kiugró részt jelöl, s így második részének (-kon) kány értelemben való magyarázata kézenfekvő. Mielőtt még megvizsgálnánk helyneveinket, egy érdekes kérdésre kell röviden kitérnünk. Kan szavunk eredetéről nyelvtudományunk semmit nem tud, nekünk azonban van egy sejtésünk ezzel kapcsolatban. Feltételezve, hogy kan szavunk eredetileg nem disznót (vö vadkan, kanász) jelölt, hanem egyszerűen csak hímnemű állatot (vö. kandúr), indokolt volna, hogy a kan szót e szócsaládon belül tárgyaljuk, hiszen jól tudjuk, hogy farok, kány – legalábbis a hím állatokon – nemcsak hátul nő, hanem elöl is, s összefoglaló nevüket minden további nélkül kaphatták e jellegzetességükről. S végül, mint talán idetartozót, itt kell megemlítenünk – de csak feltételesen – legény szavunkat.15
15 Van bizonyos homályos sejtésünk legény és leány szavunk etimológiai eredetéről. Elöljáróban két dolgot kell leszögeznünk. a/ Nem fi(ú) és leány szavunk alkotott eredetileg párt, hanem legény és leány szavunk, s erre nemcsak a két szó alaktani hasonlóságából következtethetünk. Ugyanis legény és leány szavunk jól elkülöníthetően hímnemű illetve nőnemű emberi utódot jelöl. Ezzel szemben a fiú szó eredetileg mindkét nemre vonatkozott. Ennek határozott nyomai vannak mai nyelvünkben is. Gondoljunk csak a fióka vagy a fial szóra; mindkét szó megkülönböztetés nélkül vonatkozhat hím- és nőnemű állatokra. De még világosabban megjelenik a fiú szó nemekről való eredeti függetlensége a fiatal szóban. A fiú vagy ennek fi- töve tehát egyrészt nemektől, másrészt fajoktól (ember, állat, növény) függetlenül jelöli az utódot. Vagy gondoljunk csak arra, hogy a szülők leánygyermekeiket gyakran „fiam”-ként szólítják. Ezzel szemben a leány szó csak emberi, és csak nőnemű utódra vonatkozik, s így lennie kell egy kiegészítő szavának, amely kizárólag emberi és hímnemű utódra vonatkozik. Mivel pedig több lehetőségünk nincs, kizárásos alapon kénytelenek vagyunk feltételezni, hogy ez a legény. Kétségtelen, hogy az elmúlt évszázadokban a legény szó értelme kissé módosult, amennyiben leginkább tizenéves fiúgyermekekre vagy közvetlenül házasodás előtt álló fiatalemberekre használjuk. Tehát míg egy újszülött lehet l(e)ány, legénynek inkább csak tréfásan nevezzük. Ez a jelentésmódosulás bennünket különösebben nem érdekel – hiszen mondandónk lényegét nem



www.bujiferenc.hu
11
Utoljára hagytuk helyneveinket, ugyanis valószínűleg nem járunk rossz nyomon akkor sem, ha egyik-másik helységnevünkben a farok jelentésre bukkanunk, mégpedig a farok „valaminek a vége, végződése” értelmében. Közülük mindjárt az első Kán és Kány,16 azután Kánya,17 Okány,18 Vokány, Zákány,
érinti –, annyit azonban elmondhatunk, hogy ennek oka minden bizonnyal a hímnemű újszülött önmagában való – és az újszülött leánnyal szemben megnyilvánuló – értékének megjelenése volt: a legény szó értékeszmét abszorbeált, de ez az érték éppen a felnövekedésben gyökerezett, s nem magának a hímnemű kisgyermekségnek a tényében. Ilyen módon a legény eszméje egyre inkább a „nagyfiú”, „nagylegény” eszméjével telítődött. b/ Szeretnénk továbbá jelezni, hogy a két szó etimológiai eredeztetésével nyelvtudományunk bevallottan nem boldogult (ehhez képest meglepő, hogy a két szó egybevetését A magyar nyelv történeti-etimológiai szótára tévesnek nyilvánítja). Ezt mindössze azért szögezzük le, mert ezzel is jelezni kívánjuk, mennyire bizonytalan területen járunk. A két szó etimológiáját illetőleg biztos kiindulópontunk a le-gény és le-ány szó fonetikai és szemantikai komplementeritása. Rögtön látszik ugyanis, hogy összetett szavakkal állunk szemben (a leány szónál ez különösen látszik, hiszen a magyar nyelv tőszavaiban nem ismeri az eá, éá magánhangzó-torlódást, s ezért az első magánhangzó gyakran ki is esik: lány), amelyeknek van egy-egy azonos, s van egy megkülönböztető elemük. A két szó előtagját alkotó le- tehát egyaránt vonatkozik mindkettőre (úgy is mondhatnánk, hogy ez fejezi ki bennük az azonosságot), míg a két utótag (-gény illetve -ány) az azonosságon túlmutató különbözőségre utal. Úgy véljük, nem tévedünk nagyot, ha feltételezzük, hogy a le- előtagban a fentebb már tárgyalt „fi” jelentést keressük: ugyanis mindkettő produktum, eredmény, gyümölcs – egyszóval fi. Hogy ez a jelentés milyen szóalakba burkolózik, arra vonatkozólag nem lesz érdektelen segítségül hívnunk szócsalád-vizsgálati módszerünket. Íme néhány analóg szó: le(származás), leendő, lenni, lehel, lény, lehet, lét(rejön). Úgy véljük, ezekből az analógiákból eléggé világos, hogy a legény és a leány szó előtagja a „lettség”-gel, a leszármazással, a létrejövetellel van összefüggésben. Hátravan tehát még a -gény és az -ány utótagok etimológiájának tisztázása, vagyis azon szóelemeké, amelyek ezen újonnan született emberek nemét jelölik. A -gény végződés etimológiai eredetét az eddigiek alapján már nem is olyan nehéz kikövetkeztetni, hiszen jól látható kapcsolatban áll a kány szóval (vö. kan ~ „farok”). Természetesen e két szó csupán rokonságban áll egymással, nem pedig azonosak, vagyis itt nem egy vulgáris és durva utalással van dolgunk. Vagyis a -gény végződést nem lehet naturálisan „farok”-kal fordítani. Éppen a legény szó masszív és rendkívül konzervatív é hangja az, ami megkülönbözteti a kány/kan formától. Mindazonáltal úgy véljük, hogy a legény szó második tagjának fonetiko-szemantikai kiindulópontja a kány szó volt. Az -ány végződéssel – bevalljuk – nem boldogultunk, mindössze annyit sikerült kideríteni, hogy ez az elem számos olyan szavunkban megtalálható, amelyek nőnemű emberre vagy állatra vonatkoznak: asszony, nőstény, anya, ángy (eredeti alakja talán ánygy), anyós, meny. 16 A Földrajzi nevek etimológiai szótára szerint e két helynév etimológiailag azonos; szerintünk is, csak nem a régi magyar Kean személynév révén, mint ahogy a szótár gondolja. 17 A Kánya (Kana) személynévből való eredeztetése, akárcsak a kánya madárnévből való származtatása valószínűtlen, ugyanis állatnevek – személynevekhez hasonlóan – földrajzi neveink túlnyomó többségében összetételekben szerepelnek, önállóan csak igen ritkán (Nemesmedves, Varjúlapos, Disznósd, Farkasgyepű; Nyúl eredeti neve Warosnul, azaz Varasnyúl). A Kánya



www.bujiferenc.hu
12
Harkány, Taktaharkány, Csákány és Csákánydoroszló,19 Nagybárkány és Kisbárkány, Párkány,20 Balkány és Bököny,21 Bakonysárkány, Bősárkány és Szilsárkány, Örkény, Tömörkény, Hevesvezekény, Gadány,22 Aranyosgadány, valamint Tárkány, Mezőtárkány és Felsőtárkány.23 E településeink etimológiájának vizsgálata közben a következő módszerrel éltünk: megvizsgáltuk, hogy a fenti helységeknek milyen a földrajzi fekvése, és hogy földrajzi elhelyezkedésük alapján milyen közös jellegzetességük van. Eszerint huszonnégyből tizenegy olyan helységet találtunk, amelynek földrajzi elhelyezkedése határozottan arra utal, hogy úgynevezett „vég” volt (vö. a török kori „végekkel”), vagyis olyan település, amelyből már nem vezettek tovább utak – s ezek nagy része még ma is ilyen helység. Egy település földrajzi helyzete valószínűsíthetően ilyen volt. Tizeneggyé immár – talán a földrajzi viszonyok megváltozása miatt – megállapíthatatlan, s egyetlen olyan helységet találtunk, amelynél biztonsággal kizárható a vizsgált sajátos földrajzi helyzet. Természetesen az elmúlt évezredben a földrajzi viszonyok különösen a vízrajzi viszonyok – jelentősen megváltoztak a folyók szabályozása, mocsarak lecsapolása stb. következtében, s ilyen módon azok a települések, amelyek például mocsaras területekre benyúló földnyelveken feküdtek, mára már teljesen más jelleget mutatnak. Ilyen módon szinte csak azon helységeink
nevű helység tehát valószínűleg hasonlóképpen kapta nevét, mint a kánya nevű madár: a két névadás nem függ össze, csupán párhuzamos. 18 Ok-kány. Az ok- gyök a vízzel függ össze; vö. oka, régi folyadékmérték, továbbá árok, lucsok. A település még manapság is kifejezetten vizenyős területen található. 19 Az összetételre nézve lásd Csák-berény, Csák-tornya, Csák-vár. A helység nyilván nem a csákány nevű szerszámról illetve fegyverről kapta nevét, s még csak nem is – mint ahogy a Földrajzi nevek etimológiai szótára sugallja – a cseh čakan, čekan („az, akit vártak”) személynévről (különösen nem a somogyországi Csákány). A Csákány helynév minden bizonnyal a csák személy- vagy méltóságnév különféle utótagokkal való variációjának egyike. 20 A város eredeti neve Kakat volt, és csak az ezerhatszázas évek derekán kapta a Párkány nevet. Így feltehető, hogy a névadásnál más szempontok játszottak közre, mint a többi kány kezdetű vagy végű helyneveinknél. Ettől függetlenül földrajzilag e helység is hasonló elhelyezkedésű, mint a felsoroltak többsége. Hogy pontosan milyen, lásd alább. 21 A Bököny helynév valószínű alakulása: Bő-kány → Bő-köny → Bö-köny (vö. Bő-sárkány helynevünkkel). Hogy e helynévben nem megalapozatlanul keressük a „farok” értelmet, arra abból is következtethetünk, hogy tőle nem messze, azonos földrajzi egységen belül található Balkány, s így indokolt a két névadás összekapcsolása (vö. Felső- és Alsó-, illetve Kis- és Nagykezdetű helységeinkkel). Bő és bal szavunk pedig éppúgy kiegészíti egymást, mint a kicsi és a nagy. Bal: végső soron „szerencsétlen”, „szegény”; bő: végső soron „szerencsés”, „gazdag”. 22 Gad-kány → Gadány; az összetételre nézve lásd Gad-na, Gad-ács. 23 Tárkányaink idetartozása kétséges. Lehet, hogy a honfoglaláskori tárkány, azaz „kovács” szóból ered. De az is lehet, hogy a tar, „kopasz” melléknévből: „Tarfarok”, „Tarfarka”. Vö. Tar, Tar-d, Tar-hos, Tar-pa, Tar-rós. E feltevést földrajzi okok is támogatják.



www.bujiferenc.hu
13
földrajzi elhelyezkedése mutat még ma is „zsákutca” jelleget, amelyek hegyi falvak. Ha ezer évvel ezelőtti földrajzi viszonyok között lehetett volna elvégezni egy ilyen vizsgálatot, akkor ez az arány nézetünk szerint jelentősen javult volna, s így a magunk részéről mi valószínűsítjük, hogy azon helységeink, amelyekben a kány szó szerepel, valamikor csaknem mind „végek” voltak.24 Kány szavunk bemutatott előfordulásai után joggal támadhatnak kétségek az olvasóban afelől, hogy az vajon integráns, alapnyelvi tartozéka-e a magyar nyelvnek, már csak azért is, mert a bemutatott példák kivétel nélkül főnevek voltak, amelyek mindig könnyebben vándorolnak nyelvről nyelvre, mint az igék, melléknevek vagy képzők. Mindenesetre ha más nem is, munkahipotézisünk – miszerint kány szavunk az összetételekben az esetek többségében „farok” értelemben fordul elő – beigazolódott. Ideje hát továbblépnünk, és megvizsgálnunk a másik két fonetiko-szemantikai alcsoport közül „íves” jelentésű szavainkat. 2. A farok egyik legfontosabb tulajdonsága hajlékonysága. Joggal vetheti fel itt az olvasó, hogy hajlékony szavunk képzett szó (ezért is használtuk helyette az ív szót), melynek mintájára szavak tucatjait képezhetjük: mozgékony, robbanékony, aluszékony, törékeny, ingerlékeny stb. Bennünket azonban nem a képzett szó (hajlékony), hanem maga a képző (-kony, -keny) érdekel. Mit fejez ki e képző? Pontosan azt, hogy valami vagy valaki hajlik, hajlamos valamire: így ami hajlékony, az lehet éppen egyenes is, a fontos az, hogy könnyen meghajlik; ami törékeny, az nem törött, hanem hajlamos eltörni; aki pedig aluszékony, az nem azt jelenti, hogy állandóan alszik, viszont átlagon felüli mértékben hajlamos az alvásra. Képzőnk tehát hajlamot, hajlandóságot, tendenciát, irányultságot, lehetőséget, eshetőséget fejez ki, s így világosan utal a kány szó „hajlás”, „hajlam” értelmére. A magyar nyelv azonban nemcsak képzőként, hanem igeként is rendelkezik a kony-hangcsoporttal: gondoljunk csak konyul szavunkra, amely a fizikai értelemben vett hajlást jelenti, míg konyít szavunk átvitt értelemben vett hajlamot jelent.25 Érdekes, hogy nyelvünk a „lekonyulás” jelentéstartalmát átvitte a napnyugtára avagy napszentületre is, hiszen azt a napszakot, amelyben a Nap leszentül, alkonynak nevezzük. Az alkony tehát az a napszak, amelyben a nap lehanyatlik. De nemcsak a Nap tud lehanyatlani, hanem minden lefelé szálló
24 A kány szó „vég” értelmét a szláv nyelvek mind a mai napig őrzik. Vö. a „végezni”, „befejezni” értelmű orosz koncsáty, illetve a „vég”, „vége” értelmű konec (‘konyec’) szóval. 25 A konyul szó nemcsak fonetikai, hanem szemantikai kapcsolatban is áll vékony szavunkkal, hiszen a konyulás egyik előfeltétele éppen a vékonyság. A vékony szó elsődlegesen azonban a harmadik – „vékony” – szemantikai alcsoportba tartozik.



www.bujiferenc.hu
14
ágban lévő dologról (pld. civilizáció) azt mondjuk, hogy hanyatlik. Talán ezzel függ össze ősi, „láp” jelentésű hany (vö. Hanság) szavunk is, hiszen a lápban minden elsüllyed.26 Akárhogyan is, a hanyatlás szóval kétségtelenül szoros kapcsolatot tart mind fonetikai, mind szemantikai szinten a hanyag és puhány27 szó, s ezek magas hangrendű változata, a henyél (vö. henye).28 Sőt valószínű, hogy a hasonló jelentéstartalmat hordozó lankad szavunknak úgyszintén itt a helye (vö. langyos, lanyha). Itt kell megemlítenünk továbbá két olyan szavunkat is, amelyek ugyancsak a kány struktúrára épülnek, s amelyek a halállal, illetve az alvással kapcsolatosak – vagyis két, kifejezetten leszálló irányú tudatállapottal illetve -folyamattal: aki meghal, az elhuny, sőt gyakran használjuk a kihuny változatot is (például csillagra vagy életre).29 Ami pedig az alvást, a „kishalált” illeti, gondoljunk csak a szuny-/szun- gyökre: szunnyad, szunyókál, illetve szundikál. Visszatérve az éber tudatállapot területére, amikor az embert olyan hatás éri, amelynek következtében tágabb értelemben vett tartását elveszíti, akkor az ilyen ember megsínyli ezt, s ha nem is rokkan30 bele, azért senyved alatta. Hasonlóképpen a „lehajlás”, ámbár inkább a rosszindulatú „lelapulás” jelentéstartalma található meg a sunyi szóban.31 Ismerünk egy olyan, igen gazdag, több mint egy tucat szóból álló családot, amelyben nemcsak a kány szó jelenik meg, hanem egy másik szócsalád, a kerszócsalád alapszava is. Az alábbi szavak alapjelentését a szócsalád „vezérszavában”, a kunkorban ragadhatjuk meg a legjobban: ismétlődő körforma avagy körmozgás.
26 Nem elképzelhetetlen, hogy a láp szó is hasonló jelentéstartalmat hordoz, amennyiben összefügg a lapos, lapály stb. szavakkal. Mind a hany, mind pedig a láp szó ilyetén értelmezése azonban még további vizsgálatokat igényelne. 27 A puhány szó ismét csak képzett szó, ám -ny képzője feltehetőleg ugyanazt jelenti, mint a -kony, -keny képző: hajlamos engedni a külső hatásoknak, elereszteni magát. Mivel azonban a puha szónak – ellentétben például a mozgás szóval – nincs igei változata, s mivel a -kony képzővel való ellátása hangtani abszurdum lenne, ezért pusztán egy -ny képzőt kapott. 28 Elhagyva a kány-struktúrát, korántsem valószínűtlen, hogy enyhe és renyhe szavunk a heny- gyökből hangátvetéssel alakult ki. 29 De gondolhatunk itt a bújócska hunyójára is. Lásd továbbá: hunyorgat. 30 Rokkan szavunk egy ro(k)- gyökre megy vissza, s ez a gyök számos analóg jelentésű, vagyis a tönkremenéssel, pusztulással kapcsolatos szóban megtalálható: rogy, rohad, roshad („foszladozik”, „tönkremegy”), rost, rojt, rom, roncs, rozsda, rombol, romlott, rongál, ronda, rongy, ront, roppan, roskad, rothad, rozoga, rozzant. Érdemes még megemlítenünk, hogy a rohan egyik legkorábbi jelentése: „leomlik”, „leroskad”. 31 Érdemes itt egy kicsit megállnunk, hogy egy pillantást vethessünk a sunyi s-analógiáira: súg, suvaszt, suvad, surran, suhan, suttog, settenkedik, somfordál, sompolyog, sündörög, sandít, oson, pusmog. Vagyis míg a sunyi szóban az ny hang hordozza a lehajló, „hanyatló”, lelapuló tendenciát, addig az s hang a titkos, rejtett oldalt képviseli – s a kettő nem is áll olyan távol egymástól!



www.bujiferenc.hu
15
KUN-KOR (-odik) HEN-GER
KUN-CSOR (-og) HEN-TER (-eg)
GÖN-DÖR FEN-TER (-eg)
KÖN-TÖR (-falaz) HEN-CSER (-edik)
SÜN-DÖR (-ög) CSEN-DER32
KON-DOR TÉN-FER (-eg)
FON-DOR (-lat) FIN-TOR (-og) PEN-DER (-ít) HAN-CÚR (-ozik)33
Van két olyan érdekes szavunk is, amely az emberi testtel kapcsolatos, és nyilvánvalóan a kány-szócsalád „ív” jelentéstartalmába tartozik. Az embernek van egy gyakran csapottnak nevezett, mindenesetre jellegzetesen lekonyuló testrésze. Úgy véljük, nem nehéz kitalálni, hogy a vállról van szó. A váll szó természetesen nem tartozik bele a kány-szócsaládba, ám van egy szavunk, amelyben a „váll” jelentés megjelenik, s ez a hónalj szó. A hónalj szó töve, a hón nemcsak a mai magyar nyelvben jelenik meg szinte kizárólagosan az alatt, alól névutóval, vagy az alja birtokszóval, sőt egyenesen -alj végződéssel, hanem ez már legrégibb nyelvemlékeinkben is így volt. Ebből pedig arra következtethetünk, hogy a hónalj kifejezés előtagja – a hón – valamikor azt a testrészünket jelölhette, ami alatt a hónalj található: tehát a vállat, és a Történeti-etimológiai szótár szerint is „tulajdonképpeni jelentése nem ‘hónalj’, hanem ‘vállízület’ lehetett”. Ilyen módon véleményünk szerint egyértelműen kijelenthető, hogy a váll ősmagyar kori neve hón volt, később azonban ezt a szót kiszorította a váll. Nos, e hón szó természetesen már beletartozik a kány-szócsaládba. A hónhoz hasonlóan van még egy olyan szavunk, amit sosem használunk önmagában, hanem csak egy kifejezés részeként: hókon vág. Nem egészen érthető, hogy miért, de a Történeti-etimológiai szótár nem mutat rá a hókon szóval kapcsolatban arra, hogy a fenti kifejezés már egy népi nyelvérzék által megkurtított kifejezés, s az eredeti változat a hókonon vág volt. Nem egészen érthető, hiszen nyelvemlékeinkben a Szótár szerint is vegyest fordulnak elő a hókon vág és hókonon vág jellegű kifejezések (a Szótár ez utóbbira két példát is hoz: „Ugy vágta hókonyán, hogy felhencseredett”34 és „Ha hokkonya35 ütik, röktöm mökhal”. Véleményünk szerint nyilvánvaló, hogy az eredeti szó – amely minden bi
32 „Cserje”, „bokros sűrűség”. Idetartozása kétséges. 33 E szavakkal egyébként „A ker-szócsalád” című tanulmányunkban is foglalkozunk. 34 E szó nemcsak rendkívüli kifejező erővel rendelkezik, de a fent említett kány-ker-szerkezetű szavainkkal (pld. kunkor) is rokonságban áll. 35 Az -a itt egyes szám harmadik személyű birtokrag.



www.bujiferenc.hu
16
zonnyal „halánték”-ot jelentett – nem hók, hanem hókon avagy inkább hókony lehetett, s ehhez járult az -n határozórag. Mivel azonban a szó kizárólag a fent említett kifejezésben (hókon[on] vág) élt, a népi nyelvérzék, amely a szó etimológiai eredetével már éppúgy nem volt tisztában, mint a tudományos nyelvészet, az alapszó -on illetve -n végződését határozóragként értelmezte. Minden bizonynyal ez lehetett az oka annak, hogy a palatális szózáró hang helyén ma már egy nazális n hang áll. Ezek alapján joggal gondolhatunk tehát arra, hogy az eredeti szó hókony volt, s az eredeti kifejezés: hókonyon vág vagy hókonyán vág. Most, hogy ismerjük az eredeti formát, megkísérelhetjük etimológiai eredetének tisztázását. Minthogy a hókony szó jelentése tehát „halánték”, nézetünk szerint az a legvalószínűbb, hogy a régi nyelvérzék a halántékot a homlok függelékének, bizonyos értelemben „aljának” tekintette (lásd alább Várkonyainkat). Az ilyen módon összetett homkony szó azonban a magyar nyelvérzék számára tűrhetetlen volt, ezért – a mássalhangzó-torlódást elkerülendő – részint a megmaradt k hang megnyújtásával (hokkony), részint pedig az első magánhangzó megnyújtásával (hókony) kísérletezett.36 Több olyan kány-struktúrára épülő szavunk is van, amely az engedékenységgel, emberi értelemben vett hajlíthatósággal, illetve ennek ellentétével kapcsolatos. Mindenekelőtt itt van a „megalázkodás” jelentéstartalmat is magába foglaló könyörög szó. Aki pedig a könyörgés hatására feladja korábbi merevségét, az megkönyörül,37 ha viszont nem, akkor könyörtelennek mondjuk. Talán nem lövünk túlzottan a cél mellé, ha könyny szavunkat is innen eredeztetjük, hiszen mind alaktanilag, mind jelentéstanilag szoros kapcsolatban áll a könyör szóval (az ny hang megnyúlása a magyar hangtan szabályai szerint ment végbe; eredeti formája köny lenne): a könny ugyanis a meglágyulás avagy meglágyítás testi megnyilvánulása. Ha azonban a könyörgés és a könnyek nem használnak, egyes emberek hajlamosak az ellenkező végletbe csapni és a kényszerítés eszközéhez nyúlni, s erőszakkal elérni azt, amit szép szóval nem lehetett: vagyis hogy engedelmeskedjenek nekik, meghajoljanak akaratuk előtt.38 Visszatérve alapsza
36 Nem valószínű, ámbár korántsem elképzelhetetlen, hogy a hókony szó a halánték jellegzetesen homorú, horpadt formájával van összefüggésben. A ho- gyök egyébként nemcsak homorú, hanem domború formákat jelző szavainkban is megtalálható, s ilyen módon kettős jelentésű; vö. hólyag, homlít („beborít”), homp („földkupac”, „határjelző dombocska”), hoporcs („dudor”), továbbá talán hupolyag („daganat”), hancsik („dombocska”), hámoz, hám („a lószerszámnak a szügyet és a törzset körülfogó része”), halom, hajol, hajlék. A hold szó – amennyiben ide tartozik – önmagában egyesítené ezt két ellentétes jelentéstartalmat. 37 Nem lehetetlen, hogy „unszol, kér valakit, hogy fogadjon el valamit” jelentéstartalmú kínál szó is ide tartozik. 38 A kényszerít ige töve nyilvánvalóan összefügg az „akarat”, „önkéntes hajlandóság”, „erő



www.bujiferenc.hu
17
vunkhoz, mind a „könyörgés”, mind a „könyörtelenség” jelentéstartalmai megjelennek más, idetartozó szavainkban is. Ami az előbbit illeti, itt van kunyerál (tájnyelvi változata kundorász) és kuncsorog szavunk. Az utóbbi jelentéstartalom vonatkozásában három nagyon érdekes szóval rendelkezünk. Az egyik csökönyös szavunk; a csökönyös ember vagy állat nem hajlik sem a jó szóra, sem az erőszakra.39 Megátalkodott és merev, csakúgy mint az, aki konok. A harmadik szó nem tartozik bele a tágabb értelemben vett kány-családba sem, ám mégis szólnunk kell róla, ugyanis pontosan a csökönyös és a konok etimológiájához tartozik, s ez a makacs szó. E szóban ugyanis éppen úgy megtalálható a „hajlékonyság”, illetve a „hajlíthatatlanság” jelentéstartalma, mint a fentiekben. A szó utótagja (-kacs) ugyanis önállóan is szerepel szókincsünkben (kacs; vö. kacskaringó), éspedig elsősorban a szőlő kapaszkodójaként, de a kasza görbe fogójaként is ismert.40 Ilyen módon a makacs szó képzése és etimológiai szerkezete éppen anynyira a merevségre, a hajlékonyság hiányára utal, mint csökönyös vagy konok szavunk. Ugyan bizonyos fenntartásokkal, mégis valószínűsíthetően e szócsalád tagja a szláv eredetűként meghatározott gonosz szó. E szó talán nem kapcsolódik közvetlenül a fenti szavakhoz (konok, könyörtelen, makacs vö. továbbá „megátalkodott”), bár ez sem zárható ki; e sorok írója valószínűsíti, hogy a szó eredeti jelentése mai nyelven kifejezve „deviáns”, vagyis a helyes útról letérő (természetesen nem a demoralizált pszichológia vonatkozásában, hanem morálisan).
szakos hatalom” jelentéső kény szóval, még akkor is, ha a Történeti-etimológiai szótár ezt alaki és jelentéstörténeti okok miatt valószínűtlennek tartja. Nos, mi ezt éppen alaki és jelentéstörténeti okok miatt valószínűsítjük. Ugyanígy valószínűsítjük – ismét csak a Történeti-etimológiai szótár ellenében – hogy vizsgált szavunk második tagja (-szer) hasonlóképpen összefügg az igen kiterjedt rokonsággal rendelkező szer- alapú szócsaláddal (szerez, szeret, szerte stb.). 39 A szó csö- vagy csök- előtagjára nézve lásd: csökött, csökken. 40 A szó előtagja (ma- vagy mak-) – amely a konok szó utótagjához hasonlóan valamiféle fosztóképző – bizonyára összefügg makrancos szavunk ma- vagy mak- előtagjával. Érdemes még megjegyeznünk magával a kacs szóval összefüggésben, hogy nemcsak kacsint és kacsó, kacska, szavunkkal van szoros fonetiko-szemantikai kapcsolatban – mint ahogy azt a Történeti-etimológiai szótár helyesen hangsúlyozza –, hanem feltehetőleg jellegzetes öblös edényünk nevével, a köcsöggel is, hogy ne is említsük a kocsányt és a kukacot – s ezzel vissza is kanyarodtunk a kány-szócsaládhoz, ugyanis a kocsány a levelek vagy gyümölcsök hajlékony száracskája, hogy ne mondjuk farkacskája. S hogy a kacs szó milyen szoros kapcsolatban van a kány jelentéstartalmával, azt mi sem mutatja jobban, mint az, hogy a kacsnak a magyar nyelvben van „gáncs” jelentése is, márpedig a gáncs – amelynek eredeti jelentését a Történeti-etimológiai szótár „valamit akadályozó horgas, görbe tárgy”-ként határozza meg – félreismerhetetlenül a kánystruktúrára épül fel. Egyébiránt a szőlőkacs népi-tájnyelvi megnevezései is azt bizonyítják, hogy a kacs szó szoros kapcsolatban van a „kány” alak- és jelentéstani egységgel: kancsorgó, kuncsorgó (vö. kuncsorog), kunkorgó konkorgó.



www.bujiferenc.hu
18
Szívderítőbb szavak vidékére evezve, nevetéssel kapcsolatos kifejezéseinkben is megjelenik a kány-szerkezet. A szócsaládot jellemző íves, hajlított forma természetesen csak hangfestő módon kapcsolódik a nevetéshez, ám ha olyan kifejezésekre gondolunk, mint a „göndör kacaj”, esetleg „göcög”, akkor e kapcsolat hangfestő jellege ellenére is nyilvánvalóvá kell hogy váljék. Úgy véljük, kuncog szavunk nem kíván különösebb kommentárt. Ami a huncut szót illeti, az ugyan feltehetőleg német eredetű, mégis jellemző a magyar népi nyelvérzékre, hogy az eredetileg „gazember” jelentésű és igen pejoratív értelmű német szó jelentését fokozatosan eltolta a szó mai jelentéstartalma felé. Hogy népi nyelvérzékünk megérezte e szó göndörséggel való kapcsolatát, azt mi sem mutatja jobban, mint az, hogy az alapszó első előfordulása után alig száz évvel már felbukkant a magyar nyelvben egy származékszava, éspedig a homlokra vagy halántékra fésült, göndörített női hajtincs neve, a huncutka. S ahogy az imént tanúi lehettünk a makacs és a konok szó kapcsán a kány-szócsalád kacs-szócsaláddal való rokonságának, úgy itt is tetten érhetjük e rokonságot, éspedig kacag szavunkban (kuncog – kacag). Kifejezetten hangfestő jellegű kapcsolatban áll vizsgált szócsaládunkkal mai jelentése alapján fancsal és fanyalog szavunk. Ám az előbbi szó korabeli jelentései között a következők fordulnak elő: „fondorlatos”, „kancsal”, továbbá fancsal(odik) változatánál „görbül” (!), „vánszorog” (!), „göngyölít”; ami pedig a fanyalog-ot illeti, ennek korabeli jelentései hasonlóképpen alakulnak: „kígyózó mozgást végez”, valamint „vánszorog”. E jelentések alapján e két szó kapcsolata a kány-szócsaláddal tehát nem is annyira hangfestő jellegű, vagyis áttételes. Hasonlóképpen nagyon is konkrét kapcsolatban van vizsgált szócsaládunkkal a kacifántos („nyakatekert”), bakafántos („makacs”, „makrancos”; vö. hasonló jelentésű fenti szavainkkal), bucifánt („szertelen”) és fánton-fánt (lényegi jelentése „hasonlót a hasonlóval”).41 Hasonló jelentéstartalmakat hordoznak fickándozik, viháncol (vö. virgonc) és fincol („ugrándozik”) szavaink is. Talán még szubtilisebb a kapcsolata a kány-szócsaláddal a hang szónak. Két dologra szeretném itt felhívni az olvasó figyelmét. Először is szinte minden hang – legyen az emberi vagy állati hang, muzsika vagy zörej – ereszkedő jellegű. Aki már hallgatott visszafelé akár beszédet, akár zenét, az előtt ez nyilvánvaló. Minden hang intenzíven és határozottan kezdődik, hogy aztán fokozatosan elvékonyodjék, elhalkuljon. Másodszor pedig szeretném figyelmeztetni az olvasót arra, hogy a magyar ember a hangokat, szavakat kiejti, hogy aztán azok mintegy le
41 Korántsem elképzelhetetlen, hogy a fan („nemi szőrzet”) szóban, melyet nyelvtudományunk finn-„ugor” eredetűnek tart, éppen a szóban forgó szőrzet göndörödésre hajlamos volta fejeződik ki.



www.bujiferenc.hu
19
pottyanjanak, s aki nem tudja helyesen képezni a szavakat, arról azt mondjuk, hogy „rossz a kiejtése”.42 A „lekonyulás” és „ráhanyatlás”, illetve a „ráborulás” és „beborítás” jelentéstartalmai jellemzik a kunyhót, melyet gyakran gyékénynyel, e par excellence hajlékony növénnyel borítottak, de a fedésre használt nád tájnyelvi neve is ebbe a csoportba tartozik: kalagány.43 Kevéssé ismeretes, hogy a nemzetközi, de török eredetű kurgán szónak van magyar változata is, nevezetesen a korhány vagy kurgány, mely egyszerre jelöli a sírhalom kerek voltát (kor-, kur-) és lejtős jellegét (-gány, -hány vö. hantol). Érdemes megvizsgálnunk a ruhadarabokat, ugyanis bizonyos fajta ruhadarabokat éppen az anyag szabad „esése” jellemez. Nos, öt olyan ruhadarabunk is van, amelynek fonetikája ezt a jelentéstartalmat implikálja: köpönyeg (köpeny), gúnya, zubbony, pongyola, köntös,44 mente, s végül, de nem utolsósorban a szoknya (eredetileg talán szokonya). Amit pedig az ember csak úgy rádob, ráterít a vállára, arra vonatkozólag nagyon szemléletes kifejezésünk van: panyókára veti. S a panyóka tulajdonképpen egyfajta ponyva.45 Eddig döntően a lefelé hajlás – tulajdonképpen konyulás – jelentéstartalmába tartozó szavainkat vizsgáltuk. Természetesen azonban vannak olyan szavaink is, amelyeknél nem a lefelé, hanem az általában vett hajláson van a hangsúly. Elsősorban idetartozik egyik legelterjedtebb irányjelző szavunk, a kanyar avagy kanyarodik, amelynek összefüggése a kány-struktúrával, úgy hisszük, nem kíván külön magyarázatot.46 Ugyanez a gyök egy magánhangzó-módosulással egy olyan testrészre utal, amelynek alapfunkciója éppen a hajlás-hajlítás, s ez a könyök.47 Említsük meg itt a hurok vagy félkör alakú tárgyakat jelölő kengyel szót.
42 Amikor az ember nemcsak kipottyantja a szavakat, hanem egyenesen kilöki, kidobálja, akkor azt mondjuk rá: kiált vagy kiabál. 43 Vö. a „nád” jelentésű görög kanón szóval, mely egyúttal „kerület”-et is jelent. 44 A Történeti-etimológiai szótár vándorszónak minősíti, tekintve, hogy megtalálható számos nyelvben (román, bulgár, szerb-horvát, szlovák, lengyel, török). „Végső forrása talán a Xenophóntól feljegyzett méd kandüsz” – ami azt jelenti, hogy nem indoeurópai szó. A magyar nyelvbe talán az avar vagy más rokon nyelv révén kerülhetett. 45 Talán árnyék szavunk kialakulásában is szerepe lehetett a kány-struktúrának: gondoljunk csak arra, hogy az árnyék szinte ráfolyik arra, beborítja azt, amire „ráesik”. Ezt az értelmezést támogatja az árnyék szoros hangalaki hasonlósága az ernyővel, ami ismét csak a ráhajlás értelmében való beborítás eszméjét hordozza (vö. ernyed). 46 Érdemes itt megemlíteni a latin concavus („homorú”, „görbe”; concavo: „meghajlít”) és convexus („boltozatos”, „domború”) szót. 47 Tulajdonképpen az embernek négy könyöke van, kettő karján, kettő lábán. Ennek ellenére a lábon lévő „könyököt” a magyar nyelv térdnek hívja. Érdekes, hogy az indoeurópai nyelvek viszont a térdet nevezik „könyök”-nek, azaz a térdet illetik olyan szavakkal, amelyek a hajlékonyságot kifejező kány-struktúrára épülnek: lat. genu, ném. Knie (természetesen itt a né



www.bujiferenc.hu
20
Kancsal szavunk (akárcsak a bandzsa vagy a sanda) jól láthatóan implikálja az egyenességtől való eltérés, a „ferdeség”, a „ferdén nézés” jelentéstartalmait; (vö. továbbá csen, csíny, cinkos, csempes, csalafinta, fondorlatos, gáncs stb: e szavak hasonlóképpen valamilyen nem egyenes magatartásra, cselekvésre utalnak). Par excellence íves pályát ír le a hinta (vö. himbálózik), s ha arra gondolunk, hogy hasonló mozgás jellemzi a ringatást is (lásd in[o]g), akkor e két szó egymással és a kány-szócsaláddal való fonetikai kapcsolata máris előttünk áll. Hasonló mozgásformát takar leng szavunk, s e szó alighanem szoros kapcsolatban áll lomb szavunkkal, amelyben az eredeti n hang részleges hasonulással m-né alakult. S végül ne feledkezzünk meg a hengerít-szócsaládról sem, amelynek egyes tagjaiban (vö hempereg) a p hang hatására az n részleges hasonulás folytán szintén mmé alakult. Par excellence hajlott eszközünk a kampó, amely eredetileg minden bizonnyal kanpó volt, részleges hasonulás révén azonban ez kampóra módosult. Ezt támasztja alá egy másik, részint „horog” jelentésű szavunk, a kankalék (a Történeti-etimológiai szótár szerint eredetileg feltehetőn azt a gémeskút-horgot jelölte, amelyre a vödröt akasztották); ezt támasztja alá a kankalin, amelynek virágai a száron kampószerűen meghajolva csüngnek; ezt támasztja alá „horog”, „kampósbot” illetve „horog alakú vágóeszköz” jelentésű kankó szavunk is; s végül ezt támasztja alá az ugyancsak „kampó” jelentésű bolgár kándzsa, valamint a görög kampé („kanyarulat”, „görbület”, „hajlás”) illetve kampülé („kampós végű bot”) szó.48 Továbbá itt kell megemlítenünk még a kevéssé ismert – nyelvjárási – kokány melléknevet is, ami annyit jelent: „hegyes-völgyes”, „görbe” illetve „hajlott”. Feltehetően eredetileg a mankó szó is egy hajlott vagy hajlított támaszkodásra szolgáló botot jelölt, amit az is megerősít, hogy két másik jelentése: a ‘kasza [hajlott] fogantyúja’, illetve ‘kampó, horog’. S végül – igaz, csak esetlegesen – itt kell megemlítenünk a feltekert haj nevét: konty (ejtése szerint egyébként konyty). Nem elképzelhetetlen, hogy e szó etimológiája nemcsak a „feltekertség” jelentéstartalmával áll összefüggésben, hanem a konty szükségképpeni előzményével, a lófarokkal is.
met nyelv mássalhangzótorlódást kedvelő sajátosságának megfelelően a két első mássalhangzó közül kiesett egy magánhangzó), fr. genou, ang. knee (megjegyzés: ugyanaz, mint a német szó esetében). Az orosz „térd” jelentésű szónak – koleno – más az etimológiája: vagy az „inogni” kolebaty szóval van összefüggésben, valószínűbb azonban, hogy a magyar kall („üt”, „ver”) ige oroszban is meglévő származékaival (pld. kolokol: „harang”) függ össze (vö. lábaival kalimpál). E szócsalád részletesebb elemzését az olvasó megtalálhatja a szerző „Ismeretlen eredetű szavaink” című tanulmányának a kall igéhez írott lábjegyzetében. 48 E görög szavakban nyilván ugyanaz a részleges hasonulás ment végbe, magyarban.



www.bujiferenc.hu
21
A kány-szócsalád egyik legjelentősebb és legnagyobb kiterjedésű alcsaládja azon szavaink csoportja, amelyeknél a zöngétlen k kezdőhangot zöngés párja, a g helyettesíti, majd egy olyan magas vagy mély hangrendű magánhangzó követi, amely a hozzá kapcsolódó ajakformázás miatt kiválóan alkalmas a gömbölyűség kifejezésére (o, ö, u, ü), záróhangja pedig a szókezdő zöngés g hatására a megszokott ny hang helyett n-né alakul, amit viszont a gyök kiegészítő mellékhangja, a képzése által ugyancsak gömbölyűséget kifejező b m-mé változtat. E család gyökérszava a gön-, ami a következő szavakban érhető tetten: gömb, gömbölyű, (vö. hömpölyög), gömböc. Ugyanezt a gömbszerűséget találjuk meg a gömb alacsony hangrendű testvérszavában, a gombban, s még néhány, ugyanerre a gyökre épülő szavunkban: gombóc, gombolyag, továbbá gomolyog, göngyöl, gunynyaszt és gyöngy. Kétségtelenül ide tartozik gumó és gümő szavunk is. Nos, mindezen szavak a Történeti-etimológiai szótár szerint hangfestő eredetűek. S mivel a szótár nem említ a hangfestő eredettel kapcsolatban finnugor vonatkozásokat, továbbá mivel az összes olyan nyelvben, amelyek hatással lehettek a magyar nyelvre, a megfelelő szavak teljesen eltérő alakúak, biztosak lehetünk abban, hogy e szócsalád is „ismeretlen eredetű”. Kétségtelenül a szóban forgó alcsaládba tartozik azonban még két olyan szavunk is, amelyet nyelvtudományunk szláv avagy török eredetűnek tekint. Az egyik a szláv eredetűként meghatározott gomba, amely véleményünk szerint mind fonetikailag, mind szemantikailag (lásd a gomba leggyakoribb formáját) elválaszthatatlan a gomb, gombolyag stb. szótól. A másik a török eredetűként meghatározott gyümölcs szó, amit a gümő szón kívül érdemes összevetni a „mag” jelentéső szem belső fejlődésű szemölcs származékszavával. Nos, a gyümölcs legfontosabb formai sajátossága telt gömbölyűsége. A szláv és török nyelvekben természetesen e szavak nem rendelkeznek szócsaláddal, ami kétségtelenné teszi, hogy a szóban forgó két szó e nyelvekben magyar vagy rokon nyelvi (természetesen nem finn-„ugor” rokon nyelvi) jövevényszó. Az „ív” jelentéstartalmú alcsoportba tartozik még eredeti tartalma szerint vány képzőnk is: dugvány, indítvány, állvány, oltvány, dágvány. E képző ugyanis azt fejezi ki, hogy az adott, megnevezett dolog valamire alkalmas, sőt valamire való (s ilyen módon szemmel látható szemantikai kapcsolatban áll -kony képzőnkkel): a dugvány arra való, hogy elültessék, az állvány pedig azért van, hogy álljanak rajta. Nem lesz érdektelen a már ismert módszerrel megvizsgálnunk helységneveinket is, ugyanis számos falu- és városnévben megjelenik a kány szó „lefelé hajló” jelentéstartalommal rendelkező kony változata. A hegyvidékekben szűkölködő Csonka-Magyarország területén is számos olyan helynevet találhatunk,



www.bujiferenc.hu
22
amelyben világosan felismerhető a kony-struktúra: Bakonya, Csokonya(Visonta), Mezőcsokonya,49 Valkonya,50 Nagykónyi, Ötvöskónyi, Szakony, Szakonyfalu,51 Tornabarakony, Konyár. Ami e helységeinket összeköti, az az, hogy egytől egyig hegyek, hegyvidékek vagy dombvidékek lejtőire vagy éppen tövéhez, „lábához” települtek. Ma ezeket az alja végződéssel látnánk el (lásd például Kemenesalja, Karancsalja, Horvátnádalja, Sátoraljaújhely stb.). De ugyanide tartozik -kony végződésű helyneveink egy speciális köre is: Sajóvárkony, Tiszavárkony, Zengővárkony.52 Mondanunk sem kell, hogy e városok (!) éppenséggel nem hegyek, hanem várak, „erősségek”, „erődök” tövébe épültek. E helyneveinknek is megvannak a újabb analógiái: Cserépváralja, Boldogkőváralja. Hogy egyetlen -kony összetétellel rendelkező helységnevünk etimológiai eredetére sem jött rá nyelvtudományunk – ideértve még -várkony végződésű helyneveinket is! –, az több mint elkeserítő: több mint elkeserítő pedig nem azért, mert nem volt képes rájönni ezekre, hanem mert nem akart, s mert éppen a legkézenfekvőbb kiindulópontot, nevezetesen a magyar nyelvet nem vizsgálta, hanem ehelyett a lehető legnyakatekertebb módszerekkel kísérletezett.53 Ilyen körülmények között természetesen nem várható el, hogy nyelvészeink felismerjék Palkonyáink etimológiai eredetét (Palkonya, Tiszapalkonya, Drávapalkonya). Pedig ha vették volna maguknak a fáradságot, igazán nem került volna nagy megerőltetésbe rájönni arra, hogy ezek a Palkonyák mind – feltehetőleg meredek – folyópartra települtek. Vö. palaj, „vizenyős völgy”, „(folyó menti) iszapos hely”, s innen a szláv nyelvekből csak a szerb-horvátban és a szlovénban fellelhető poloj („mélyen fekvő terület, folyópart, vizenyős zátony, földnyelv”); továbbá fal, part, pala, palást, palánk, palota, párkány, balkon: mindezen szavaink egy hozzávetőlegesen függőleges falazatra utalnak, a palkonyában pedig arra a meredek mederfalra, amely az adott települést a folyótól elválasztotta. S ha nyelvtudományunk ilyen elemi dolgokat nem ismert fel, akkor vajon hogyan ismerhetné fel ugyanezt azon településneveinkben, amelyekben kány szavunkat a helységnév előtagja hangrendi változás következtében eltorzította? Íme néhány ilyen helységnevünk
49 Az összetételre vonatkozólag lásd Cso-baj, Cso-bánc, Cso-bánka. 50 Az összetételre vonatkozólag lásd Tisza-valk. 51 Az összetételre vonatkozólag lásd Szák, Szak-nyér, Szak-már. 52 Az összetételre nézve lásd Vár-aszó, Vár-balog, Vár-völgy. 53 Két somogyi Csokonyánkat például a cseh (!)Ček személynévre, a zalai Valkonyát a szerb-horvát Vukonjára vezeti vissza, mely utóbbi csupán visszakövetkeztetett személynév az ugyancsak szerb-horvát Vukonjić családnévből, vagyis adatolhatatlan szóalak; két Kónyinkat (egyik Somogyban!) a cseh Kolný („cölöpös”), illetve a szlovák Konj („ló”) helységnevekből eredezteti, míg „várkonyainkat” az avar Oiarkónitai néppel hozza kapcsolatba.



www.bujiferenc.hu
23
a teljesség igénye nélkül: Bokon,54 Badacsony, Badacsonytomaj, Badacsonytördemic, Gyümölcsény, Görcsöny, Görcsönydoboka,55 Szerecseny (aligha a szerecsen szóból keletkezett, mint nyelvtudományunk véli, s mit ad Isten, Sorokóalján található, vagyis a Bakony északnyugati lábánál, s ugyancsak a Velencei-tó alatti dombvidék lábánál található a közigazgatásilag Gárdonyhoz tartozó Szerecseny), aztán Györköny, Szederkény, Vékény, Zebegény,56 Hangony, Szilaspogony, Gárdony (a már említett dombvidék lábánál) és Nógrádgárdony (közigazgatásilag Csitárhoz tartozó település a „csitári hegyek” lábánál), Uppony (Up-kony → Up-pony), s végül Tihany („a Tihanyi-félsziget meredek keleti párkányán”; vö. kony – hany).57
54 Egykori helység a Bakony keleti lejtőjén. Maga a hegység, közvetve pedig összes Bakonykezdetű helynevünk (Bakonybánk, Bakonybél, Bakonycsernye és még legalább egy tucat Bakonyelőtagú falu neve ) innen ered. A XII. századból származó Bokon helységnév nyilván Bokonynak vagy Bakonynak hangzott. 55 Különös, hogy amit a magyar nyelvben semmiféleképpen nem akarnak tudomásul venni, nevezetesen hogy e falvaink lejtőkre, dombok, hegyek, várak tövébe települtek, azt a szláv nyelvben észreveszik. Görcsöny helységnevükről a Földrajzi nevek etimológiai szótára a következőképpen nyilatkozik: „Bizonytalan eredetű. Talán egy déli szláv R.[égi nyelvi] *Gričane (tkp. ‘dombon lakók’) helynévre vezethető vissza.” (A nyelvészet *-gal jelzi azokat a szavakat, amelyek nem adatolhatók írott forrásokból (például ilyenek a finn-„ugor” alapalakok), hanem csak kikövetkeztetettek, vagyis hipotetikusak.) 56 Eredeti, középkori neve Almás, s a ma Szebény, egykor Zebegény melletti bencés apátságról kapta ezt a nevet, amelynek Almáson birtoka volt. És ismét micsoda „véletlen”: az eredeti Zebegény a Geresdi-dombság délkeleti lejtőjén terül el. 57 A Tihany helynévvel kapcsolatban érdemes megemlíteni, hogy a Földrajzi nevek etimológiai szótára az először 1055-ből adatolható helységnevet egy 1211-ből származó birtokösszeírásból adatolható cseh eredetű Tichon személynévvel hozza összefüggésbe. De akinek kétségei lennének a Tihany szó – legalábbis második tagjának – eredetét illetően, annak figyelmébe ajánljuk a Kassa melletti Tihanyt (Abaúj-Tihany, Hernádtihany, Tehány változatokkal), mely a Szlovák-érchegység legkeletebbi, 1246 méteres csúcsának keleti tövében terül el; a Rimaszombat melletti Tehányt (névváltozat: Tihany), amely ugyancsak a Szlovák-érchegység lábánál, de ezúttal déli tövében fekszik. Továbbá feltétlenül meg kell említenünk a horvátországi Teganjt (közigazgatásilag Nikincihez tartozik, és mintegy 15 km-re van a Fruska Gora lábától, s ilyen módon csak fenntartásokkal sorolható földrajzilag a többi Tihanyhoz): e helynév ugyanis arról tanúskodik, hogy nem Tihany helynevünk származik a szláv Tichonból – hiszen akkor e település neve nem a magyar Tihany helynév elszlávosított változata lenne (h → g, ny → nj), hanem Tyihon („csendes”; vö. Tyihonovka, város Dél-Oroszországban) –, hanem a szláv Teganj származik a magyar Tihanyból. Végül pedig egy fontos elvi észrevételt kell tennünk mindazon helynevek etimológiai eredetének vizsgálatával kapcsolatban, amelyeket – mint például a Tihanyt is több száz társa mellett személynevekre vezetnek vissza. Hangsúlyoznunk kell, hogy személynév szinte kizárólagosan csak összetételekben szerepelhet, önállóan csupán a legritkább esetben válhat helységnévvé (vö. Pálháza, Istvándi, Jánossomorja, Péterhida stb.). Tehát egy adott települést minden további



www.bujiferenc.hu
24
3. A kány-család harmadik jelentéstani alcsoportja a „vékonyság” fogalmával áll összefüggésben. Mindenekelőtt két alapszavunkat kell itt megemlítenünk, amelyek teljes mértékben és kizárólagosan körbefogják e szócsalád jelentéstani tartalmát, s ez a vékony és a keskeny. De alapszava e családnak a sovány szó is, amely több kiváló analógiát is kínál. Mindenekelőtt a -vány végződés megtalálható nyelvünkben önálló igeként is, éspedig mind passzív, mind aktív alakjában. Ugyan ványadt szavunkat manapság már csak befejezett melléknévi igenévként használjuk, valamikor azonban ez egy folyamat végeredményére vonatkozott. Aktív formája ennek az igei tőnek ványol szavunkban maradt meg („tömörít”, „koptat”, „nyű”, végső soron „elvékonyít”). Ugyanezzel az elvékonyító tendenciával áll összefüggésben hitvány és halvány szavunk is: míg azonban az előbbi egy morális „elvékonyodásra” vonatkozik,58 a másik egy optikai jellegűre. De ugyanennek a gyöknek egy magánhangzómódosulást elszenvedett változata található meg venyige szavunkban is, amely „szőlővessző”-t jelent. Ugyancsak „vessző”-t, éspedig „hántolt fonóvessző”-t, illetve „vesszőből hasogatott kötözőanyag”-ot és „keskeny bőrszalag”-ot jelent a szirony szó. Jellegzetesen hosszukás, nyúlánk növényünk a kender.59 A keskeny erdei utat, ahol négykerekű járművel már nem lehet közlekedni, ösvénynek nevezzük, ha pedig ilyen ösvényszerű mélyedést vágunk valamilyen anyagba, azt horonynak hívjuk. Annak a hegyes, gyakran kampós szerszámnak, amelyet mindenekelőtt a halászok használnak, szigony a neve.60 A régiségben a vízimalom rögzítő kötelét cetkénynek hívták. A finoman le
nélkül elnevezhetnek egy neves személyiségről, ám a személynév önmagában helynévként csak a legritkább esetben adatolható. 58 Mivel a hit szó eredeti formája hív, hű volt, ezért a hitvány szó a hűségben való hiányra utal. 59 Nyilván nem véletlen, hogy a Történeti-etimológiai szótár szerint ótörök eredetű kendert más nyelvekben is a kány- gyökkel képezik; vö. gör. kannabisz, lat. cannabis, ném. Hanf, ang. hemp, fr. chanvre, or. konolja. Az orosz kendir („kenderfajta növény”) pedig valószínűleg a sztyeppei nyelvekből került az oroszba, s nem valamely török nyelvből. Általános elvként megfogalmazható, hogy a szláv nyelvek az ősszláv korszakban nem annyira török, mint inkább sztyeppei nyelvi befolyás alatt álltak. Ilyetén módon azok a szavak, amelyeket a nyelvtudomány a szláv nyelvekben török jövevényszavakként konstatál, mind a szláv, mind pedig a török nyelvekben sztyeppei eredetű jövevényszavak. 60 Amennyiben a szigony eredetileg kampós végű volt, nevét nem hosszúságáról, hanem kampós, visszahajló végéről kapta. Érdemes kicsit több figyelmet szentelnünk e szónak, mert rávilágíthat egy olyan ősi gyökre – nevezetesen a szi- gyökre –, amely a „szárazság”-gal van összefüggésben. Amennyiben feltételezésünk a szigony kampós halászati eszközként való definiálásáról helyes, akkor a szó előtagjának (szi-) kell e kampós eszköz speciális használatát kifejeznie. Márpedig ezek szerint ez az elő



www.bujiferenc.hu
25
rakódott vízparti homok neve föveny. Amikor pedig a bokros növényt kerítésszerűen keskenyre nyírjuk, vagy éppen vesszőből kerítést fonunk, akkor az ilyet sövénynek nevezzük. Míg a megvastagodott szőr neve sörte, a megnyúltté sörény (eredetileg talán sörvény).61 Ha szerszámainkat meg akarjuk fogni, egy hosszú és vékony, gyakran botszerű fakészítményt illesztünk hozzájuk, ami a nyél. Ugyanezt a funkciót takarja nyárs szavunk is.62 S végül, ha két vastagabb rész között egy vékonyabb összekötő rész van, azt nyaknak nevezzük. Áttérve az állatok világára, egy egész olyan családot említhetünk, amelyet testükben kimondottan megnyúlt fajok képviselnek, s ez az úgynevezett Mustelidae-család. E szavaink többségében már nem jelenik meg tisztán a kány-struktúra, ám e fonetikai struktúrának, úgy látszik, éppen palatális záróhangja az, ami önmagában is képviselni tudja az eredeti jelentéstartalmat. A Mustelidae-családba tartozik a görény,63 a nyest, a nyuszt, a nyérc és a menyét (s vízi névrokona, a megnyúlt, hengeres testű menyhal). Visszatérve sovány és ványadt embertársainkra – vagyis azokra, akikről bizony hiányzik néhány kiló –, különféle jelzőkkel illetjük őket: mondjuk őket nyiszletteknek avagy nyeszletteknek (vajon azért, mert túl sokat nyesett le róluk a természet, akárcsak a nyestről?), mondjuk nyúlánkoknak (hiszen szélességükhöz képest túlságosan megnyúltak – akárcsak a nyuszt), de mondjuk őket nyurgáknak, nyüzügéknek is (talán mert a nyusztokra emlékeztetnek?). De ismerünk efféle embertársaink jellemzésére olyan jel
tag csak a vízben élő állatok – respektíve halak – megfogására és kiemelésére vonatkozhat (tudniillik ez a halászás tulajdonképpeni funkciója). Úgy tűnik, hogy ezt az egyelőre meglehetősen homályos tövet más szavaknál is megtaláljuk, amelyeknél hasonló jelentésbeli háttér sejthető. Ilyen mindenekelőtt sziget szavunk, amely nem egyebet jelöl, mint vízből kiemelkedő szárazulatot. Aztán két olyan szó, amelyek nyilvánvalóan összetartoznak: szikkad és szikár. Mindkét szó a nedvességtartalom eltűnésére utal, csak míg az előbbit inkább a természeti jelenségek vonatkozásában használjuk, az utóbbit élőlényekre vonatkoztatjuk. E szavak gyökét találjuk a szív igében is, amely a nedvesség illetve folyadék eltávolításával kapcsolatos. A szik nedves területeken kikristályosodó só. Esetleg ide tartozik még szirt szavunk is, amely magas, meredek sziklát illetve csúcsot jelöl, s így a „kiemelkedés” (esetleg a vízből való kiemelkedés) eszméjét hordozza. Ilyen módon legalábbis valószínűsíthető, hogy a szigony szó előtagja a megszigonyozott halak vízből való kiemelésére utal. 61 A sörény azonban nemcsak egyszerűen megnyúlt szőr – a szó feltehetőleg utal a sörény sövényszerűségére is, és itt elegendő a ló sörényére gondolni. 62 A nyárs szó azonban a „forgás” jelentéstartalmát is implikálja. Lásd „A ker-szócsalád” című tanulmányunk nyárs szóhoz fűzött megjegyzését. 63 A görény szó előtagjának is megkapjuk etimológiai párhuzamait, ha arra gondolunk, hogy a görény futás közben meglehetősen esetlenül begörbíti a hátát. Népnyelvi változata a giriny vagy a giringy (törökül girin), de a gör–gir máshol is gyakran felcserélődik: görbe, girbe–gurba, görnyed, gernye, girnyó. E három utóbbi alaknak előtagja a hajlottság, utótagja a vékonyság eszméjét hordozza.



www.bujiferenc.hu
26
zőket is, mint satnya, nyivászta, illetve csenevész. Talán idetartozik a nyom szavunk is, mely nyomott és nyomaszt formájában úgyszintén egy fizikai illetve lelki elnyomorodásra utal. Manapság már jól felismerhető morális jelleggel telítődtek, de a régiségben még nagyon is a fizikai soványsággal függtek össze olyan szavaink, mint a nyámnyila, nyamvadt,64 nyápic,65 sőt nyavalyás. A „vékonyság” jelentéstartalmával rendelkezik nyúzott és nyuvaszt szavunk is. A manapság már alig ismert gernye („szikár”, „vézna”, „sovány”; vö. görnyedt) szóban, akárcsak a jól ismert girnyó szóban a „vékonyság” jelentéstartalma mellett megtalálhatjuk a „görbeség” jelentéstartalmát is. Ha egy folyékony, vagy legalábbis képlékeny anyagot valamely felületre vékonyan felhordanak, akkor ezt a folyamatot kenésnek nevezzük.66 De van még öt olyan rokon értelmű szavunk, amellyel bizonyos dolgok vékony bevonására, benedvesítésére, illetve csúszóssá tételére utalhatunk, s ezért szemantikailag jól kapcsolódnak a „vékony” jelentéstartalmú kány-szócsalád hangsúlyos palatális hangjához, ám ezek esetében a szóban forgó hang kezdőhangként szerepel. E négy szó: nyal (vö fanyalog), továbbá nyál, nyálka, s végül nyirkos és nyárlott („nyálkás”, „nyúlós”). Nyelvünk, mely a nyalás eminens eszköze, nem innen kapcsolódik az ny-családhoz, hanem más oldalról. Először is nyelv farokszerű képződmény, s ilyen módon jelentéstanilag indokolt a fonetikája. Ám fonetikailag nyilván a nyeléssel áll kapcsolatban, vagyis egy olyan keskeny ösvény (nyelőcső) kapujában áll, amely a táplálék elnyelésére szolgál. Míg a nyelés belső folyamat s meghatározott útvonala van, a nyúlás meghatározott pályához nem köthető külső folyamat, éspedig két értelemben is: a (valamiért) nyúl és a nyúlik (megnyújt) értelmében. Van, ami nemcsak egyszerűen nyúlik, hanem egyenesen nyúlós, s ez a takony. A hosszúra nyúlt orrot is ny hanggal képezzük: ormány, míg a hosszúkás tok neve tokmány.67 A szívócsövet a régiségben szivornyának nevezték. Van öt olyan jól ismert szavunk, amely a „vékonyság” jelentéstartal
64 Eredetileg talán nyomvadt. 65 Eredeti formája talán nyampic lehetett. 66 Vö. a „letakar”, „befed” jelentéstartalmat hordozó kendő szóval, amely a Történeti-etimológiai szótár szerint a ken ige származékszava. Véleményünk szerint e szó nemcsak a „valamilyen vékony agyaggal elfed” jelentést implikálja, hanem a kelme „szabad esésének” már más ruhadarabokkal kapcsolatban vizsgált jelentéstartalmát is. 67 Mindkettő a tizenkilencedik századból datálható először, viszont egyik sem tudatos nyelvújítás eredménye. Mindazonáltal jellemző népünk kiváló nyelvérzékére, hogy ezzel az évszázadok óta elhomályosult, sőt elveszett értelmű képzővel az adott tárgy megnyúlt voltát fejezte ki, ellentétben nyelvújítóinkkal, akik viszont nyakra-főre mindenféle alapszóhoz hozzáillesztették (vö. mázolmány, tákolmány, gyártmány, vívmány). Mindazonáltal e szavainkban is felismerhető a -mány képző már említett másik ősi jelentése: valamire való (pld. a kor-mány forgatni való).



www.bujiferenc.hu
27
mát nem a hosszúsággal, hanem a „kerekség”-gel kapcsolja össze. Régebben a kenyér alakja nem olyan boltozatos volt, mint manapság, hanem lapos, akárcsak a tenyéré és a tányéré, de hasonló alakra utal némileg más fonetikai struktúrával serpenyő és lepény szavunk is.68 Régi -ény képzőnk egyébként a kitágított értelemben való szűkölködéssel állt kapcsolatban: szegény, fösvény, remény.69
68 Ez utóbbi szavunk nyilván a lap- gyökre megy vissza; vö. lap, lapát, lapos, lapocka, lappang, lapu, láp stb., sőt lép1 („jár”), lép2 (hasüregi szerv), lép3 (a méhek élelemtároló viaszszerkezete), lép4 (madárfogásra használt ragadós anyag), lep, lepel, lepedő, lepke [?], lepényhal, talp, telep(edik), ülep(edik), csillapodik, állapodik. Az egész szócsalád az l-p struktúrára épül, és mindegyik szava kivétel nélkül a „laposság” konkrét vagy átvitt értelemben vett jelentéstartalmát hordozza. Érdemes lesz szemügyre vennünk, hogy a Történeti-etimológiai szótár miképpen eredezteti e szavakat. lap származékszó; lásd lapos lapát szláv eredetű lapos származékszó; ősi örökség az urali korból lapocka szláv eredetű lappang származékszó; lásd lapos lapu szláv eredetű láp ősi örökség a finnugor korból; nincs összefüggésben a lapos szó eredetével lép1 bizonytalan eredetű; talán ősi örökség az ugor korból lép2 ősi örökség a finnugor, esetleg uráli korból lép3 szláv eredetű lép4 származékszó; lásd lep lep ősi örökség a finnugor korból lepel származékszó; lásd lep lepedő származékszó; lásd lep lepke hangfestő szó az uráli korból; a lep igéből való magyarázata nem valószínű lepényhal szláv eredetű; csak a környező szláv nyelvekből adatolható; a szláv szavak etimológiája tisztázatlan talp bizonytalan eredetű; talán német jövevényszó; a megfelelő német szó etimológiája tisztázatlan telep(edik) származékszó; tel- alapszava (vö. telik, teljes stb.) ősi örökség a finnugor korból csillapodik hangfestő eredetű; vagy ősi örökség a finnugor korból, vagy magyar fejlemény ülep származékszó; ül alapszava ismeretlen eredetű ülepedik származékszó; ül alapszava ismeretlen eredetű állapodik származékszó; áll alapszava ősi örökség a finnugor korból Természetesen e három utóbbi szó előtagjára helyesen tapintott rá nyelvtudományunk (az alapszavak eredeztetése más kérdés), ám nem vette észre összetett voltukat, s a p- hangot egyszerűen mozzanatos igeképzőnek tekintette. 69 Mivel e három szó e csoportba való besorolásában magunk is bizonytalanok voltunk (tekintve, hogy több hasonlóan képzett szavunk van, amelyek a szűkölködés gondolatával nem hozhatók kapcsolatba), megvizsgáltuk e szavak töveit. Szegény szavunk kapcsolatban hozható a szeg („hegyes fémrudacska”) és a szél (valaminek a széle) szóval. Mindkettő a vékonyság eszméjét hordozza. Fösvény: szavunk eredetében rokona a fosz-családnak (foszt, fosztogat, foszlik, foszlány



www.bujiferenc.hu
28
Olyan szavainkban is megjelenik a kány hangcsoport valamilyen variációja, amelyek csak áttételesen, hangfestő módon kapcsolódnak a vékonyság, elkeskenyedés eszméjéhez. Gondoljunk csak két vadon termő növényünkre, amelyből ha az ember eszik, önkéntelenül is el-, illetve összehúzza a száját: a kökényre és az áfonyára (fony-nyadt szavunk is egy összehúzódási folyamatra utal, s talán összefüggésben áll a fon szóval). Ha ezek ízét definiálni akarjuk, akkor a savanyú szó csak az íz egyik komponensét fejezi ki; a másik komponenst a fanyar avagy kesernyés szó jelzi. Itt ismét csak a képző érdemel fokozottabb figyelmet. A -nyes, -nyés, -nyős képző – amely végső soron a -ny képzőre megy vissza (keserny) – már csak három szavunkban maradt meg, és jól láthatóan ugyanúgy hajlamot, tendenciát, irányultságot fejez ki, mint a már vizsgált -kony képző. E három szó: vörhenyes, kesernyés és vizenyős. Az -ny végződés, illetve a -nyes, -nyés, -nyős képző jól jelzi azt, hogy itt nem vörös, keserű és vizes dolgokról van szó, hanem olyanokról, amelyek csak bizonyos mértékig jellemezhetők ilyen módon, s mintegy félúton vannak az adott tulajdonságok felé: csupán „olyanszerűek”. S ide tartozik még – igaz némileg más képzős szerkezettel – porhanyós szavunk, amely nem a porszerűséget jelzi, hanem a porszerűvé változás képességét. S ha már a képzőknél járunk, említsük meg az -ny, -nyi és -nyilag képzőcsoportot, amely a tágabb értelemben vett kicsinységgel (kicsi, rövid, vékony, könnyű stb.) van összefüggésben. A -ny képző mindössze két szavunkhoz kapcsolódott: kicsiny és piciny. A -nyi képző – amely egy variációja az -ny képzőnek – már jóval több szóhoz járulhat, de ezek is mind a kicsinységgel állnak összefüggésben: parányi, szikrányi, jottányi, morzsányi, fikarcnyi, percnyi, ujjnyi, maroknyi, nyúlfarknyi, öklömnyi, körömnyi, pöttömnyi.70 E képzőt azonban már sokkal szabadabban használhatja a magyar nyelv, mint a -vány képzőt, s gyakorlatilag korlátlan számú képzett szót lehet ilyen módon gyártani, ám ezek nem feltétlenül lesznek összhangban e képző eredeti jellegével (évszázadnyi, világegyetemnyi stb.). Továbbfejlesztett változata e képzőcsaládnak a -nyilag képző, amely viszont csak egyetlen magyar szóval kapcsolatban jelenik meg: pillanatnyilag. Felhívjuk a figyelmet itt arra is, hogy nagyon sok hangutánzó szavunkban, melyek valamely éles és vékony hangot neveznek meg, úgyszintén megjelenik az
stb.), továbbá fésű, feslik (feslett) és talán fest szavunknak, amelyek a szűkölködés és a vékonyság gondolatát hordozzák. Remény szavunkkal kapcsolatban pedig lásd: rebeg, („érthetetlenül beszél”), (be)reked („nem tud beszélni”), rekeszt („elzár valaki elöl”), rekkent (ua.), rémül („fél valamitől”), renyhe, reped, rés, reszket, rétes (vö. „hétrét görnyed”), réteg, retteg, rezeg. 70 Jártányi szavunk (mely képzett szó a maga nemében egyedülálló) -nyi képzője tulajdonképpen nem ide tartozik: természetesen itt is a tágabb értelemben vett kicsinységről van szó, ám e képző a képtelenséget, a tehetetlenséget fejezi ki: azt, hogy még járni sincs ereje.



www.bujiferenc.hu
29
ny hang: nyávog, nyafog, nyüszít, nyerít, nyivákol, nyihog, nyikorog, nyekereg, nyöszörög, nyikkan, vinnyog, vernyákol és vonít (első adatolt alakja vonyít).
Vizsgálatunk folyamán egy olyan módszert próbáltunk ki, amely a magyar nyelvet nem idegen nyelvekből kívánja levezetni, hanem önmagából értelmezi. Ilyen módon egy szócsaládot nyertünk, amelynek számos kány-alapú szava van, s még több olyan származékszava, amely a „vékonyság” és „hajlékonyság” jelentéstartalmát hordozó ny hang révén kapcsolódik e szócsaládhoz. Vizsgálatunk nyilvánvalóan ellentétes eredményt sugall, mint az az analitikus vizsgálati eljárás, amelynek eredményeképpen vizsgált szavaink egy részét alapnyelvieknek, más részét jövevényszavaknak, harmadik részét pedig hangutánzó-hangfestő eredetű szavaknak tekintik. A szavak vizsgálatánál ezt a fajta eredeztetést mi csak a legnyilvánvalóbb esetekben vettük figyelembe. Célunk mindössze annyi volt, hogy bemutassuk: létezik a magyar nyelv etimológiai értelmezésének egy belülről kiinduló módszere is.