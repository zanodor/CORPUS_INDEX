---
master_file: "[[@JohnLennoxTudomany]]"
---
# Index for John C. Lennox – A tudomány valóban eltemette Istent.pdf

A TUDOMÁNY VALÓBAN ELTEMETTE ISTENT?
John C. Lennox
EVANGÉLIUMI KIADÓ



A könyv eredeti címe és kiadója: God’s undertaker Had Science Buried God? Kiadó: Lion Hudson plc, Oxford
© 2007 by John C Lennox MA MA PhD DPhil DSc Fellow in Mathematics and the Philosophy of Science Green College Oxford University England
Magyar kiadás: © 2008 by Evangéliumi Kiadó
Fordította:
Padi Ferenc okleveles fizikus
Lektorálta:
Szilágyi Imre okleveles vegyészmérnök
Wéber István okleveles szociológus
2. javított kiadás
ISBN 978-963-9867-57-4
A magyarországi jogok tulajdonosa és a kiadásért felel az Evangéliumi Kiadó és Iratmisszió 1066 Budapest, Ó utca 16. Felelõs szerkesztõ: Vohmann Péter
Készült: 2009/087, Gyál Felelõs vezetõ: Borvetõ Béla



Ez a könyv a Hit, ésszerûség és tudomány címû elõadássorozatomon alapszik, amelyet az Oxfordi Egyetem Továbbképzési Tanszékén és a Salzburgi Egyetem Tudományfilozófiai Intézetében tartottam. Ebben megpróbáltam értékelni a modern tudomány bizonyítékait az univerzum ateista és teista értelmezése közötti vitával kapcsolatban, és vitaalapot szolgáltatni ehhez.
A tudomány és a vallás viszonyának kiváló, érvekkel alátámasztott újraértékelése, amely új fényben világítja meg napjaink fõ vitáit. El kell olvasnia mindenkinek, aki el szokott tûnõdni az élet legfontosabb kérdésein.
A.E. McGrath MA DPhil DD, a történelmi teológia professzora, Oxfordi Egyetem
Ez a rövid könyv több, mint csupán a címében feltett mély kérdés kritikai elemzése. Inkább egy tudományos detektív-történet, amely izgalomban tartja és gondolkodásra készteti az olvasót, ahogy apránként helyükre kerülnek a bizonyítékok. John Lennox a nagy Hercule Poirot stílusában jut el végsõ következtetéséig, úgy árulva el a választ, mint a nyomozás közben összegyûjtött bizonyítékokra adható egyetlen lehetséges megoldást. Ha az olvasó már az elején úgy gondolja, hogy a címben feltett kérdésre adott válasz „nem”, akkor élvezni fogja a bizonyítékok mesteri összegyûjtését. Ha viszont úgy véli, hogy a válasz „igen”, akkor ugyan lehetséges, hogy a könyv nem fogja rábírni nézeteinek megváltoztatására, de mindenképpen szembesülni fog egy sor kihívó és gondolatébresztõ eszmével, amelyek próbára teszik érvelõképességét. Bármi is legyen végsõ következtetése, bizonyára ösztönzõ olvasmánynak találja majd.
Keith Frayn, PhD, ScD, FRCPath, a humán metabolizmus professzora, Oxfordi Egyetem
Mint a szó igazi értelmében vett agnosztikus, vagyis „nem tudó”, John Lennox könyvérõl azt gondolom, hogy nagyon izgalmas és sok szellemi táplálékkal szolgál. Gondosan megvizsgálja a tudomány – biológia és kozmológia – és a keresztény hit közti kapcsolatot, és meggyõzõ bizonyítékokat sorakoztat fel, hogy eloszlassa azt a tévhitet, miszerint a két megközelítés összeférhetetlen. A szerzõ elkötelezett keresztény és nemzetközileg elismert matematikus. Vajon
3



az olvasót meggyõzik-e érvei? Ennek megítélését másokra hagyom. Bármilyen következtetésre jut is valaki, el kell ismernie, hogy ez egy jól megírt és gondolatébresztõ könyv, és hozzájárul az alapvetõ kérdés – A tudomány valóban eltemette Istent? – értelmes megvitatásához.
Alan Emery, MD PhD DSc FRCP FRCPE FRSE FRSA, a humán genetika nyugalmazott professzora, Edinburghi Egyetem
John Lennox „A tudomány valóban eltemette Istent?” címû könyve fontos és idõszerû hozzájárulás az univerzum és fizikai törvényeinek eredetével, a komplex biológiai terv eredetével és az emberiség céljával (ha van egyáltalán) kapcsolatos kérdésekhez és vitákhoz. Vannak olyanok – vallásosak és materialisták egyaránt –, akik azt a benyomást szeretnék kelteni, hogy kész válaszaink vannak ezekre az alapvetõ kérdésekre, sõt zavaró módon még azt is megkísérlik, hogy elfojtsák és betiltsák a vitákat. Nekem azonban az a véleményem, hogy az eszmecsere akadályozása helyett inkább bátorítanunk kell az emberiség eredetérõl folytatott vitákat, ezért azt gondolom, hogy fontos közzétenni az olyan kéziratokat, mint a „A tudomány valóban eltemette Istent?”, hogy az emberek maguk ítéljék meg a kérdést.
Chris Paraskeva, BSc Dphil, a kísérleti onkológia professzora, Bristoli Egyetem
4



TARTALOM
Elõszó . . . . . . . . . . . . . . . . . . . . . . . . . . . 7
1. Világnézetek harca: tudomány kontra teológia, vagy naturalizmus kontra teizmus . . . . . . . . . . . . 15
2. A tudomány hatóköre és határai . . . . . . . . . . . . . 33
3. Redukció, redukció, redukció... istenek, hézagok és lidércek. 50
4. Tervezõ univerzum? . . . . . . . . . . . . . . . . . . 63
5. Tervezõ bioszféra: az órásmester valóban vak?. . . . . . . 84
6. Az evolúció természete és hatóköre . . . . . . . . . . . 109
7. Az élet eredete . . . . . . . . . . . . . . . . . . . . 126
8. A genetikai kód és eredete . . . . . . . . . . . . . . . 139
9. Az információ kérdései . . . . . . . . . . . . . . . . 152
10. A majom-gép – A véletlen megszelídítése intelligencia nélkül? . . . . . . . . . . . . . . . . . . . . . . . 168
11. Az információ eredete . . . . . . . . . . . . . . . . . 179
Epilógus: Mi végre vagyunk itt? . . . . . . . . . . . . . . . . . 193
Név- és tárgymutató . . . . . . . . . . . . . . . . . . . . . . 197
Ajánlott irodalom
*
5



Sally-nek,
akinek szeretete, bátorítása és támogatása nélkül
ezt a könyvet – és sok más dolgot
sohasem tudtam volna befejezni.



ELÕSZÓ
„Mi az értelme ennek az egésznek?” Richard Feynman
Miért létezik bármi, miért nem csak a semmi létezik? Konkrétan: Miért létezik az univerzum? Honnan jött és merre tart, ha egyáltalán tart valamerre? Vajon õ maga a végsõ realitás, amely mögött nincs semmi, vagy rajta túl is van valami? Kérdezhetjük-e Richard Feynman-al: „Mi az értelme ennek az egésznek?” Vagy igaza volt-e Bertrand Russell-nek, amikor ezt mondta: „Az univerzum egyszerûen ott van, és ez minden.”? Ezek a kérdések semmit sem veszítettek erejükbõl, és továbbra is megmozgatják az emberi képzeletet. Szomjazunk a tudásra, ennélfogva már sok dolgot tudunk. A tudomány egyre mélyebb betekintést enged számunkra az általunk lakott univerzum természetébe. A kozmikus méretek tartományában a Hubble ûrteleszkóp – az atmoszféra fölötti pályán keringve – káprázatos képeket küld nekünk távoli csillagokról és más objektumokról. Az atomi méretek tartományában a pásztázó alagútmikroszkóp felfedi az élõvilág hihetetlenül összetett molekuláris biológiáját, annak információban gazdag makromolekuláival és mikro-miniatûr fehérjegyáraival, amelyek komplexitása és precizitása olyan mértékû, hogy a mi létezõ technológiáink kezdetlegesnek tûnnek mellettük. Vajon mi és az univerzum – galaktikus szépségének és kifinomult biológiai komplexitásának gazdagságával – nem vagyunk semmi egyéb, mint olyan irracionális erõk termékei, amelyek az értelem nélküli anyagra és energiára hatnak teljesen irányítatlan módon? Vajon az emberi élet végsõ soron csupán egy az atomok számtalan elrendezése közül – teljesen valószínûtlen, mégis véletlenszerû elrendezés? Hogyan lehetnénk bármilyen értelemben különlegesek, hiszen ma már tudjuk, hogy egy piciny bolygón élünk, amely egy meglehetõsen jellegtelen csillag körül kering, messze kint egy spirális galaxis egyik karjában, amely több milliárd hasonló csillagot tartalmaz, és amely csak egy a sok milliárd galaxis közül az ûr végtelenségében? Sõt – mondják egyesek –, mivel az univerzum bizonyos alapvetõ tulajdonságai – mint az alapvetõ természeti erõk nagysága, valamint a megfigyelhetõ tér- és idõdimenziók száma – azoknak a véletlen hatásoknak az eredményei, amelyek az univerzum kezdetekor érvényesültek, nagyon is elképzelhetõ, hogy más univerzumok is léteznek egészen eltérõ struktúrákkal. Nem lehetséges-e,
7



hogy univerzumunk csupán egy a párhuzamos univerzumok sokaságában, amelyek örökre el vannak különítve egymástól? Nem abszurd dolog-e azt állítani, hogy az emberi lények bármilyen jelentõséggel bírnak? Jelentõségük egy „multiverzumban” gyakorlatilag nulla.
Ezért intellektuálisan nevetséges nosztalgia lenne visszaemlékezni a modern tudomány korai idõszakára, amikor az olyan tudósok, mint Bacon, Galilei, Kepler, Newton és Maxwell, hittek egy intelligens Teremtõ Istenben, aki kigondolta a kozmoszt. A tudomány eltávolodott ettõl a primitív gondolkodástól – mondják nekünk –, sarokba szorította Istent, majd megölte és eltemette mindent átfogó magyarázataival együtt. Nem derült-e ki, hogy Isten jelentõsége nem nagyobb, mint egy kozmikus fakutya vigyoráé? Schrödinger macskájától eltérõen, Isten nem a halott és az élõ szuperpozíciója – õ bizonyosan halott. Sõt, haldoklásának egész folyamata nem azt mutatja-e, hogy minden arra irányuló kísérlet, hogy újra életre keltsék, valószínûleg csak hátráltatja a tudomány haladását? Ma világosabban látjuk, mint valaha, hogy mindenek fölött uralkodik a naturalizmus – az a nézet, miszerint a természet az egyedül létezõ valóság, és nincs transzcendencia.
Peter Atkins, az Oxfordi Egyetem kémiaprofesszora – miközben méltányolja a vallás szerepét a tudomány fejlõdéstörténetében – erélyesen védelmezi ezt a nézetet: „A tudomány – az a hitrendszer, amelynek szilárd alapja a közkincset jelentõ, reprodukálható tudás – a vallásból nõtt ki. Amint a tudomány levetette gubóját, hogy bábból pillangóvá váljék, birtokba vette a rétet. Nincs okunk feltételezni, hogy a tudomány ne tudna választ adni a lét minden kérdésére. Csak a vallásos emberek – nem csupán az elõítéletes, hanem a tájékozatlan emberekre is gondolok – remélik, hogy az univerzumnak vagy a tapasztalat univerzumának van egy olyan sötét zuga, amelyet a tudomány sohasem fog bevilágítani. De a tudomány sohasem ütközött korlátokba, és ha feltételezik, hogy a redukcionizmus kudarcot vall, ennek egyedüli alapja a tudósok pesszimizmusa és a vallásos emberek félelme”1.
A Biológiai Tudományok Salk Intézetében tartott konferencia (La Jolla, Kalifornia, 2006) a következõ témával foglalkozott: „A hiten túl: tudomány, józan ész, vallás és túlélés”. Arra a kérdésre válaszolva, hogy a tudománynak ki kell-e küszöbölnie Istent, a Nobel-díjas Steven Weinberg ezt mondta: „A világnak fel kell ébrednie a vallás hosszú rémálmából... Nekünk tudósoknak minden tõlünk telhetõt meg kell tennünk, hogy gyengítsük a vallást. Ez lehet legnagyobb hoz
8
1 The Limitless Power of Science [A tudomány korlátlan hatalma], a Nature’s Imagination The Frontiers of Scientific Vision [A természet képzelõereje – a tudományos vízió határai], Ed. John Cornwell, Oxford, Oxford University Press, 1995 p.125



zájárulásunk a civilizációhoz.” Richard Dawkins még tovább ment: „Végképp elegem van a vallás iránti tiszteletbõl, amit agymosással belénk neveltek.”
És mégis, és mégis... Valóban így van? Vajon minden vallásos embert le kell írni, mert elõítéletei vannak vagy nem kellõen tájékozott? Végül is többen közülük elnyerték a Nobel-díjat. Valóban úgy van, hogy az Istenben hívõ tudósok abban reménykednek, hogy találnak egy sötét zugot az univerzumban, amelyet a tudomány sohasem világít be? Ez bizonyosan nem tisztességes és a valóságnak megfelelõ jellemzése a tudomány olyan korai úttörõinek, mint Kepler, akik azt állították, hogy éppen az a meggyõzõdésük inspirálta tudományukat, hogy létezik egy Teremtõ. Számukra éppen a tudomány által megvilágított sötét zugok szolgáltak bizonyítékkal Isten nagyszerû elméjére.
És mi a helyzet a bioszférával? Vajon ennek kifinomult komplexitása valóban csak látszólag olyan, mintha megtervezték volna, ahogy Richard Dawkins, Peter Atkins hûséges hitbéli szövetségese gondolja? Vajon az ésszerûség valóban létrejöhet irányítatlan természeti folyamatok által, amelyek az univerzum alapanyagait alakítják a természet törvényeinek kényszere alatt, teljesen sztochasztikus módon? Vajon a szellem-test probléma megoldása egyszerûen az, hogy az értelemmel rendelkezõ szellem az értelem nélküli testbõl ’bukkant elõ’, teljesen irányítatlan és céltalan folyamatok révén?
A naturalizmusra vonatkozó kérdések nem évülnek el, ahogy azt a közérdeklõdés mutatja. A tudomány vajon tényleg megköveteli a naturalizmust? Vagy elképzelhetõ, hogy a naturalizmus nem a tudomány velejárója, hanem egy filozófia, amely a tudománytól függetlenül jött létre? Lehetséges, hogy egy olyan hit kifejezõdése, amely hasonló a vallásos hithez? Legalábbis az ember erre következtet abból, ahogy néha azokkal bánnak, akik ilyen kérdéseket merészelnek feltenni. Akárcsak a régi korok vallási eretnekei, õk is mártíromságot szenvedhetnek – ezúttal a kutatási támogatások megkurtítása által.
Arisztotelész állítólag azt mondta, hogy ha célt akarunk érni, helyes kérdéseket kell feltennünk. Vannak azonban bizonyos kérdések, amelyeket kockázatos feltenni – és még kockázatosabb megválaszolni. Történelmi távlatból ez nem vitatható. A középkorban például a tudománynak meg kellett szabadulnia az arisztotelészi filozófia bizonyos elemeitõl, hogy kibontakozhasson. Arisztotelész úgy gondolta, hogy a holdon túl minden tökéletes, és a tökéletes mozgás csak körmozgás lehet, ezért a bolygók és a csillagok tökéletes körpályákon mozognak. A hold alatt a mozgás egyenes vonalú, és semmi sem tökéletes. Aztán Galilei belenézett távcsövébe, és meglátta a hold krátereinek csipkés széleit. Az univerzum megszólalt, és Arisztotelész következtetései, amelyeket a tökéletesség a priori fogalmából vont le, romokban hevertek.
9



Ettõl függetlenül Galilei is megszállottja volt Arisztotelész köreinek: „A tökéletes rend fenntartása érdekében a Világmindenség mozgó részei szükségképpen körmozgást végeznek”2. De a körök kudarcra voltak ítélve. Keplernek jutott osztályrészül, hogy elemezve a Mars bolygó pályájának közvetlen és aprólékos megfigyeléseit, amelyeket Tycho de Brahe, Kepler elõdje mint prágai császári matematikus végzett el, megtegye a merész lépést, és kijelentse, hogy a csillagászati megfigyeléseknek nagyobb a bizonyító erejük, mint azoknak a számításoknak, amelyeket egy a priori elmélet alapján végeztek, miszerint a bolygók mozgásának körkörösnek kell lennie. A többi – ahogy mondani szokták – történelem. Kepler felvetette azt az úttörõ gondolatot, hogy a bolygók hasonlóan „tökéletes” ellipszispályákon keringenek, egyik fókuszpontjukkal a napban, amit késõbb oly ragyogóan megvilágított Newtonnak a gravitációs vonzásra vonatkozó inverz négyzetes törvénye, amely mindezeket az eredményeket egyetlen, meglepõen rövid és elegáns képletbe sûrítette. Kepler örökre megváltoztatta a tudományt azáltal, hogy megszabadította a helytelen filozófiától, amely évszázadokra kalodába zárta. Valószínûleg merészség föltételezni, hogy ilyen felszabadító lépésre soha többé nem lesz szükség.
Ezzel szemben egyesek azt az ellenvetést teszik, hogy Galilei, Kepler és Newton kora óta a tudomány exponenciálisan növekszik, és semmilyen bizonyíték nincs arra, hogy helytelen lenne a naturalizmus filozófiája, amely sokak szerint oly szoros kapcsolatban van a tudománnyal. Véleményük szerint a naturalizmus csak arra szolgál, hogy elõmozdítsa a tudományt, amely immár a mitológiai ballaszt terhe nélkül haladhat, amely oly gyakran visszatartotta a múltban. A naturalizmus nagy erénye – érvelnek –, hogy nem gátolja a tudományt, annál az egyszerû oknál fogva, hogy úgy gondolja, a tudományos módszer mindenek fölött való. Ez az egyetlen filozófia, amely teljes mértékben összeegyeztethetõ a tudománnyal.
De valóban ez a helyzet? Galilei bizonyára úgy gondolta, hogy az arisztotelészi filozófia gátolta a tudományt, mert a priori elõírta, milyennek kell lennie az univerzumnak. De sem Galilei, sem Newton, sem a tudomány többi nagy alakja, aki hozzájárult a tudomány üstökösszerû felíveléséhez, nem gondolta úgy, hogy a Teremtõ Istenben való hit ilyképpen gátolná a tudományt. Sõt, úgy találta, hogy pozitívan ösztönzi azt: Valóban, sokukat éppen ez a hit késztette a tudományos vizsgálódásra. Ha pedig ez a helyzet, akkor egyes kortárs írók vehemens ateizmusa arra készteti az embert, hogy megkérdezze tõlük: Miért olyan biztosak benne, hogy az ateizmus az egyetlen intellektuálisan tartható ál
10
2 Párbeszédek a két legnagyobb világrendszerrõl, fordította M. Zemplén Jolán, Magyar Elektronikus Könyvtár, http://mek.oszk.hu/00500/00557/00557.htm



láspont? Valóban igaz, hogy a tudományban minden az ateizmus felé mutat? A tudomány és az ateizmus tényleg ennyire édestestvérek?
Nem így vélekedik Anthony Flew, a kiváló brit filozófus, aki sok évig az ateizmus intellektuális bajnoka volt. Egy BBC-interjúban3 bejelentette, hogy az élet eredetére és a természet komplexitására az egyetlen meggyõzõ magyarázat egy felsõbbrendû intelligencia létezése.
Vita az intelligens tervezésrõl
E nagyformátumú gondolkodónak ez a bejelentése új fordulatot hozott az „intelligens tervezésrõl” folyó élénk, gyakran túlfûtött vitában. E heves érzelmeknek egy része abból származik, hogy az „intelligens tervezés” kifejezés sokakat egy viszonylag új keletû kripto-kreácionista, tudományellenes viselkedésre késztet, amely támadásait fõként az evolúciós biológiára összpontosítja. Ez azt jelenti, hogy az „intelligens tervezés” kifejezés értelmét ravaszul megváltoztatták, aminek az a veszélye, hogy végül lehetetlenné válik a komoly vita.
Mármost az „intelligens tervezés” sokak számára különös kifejezés, mivel általában úgy gondolunk a tervezésre, mint az intelligencia eredményére, ennélfogva a melléknév itt redundáns. Ezért ha a kifejezést egyszerûen „tervezéssel” vagy „intelligens okkal” helyettesítjük, akkor egy olyan fogalomról beszélünk, amelynek nagyon tiszteletreméltó múltja van a gondolkodás történetében. Hiszen a gondolat, hogy az univerzum mögött egy intelligens ok (okozó) rejlik, egyáltalán nem új keletû, hiszen olyan õsi, mint maga a filozófia és a vallás. Másodszor, ha feltesszük a kérdést, hogy az intelligens tervezés eszméje kripto-kreácionizmus-e, el kell kerülnünk egy másik lehetséges félreértést, és tisztáznunk kell magának a „kreácionizmusnak” a jelentését. Hiszen e szó jelentése is megváltozott. Régebben a „kreácionizmus” egyszerûen az abban való hitet jelentette, hogy létezik egy Teremtõ. Azonban a „kreácionizmus” ma már nem csupán a Teremtõben való hitet jelenti, hanem elkötelezettséget egy sor nézet mellett is, amelyek közül messze a legelterjedtebb a Genezisnek (Mózes elsõ könyvének, a teremtéstörténetnek) az az értelmezése, miszerint a föld csupán néhány ezer éves. A „kreácionizmus” vagy „kreácionista” kifejezés értelmének ez a mutációja nagyon szerencsétlen következményekkel járt. Elõször is polarizálja a vitát, és láthatóan könnyû célpontot kínál azok számára, akik kapásból elutasítanak bármilyen elképzelést, amely szerint az univerzumnak intelligens oka van. Másodszor, eltereli a figyelmet arról a tényrõl, hogy a teremtéstörténet értelmezésében nagyon eltérõ nézetek vannak, még azok között a
11
3 Radio 4 News 101204



keresztény gondolkodók között is, akik egyébként feltétel nélkül hitelt adnak a bibliai elbeszélésnek.
Végül pedig elhomályosítja az „intelligens tervezés” kifejezés használatának (eredeti) célját, vagyis azt, hogy tegyünk különbséget a tervezés felismerése és a tervezõ azonosítása között. Ez két különbözõ kérdés. A második lényegében teológiai jellegû, és a legtöbben egyetértenek abban, hogy kívül van a tudomány illetékességén. A különbségtétel lényege az, hogy tisztázzuk, miként kell feltenni a kérdést, hogy vajon a tudomány bármilyen módon segíthet-e megválaszolni az elsõ kérdést. Ezért nagyon szerencsétlen dolog, hogy a két kérdés közötti különbségtételt elhomályosítja az a vád, miszerint az „intelligens tervezés” elmélete egyszerûen a „kripto-kreácionizmus” egy másik elnevezése.
A gyakran feltett kérdés, hogy vajon az intelligens tervezés eszméje tudomány-e, elég félrevezetõ, különösen, ha az „intelligens tervezés” fogalmát eredeti értelmében használjuk. Mert mi lenne, ha feltennénk a következõ két párhuzamos kérdést: Tudomány-e a teizmus? Tudomány-e az ateizmus? A legtöbb ember nyilván tagadó választ adna. De ha azt mondanánk, hogy valójában az érdekel minket, van-e bármilyen tudományos bizonyítéka a teizmusnak (vagy az ateizmusnak), valószínûleg a következõ válasszal szembesülnénk: Miért, nem te mondtad, hogy van?
Egyik módja annak, hogy értelmes kérdést tegyünk fel arra vonatkozóan, hogy az intelligens tervezés elmélete tudomány-e vagy nem, az az, hogy újraértelmezzük a következõképpen: Van-e bármilyen tudományos bizonyíték a tervezésre? Ha a kérdést így kell feltenni, akkor ennek megfelelõen kell megfogalmazni, elkerülendõ a félreértést.
Mint köztudott, az olyan szerzõk, mint Peter Atkins, Richard Dawkins és Daniel Dennett, azzal érvelnek, hogy az ateizmusnak meggyõzõ tudományos bizonyítékai vannak. Ezért szívesen csinálnak tudományos kérdést metafizikai álláspontjukból. Ezért nekik aligha van alapjuk kritizálni azokat, akik tudományos bizonyítékokkal próbálják alátámasztani a tervezés teista eszméjének ellentétes metafizikai álláspontját. Természetesen tisztában vagyok vele, hogy egyesek azonnal úgy reagálnak majd, hogy nincs alternatíva, amirõl vitatkozni lehetne. Azonban lehet, hogy kissé korai az ítélkezés.
Egy másik módon is feltehetünk értelmes kérdést arra vonatkozóan, hogy az intelligens tervezés elmélete tudomány-e: Megkérdezzük, hogy az intelligens tervezés gondolata elvezet-e tudományosan tesztelhetõ hipotézisekhez? Késõbb látni fogjuk, hogy két fõ terület van, ahol egy ilyen hipotézis már hozott
12



eredményeket: az univerzum értelemmel való felfoghatósága és az univerzum kezdete.
Utolsó megjegyzésünk az „intelligens tervezés” fogalmával kapcsolatban ezen a helyen: A „tervezés” szó egyesek fejében elválaszthatatlanul összekapcsolódik Newton óramû-univerzumával, amelyen a tudomány egészen Einsteinig nem tudott túllépni. Sõt, a szó felidézi Paley és a tervezés melletti tizenkilencedik századi érvek emlékét, amelyekrõl azt gondolják, hogy David Hume romba döntötte õket. Nem szeretnénk elõre ítélkezni az utóbbi ügyben, ezért intelligens tervezés helyett bölcsebb dolog intelligens okról vagy eredetrõl beszélni, amint azt korábban javasoltuk.
A jelen könyvben felsorakoztatott érveket a különbözõ országokban tartott elõadások, szemináriumok és viták során alakítottam ki, és – bár úgy érzem, sok még a tennivaló – éppen az ott jelenlévõk unszolására próbáltam meg írásba foglalni õket egy könyvben, amelyet szándékosan rövidre fogtam, mert úgy gondoltam, hogy elõször a fõ kérdések tömör ismertetésére van szükség, ami azután alapul szolgálhat a részletesebb irodalom megvitatásához és vizsgálatához. Hálás vagyok a sok kérdésért, megjegyzésért és kritikáért, amelyek sokat segítettek nekem, de természetesen egyedül magamat tartom felelõsnek az esetleges pontatlanságokért.
Néhány megjegyzés a tárgyalásmóddal kapcsolatban: A tárgyalást megpróbáltam a jelenkori vita összefüggésébe helyezni, ahogy én értelmezem. Gyakran idézek vezetõ tudósokat és gondolkodókat, azzal a céllal, hogy világos képet rajzoljak arról, mit is mondanak valójában a vita frontvonalában lévõk. Mindazonáltal tisztában vagyok azzal a veszéllyel, hogy ha az ember kiragad egy mondatot az összefüggéseibõl, akkor egyrészt nem korrekt az idézett személlyel szemben, másrészt könnyen eltorzíthatja az igazságot. Remélem, hogy sikerült elkerülnöm ezt a veszélyt.
Már említettem az igazságot. Attól tartok, hogy ez néhány posztmodern felfogású embert arra késztet, hogy ne olvassa tovább a könyvet, hacsak nem elég kíváncsi, hogy elolvasson (netán megpróbáljon ízekre szedni és átértelmezni vagy átfogalmazni) egy olyan szöveget, amit olyasvalaki írt, aki valóban hisz az igazságban. A magam részérõl furcsának tartom, hogy azok, akik azt állítják, hogy az igazság nem létezik, azt várják tõlem, hogy elhiggyem, hogy amit õk mondanak, az igaz! Talán félreértem õket, de úgy tûnik, hogy amikor hozzám beszélnek vagy könyveiket írják, felmentik magukat saját liturgiai szabályuk alól, miszerint az igazság nem létezõ dolog. Kiderül, hogy mégiscsak hisznek az igazságban.
13



Mindenesetre a tudósok határozottan érdekeltek az igazságban. Különben miért veszõdnének a tudománnyal? És éppen azért, mert hiszek az igazság kategóriájában, csak olyan állításokat próbáltam idézni, amelyek korrektül képviselik a szerzõk általános álláspontját, és nem olyanokat, amelyeket valamilyen rossz pillanatukban tettek – bármelyikünk elkövethet ilyen baklövéseket. Végül azonban az olvasóra kell hagynom, hogy megítélje, elértem-e célomat. És mi a helyzet az elfogultsággal? Ezt senki sem kerülheti el – sem a szerzõ, sem az olvasó. Mindnyájan elfogultak vagyunk abban az értelemben, hogy van valamilyen világnézetünk, amely meghatározza válaszainkat (vagy részleges válaszainkat) azokra a kérdésekre, amelyeket az univerzum és az élet tesz fel nekünk. Lehet, hogy világnézetünk nincs pontosan vagy tudatosan megfogalmazva, de mégiscsak létezik. Világnézetünket persze alakítja a tapasztalat és az elmélkedés. Változhat és változik is – remélhetõleg a meggyõzõ bizonyítékok alapján. Kiderül, hogy a jelen könyv központi kérdése lényegében világnézeti kérdés: Melyik világnézet egyeztethetõ össze leginkább a tudománnyal – a teizmus vagy az ateizmus? A tudomány valóban eltemette-e Istent? Lássuk, hová vezetnek a bizonyítékok.
14



1. fejezet:
Világnézetek harca: tudomány kontra
teológia vagy naturalizmus kontra teizmus
„A tudomány és a vallás nem békíthetõ össze.” Peter Atkins
„A tudományban szerzett összes tapasztalatom... csak megerõsítette a hitemet.” Sir Ghillean Prance, a Királyi Társaság tagja
„Ha legközelebb valaki azt mondja neked, hogy valami igaz, kérdezd meg tõle: ’Milyen bizonyíték van erre?’ És ha nem ad kielégítõ választ, akkor remélem, kétszer is meggondolod, mielõtt egy szavát is elhiszed.” Richard Dawkins
Az utolsó szög Isten koporsójában?
Széles körben elterjedt népszerû nézet, hogy a tudomány minden új eredménye egy újabb szöget üt Isten koporsójába. Ezt a nézetet befolyásos tudósok és gondolkodók táplálják. Peter Atkins oxfordi kémiaprofesszor írja: „Az emberiségnek el kell fogadnia, hogy a tudomány megsemmisítette a kozmikus célban való hit indokoltságát, és e cél továbbélését csak az érzelmek táplálják.”4 Amint késõbb látni fogjuk, nem egészen világos, hogy a tudomány, amelyrõl hagyományosan úgy vélekednek, hogy egyáltalán nem foglalkozik a (kozmikus) cél kérdéseivel, hogyan volt képes megtenni ezt. Az viszont világos, hogy Atkins az Istenben való hitet nem egyszerûen az érzelmekre redukálja, hanem egy olyan érzelemre, amely ellenséges a tudománnyal szemben. Atkins nincs egyedül ezzel a véleményével. Richard Dawkins – nehogy túltegyenek rajta – még egy lépéssel továbbmegy. Õ az Istenben való hitet veszedelmes dolognak tartja,
15
4 “Will science ever fail?” [A tudomány kudarcot vall-e valaha?] New Scientist, 8 Aug. 1992, pp. 32-35.



amit ki kell küszöbölni: „Divatos dolog végítéletrõl beszélni ama veszély kapcsán, amit az AIDS vírus, a kergemarha-kór és más dolgok jelentenek, de én úgy gondolom, hogy a világ egyik legnagyobb veszedelme a hit, amely hasonlít a himlõvírushoz, csak nehezebben irtható ki. A hit – olyan meggyõzõdés lévén, ami nem bizonyítékokon alapul – a vallások fõ bûne.”5
Újabban Dawkins véleménye megváltozott: A hit most már nem bûn, hanem tévhit. „The God Delusion” [Isteni téveszme] címû mûvében6 idézi Robert Pirsig-et, a „Zen and the Art of Motorcycle Maintenance” [A zen és a motorkerékpár karbantartása] címû könyv szerzõjét: „Ha egy ember tévhitben szenved, azt elmebajnak nevezik. Ha sok ember szenved egy tévhitben, azt vallásnak nevezik.” Dawkins számára az istenhit nem egyszerûen tévhit, hanem ártalmas tévhit.
Az ilyen nézetek az álláspontok széles spektrumának egyik szélsõségét képviselik, és hiba lenne azt gondolni, hogy tipikusak. Sok ateista nem örül az ilyen nézetek harciasságának, nem is beszélve megtorló, sõt totalitárius felhangjairól. Mindazonáltal – mint mindig – a szélsõséges nézetek keltik fel a közérdeklõdést és a médiumok figyelmét, aminek az az eredménye, hogy sok ember tisztában van velük és a hatásuk alá kerül. Ezért oktalanság lenne figyelmen kívül hagyni õket. Komolyan kell vennünk ezeket a nézeteket.
Abból, amit Dawkins mond, nyilvánvaló, hogy az egyik dolog, ami kiváltotta ellenségességét a hittel szemben, az általa (sajnálatos módon) szerzett benyomás, nevezetesen hogy „míg a tudományos meggyõzõdés nyilvánosan ellenõrizhetõ bizonyítékokon alapul, a vallásos hit nemcsak hogy nélkülöz minden bizonyítékot, de még örül is a bizonyítékoktól való függetlenségének, amit hangosan hirdet a háztetõkrõl”.7 Nos, ha ez így van, akkor talán megérdemli, hogy a himlõhöz hasonlítsák. De megfogadva Dawkins tanácsát, azt kérdezzük: Hol vannak a bizonyítékok, hogy a vallásos hit nem bizonyítékokon alapszik? Kétség kívül és sajnálatos módon vannak olyan emberek, akik istenhívõnek vallják magukat, ugyanakkor nyilvánvalóan tudományellenes és maradi nézeteket vallanak. Szemléletük sajnálnivaló, és rossz hírbe hozza az Istenben való hitet. Talán Richard Dawkins – balszerencséjére – túl sok ilyen emberrel találkozott.
Ez azonban nem változtat azon a tényen, hogy a kereszténység fõ áramlata azt vallja, hogy a hit és a bizonyítékok nem választhatók el egymástól. Valójában a hit a bizonyítékokra adott válasz, és nem a bizonyítékok hiánya fölött
16
5 “Is science a religion?”[Vajon a tudomány is vallás?] The Humanist, Jan/Feb 1997, pp.26-39. 6 London, Bantam Press, 2006. [Magyar kiadás: Nyitott Könyvmûhely, 2007] 7 Daily Telegraph Science Extra, Sept. 11, 1989



való örvendezés. János apostol ezt mondja Jézus életének leírásában: „Ezek pedig azért írattak meg, hogy higgyétek ...”8 Vagyis úgy gondolja, hogy amit ír, része annak a bizonyítéknak, amin a hit alapul. Pál apostol ugyanazt mondja, amit a modern tudomány sok úttörõje is hitt, nevezetesen hogy Isten létezésének legfõbb bizonyítéka maga a természet: „Ami ugyanis nem látható belõle: az õ örök hatalma és istensége, az a világ teremtésétõl fogva alkotásainak értelmes vizsgálata révén meglátható. Ennélfogva nincs mentségük.”9 A biblikus hitbõl nem következik, hogy olyan dolgokban kell hinni, amelyekre nincs bizonyíték. Akárcsak a tudományban, a hit, a józan ész és a bizonyítékok összetartoznak. Kiderül, hogy Dawkins meghatározása, miszerint a hit nem más, mint „vakhit”, pontosan az ellentéte a bibliai meghatározásnak. Furcsa, hogy láthatólag nincs tisztában ezzel az ellentmondással. Lehet, hogy ez saját vakhitének következménye?
Dawkins-nak a hitre adott sajátos definíciója tehát kirívó példája annak a gondolkodásnak, amitõl saját állítása szerint irtózik – az olyan gondolkodásnak, amely nem bizonyítékokon alapul. Hiszen – elképesztõ következetlenségrõl tanúskodva – elmulasztja bizonyítékokkal alátámasztani állítását, miszerint a hívõ ember öröme a bizonyítékoktól való függetlenség. Ennek okát nem nehéz megtalálni – egyszerûen nincs ilyen bizonyíték. Hiszen nem kell hosszasan vizsgálódni, hogy megállapítsuk: Nincs olyan komoly bibliahívõ tudós vagy gondolkodó, aki támogatná Dawkins-nak a hitre adott definícióját. Francis Collins azt mondja Dawkins definíciójáról, hogy „bizonyosan nem írja le a történelem legkomolyabb hívõinek, sem legtöbb személyes ismerõsömnek a hitét.10
Alister McGrath nemrégiben írt egy tanulmányt Dawkins álláspontjáról11, amely széles körben hozzáférhetõ. Ebben rámutat, hogy Dawkins nem tanulmányozott egyetlen komoly keresztény gondolkodót sem. De akkor mit gondoljunk nagyszerû életelvérõl: „Ha legközelebb valaki azt mondja neked, hogy valami igaz, kérdezd meg tõle: ’Milyen bizonyíték van erre?’ És ha nem ad kielégítõ választ, akkor remélem, kétszer is meggondolod, mielõtt egy szavát is elhiszed”?12 Az ember önkéntelenül enged a kísértésnek, hogy Dawkins életelvét magára a szerzõre alkalmazza, és egy szót se higgyen el abból, amit mond.
De Dawkins nincs egyedül azzal a téves nézetével, hogy az Istenben való hitet semmilyen bizonyíték nem támasztja alá. A tapasztalat azt mutatja, hogy ez a nézet viszonylag gyakori a tudományos közösség tagjai között, bár lehet,
17
8 János evangéliuma 20:31. 9 Rómaiakhoz írt levél, 1.20 10 The Language of God [Isten nyelve], New York, Free Press, 2006 p.164. 11 Dawkins’ God [Dawkins Istene], Oxford, Blackwell, 2004 12 A Devil’s Chaplain [Az ördög káplánja], London, Weidenfeld and Nicholson, 2003, p.248



hogy ettõl valamelyest eltérõen fogalmazzák meg. Például gyakran hallani, hogy „az Istenben való hit a magánszférába tartozik, míg a tudományos meggyõzõdés a közszférába” – röviden az istenhit „vakhit”. Lesz alkalmunk közelebbrõl megvizsgálni ezt a kérdést a második fejezetben, az univerzum felfoghatóságáról szóló részben.
Elõször is próbáljunk valamilyen képet alkotni az istenhit/hitetlenség helyzetérõl a tudományos közösségen belül. E tekintetben az egyik legérdekesebb felmérést Edward Larsen és Larry Witham végezték 1996-ban, amit a Nature folyóiratban közöltek13. Tulajdonképpen megismételték Leuba professzor 1916-os felmérését, amelyben ezer tudóstól kérdezte meg – akiket véletlenszerûen választott ki az American Men of Science [Amerikai tudósok] 1910-es kiadásából –, hogy hisznek-e egy imákra válaszoló Istenben és a személyes halhatatlanságban – ami sokkal konkrétabb dolog, mint valamilyen isteni lényben hinni. A megkérdezettek 70 százaléka válaszolt, akiknek 41,8 százaléka mondott igent, 41,5 százaléka mondott nemet, és 16,7 százaléka volt agnosztikus. 1996-ban 60 százalék válaszolt, akiknek 39,3 százaléka mondott igent, 46,3 százaléka mondott nemet, és 14,5 százaléka volt agnosztikus. Ezeket a statisztikákat eltérõen értelmezték a sajtóban – a félig teli, félig üres pohár elvén. Egyesek a hit túlélésének, míg mások a hitetlenség állandóságának bizonyítékaként használták fel. A legmeglepõbb talán az, hogy a hívõk és hitetlenek aránya viszonylag keveset változott az eltelt 80 év alatt, miközben a tudományos ismeretek hihetetlen mértékben növekedtek – ez a tény szöges ellentétben áll az uralkodó közfelfogással.
Egy hasonló felmérés azt mutatta, hogy az ateisták aránya nagyobb a tudomány magasabb szintjein. Larsen és Witham 1998-ban azt találta14, hogy az USA Tudományos Akadémiájának legnagyobb tudósai közül a válaszolók 72,2 százaléka ateista, 7 százaléka hisz Istenben és 20,8 százaléka agnosztikus. Sajnos 1916-ból nincs összehasonlítható statisztikánk, hogy lássuk, vajon változtak-e azóta ezek az arányok, viszont tudjuk, hogy az angol Királyi Társaság alapítóinak 90 százaléka teista volt.
Az ilyen statisztikák értelmezése összetett dolog. Larsen például azt is kimutatta, hogy évi 150 000 dollár jövedelem fölött az istenhit szignifikánsan csökken. Ez a trend nem korlátozódik a tudományos közösség tagjaira.
Bármik legyenek is az ilyen statisztikákból levont következtetések, e felmérések kétségtelenül elég bizonyítékkal szolgálnak arra, hogy Dawkins-nak igaza van abban, hogy nehezen tudná végrehajtani azt a vészjóslóan totalitárius
18
13 3 April 1997, 386:435-6 14 Scientific American, September 1999, pp. 88–93



feladatát, hogy kiirtsa az istenhitet a tudósokból. Hiszen – azon túl, hogy az általános felmérés szerint a tudósok közel 40 százaléka hívõ – mindig is voltak és ma is vannak tudósok, akik hisznek Istenben. Néhányan a legnevesebbek közül: Francis Collins, az Emberi Genom Program jelenlegi igazgatója, Bill Phillips, az 1997-es fizikai Nobel-díj nyertese, Sir Brian Heap, a Királyi Társaság tagja és korábbi alelnöke, valamint Sir John Houghton, a Királyi Társaság tagja, a Brit Meteorológiai Hivatal korábbi igazgatója és a globális felmelegedéssel foglalkozó kormányközi bizottság jelenlegi elnöke, hogy csak néhányukat említsük.
Természetesen kérdésünk nem dönthetõ el statisztikákkal, bármilyen érdekesek is. Úgy tûnik, hogy e kiváló tudósok megvallott istenhitének nincs semmilyen hatása Atkins, Dawkins és mások harsány hangvételére, hiszen õk a tudomány nevében viselnek hadat Isten ellen. Talán pontosabb lenne azt mondani, hogy õk nem is annyira arról vannak meggyõzõdve, hogy a tudomány harcban áll Istennel, hanem inkább arról, hogy a háborúnak vége, és a tudomány kivívta a végsõ gyõzelmet. A világot tájékoztatni kell arról, hogy Nietzsche-t idézve – Isten halott és a tudomány eltemette õt. Peter Atkins ebben a szellemben írja: „A tudomány és a vallás nem békíthetõ össze, és az emberiségnek végre méltányolnia kell saját gyermekének hatalmát, és el kell hárítania minden, kompromisszumra irányuló kísérletet. A vallás kudarcot vallott, és tévedéseit le kell leplezni. A tudományt pedig, amely jelenleg sikeresen törekszik az egyetemes illetékességre a minden jelenséget leíró és magyarázó, minimális számú alaptörvény meghatározása révén, és amely az értelem legmagasabb rendû élvezete, el kell fogadnunk királynak.”15 Milyen diadalittas hang! De vajon tényleg diadalt arattak-e? Melyik vallás vallott kudarcot, és melyik szinten? Bár a tudomány kétségtelenül élvezet, de vajon tényleg az értelem legmagasabb rendû élvezete? A zenének, a mûvészetnek, az irodalomnak, a szerelemnek és az igazságnak semmi köze sincs az értelemhez? Szinte hallom a humaniórák heves tiltakozásának kórusát.
Sõt, az a tény, hogy vannak tudósok, akik harcban állnak Istennel, nem jelenti azt, hogy maga a tudomány áll harcban Istennel. Például egyes zenészek harcos ateisták, de ez nem jelenti azt, hogy maga a zene áll harcban Istennel. A lényeg így fejezhetõ ki: Egyes tudósok állításai nem szükségképpen a tudomány állításai. Hozzá kell tennünk, hogy az ilyen állítások nem is feltétlenül igazak, bár a tudomány presztízse olyan nagy, hogy gyakran gondolkodás nélkül elfogadják õket. Ebbe a kategóriába tartoznak Atkins és Dawkins azon állí
19
15 Nature’s Imagination – The Frontiers of Scientific Vision [A természet képzelõereje – a tudományos vízió határai], Ed. John Cornwell, Oxford University Press, 1995 p. 132



tásai, amelyekkel kezdtük. Ezek nem a tudomány állításai, hanem a személyes meggyõzõdés kifejezései, egy hité, amely alapjában véve nem különbözik attól a hittõl, amit Dawkins ki akar irtani, bár az övé kevésbé toleráns, mint az. Természetesen az, hogy Dawkins és Atkins idézett kijelentései egyfajta hit állításai, nem jelenti azt, hogy hamisak, csupán azt, hogy nem kell õket úgy tekinteni, mint a mértékadó tudomány álláspontját. Azt kell megvizsgálni, hogy mely kategóriába tartoznak, és – ami a legfontosabb – igazak-e vagy sem.
Mielõtt továbbmennénk, ki kell egyenlítenünk a számlát azzal, hogy idézünk néhány olyan kiváló tudóst, aki hisz Istenben. Sir John Houghton, a Királyi Társaság tagja, aki korábban az Oxfordi Egyetem fizikaprofesszora, a Meteorológiai Hivatal igazgatója és a Királyi Környezetszennyezési Bizottság elnöke volt, jelenleg pedig a John Ray Környezetvédelmi Alapítvány igazgatója, ezt írja: „Tudományunk Isten tudománya. Õ viseli a felelõsséget az egész tudományért. ... Az univerzum tudományos leírásában lévõ figyelemre méltó rend, következetesség, megbízhatóság és bámulatos komplexitás az Isten munkálkodásában lévõ rend, következetesség, megbízhatóság és komplexitás tükrözõdése.”16 Sir Ghillean Prance, a Királyi Társaság tagja, a Kew Gardens korábbi igazgatója világosan kifejezésre juttatja hitét: „Régóta hiszem, hogy Isten az egész természet nagy Tervezõje... Azóta a tudományban szerzett összes tapasztalatom megerõsítette ezt a hitemet. A Bibliát úgy tekintem, mint a tekintély legfõbb forrását.”17
Természetesen az imént idézett állítások sem a tudomány, hanem a személyes hit kijelentései. Azonban észre kell venni, hogy utalásokat tartalmaznak azokra a bizonyítékokra, amelyek alátámasztják ezt a hitet. Sir Ghillian Prance például kifejezetten azt mondja, hogy hitét maga a tudomány erõsíti meg. Érdekes helyzet állt tehát elõ: Egyrészt itt vannak a naturalisták, akik azt mondják nekünk, hogy a tudomány kiküszöbölte Istent, másrészt itt vannak a teisták, akik viszont azt mondják, hogy a tudomány megerõsíti istenhitüket. Mindkét álláspontot szakavatott tudósok képviselik. Mit jelent ez? Bizonyára azt jelenti, hogy túl egyszerû azt feltételezni, hogy a tudomány és az istenhit összeférhetetlen, és azt sugallja, hogy érdemes lenne megvizsgálni, vajon mi is pontosan a kapcsolat a tudomány és az ateizmus, valamint a tudomány és a teizmus között. Konkrétan: E két, szöges ellentétben álló világnézet közül melyiket támasztja alá a tudomány?
Elõször a tudomány történetével foglalkozunk.
20
16 The Search for God – Can Science Help? [Isten keresése – segíthet-e a tudomány?] Oxford, Lion, 1995 p. 59 17 God and the Scientists [Isten és a tudósok], CPO 1997



A tudomány elfeledett gyökerei
Minden tudomány legmélyén az a meggyõzõdés rejlik, hogy az univerzum rendezett. E meggyõzõdés nélkül nem lenne lehetséges a tudomány. Joggal kérdezhetjük: Honnan származik ez a meggyõzõdés? Melvin Calvin Nobel-díjas biokémikusnak kétségei vannak e tekintetben: „Próbálván felderíteni e meggyõzõdés eredetét, végül egy alapvetõ elképzelésben véltem megtalálni, amely 2000-3000 éve született meg, és amelyet a nyugati világban elõször az ókori zsidók nyilvánítottak ki, nevezetesen, hogy az univerzumot egyetlen Isten kormányozza, és nem a különféle istenek szeszélyének eredménye, akik mindegyike a saját törvényei szerint kormányozza a maga tartományát. Úgy tûnik, hogy ez a monoteista nézet a modern tudomány alapja.”18
Ez nagyon meglepõ annak fényében, hogy az irodalomban általában a Kr.e. 6. századi görögökig vezetik vissza a mai tudomány gyökereit, majd rámutatnak, hogy a tudomány haladása érdekében a görög világnézetet meg kellett szabadítani politeista tartalmától. Késõbb még visszatérünk az utóbbira, itt csak azt kívánjuk hangsúlyozni, hogy bár sok tekintetben a görögök voltak az elsõk, akik a mai értelemben vett tudományt megalkották, Melvin Calvin azt sugallja, hogy az univerzumnak az a képe, amely leginkább elõmozdította a tudományt az a zsidó felfogás, miszerint az univerzumot Isten teremtette és tartja fenn sokkal régibb, mint a görögök világnézete.
Ez talán olyasmi, amit – Dawkins kifejezését kölcsönözve, amelyet mellesleg õ maga is az Újszövetségbõl kölcsönzött – „a háztetõkrõl kellene hangosan hirdetni”, mint Isten sommás elutasításának ellenszerét. Hiszen ez azt jelenti, hogy annak az alapnak, amelyen a tudomány áll, ahonnan pályája az univerzum széléig ívelt, teista dimenziója is van.
Volt valaki, aki korábban felfigyelt erre a körülményre, mint Melvin Calvin: a kiváló tudománytörténész és matematikus, Sir Alfred North Whitehead. Megfigyelvén, hogy a középkori Európa 1500-ban kevesebbet tudott, mint Archimédesz a Kr.e. 3. században, és 1700-ra Newton mégis megírta mestermûvét, a Principia Mathematica-t, feltette a magától értetõdõ kérdést: Hogyan lehetséges, hogy a tudás viszonylag rövid idõ alatt ilyen robbanásszerûen növekedett? Válasza a következõ: „A modern tudomány az Isten racionalitásába vetett középkori hitbõl ered... Magyarázatom az, hogy a tudomány lehetségességébe vetett hit, amely megelõzte a modern tudományos elmélet kialakulását, a középkori teológia akaratlan következménye.”19 Érdemes idézni C. S. Lewis-t,
21
18 Chemical Evolution [Kémiai evolúció], Oxford, Clarendon Press, 1969, p. 258 19 Science and the Modern World [A tudomány és a modern világ], London, Macmillan, 1925, p.19



aki tömören összefoglalta Whitehead felfogását: „Az emberek azért csináltak tudományt, mert törvényre számítottak a természetben, mert hittek egy törvényadóban”. Ez a meggyõzõdés késztette Francis Bacon-t (1561–1626) – sokak szerint a modern tudomány atyját – arra, hogy azt tanítsa: Isten két könyvet adott nekünk: a Természet Könyvét és a Bibliát, és ha valaki valóban mûvelt akar lenni, mindkettõt tanulmányoznia kell.
A tudomány sok kimagasló alakja egyetértett vele. Galilei (1564–1642), Kepler (1571–1630), Pascal (1623–1691), Boyle (1627–1691), Newton (1642–1727), Faraday (1791–1867), Babbage (1792–1871), Mendel (1822–1884), Pasteur (1822–1895), Kelvin (1824–1907) és Clerk-Maxwell (1831–1879) teisták voltak, sõt a legtöbbjük keresztény. Istenhitük semmiben sem akadályozta tudományos munkájukat, sõt gyakran legfõbb ihletõjük volt, és ezt nem is szégyellték bevallani. Például Galilei kutató elméjének hajtóereje az a mély belsõ meggyõzõdése volt, hogy a Teremtõ, „aki érzékszerveket, elmét és értelmet adott nekünk, nem kívánhatja, hogy feladjuk használatukat, és másféle módon szerezzünk tudást olyasmirõl, amit általuk ismerhetünk meg”. Johannes Kepler így írta le ezt a motivációt: „A külsõ világ vizsgálatának fõ célja az, hogy felfedezzük azt a racionális rendet, amelyet Isten szabott rá, és amelyet a matematika nyelvén nyilatkoztatott ki nekünk.”20 Ez a felfedezés Keplert arra késztette, hogy – híres mondását idézve – „újragondolja Isten gondolatait”. Mennyire különbözõ volt – amint Joseph Needham megjegyzi – a kínaiak reagálása a 18. században, amikor jezsuita misszionáriusok elvitték nekik a hírt a nyugati tudomány hihetetlen fejlõdésérõl. Õk módfelett ostoba dolognak tartották azt az elképzelést, hogy az univerzumot egyszerû törvények kormányozzák, amelyek az emberi értelem által felfoghatók és felfedezhetõk. Kultúrájuk egyszerûen nem volt fogékony az ilyen gondolatokra21.
Félreértéshez vezethet, ha nem tisztázzuk pontosan mondandónk lényegét. Nem állítjuk, hogy a vallás és a kereszténység minden aspektusa hozzájárult a tudomány fejlõdéséhez. Csupán azt mondjuk, hogy fontos szerepet játszott az egyetlen, teremtõ Istenrõl szóló tan, aki felelõs az univerzum létezéséért és rendjéért. Nem állítjuk, hogy a vallás sohasem viszonyult ellenségesen a tudományhoz. Valóban, T. F. Torrance22, kommentálva Whitehead elemzését, rámutat, hogy a tudomány fejlõdõsét gyakran „komolyan akadályozta a keresztény egyház, még akkor is, ha a modern eszmék az egyházon belül kezdtek
22
20 Az idézet forrása: Morris Kline, Mathematics: The Loss of Certainty [Matematika: a bizonyosság elvesztése], Oxford University Press, New-York, 1980, p.31 21 “Science and Society in East and West” [Tudomány és társadalom keleten és nyugaton], The Great Titration [A nagy titrálás], London, Allen and Unwin, 1969 22 Theological Science [Teológiai tudomány], Edinburgh, T & T Clark, 1996 p. 57



kicsírázni.” Példaként megemlíti, hogy az ágostoni teológiának, amely ezer évig uralkodott Európában, olyan ereje és szépsége volt, hogy nagyban hozzájárult a mûvészetek fejlõdéséhez a középkorban, de „eszkatológiája, amely állandósította a világ romlásának és összeomlásának, valamint az üdvözülésnek mint az ettõl való megszabadulásnak az eszméjét, elvonta a figyelmet a világról, és a földöntúli dolgokra irányította azt, ami a természetnek csupán szimbolikus jelentését és vallási, szemléltetõ használatát engedte meg, „egy olyan kozmológiai felfogást fogadva el és szentesítve, amit valami mással kellett helyettesíteni, hogy lehetõvé váljon a tudomány haladása”. Torrance szerint a tudományosan gondolkodó elmét gyakran elbátortalanította „a merev tekintélyelv és annak viszonya a megértéshez, ami Ágostonra vezethetõ vissza, és ami keserû panaszokra adott okot az egyház ellen”23. Jó példa erre Galilei, amint hamarosan látni fogjuk.
Torrance mindazonáltal hathatósan támogatja Whitehead tézisének általános irányzatát: „Annak ellenére, hogy gyakran támadt feszültség a haladó tudományos elméletek és az egyházon belüli hagyományos gondolkodásmód között, a teológia joggal állíthatja, hogy hosszú századokon át õrizte azokat az alapvetõ hiteket és sugallatokat, amelyek végül létrehozták a modern empirikus tudományt – ha mással nem, akkor a teremtõ Isten megbízhatóságába és a teremtett világ felfoghatóságába vetett megingathatatlan hitével”.
Kollégám, John Brooke, a tudomány és teológia oxfordi professzora óvatosabban fogalmaz, mint Torrance: „A múltban a vallásos hitek a tudományos vizsgálódás elõfeltevéseiként szolgáltak, amennyiben megerõsítették az univerzum egyöntetûségét... A teremtés tana koherenciát kölcsönzött a tudományos törekvéseknek, amennyiben azt sugallta, hogy a természet állandó mozgása és változása mögött megbízható rend uralkodik. ... Ebbõl nem szükségképpen következik, hogy a tudomány sohasem kapott volna szárnyra, ha nem lett volna elõtte teológia, az viszont igaz, hogy a tudomány szokatlan eszméit, amelyeket úttörõi képviseltek, gyakran táplálták teológiai és metafizikai hitek.”24
Nemrégiben Peter Harrison, a tudomány és vallás oxfordi professzora, John Brooke utódja, azt a figyelemreméltó megállapítást tette, hogy a modern tudomány megszületésében és felemelkedésében a döntõ mozzanat a bibliai szöveg protestáns értelmezése volt, amely véget vetett a középkor szimbolikus megközelítésének.25
23
23 I.m. 58. o.
24 John Brooke, Science and Religion: Some Historical Perspectives [Tudomány és vallás: történelmi távlatok], Cambridge, Cambridge University Press, 1991, p. 19
25 The Bible, Protestantism and the Rise of Science [A Biblia, a protestantizmus és a tudomány felemelkedése], Cambridge, University Press 1998



Természetesen lehetetlen megtudni, „mi történt volna, ha...”, de talán nem túlzás, hogy a tudomány megszületését komolyan hátráltatta volna, ha nem lett volna jelen a teológia egyik tana, a teremtés tana, amely közös a judaizmusban, a kereszténységben és az iszlámban. Brooke csupán óva int, hogy ne túlozzuk el a dolgot: Az, hogy a vallás támogatta a tudományt, még nem bizonyítja, hogy a vallásnak igaza van. Úgy van! És ugyanez elmondható az ateizmusról is.
A teremtés tana nem csak azért volt fontos, mert maga után vonta az univerzumban uralkodó rendet. Fontos volt egy másik okból is, amire már utaltunk a bevezetésben. Hogy a tudomány továbbfejlõdhessen, meg kellett szabadítani a mindenütt jelenlévõ arisztotelészi módszertõl, amely elõre megállapított elvekbõl következtetett arra, milyennek kell lennie az univerzumnak, és ki kellett alakítani egy új módszert, amely megengedte az univerzumnak, hogy közvetlen módon beszéljen. Ezt az alapvetõ paradigmaváltást megkönnyítette az esetleges teremtés elve, vagyis hogy a teremtõ Isten tetszése szerint teremthette az univerzumot. Tehát ha ki akarjuk deríteni, milyen is valójában az univerzum és hogyan mûködik, csak egyet tehetünk: megyünk és megfigyeljük. Arra, hogy miként mûködik az univerzum, nem következtethetünk egyszerûen oly módon, hogy a priori filozófiai elvekkel érvelünk. Pontosan ezt tette Galilei, majd Kepler és mások: mentek és megfigyelték, forradalmasítva a tudományt. De mint tudjuk, Galilei konfliktusba keveredett a római katolikus egyházzal. Tehát meg kell ismernünk az õ történetét, hogy lássuk, mit tanulhatunk belõle.
A konfliktus mítoszai: Galilei és a római katolikus egyház, Huxley és Wilberforce
Annak, hogy világosan megkülönböztetjük a teremtés tanának és a vallási élet egyéb aspektusainak (például a vallási politikának) hatását a tudomány kialakulására, egyik fõ célja az, hogy jobban megértsük a történelem két paradigmatikus értelmezését, amelyeket gyakran arra használnak, hogy fenntartsák azt a széles körben elterjedt nézetet, miszerint a tudomány a történelem során állandó harcban állt a vallással – erre a nézetre gyakran úgy hivatkoznak, mint a „konfliktus-tézisre”. Ezek az értelmezések a történelem két híres konfrontációjára vonatkoznak: az egyik a fent említett konfliktus Galilei és a római katolikus egyház között, a másik pedig a Huxley és Wilberforce közötti vita Charles Darwin híres könyvének – „A fajok eredete” – tárgyáról.
Közelebbrõl megvizsgálva a dolgot, ezek a történetek nem támasztják alá a konfliktus-tézist. Ez a következtetés sokakat meglephet, de a történelem igazolja. Elõször is megjegyezzük, hogy Galilei azoknak a tudósoknak a listáján sze
24



repel, akik hittek Istenben. Nem volt agnosztikus vagy ateista, és nem hadakozott korának teizmusával. Nagyszerû Galilei-életrajzában – Galileo’s Daughter [Galilei lánya]26 – Dava Sobel hatásosan lerombolja azt a mítoszt, miszerint Galilei „hitehagyott ember volt, aki gúnyt ûzött a Bibliából”. Valójában kiderül, hogy Galilei szilárdan hitt Istenben és a Bibliában, és egész életében hívõ maradt. Úgy gondolta, hogy „a természet törvényeit Isten írta a matematika nyelvén”, és hogy „az emberi elme Isten mûve, méghozzá az egyik legnagyszerûbb”.
Ezenkívül Galilei több vallásos entellektüel támogatását élvezte. A nagyhatalmú jezsuita oktatási intézmény, a Collegio Romano csillagászai támogatták csillagászati munkáját – legalábbis kezdetben –, sõt ünnepelték érte; míg egyes világi tudósok, akik felháborodtak Arisztotelész kritikáján, hevesen ellenezték.
Emiatt sok baja támadt, de – hangsúlyozzuk – elõször nem az egyházzal. Mindenesetre Galilei ezt tapasztalta. Krisztina nagyhercegnõhöz írott híres levelében (1615) azt állítja, hogy az akadémiai professzorok voltak azok, akik szembehelyezkedtek vele, és megpróbálták rábírni az egyházi hatóságokat, hogy lépjenek fel ellene. Világos, hogy a professzorok számára mi forgott kockán: Galilei tudományos érvei fenyegették az akadémia uralkodó arisztotelia
nizmusát.
A kibontakozó modern tudomány szellemében, Galilei az univerzumra vonatkozó elméleteket a bizonyítékok alapján kívánta megítélni, és nem olyan érvek alapján, amelyek a priori posztulátumokra való hivatkozáson és Arisztotelész tekintélyén alapulnak. Így hát távcsövén keresztül megfigyelte az univerzumot, és amit látott, az romokba döntötte Arisztotelész csillagászati spekulációinak jó részét. Galilei napfoltokat figyelt meg, amelyek elcsúfították Arisztotelész „tökéletes napjának” arcát. 1604-ben látott egy szupernóvát, amely kétségbe vonta Arisztotelész „változatlan egét”.
Az arisztotelianizmus volt az uralkodó világnézet – nem egyszerûen egy paradigma, amely szerint a tudományt mûvelni kell, hanem egy világnézet, amelyben már megjelentek az elsõ repedések. Továbbá a reformáció kétségbe vonta Róma tekintélyét, ezért – Róma szempontjából – a vallás biztonságát és állandóságát egyre nagyobb veszély fenyegette. Ez tehát nagyon kritikus idõszak volt. A csatarendbe állt római katolikus egyház, amely – mint csaknem mindenki más abban az idõben – magáénak vallotta az arisztotelianizmust, úgy érezte, nem engedheti meg, hogy komolyan kétségbe vonják Arisztotelész tanítását, noha már voltak zúgolódások (különösen a jezsuiták között) amiatt, hogy maga a Biblia nem mindig támasztja alá Arisztotelészt. De ezek a zúgolódások
25
26 London, Fourth Estate, 1999



még nem voltak elég hangosak ahhoz, hogy megakadályozzák, hogy Galileinek erõs ellenzéke jöjjön létre mind az akadémiában, mind a római katolikus egyházban. A szembenállásnak nem csupán intellektuális és politikai okai voltak. A féltékenység és – azt kell mondanunk – Galilei diplomáciai érzékének hiánya szintén hozzájárult. Irritálta korának tudományos elitjét azzal, hogy nem latin, hanem olasz nyelven adta ki mûveit, hogy az átlagembereknek is adjon valami szellemi útravalót. Elkötelezte magát amellett, amit ma a tudomány közérthetõségének neveznek.
Ugyanakkor kialakult az a rövidlátó szokása, hogy maró gúnnyal szidalmazza azokat, akik nem értenek vele egyet. Sokat ártott ügyének azzal, ahogyan egy hivatalos utasítást kezelt, miszerint a „Párbeszédek a két legnagyobb világrendszerrõl” címû könyvének tartalmaznia kell egykori barátja és támogatója, VIII. Orbán pápa (Maffeo Berberini) egy érvét, nevezetesen: Mivel Isten mindenható, minden egyes természeti jelenséget sok különbözõ módon alkothatott meg, így a természetfilozófusok részérõl önteltség lenne azt állítani, hogy megtalálták az egyedüli megoldást. Galilei kötelességtudóan engedelmeskedett, de oly módon, hogy ezt az érvet egy nehéz felfogású személy szájába adta, akit Simplicio-nak (Együgyûnek) nevezett el. Ez nyilvánvalóan az a klasszikus eset, amikor valaki maga alatt vágja a fát.
Természetesen ez nem mentség a római katolikus egyház számára, amely az inkvizíciót alkalmazta, hogy elhallgattassa Galileit, és csak több száz év múlva „rehabilitálta”. Meg kell azonban jegyezni, hogy – ismét csak a közhiedelemmel ellentétben – Galileit sohasem kínozták meg, és a pert követõ „házi õrize
tét” nagyobbrészt barátainak fényûzõ magánlakosztályaiban töltötte27.
Galilei történetébõl fontos tanulságokat vonhatunk le. Elõször egy tanulság azok számára, akik hajlamosak komolyan venni a bibliai beszámolót. Nehéz elképzelni, hogy manapság akad bárki is, aki azt hiszi, hogy a föld a világegyetem középpontja, a nap és bolygók pedig körülötte keringenek. Vagyis az emberek elfogadják a kopernikuszi heliocentrikus világképet, amelyért Galilei is harcolt, és nem gondolják, hogy ez ellentmond a Bibliának, bár Kopernikusz idejében és azelõtt mindenki azt gondolta, amit Arisztotelész, vagyis hogy a föld a világegyetem fizikai középpontja, és a Biblia egyes részeit szó szerint értelmezték, alátámasztandó ezt a nézetet. Vajon mit történt, hogy így megváltozott a véleményük? Egyszerûen az, hogy ma már kifinomultabban és árnyaltab
26
27 A részletek iránt érdeklõdõ olvasónak ajánlom John Brooke és Geoffrey Cantor könyvének (Reconstructing Nature: The Engagement of Science and Religion [A természet rekonstruálása: A tudomány és a vallás harca], Edinburgh, T&T Clark, 1998) Galileirõl szóló fejezetét.



ban szemlélik a Bibliát28, és látják, hogy például amikor a Biblia „felkelõ” napról beszél, fenomenológiai értelemben teszi, vagyis úgy írja le a jelenséget, ahogyan az megjelenik a megfigyelõ számára, ahelyett, hogy elkötelezné magát valamelyik nap-bolygóelmélet mellett. Valójában a mai tudósok is pont ezt teszik: Hétköznapi nyelven õk is felkelõ napról beszélnek, hiszen a nap pontosan így jelenik meg számunkra. Mi több, állításuk miatt senki sem tekinti õket maradi arisztotelianusoknak.
A fontos tanulság az, hogy azoknak, akik komolyan veszik a Bibliát, kellõen alázatosnak kell lenniük, hogy különbséget tegyenek a bibliai szövegek és saját értelmezésük között. Lehet, hogy a bibliai szöveg árnyaltabb, mint elsõ látásra tûnik, és fennáll a veszélye annak, hogy olyan eszmék alátámasztására használják fel, amelyeket soha nem volt szándékában tanítani. Legalábbis Galilei így gondolta, és a történelem õt igazolta.
Végül egy másik tanulság, amit ritkán szûrnek le: Galilei, aki hitt a Bibliában, az univerzum jobb tudományos megértését szorgalmazta, és nem csak egyes egyházi emberek maradisága ellenében29, hanem (elsõsorban) kora világi filozófusainak ellenállása (maradisága) ellenében, akik – akárcsak az egyházi emberek – Arisztotelész meggyõzõdéses hívei voltak. A mai filozófusoknak és tudósoknak is alázatot kell tanúsítaniuk a tények iránt, még akkor is, ha ezekre a tényekre egy istenhívõ ember mutat rá. Az istenhit hiánya ugyanúgy nem biztosítéka a tudományos igazhitûségnek, mint az istenhit. Nyilvánvaló – az volt Galilei korában, és manapság is az –, hogy egy uralkodó tudományos paradigmát kritizálni kockázatos dolog, akárki teszi is. Arra a következtetésre jutottunk, hogy a Galilei-ügy egyáltalán nem erõsíti meg a tudomány és a vallás viszonyának leegyszerûsített konfliktus-magyarázatát.
A Huxley-Wilberforce vita, Oxford 1860
Ugyanúgy nem erõsíti meg ezt a magyarázatot egy másik, a darwinizmusról folytatott és gyakran idézett vita, amely 1860. június 30-án zajlott a British Association for the Advancement of Science [Brit Egyesület a Tudomány Haladásáért] ülésén az Oxfordi Természettörténeti Múzeum épületében, T. H. Huxley (Darwin Buldogja) és Samuel Wilberforce püspök (Mézesmázos Sam)
27
28 Galilei hivatkozik erre a Krisztina nagyhercegnõhöz írt híres levelében (1615), amikor megdorgálja azokat, akik nem veszik észre, hogy „e [bibliai] szöveg felszínes értelmezése alatt mélyebb jelentés rejlik.” 29 Figyelemreméltó, hogy 1559-ben IV. Pál pápa összeállította a betiltott könyvek elsõ hivatalos indexét, betiltva – sok más könyv között – a Bibliának modern nyelvekre való fordításait, aminek fényében joggal kérdezhetjük: Melyik oldalon is állt az egyház?



között. A vitát abból az alkalomból tartották, hogy John Draper elõadást tartott Darwin evolúcióelméletérõl – A fajok eredete címû könyvrõl, amelyet hét hónappal korábban adtak ki. Ezt a találkozást gyakran úgy írják le, mint a tudomány és a vallás közötti összecsapást, ahol a hozzáértõ tudós meggyõzõen diadalmaskodott a tudatlan egyházi ember fölött. A tudománytörténészek megmutatták, hogy ez a beszámoló nagyon messze van a valóságtól.30
Elõször is, Wilberforce nem volt tudatlan. Egy hónappal a szóban forgó történelmi találkozás után kiadta Darwin mûvének egy ötven oldalas recenzióját (a Quarterly Review címû lapban), amelyet Darwin így minõsített: „Rendkívül szellemes; ügyesen kiválasztja a legproblematikusabb részeket, és megmutatja az összes nehézséget. Mély benyomást tett rám.” Másodszor, nem volt maradi. El volt tökélve, hogy a vitának nem a tudomány és a vallás között kell folynia, hanem tudományos vitának kell lennie – tudós kontra tudós, tudományos alapon – ez a szándék markáns módon megjelenik a recenzióra vonatkozó összegzésében: „Szigorúan tudományos alapon bíráltuk az általunk kifogásolt nézeteket. Tettük ezt abból a szilárd meggyõzõdésbõl, hogy csak így lehet próbára tenni az érvek igaz vagy hamis voltát. Nem értünk egyet azokkal, akik csak azért kifogásolnak természeti tényeket vagy állítólagos tényeket vagy ezekbõl levont következtetéseket, mert úgy hiszik, hogy azok ellentmondnak annak, amit szerintük a kinyilatkoztatás tanít. Úgy gondoljuk, hogy az ilyen kifogások gyávaságról árulkodnak, ami nem egyeztethetõ össze a szilárd és megbízható hittel.”31 Ennek az állításnak a határozottsága sokakat meglephet, akik egyszerûen bevették a találkozás legendaszerû elbeszélését. Még az is megbocsátható, ha valaki Wilberforce-ban a Galileiével rokon szellemet lát.
Az sem igaz, hogy az egyház volt az egyetlen, aki kifogásolta Darwin elméletét. Sir Richard Owen, korának vezetõ anatómusa (akivel mellesleg Wilberforce elõzetesen konzultált) ellenezte Darwin elméletét, akárcsak Lord Kelvin, a kiváló tudós.
Ami a vitáról szóló korabeli beszámolókat illeti, John Brooke rámutat32, hogy kezdetben úgy tûnt, az esemény nem kelt nagy szenzációt: „Figyelemre méltó, hogy a Huxley és a püspök közötti híres összecsapásról egyetlen londoni újság sem számolt be. Valóban, a találkozónak nincs semmilyen hivatalos fel
28
30 Lásd például: “The Wilberforce–Huxley Debate: Why Did It Happen?” [A WilberforceHuxley-vita: Miért került rá sor?], J H Brooke, Science and Christian Belief, 2001, 13, pp. 127–141
31 Lásd: Wilberforce and Huxley, A Legendary Encounter [Wilberforce és Huxley – egy legendás találkozás], Lucas J. R., The Historical Journal, 22 (2), 1979, 313-330
32 Science and Religion – Some Historical Perspectives [Tudomány és vallás: történelmi távlatok], Cambridge, Cambridge University Press, 1991 p.71



jegyzése, és a legtöbb beszámoló Huxley barátaitól érkezett. Huxley maga ilyeneket mondott: „Szellemességem szûnni nem akaró nevetést váltott ki az emberekbõl”; „Azt hiszem, én voltam Oxfordban a legnépszerûbb ember a vitát követõ huszonnégy órában”. Azonban bizonyítékok vannak arra, hogy a vita egyáltalán nem volt egyoldalú. Egy újság késõbb megírta, hogy Darwin egy korábbi híve a vita hallatán áttért a másik hitre. Joseph Hooker botanikus amiatt panaszkodott, hogy Huxley „nem olyan formában és módon fogalmazta meg mondanivalóját, ami magával ragadta volna a közönséget”, úgyhogy ezt neki magának kellett megtennie. Wilberforce három nappal késõbb ezt írta Charles Taylor régésznek: „Azt hiszem, alaposan megvertem”. Az Athenaeum beszámolója azt a benyomást kelti, hogy a tetszésnyilvánítás kiegyenlített volt, és „mind Huxley, mind Wilberforce méltó ellenfélre talált”.
Frank James, a Londoni Királyi Intézet történésze azt állítja, hogy az a széles körben elterjedt vélemény, miszerint Huxley gyõzött, azért alakult ki, mert Wilberforce nem volt olyan népszerû, és ez a tény hiányzik a legtöbb beszámolóból: „Ha Wilberforce nem lett volna olyan népszerûtlen Oxfordban, akkor õ nyerte volna meg a csatát, és nem Huxley.”33 Galilei árnyai!
Ha alapos elemzést végzünk, megdõl az a két fõ érv, amellyel a konfliktus-tézist alá szokták támasztani. Valóban, a kutatás annyira aláásta ezt a tézist, hogy Collin Russell tudománytörténész a következõ általános következtetésre jutott: „Az a közhiedelem, miszerint a vallás és a tudomány közötti viszonyt az utóbbi évszázadokban a mély és tartós ellenségesség jellemezte, történetileg pontatlan, és annyira groteszk, hogy inkább az szorul magyarázatra, miként vívott ki ekkora népszerûséget.”34
Tehát világos, hogy hatalmas erõknek kellett közrejátszaniuk ahhoz, hogy a konfliktus mítosza ilyen mélyen beágyazódhasson a közgondolkodásba. Ami igazán kockán forgott – akárcsak Galilei esetében –, nem egyszerûen egy tudományos elmélet intellektuális erényeinek a kérdése volt. Még egyszer hangsúlyozom, hogy kulcsszerepet játszott az intézményes hatalom. Huxley keresztes háborút vívott, hogy biztosítsa a hivatásos tudósok új, felemelkedõ osztályának felsõbbségét a klerikálisok kiváltságos helyzetével szemben, bármennyire tehetséges volt is intellektuálisan. A legenda a legyõzött püspökrõl, akit megsemmisített egy hivatásos tudós, jól beleillett ebbe a keresztes háborúba, és teljes mértékben ki is használták.
29
33 Lásd: David M Knight and Matthew D Eddy, Science and Beliefs: from Natural Philosophy to Natural Science 1700–1900 Tudomány és hit: a természetfilozófiától a természettudományig, 1700-1900], London, Ashgate, 2005 34 The Conflict Metaphor and its Social Origins [A konfliktus-metafora és társadalmi gyökerei], Science and Christian Belief, 1, 3-26, 1989



Mindazonáltal nyilvánvaló, hogy ennél többrõl volt szó. Huxley keresztes háborújának központi elemét jól megvilágítja Michael Poole35. Ezt írja: „Ebben a harcban a ’Természetet’ nagy T betûvel írták, és megszemélyesítették. Huxley olyan tulajdonságokkal ruházta föl ’Természet Úrnõt’ – ahogy õ nevezte –, amelyeket addig Istennek tulajdonítottak. Ezt a taktikát azóta sokan lelkesen utánozták. Észrevétlen maradt az a logikai buktató, hogy Huxley az összes létezõ fizikai dolog megtervezését és megteremtését a természetnek (az összes létezõ fizikai dolognak) tulajdonította. ’Természet Úrnõ’ – akárcsak valamilyen ókori termékenység-istennõ – elfoglalta méltó helyét, anyai karjával átölelve a viktoriánus tudományos naturalizmust”. Tehát felfújtak (és ma is gyakran felfújnak) egy mitikus konfliktust, és szemérmetlen módon fegyverként használták egy másik csatában – ezúttal a valódiban –, a naturalizmus és a teizmus közötti harcban.
A valódi konfliktus – naturalizmus kontra teizmus
Ezzel elérkeztünk az egyik legfontosabb kérdéshez, amit a jelen könyvben meg akarunk vizsgálni, nevezetesen, hogy létezik egy konfliktus, egy nagyon valóságos konfliktus, de egyáltalán nem a tudomány és a vallás között. Mert ha így lenne, az elemi logika azt diktálná, hogy a tudósok mind ateisták, és csak a laikusok hisznek Istenben, és amint láttuk, nem ez a helyzet. Nem, a valódi konfliktus két homlokegyenest ellenkezõ világnézet között van: a naturalizmus és a teizmus között. Ezek ütközése elkerülhetetlen. A világosság kedvéért megjegyezzük, hogy a naturalizmus rokonságban áll a materializmussal, de nem azonos vele, bár néha nehéz megkülönböztetni õket. Az Oxford Companion to Philosophy azt mondja, hogy az anyag fogalmának komplexitása azt jelenti, hogy „a különféle materialista filozófiák az ’anyagot’ megkísérlik egy másik fogalommal helyettesíteni, amelybe belefér ’minden, ami a természettudomány módszereivel tanulmányozható’, ezzel a materializmust naturalizmussá változtatva; bár túlzás lenne azt mondani, hogy a két nézet egybeesik”36. A materialisták naturalisták. Viszont vannak olyan naturalisták, akik úgy tartják, hogy az elmét és a tudatot meg kell különböztetni az anyagtól. Az elõbbieket „eredendõ” jelenségeknek tartják, vagyis olyanoknak, amelyek az anyagtól függenek, és egy magasabb szinten jelennek meg, amely nem redukálható az anyag alacsonyabb szintû tulajdonságaira. Más naturalisták úgy tartják, hogy az univerzum tisztán „szellemanyagból” áll. Mindazonál
30
35 Beliefs and Values in Science Education [Hitek és értékek a tudomány oktatásában], Buckingham, Open University Press, 1995, p.125 36 Materialism [Materializmus], p.530



tal mind a naturalizmus, mind a materializmus szemben áll a szupernaturalizmussal, azt állítván, hogy „a természet világa egyetlen szférát alkot, amelyre nem hat kívülrõl semmilyen – akár isteni, akár emberi – lélek vagy szellem”37. Bár vannak közöttük különbségek, a materializmus és a naturalizmus lényegében ateista.
Meg kell jegyeznünk továbbá, hogy a materializmusnak/naturalizmusnak különbözõ változatai vannak. E. O. Wilson például kettõt különböztet meg. Az egyik az, amit õ politikai behaviorizmusnak nevez: „Ez a gyorsan hanyatló marxista-leninista államok által kedvelt irányzat azt állítja, hogy az agy egy üres palatábla, amelyre nincs felírva semmilyen velünk született dolog, kivéve a reflexeket és primitív testi késztetéseket. Következésképpen az elme vagy értelem csaknem teljes egészében tanulás eredménye, egy kultúra terméke, amely maga a történelmi esetlegesség (véletlenszerûség) által fejlõdik. Mivel nem létezik biológiai alapú „emberi természet”, az emberek hozzáidomíthatók a legjobb politikai és gazdasági rendszerhez, nevezetesen a kommunizmushoz, ahogy azt a huszadik században a világra tukmálták. Ezt az eszmét a gyakorlati politikában ismételten kipróbálták, és – miután egy tucatnyi hibásan mûködõ rendszerben összeomlott a gazdaság és több tízmillió ember halt meg – ma már általánosan kudarcnak tekintik. A másik változat Wilson saját világnézete, amelyet õ tudományos humanizmusnak nevez, és amelyrõl úgy gondolja, hogy „lecsapolja a vallásnak és az üres palatábla dogmájának váltólázzal fertõzött mocsarát”. A következõképpen definiálja: „Egyelõre csak a világ népességének kis százaléka vallja. Az emberiséget egy biológiai fajnak tekinti, amely több millió év alatt fejlõdött ki a biológiai világban, példátlan intelligenciára téve szert, de amelyet még mindig az összetett örökölt reakciók és a tanulás egyoldalú csatornái irányítják. Az emberi természet létezik, mégpedig úgy, hogy önmaga alakította ki magát. Fajunkat az örökölt reakciók és hajlamok együttese határozza meg”. Wilson szerint a darwini nézet „az egyéni választás nehéz terhét rója az emberre, ami intellektuális szabadsággal jár együtt”38.
A könyv terjedelme miatt nem foglalkozhatunk e nézet és más nézetek különféle árnyalataival. Itt arra szeretnénk összpontosítani, ami mindegyikükben közös, amit Carl Sagan csillagász oly elegánsan fejezett ki a „Kozmosz” címû televíziós sorozat bevezetõ szavaiban: „A kozmosz minden, ami létezik, vagy létezett, vagy létezni fog”. Ez a naturalizmus lényege. Sterling Lamprecht definíciója a naturalizmusra hosszabb, mindazonáltal érdemes idézni: „Egy filozófiai álláspont, egy empirikus módszer, amely a természet egyetlen, mindent át
31
37 Oxford Companion to Philosophy [Oxfordi Filozófiai Társaság], p.604 38 Intelligent Evolution [Intelligens evolúció], Harvard Magazine, November 2005



fogó rendszerében egyesít mindent, ami létezik, vagy aminek létezését vagy elõfordulását kauzális tényezõk szabják meg.”39 Tehát nem létezik más, csak a természet. A természeten túl vagy kívül nincs semmi. Nincs „odakint” vagy „odaát”. A naturalizmusnak és a materializmusnak homlokegyenest ellentmond az univerzum teista felfogása, amely világosan kifejezésre jut a Teremtés Könyvének elsõ szavaiban: „Kezdetben teremtette Isten a mennyet és a földet.”40 Eszerint az univerzum nem zárt, hanem teremtett rendszer, Isten Elméjének mûve, amit õ tart fenn. Ez egyben válasz a kérdésre: Miért létezik az univerzum? Azért, mert Isten azt akarja, hogy létezzen. Mármost a Teremtés Könyvének állítása a hit állítása, nem a tudományé, ahogy Sagan állítása sem a tudomány állítása, hanem saját személyes hitéé. A kulcskérdés – ismétlem – nem annyira a tudomány és a teológia viszonya, mint inkább a tudomány viszonya a tudósok által képviselt világnézetekhez, különösképpen a naturalizmushoz és a teizmushoz. Tehát amikor azt kérdezzük, hogy a tudomány eltemette-e Istent, valójában azt kérdezzük: Melyik világnézetet támasztja alá a tudomány – a naturalizmust vagy a teizmust? E. O. Wilson-nak nincs kétsége a válasz felõl: A tudományos humanizmus „az egyetlen világnézet, amely összeegyeztethetõ a tudománynak a való világról és a természet törvényeirõl szerzett növekvõ tudásával”. De Henry F. Schaeffer III kvantumkémikusnak sincs kétsége saját válasza felõl: „Léteznie kell egy Teremtõnek. Az õsrobbanás fodrai (1992) és az ezt követõ tudományos felfedezések egyértelmûen a világ ex nihilo (semmibõl való) teremtésére utalnak, ami egybevág a Teremtés Könyvének elsõ néhány versével.”41 Hogy felderítsük a világnézetek és a tudomány közötti kapcsolatot, fel kell tennünk egy meglepõen nehéz kérdést: Mi is pontosan a tudomány?
32
39 Power Lamprecht Sterling, The Metaphysics of Naturalism [A naturalizmus metafizikája], New-York, Appleton-Century-Crofts, 1960, p.160) 40 1Mózes 1:1 41 The Big Bang, Stephen Hawking, and God [Az õsrobbanás, Stephen Hawking és Isten], Science: Christian Perspectives for the New Millennium [Tudomány: a keresztények kilátásai az új évezredben], Addison Texas and Norcross, Georgia, CLM and RZIM Publishers, 2003



2. fejezet:
A tudomány hatóköre és határai
„Bármilyen tudást, ami megszerezhetõ, tudományos módszerekkel kell megszerezni; és amit a tudomány nem képes felfedezni, azt az emberiség nem tudhatja.” Bertrand Russell
„A tudomány korlátainak létezését nyilvánvalóvá teszi az a tény, hogy képtelen megválaszolni az elsõ és utolsó dolgokkal kapcsolatos gyermekien egyszerû és elemi kérdéseket, mint például: Hogyan kezdõdött az egész?; Mi végre vagyunk itt?; Mi az élet értelme?” Peter Medawar
A tudomány nemzetközi jellege
Bármi is a tudomány, bizonyosan nemzetközi. Sokunk számára, beleértve a szerzõt, tudósnak lenni annyit jelent, hogy egy igazi nemzetközi közösséghez tartozunk, amely átível mindenféle határon fajok, ideológiák, vallások, politikai meggyõzõdések és egyéb dolgok között, amik elválasztják egymástól az embereket. Mindezekrõl a dolgokról megfeledkezünk, amikor közösen próbáljuk megfejteni a matematika rejtélyeit, megérteni a kvantummechanikát, harcolni az embereket legyengítõ betegségek ellen, megvizsgálni a különös anyagok tulajdonságait, elméleteket alkotni a csillagok belsejérõl, kidolgozni az energiatermelés új módszereit, vagy tanulmányozni a proteomika komplexitását. Ez az eszményi közösség szabadon végezheti munkáját, nem hátráltatva külsõ és megosztó beavatkozásoktól, ezért érthetõ, hogy a tudósok idegesek lesznek, amikor felüti fejét a metafizika, vagy ami még rosszabb, felmerül Isten kérdése. Ha van olyan terület, amelynek vallási és teológiai semlegességét meg lehet (és kell) õrizni, az a tudomány. És ez többnyire így is van. A természettudományok óriási területei – valószínûleg túlnyomó többségük – pontosan ilyenek. Végül is a kémiai elemek természetének, a periodikus táblázatnak, az alapvetõ természeti állandóknak, a DNS szerkezetének, a Krebs-ciklusnak, Newton törvényeinek, Einstein egyenletének stb. semmi köze sincs a metafizikai elkötelezettséghez. Akkor nem minden tudományterület ilyen?
33



A tudomány definiálása
Ez visszavisz minket kérdésünkhöz: Mi a tudomány? A közhiedelemmel ellentétben nincs általánosan elfogadott tudományos módszer, bár bizonyos elemek rendszeresen felbukkannak, valahányszor megkísérlik leírni, mik a „tudományos” tevékenység velejárói: hipotézis, kísérlet, adat, bizonyíték, módosított hipotézis, elmélet, elõrejelzés, magyarázat stb. De a pontos definíció nagyon csalóka. Hogy ezt megértsük, tekintsük Michael Ruse következõ kísérletét arra, hogy megragadja a tudomány lényegét. Véleménye szerint „a tudomány definíció szerint csak természeti dolgokkal foglalkozik, vagyis olyanokkal, amelyek megismétlõdnek vagy megismételhetõk, és amelyeket törvények irányítanak”42
E definíció pozitív oldala az, hogy lehetõvé teszi számunkra, hogy különbséget tegyünk asztronómia és asztrológia között. Viszont nyilvánvaló gyengesége – feltéve, de nem megengedve, hogy érvényes –, hogy kizárja a mai kozmológiát mint tudományt. Nehéz megérteni, hogyan írhatna le az univerzum eredetének standard modellje bármi mást, mint egyszeri eseményeket – az univerzum eredete nem (könnyen) megismételhetõ. A kozmológusokat érthetõ módon bosszantja, ha azt mondják nekik, hogy tevékenységük nem minõsül tudománynak.
Hiszen a dolgok szemlélhetõk egy másik módon is, ami a jelenkori tudomány módszertanának fontos része – a legjobb magyarázatra való következtetés módszere (néha abdukciónak is nevezik). Megismételhetõ események esetén joggal bízunk benne, hogy magyarázatunk a legjobb magyarázat, amennyiben elõrejelzésre is használható, de megismételhetetlen események esetén is lehetséges feltenni a kérdést: Mi a legjobb magyarázata ennek az eseménynek vagy jelenségnek? A logika ez: Ha A igaz, akkor B valószínû. Ha megfigyeljük B-t, akkor A lehetséges magyarázat B-re. Ruse definíciója láthatólag nem tesz eleget ennek a követelménynek.
Mindazonáltal Ruse helytelen definíciója hasznos célt szolgál, amennyiben emlékeztet minket, hogy nem mindegyik tudománynak egyforma a tekintélye. Az olyan tudománynak, amely ismételt megfigyelésen és kísérletezésen alapszik, valószínûleg nagyobb a tekintélye, mint az olyannak, amelyik nem. Mindig fennáll a veszély, hogy ezt figyelmen kívül hagyjuk, és az utóbbit az elõbbi tekintélyével ruházzuk fel – erre a szempontra még visszatérünk.
Hogy tovább bonyolítsuk a dolgot: A felvilágosodás eszményét, a hûvösen racionális tudományos megfigyelõt, aki teljesen független, mentes a prekoncepciós elméletektõl, a filozófiai, etikai és vallási elkötelezettségtõl, aki hig
34
42 (Darwinism Defended [A darwinizmus védelmében], Addison-Wesley, 1982 p 322)



gadtan vizsgálódik és tárgyilagos, elfogulatlan következtetésekre jut, amelyek az abszolút igazságot képviselik, manapság a tudományfilozófusok leegyszerûsített mítosznak tekintik. Akárcsak a többi embernek, a tudósnak is vannak elõítéletei és világnézete, amelyeket minden helyzetre alkalmaz. Ez látható azokból az állításokból, amelyeket eddig vizsgáltunk. És a megfigyelések elkerülhetetlenül „elmélettel terheltek” – még egy hõmérsékletet sem tudunk megmérni, ha nem rendelkezünk a hõre vonatkozó valamilyen elmélettel. Egy sokkal mélyebb szinten, az elemi részecskék viselkedésével foglalkozó fizikusok felfedezték, hogy a megfigyelés folyamata oly mértékben megzavarhatja a megfigyelt részecskék viselkedését, hogy ez nem hagyható figyelmen kívül. Werner Heisenberg Nobel-díjas fizikus arra a következtetésre jutott, hogy „a kvantumelméletben matematikailag megfogalmazott természeti törvények többé nem magukat az elemi részecskéket írják le, hanem a róluk szerzett tudásunkat”.43 Élénk viták folynak azzal kapcsolatban is, hogy a tudomány vajon megfigyeléseken és elõrejelzéseken, vagy pedig problémákon és magyarázatokon alapul. És ha végül felállítjuk elméleteinket, azokat könnyen alááshatják az adatok – például végtelen sok görbe rajzolható pontok egy adott véges halmazán keresztül. Ezért a tudomány természeténél fogva bizonyos mértékig kísérleti jellegû és ideiglenes. Sietve hozzátesszük: Ezzel nem azt akarjuk mondani, hogy a tudomány valami teljesen szubjektív és önkényes társadalmi elmeszülemény, ahogy azt néhány posztmodern meggyõzõdésû gondolkodó sugallja44. A tudósok többnyire „kritikus realisták”, akik hisznek egy objektív világban, amely tanulmányozható, és úgy tartják, hogy elméleteik – noha nem képviselik az „igazságot” valamilyen végsõ vagy abszolút értelemben – egyre szilárdabb fogódzót nyújtanak nekik a valóság megértésében, amit jól példáz az univerzum megértésének története, Galileitõl Newtonon át Einsteinig45. De térjünk vissza Ruse-hoz és tudomány-definíciójához, hiszen maradtak még kérdések. Mit ért az alatt, hogy a tudomány csak „természeti dolgokkal” foglalkozik? Bizonyára azt, hogy a tudomány által tanulmányozott dolgok azonosak a természetben található dolgokkal. De azt is sugallhatja, hogy az ilyen
35
43 The Physicist’s Conception of Nature [A fizikus koncepciója a természetrõl], London, Hutchinson, 1958 p.15. 44 Sugallataik eredményezték az úgynevezett „tudományháborúkat”. 45 Mindazonáltal fontos – különösen a tudomány ama területein, ahol legvalószínûbb a világnézet befolyása –, hogy a tudósok rendszeresen ellenõrizzék, hogy – Steve Woolgar szavaival „nem a világban tapasztalható elõzetesen létezõ tények passzív leírásával foglalkoznak, hanem a világ jellegének aktív megfogalmazásával vagy megalkotásával” (Science: The very idea [A tudomány: maga a gondolat] New York, Routledge, 1988. Republished 1993).



dolgokra adott magyarázatok csak akkor számítanak tudományosnak, ha megfogalmazhatók kizárólag fizikai, kémiai és természeti folyamatok segítségével. Ez kétségkívül nagyon elterjedt nézet. Például Massimo Pigliucci szerint: „A tudomány alapfeltevése az, hogy a világ teljesen megmagyarázható fizikai folyamatokkal, anélkül, hogy istenszerû entitásokhoz folyamodnánk.”46 A Nobel-díjas Christian de Duve ezt írja, hasonló szellemben: „A tudományos vizsgálódás azon az elképzelésen alapul, hogy az univerzum minden megnyilvánulása magyarázható természeti fogalmakkal, természetfölötti beavatkozás nélkül. Szigorúan véve, ez az elképzelés nem egy a priori filozófiai álláspont vagy hitvallás. Ez egy posztulátum, egy munkahipotézis, amelyet el kell vetnünk, mihelyt olyan tényekkel szembesülünk, amelyek dacolnak a racionális magyarázat minden kísérletével. Mindazonáltal sok tudós nem veszõdik ezzel a különbségtétellel, és a hipotézisbõl hallgatólagosan következtet az állításra. Õk tökéletesen elégedettek a tudomány által adott magyarázatokkal. Akárcsak Laplace-nak, nekik sincs szükségük az ’isten-hipotézisre’, és a tudományos álláspontot azonosítják az agnoszticizmussal, ha nem a leplezetlen ateizmussal”47.
Ez nyílt beismerése annak, hogy a tudomány – sokak számára – gyakorlatilag elválaszthatatlan az agnosztikus vagy ateista nézõpont iránti elkötelezettségtõl. Értjük a finom célzást, hogy a „természetfölötti beavatkozás” azonos „a racionális magyarázat minden kísérletével való dacolással”. Más szóval a „természetfölötti” azonos az „irracionálissal”. Azok számára, akik valaha is komoly teológiai elmélkedésbe bocsátkoztak, ez csökönyösségnek tûnik: Az a nézet, hogy létezik egy Teremtõ Isten, nem irracionális, hanem nagyon is racionális. Ha valaki egyenlõségjelet tesz a „racionális magyarázat” és a „természeti magyarázat” közé, az legjobb esetben erõs elõítéletre utal, legrosszabb esetben pedig fogalomzavarra.
Christian de Duve nézetét sok tudós osztja. Ez a nézete például a Kitzmiller et al.vs Dover tankerület bírójának, aki 2005-ben úgy döntött, hogy az „intelligens tervezés” tana vallásos és nem tudományos nézet. Jones bíró nyíltan kijelenti: „A szakértõk tanúsítják, hogy a 16. és 17. század tudományos forradalma óta a tudomány arra korlátozódik, hogy keresi a természeti jelenségeket magyarázó okokat... Bár a természetfölötti magyarázatok fontosak és hasznosak lehetnek, de nem részei a tudománynak. A tudománynak erre az önként vállalt konvenciójára, amely a vizsgálódást a természeti világ ellenõrizhetõ természeti
36
46 Darwinism, Design and Public Education [Darwinizmus, tervezés és közoktatás], John Angus Campbell and Stephen C. Meyer, East Lansing, Michigan State University Press, 2003 p.195. 47 Life Evolving [Az élet evolúciója], New York, Oxford University Press, 2002, p.284



magyarázataira korlátozza, a filozófusok úgy hivatkoznak, mint ’módszertani naturalizmusra’, és gyakran úgy emlegetik, mint ’a tudományos módszert’... A módszertani naturalizmus manapság a tudomány ’házszabálya’, amely azt kívánja a tudósoktól, hogy a magyarázatokat a körülöttünk lévõ világban keressék, annak alapján, amit megfigyelhetünk, ellenõrizhetünk, megismételhetünk és igazolhatunk.”
Paul Kurtz filozófus hasonlóan vélekedik: „A naturalista filozófiára jellemzõ a tudomány iránti elkötelezettség. Valóban, a naturalizmus általánosabb értelemben úgy definiálható, mint a tudomány módszereinek és következtetéseinek filozófiai általánosítása.”48
Most már értjük, miért vonzó egy ilyen módszer. Elõször is világos különbséget tesz a jó tudomány és a babona, az asztronómia és az asztrológia, vagy a kémia és az alkímia között. Abban is segít, hogy elkerüljük a „hézagok istene” típusú gondolkodásmódot, amely egyes jelenségeket így magyaráz: „Nem értem, tehát Isten vagy az istenek mûve”.
Mindazonáltal ennek a módszernek van egy nagy hátránya. Egy ilyen szoros kapcsolat a tudomány és a naturalizmus között könnyen ahhoz vezethet, hogy nem veszik komolyan, sõt ádázul elutasítják az olyan adatotokat, jelenségeket és értelmezéseket, amelyek nem illenek bele a naturalista gondolkodásmódba. Persze ez csak akkor hátrány, ha a naturalizmus mint filozófia hamis. Ha a naturalizmus igaz, akkor végül megoldódik minden ilyen probléma, még ha egy adott jelenség naturalista magyarázatát csak sok év múlva találják is meg.
Mi volt elõbb – a tudomány vagy a filozófia?
Úgy tûnik, hogy Kurtz ezt a nézetet képviseli. A naturalizmust úgy definiálja, mint olyan filozófiát, amely a természettudományokból alakul ki. Vagyis a tudós elõször tanulmányozza az univerzumot, megfogalmazza elméleteit, majd megnézi, hogy azok megkövetelnek-e valamilyen naturalista vagy materialista filozófiát.
De – mint már rámutattunk – nagyon félrevezetõ ez az elképzelés a „tabula rasa-ról”, a teljesen nyitott elmérõl, amely mentes minden filozófiai elkötelezettségtõl, amikor tanulmányozni kezdi a természeti jelenségeket. Hiszen még az is lehetséges, hogy épp a fordítottja történik annak, amit Kurtz sugall. Például George Klein immunológus kategorikusan azt állítja, hogy ateizmusa nem a tudományon alapszik, hanem egy a priori hiten. Egy levelet kommentálva,
37
48 Philosophical Essays on Pragmatic Naturalism [Filozófiai esszék a pragmatikus naturalizmusról], Buffalo, New York, Prometheus Books, 1990 p.12



amelyben egyik barátja agnosztikusnak nevezte, ezt írja: „Nem vagyok agnosztikus. Ateista vagyok. Álláspontom nem a tudományon alapul, hanem inkább a hitemen. Már gyermekkoromban hittem benne, hogy nincs semmilyen Teremtõ, hogy Isten nem létezik. Ezt a hitet felnõttként is vallom – megingathatatlan és szent.”49
Mellesleg megjegyezzük, hogy Klein – akárcsak Dawkins – azt vallja, hogy a hit és a tudomány szemben áll egymással. E nézettel szemben még lesz egy-két kifogásunk.
Richard Lewontin, a Harvard genetikusa, Carl Sagan utolsó könyvéhez írt kritikájában egyértelmûvé teszi, hogy materialista meggyõzõdése a priori jellegû. Beismeri, hogy materializmusa nem a tudományból ered, sõt, éppen ellenkezõleg, materializmusa az, ami tudatosan meghatározza, milyennek kell lennie a tudománynak: „A tudomány és a természetfölötti közt folyó valódi harc megértésének kulcsa az, hogy hajlandóak vagyunk elfogadni olyan tudományos állításokat, amelyek ellentmondanak a józan észnek. A tudomány oldalán állunk annak ellenére, hogy egyes állításai teljesen abszurdak, annak ellenére, hogy a tudományos közösség elnézõ a minden bizonyítékot nélkülözõ mesékkel szemben – és pedig azért, mert eleve el vagyunk kötelezve a materializmus iránt. Nem a tudomány módszerei és intézményei kényszerítenek minket, hogy elfogadjuk a jelenségek anyagi magyarázatát – ellenkezõleg, az anyagi okokhoz való a priori ragaszkodásunk kényszerít minket arra, hogy megteremtsük a vizsgálódás egy olyan apparátusát és a fogalmak egy olyan rendszerét, amely anyagi magyarázatokkal szolgál, bármennyire ellentmondanak is az intuíciónak, bármennyire misztikusak is az avatatlanok számára50.”51
Ez az állítás épp oly elképesztõ, mint amilyen szerény. Ez Kurtz álláspontjának épp az ellenkezõje. Lewontin azt állítja, hogy a harc „a tudomány és a természetfölötti” között folyik, de úgy tûnik, hogy megint csak ellentmond saját magának, hiszen beismeri, hogy a tudomány nem hordoz magában semmit, ami ránk kényszerítené a materializmust. Ez alátámasztja azt az állításunkat, hogy a valódi harc nem a tudomány és az istenhit, hanem a materialista (vagy – tágabb értelemben – naturalista) és a teista világnézet között folyik. Végül is Lewontin hite a materializmusban saját bevallása szerint nem a tudományból ered, hanem
38
49 The Atheist in the Holy City [Az ateista a Szent Városban], Cambridge MA, MIT Press, 1990, p.203 50 Meg kell tapsolnunk kell Lewontin nyíltságát: Nincs tisztában saját világnézeti elkötelezettségével, és nem is próbálja leplezni.
51 Carl Sagan The Demon Haunted World: Science as a Candle in the Dark [A démonok kísértette világ: a tudomány mint gyertya a sötétségben] címû könyvének kritikája, New York Review of Books, January 9, 1997



valami egészen másból. Ez kiderül abból, amit ezután mond: „A materializmus abszolút, hiszen nem engedhetjük meg, hogy Isten betegye lábát az ajtón”.
Nem vagyok biztos benne, hogy Dawkins ezt a materializmusba vetett „vakhitet” is olyan lelkesen kiirtaná, mint az istenhitet, bár a következetesség ezt kívánná. És vajon mi a „nem” szó pontos jelentése Isten beengedésével kapcsolatban? Ha – ahogy Lewontin mondja – a tudomány nem kényszeríti ránk a materializmust, akkor a „nem engedhetõ meg” kifejezés nem vonatkozhat a tudományra, hiszen az nem utal semmilyen isteni láb létezésére. Csak azt jelentheti, hogy „mi materialisták nem engedhetjük meg, hogy Isten betegye lábát az ajtón”. Természetesen ez tautológia, hiszen a materializmus elutasítja mind az isteni lábat, mind az ajtót. Végül is egy materialista számára nem létezik az „odakint” – „a kozmosz minden, ami létezik, létezett és létezni fog”. Viszont ez az elutasítás nem vonatkozik az isteni láb és az ajtó létezésére, eltekintve attól az alaptalan kijelentéstõl, miszerint Lewontin személyesen nem hisz egyikben sem. Ha egy fizikus tervez egy mûszert, amely csak a látható spektrumon belül képes detektálni a sugárzást, akkor – bármilyen hasznos is a mûszer – abszurd dolog lenne részérõl, ha arra használná, hogy cáfolja például a röntgensugarak létezését, amelyeket a mûszer – felépítésénél fogva – nem képes észlelni.
Tagadni, hogy a helyes tudományt csak a materialista vagy naturalista elõfeltevések iránt elkötelezett tudósok mûvelhetik, ugyanolyan hibás dolog lenne, mint tagadni, hogy a helyes tudományt csak teisták mûvelhetik. Hogy el ne veszítsük arányérzékünket, jól véssük a fejünkbe: Az ateista elõfeltevésekre épülõ tudomány ugyanazokra az eredményekre vezet, mint a teista elõfeltevésekre épülõ tudomány52. Például amikor megpróbáljuk megállapítani a gyakorlatban, hogyan mûködik egy organizmus, akkor nem sokat számít, mit feltételezünk róla: hogy valóban megtervezték-e vagy csak látszólag. Akár a „módszertani naturalizmust” (idõnként „módszertani ateizmusnak” is nevezik) fogadjuk el, akár azt, amit „módszertani teizmusnak” nevezhetünk, mind a kettõ lényegében ugyanarra az eredményre vezet. Ennek nagyon egyszerû oka van: Az organizmust módszertanilag mind a két esetben úgy vizsgáljuk, mintha megtervezték volna.
A „módszertani ateizmus” vagy „módszertani naturalizmus” kifejezéseknek az a veszélye, hogy alátámasztani látszanak egy ateista világnézetet, és azt a benyomást keltik, hogy az ateizmusnak köze van a tudomány sikeréhez – ami nem feltétlenül igaz. Hogy még világosabban lássuk ezt a kérdést, képzeljük el, mi történne, ha valaki az irodalomban a „módszertani ateizmus” helyett a
39
52 Feltehetõen ezért van az, hogy általában nem tesznek fel vallási meggyõzõdésre vonatkozó kérdéseket, amikor egy bizottság tudományos állásfoglalását kérik – bár erre is van példa.



„módszertani teizmus” kifejezést használná. Azonnal lehurrognák azon az alapon, hogy ezzel azt a benyomást kelti, hogy éppen a teizmus járult hozzá a tudomány sikeréhez.
Ennek ellenére sajnos azt találjuk, hogy vannak olyan teista meggyõzõdésû tudósok, akik kifejezetten naturalista fogalmakkal definiálják a tudományt. Ernan McMullin például ezt írja: „A módszertani naturalizmus nem korlátozza a természet tanulmányozását, csupán lefekteti, hogy a tanulmányozás melyik fajtája minõsül tudománynak. Ha valaki a természet tanulmányozásának más módszerét választja – és ilyen sok van –, a módszertani naturalistának nincs oka kifogásolni azt. A tudósoknak ily módon kell eljárniuk; a tudomány módszertana nem támasztja alá azt az állítást, hogy bizonyos események vagy eseménytípusok csak úgy magyarázhatók, ha közvetlen módon segítségül hívjuk az isteni teremtést”.53
Lewontin és McMullin között van egy fontos különbség. Lewontin eleve kizárja az isteni lábat. McMullin elképzelhetõnek tartja, hogy létezik az isteni láb, de szerinte a tudomány semmit sem tud mondani róla. Elismeri, hogy a természet vizsgálatának léteznek másféle módszerei is, de ezek nem minõsülnek tudományosnak, így nincs is akkora tekintélyük. Mi azt valljuk, hogy mind a „módszertani naturalizmus”, mind a „módszertani teizmus” kifejezés hasznavehetetlen: Jobb, ha kerüljük mind a kettõt.
Egy hasznavehetetlen terminológia használatát ugyan el lehet kerülni, de egyetlen tudós sem tudja megkerülni saját filozófiai elkötelezettségét. Mint már említettük, ezek az elõítéletek nem sokat számítanak, amikor azt tanulmányozzuk, hogyan mûködnek a dolgok, de fontos szerepet játszhatnak akkor, amikor azt vizsgáljuk, hogyan keletkeztek a dolgok, vagy amikor olyan dolgokat vizsgálunk, amelyek összefüggésben vannak azzal, ahogyan saját magunkat mint emberi lényeket értelmezzük.
Mindig kövessük-e, hová vezetnek a bizonyítékok?
Ahelyett, hogy elintézettnek tekintetnénk a kérdést, és úgy definiálnánk a tudományt, mint alkalmazott naturalizmust, vagyis metafizikai (a priori) módon, tegyük fel, hogy úgy értelmezzük, mint a természet rendjének vizsgálatát és az ily módon (a posteriori) szerzett tapasztalat elméletbe foglalását, hangsúlyozva az empirikus bizonyítékok követésére való hajlandóságot – ami az igazi tudomány lényege –, akárhova vezetnek is azok. A kulcskérdés az, hogy vajon mi
40
53 Plantinga’s Defence of Special Creation [Plantinga a külön-külön való teremtés védelmében], Christian Scholar’s Review, 1991 p. 57



történik, ha vizsgálataink kezdenek olyan bizonyítékokat felfedni, amelyek ellentmondanak világnézeti elkötelezettségünknek – ha egyáltalán elképzelhetõ ilyen helyzet.
Ahogy azt Kuhn zseniálisan megmutatta54, komoly feszültségek adódhatnak, ha az empirikus bizonyíték ellentmond az elfogadott tudományos keretnek – vagy ahogy Kuhn nevezte, „paradigmának” –, amelyen belül a legtöbb tudós dolgozik55. Egyes egyházi emberek makacsul elutasították, hogy belenézzenek Galilei távcsövébe – ez klasszikus példája az ilyenfajta feszültségnek. Õk képtelenek voltak szembenézni a fizikai bizonyítékok következményeivel, mert nem tudták elképzelni, hogy téves legyen az általuk pártfogolt arisztotelészi paradigma. De nem csak egyházi emberek vádolhatók ilyen maradisággal. Például a 20. század elején a marxisták üldözték a mendeli genetikát, mert úgy tartották, hogy Mendel-nek az örökléssel kapcsolatos elképzelései összeegyeztethetetlenek a marxista filozófiával, így nem engedték, hogy a mendelisták kövessék, hová vezetnek a bizonyítékok.
Akárcsak az arisztotelészi világkép megdöntése esetén, a vaskalaposság azt eredményezheti, hogy sokáig tart, amíg az új paradigmát alátámasztó bizonyítékok annyira felhalmozódnak, hogy az felváltja a fennálló paradigmát. Hiszen egy tudományos paradigma nem omlik össze szükségszerûen abban a pillanatban, amikor ellene szóló bizonyítékot találnak, bár meg kell mondani, hogy a tudomány története figyelemre méltó kivételekkel is szolgál. Például amikor Rutherford felfedezte az atommagot, egyszeriben megdöntötte a klasszikus fizika egy dogmáját, és azonnali paradigmaváltásra került sor. A DNS pedig egyik napról a másikra felváltotta a fehérjét mint alapvetõ genetikai anyagot. Ezekben az esetekben persze nem játszottak szerepet mélyen fekvõ, kellemetlen világnézeti kérdések. Találó Thomas Nagel egy megjegyzése: „Természetesen a hitet gyakran irányítja a szándék; sõt korlátozhatja is. A nyilvánvaló példák politikaiak és vallásiak. De a rabul ejtett elme körmönfontabb formában megtalálható tisztán intellektuális összefüggésekben is. Egyik legerõsebb indítéka a hitre való mohó vágyakozás. Akik ebben szenvednek, nehezen tudják elviselni, hogy sokáig ne legyen véleményük valamirõl, ami érdekli õket. Könnyen megváltoztatják véleményüket, ha van olyan alternatíva, ami kényelmetlenség nélkül elfogadható, de nem szeretnek a véleménynélküliség állapotában leledzeni”.56
41
54 The Structure of Scientific Revolutions [A tudományos forradalmak struktúrája], 2nd Ed. University of Chicago Press, 1970 55 Egy paradigmának nem kell olyan átfogónak lennie, mint egy világnézetnek, de gyakran az a helyzet, hogy a kettõ szorosan összefügg, sõt egybeesik. 56 Mortal Questions [Halálos kérdések], Cambridge, Cambridge University Press, 1979 p.xi



Mindazonáltal az alternatívák nem mindig fogadhatók el kényelmetlenség nélkül, és különösen olyan esetekben, amikor a bizonyítékok világnézeteket fenyegetnek (vagy látszanak fenyegetni), rendkívüli ellenállásba, sõt antagonizmusba ütközik bárki, aki követni kívánja, hová vezetnek a bizonyítékok. Erõsnek kell lennie annak, aki árral szemben úszik, és kockáztatja a vele egyenrangúak szemrehányását. Mégis, egyes lenyûgözõ intellektuális képességû emberek pontosan ezt teszik. „Egész életemben Platón Szókratészának elve irányított” – írja Anthony Flew azzal kapcsolatban, hogy nemrégiben szakított az ateizmussal, és teista lett: „Kövesd a bizonyítékot, akárhová vezet is”. És mi van, ha ez nem tetszik az embereknek? „Nagyon sajnálom!”– válaszolja õ.57
Az eddigiek összefoglalása
Úgy tûnik, hogy két szélsõséget kell elkerülnünk. Az egyik az, ha a tudomány és a vallás kapcsolatát kizárólag a konfliktusok szemszögébõl látjuk. A másik pedig az, ha az egész tudományt filozófiailag vagy teológiailag semlegesnek tekintjük58. Az „egész” szó fontos, hiszen könnyû eltúlozni a dolgot, és azt gondolni, hogy az egész tudomány a filozófia túsza. Nem lehet elégszer hangsúlyozni, hogy a tudomány óriási területeit nem érintik a filozófiai nézetek. Persze vannak kivételek – és itt van a kutya eltemetve!
A tudományos magyarázat korlátai
A tudomány megmagyarázza a dolgokat. Sok ember számára ebben rejlik a tudomány ereje és varázsa. A tudomány lehetõvé teszi számunkra, hogy megértsük, amit korábban nem értettünk, és a természet megértése által hatalmat ad nekünk a természet fölött. De vajon a tudomány mindent megmagyaráz-e, vagy vannak korlátai?
Egyesek azt gondolják, hogy nincsenek, és – a spektrum materialista végén – ott vannak azok, akik azt tartják, hogy a tudomány az igazsághoz vezetõ egyetlen út, és – legalábbis elvben – mindent képes megmagyarázni. Ezt a nézetet „szcientizmusnak” nevezik. Peter Atkins egy ma már klasszikusnak számító mondattal fejezi ki ezt a nézetet: „Nincs okunk feltételezni, hogy a tudo
42
57 Associated Press, December 9, 2004 58 A tudomány és a vallás közötti kapcsolat árnyalt jelenkori tárgyalását illetõen lásd: Mikael Stenmark, How to Relate Science and Religion [Hogyan viszonyul egymáshoz a tudomány és a vallás], Grand Rapids, Eerdmans 2004



mány ne tudna választ adni a lét minden kérdésére”.59 Dióhéjban ez a lényege a szcientizmusnak.
Az olyanok, mint Atkins, akik elkötelezték magukat a szcientizmus mellett, az Istenrõl, a vallásról és a vallásos tapasztalatról való minden beszédet úgy tekintik, mint ami kívül áll a tudományon, ezért nem lehet objektíven igaz. Persze elismerik, hogy sok ember gondolkodik Istenrõl, és látják, hogy az Istenrõl való gondolkodásnak lehetnek emocionális, sõt fizikai hatásai, amelyek némelyike hasznos is lehet. De Istenrõl gondolkodni számukra ugyanaz, mint Télapóról, sárkányokról, koboldokról, tündérekrõl vagy kerti manókról gondolkodni.
Richard Dawkins tömören és találóan foglalja össze ezt a nézetet „The God Delusion” [Isteni téveszme] címû könyve elején, amelyet Douglas Adams emlékének ajánlott, a következõ idézettel: „Elég látnom, hogy a kert gyönyörû, és ehhez nem kell azt hinnem, hogy a bokrok alatt tündérek rejtõznek.”
Az, hogy valaki tündérekrõl gondolkodik, akik megigézik vagy megijesztik, nem jelenti azt, hogy azok léteznek is. Ezért azok a tudósok, akikrõl beszélünk (többnyire, de mint láttuk, nem mindig), elnézõen hagyják, hogy az emberek gondolkodjanak Istenrõl és vallásról, ha akarnak, amíg nem állítják, hogy Isten objektíven létezik, vagy hogy a vallásos hit valódi tudást jelent. Más szóval, a tudomány és a vallás békésen megfér egymással, amíg a vallás meg nem szállja a tudomány birodalmát. Mert csak a tudomány képes megmondani, mi az objektív igazság; csak a tudomány adhat valódi tudást. Következtetésük: A tudomány a valósággal foglalkozik, a vallás pedig nem.
E feltételezések és állítások bizonyos elemei olyan képtelenek, hogy azonnali magyarázatra szorulnak. Vegyük a Dawkins által fent idézett állítást, amely Douglas Adams-tól való. Ez lerántja a leplet az igazságról, hiszen jól mutatja, hogy Dakins elkövette azt a hibát, hogy hamis alternatívákat adott, azt sugallván, hogy vagy tündérek vannak, vagy semmi sincs. Lehet, hogy a kert alján megbúvó tündérek képzete tévképzet, de milyen kertész az olyan, aki semmit sem mond a kert tulajdonosáról? Az õ létezésüket nem lehet ilyen sommásan elintézni – valójában a legtöbb kertnek van kertésze is meg tulajdonosa is.
Vegyük most azt az állítást, hogy csak a tudomány képes megmondani az igazságot. Ha ez a kijelentés igaz lenne, akkor ez sok iskolai és egyetemi tantárgy végét jelentené. Hiszen a filozófia, az irodalom, a képzõmûvészet, a zene értékelése kívül esik a szigorúan vett tudomány hatáskörén. Hogyan mondhatná meg nekünk a tudomány, hogy egy vers rossz vers-e vagy egy zseni mûve? Azzal aligha, hogy megméri a benne elõforduló szavak hosszát és betûk gyako
43
59 Nature’s Imagination: the Frontiers of Scientific Vision [A természet képzelõereje – a tudományos vízió határai], ed. John Cornwell, Oxford, Oxford University Press, 1995, p.125



riságát. Hogyan mondhatná meg nekünk a tudomány, hogy egy festmény mestermû-e vagy szétmaszatolt színfolt? Bizonyosan nem úgy, hogy elemzi a festéket vagy a vásznat. Az erkölcsi tanítások szintén kívül esnek a tudomány illetékességén. A tudomány meg tudja mondani, hogy ha sztrichnint teszünk valaki italába, akkor az meghal, de nem tudja megmondani, hogy erkölcsileg helyes vagy helytelen sztrichnint tenni nagymamánk italába azért, hogy rátehessük kezünket a vagyonára.
Az a kijelentés, hogy csak a tudomány adhat igazi tudást, egyike azoknak az önellentmondásoknak, amelyekre oly nagy elõszeretettel mutatnak rá a matematikai logika olyan képviselõi, mint Bertrand Russell. Annál meglepõbb, hogy úgy tûnik, maga Russell is csatlakozott ehhez a nézethez, amikor ezt írta: „Bármilyen tudást, ami megszerezhetõ, tudományos módszerekkel kell megszerezni; és amit a tudomány nem képes felfedezni, azt az emberiség nem tudhatja.”60 Hogy észrevegyük e kijelentés önellentmondó természetét, egyszerûen fel kell tennünk a kérdést: Honnan tudja ezt Russell? Hiszen maga a kijelentés nem a tudomány állítása, ezért ha igaz, akkor – ezt maga a kijelentés állítja – megismerhetetlen. Russell mégis hisz benne, hogy igaz.
Matild néni tortája
Talán egy egyszerû példa meggyõz minket arról, hogy a tudománynak korlátai vannak. Képzeljük el, hogy Matild néni sütött egy gyönyörû tortát, és mi magunkkal visszük, hogy elemeztessük a világ legkiválóbb tudósainak egy csoportjával. Én mint szertartásmester megkérem õket, hogy elemezzék, és õk munkához látnak. A táplálkozástudománnyal foglalkozó tudósok a torta kalóriatartalmáról és táplálkozási hatásáról beszélnek nekünk; a biokémikusok tájékoztatnak a tortában lévõ fehérjék, zsírok, stb. szerkezetérõl; a kémikusok a benne lévõ elemekrõl és a köztük lévõ kémiai kötésekrõl; a fizikusok az elemi részecskék szempontjából elemzik; a matematikusok pedig felkínálnak néhány elegáns egyenletet e részecskék viselkedésének leírására.
Most, hogy ezek a szakértõk kimerítõen leírták a tortát, mindegyik a saját tudománya szempontjából, vajon mondhatjuk-e, hogy tökéletesen megmagyarázták a tortát? Bizonyára leírták, hogyan készült a torta, és különféle alkotóelemei hogyan viszonyulnak egymáshoz. De tegyük fel, hogy felteszek az összegyûlt szakértõknek egy utolsó kérdést: Miért készült a torta? A mosoly Matild néni arcán azt mutatja, hogy õ tudja a választ, hiszen õ sütötte a tortát, méghozzá határozott céllal. De a világ összes táplálkozási szakértõje, biokémi
44
60 Religion and Science [Vallás és tudomány], Oxford, Oxford University Press, 1970, p.243



kusa, kémikusa, fizikusa és matematikusa sem képes megválaszolni a kérdést és nem tudományuk alábecsülése azt állítani, hogy képtelenek választ adni. Szaktudományaik, amelyek megbirkóznak a torta természetére és szerkezetére vonatkozó kérdésekkel, vagyis választ adnak a „miként?” kérdésre, nem tudnak választ adni a „miért?” kérdésre, amely azzal kapcsolatos, hogy milyen célból készült a torta61. Erre csak egy módon kaphatunk választ – ha Matild néni elárulja nekünk. Ha õ nem árulja el nekünk a választ, akkor semmilyen tudományos elemzés nem derít rá fényt.
Nyilvánvalóan tévedés azt állítani – Bertrand Russell-el –, hogy mivel a tudomány nem tudja megmondani, miért sütötte Matild néni a tortát, nem is tudhatjuk, miért tette. Egyszerûen meg kell kérdeznünk tõle. Azt állítani, hogy a tudomány az egyetlen út az igazsághoz, méltatlan magához a tudományhoz. Sir Peter Medawar Nobel-díjas is rámutat erre „Tanácsok egy fiatal tudósnak” címû kiváló könyvében: „Nincs gyorsabb és biztosabb módja annak, hogy egy tudós aláássa saját maga és szakmája tekintélyét, mint ha kerekperec kijelenti fõleg ha erre senki sem kéri fel –, hogy a tudomány tudja vagy hamarosan tudni fogja a választ az összes olyan kérdésre, amit egyáltalán érdemes feltenni, és hogy az olyan kérdések, melyekre nincs tudományos válasz, valójában nem is kérdések vagy „álkérdések”, amelyeket csak együgyû emberek tesznek fel, és amelyekrõl csak a hiszékeny emberek állítják, hogy képesek megválaszolni õket”. Medawar így folytatja: „A tudománynak azonban megvannak a korlátai. Ez abból is nyilvánvaló, hogy képtelen megválaszolni olyan gyermekien egyszerû kérdéseket, amelyek a legelsõ és legvégsõ dolgokra vonatkoznak, mint például: „Hogyan kezdõdött az egész?”; „Mi végre vagyunk itt?”; Mi az élet értelme?”. Hozzáteszi, hogy ha az ilyen kérdésekre választ akarunk kapni, a nagy képzelõerõvel rendelkezõ irodalomhoz és valláshoz kell fordulnunk.62 Francis Collins, az Emberi Genom Projekt igazgatója szintén hangsúlyozza ezt: A tudomány erõtlen ahhoz, hogy választ adjon az ilyen kérdésekre: Miért jött létre az univerzum?; Mi az értelme az ember létezésének?; Mi történik halálunk után?”63 Világos, hogy nincs abban semmi ellentmondás, ha valaki szenvedélyesen elkötelezett tudós és a legmagasabb szinten ûzi tudományát, miközben felismeri, hogy a tudomány nem tud válaszolni minden kérdésre, többek között sok olyan, nagyon mély kérdésre, amelyeket éppen az emberek tesznek fel.
45
61 A funkcióra vonatkozó „miért” kérdések – ellentétben a célra vonatkozókkal – általában a tudomány hatáskörébe tartoznak. 62 Advice to a Young Scientist [Tanácsok egy fiatal tudósnak], London, Harper and Row, 1979, p.31; lásd még: The Limits of Science [A tudomány korlátai], Oxford, Oxford University Press 1984, p.66 63 The Language of God [Isten nyelve], New York, The Free Press, 2006



A tisztesség kedvéért azt is el kell mondanunk, hogy Russell – annak ellenére, hogy leírta a fent idézett, nagyon szcientistán hangzó állítást, miszerint a tudomány a tudás egyetlen forrása – más helyen utal arra, hogy nem osztja teljes mértékben a szcientizmus álláspontját. Mindazonáltal úgy gondolta, hogy minden határozott tudás a tudománytól származik, ami bizonyára úgy hangzik, mint kezdeti stádiumban lévõ szcientizmus, de rögtön hozzáteszi, hogy a legtöbb érdekes kérdés kívül esik a tudomány illetékességén: „Vajon a világ fel van osztva anyagra és szellemre, és ha igen, mi a szellem és mi az anyag? A szellem alá van vetve az anyagnak, vagy saját, független erõkkel rendelkezik? Az univerzum egységes-e, és van-e célja? Valamilyen cél irányában fejõdik-e? Tényleg vannak-e természeti törvények, vagy csak a velünk született rendszeretet miatt hiszünk bennük? Az ember vajon az, aminek a csillagász látja – egy tisztátlan szénbõl és vízbõl álló apró rög, amely erõtlenül csúszik-mászik egy jelentéktelen bolygón? Vagy az, aminek Hamlet látja? Van-e emelkedett élet és alantas élet, vagy minden élet merõ hiábavalóság? ... Az ilyen kérdésekre nem található válasz a laboratóriumokban.”64
Austin Farrar ezt írja: „Minden tudomány kiragadja a világ dolgainak egy aspektusát, és megmutatja, hogyan mûködik. Minden, ami kívül esik ezen a területen, kívül esik az adott tudomány hatókörén. És mivel Isten nem része a világnak, és még kevésbé valamilyen aspektusa annak, bármit mondanak Istenrõl – bármilyen õszintén is –, az nem tartozik a tudományhoz.”65
Ennek fényében elég furcsának tûnnek Peter Atkins állításai: „Nincs okunk feltételezni, hogy a tudomány ne tudna választ adni a lét minden kérdésére” (lásd fent) és „Nincs semmi, amit ne tudnánk megérteni”.66
Nem meglepõ, hogy nagy árat kell fizetnie azért, hogy ilyen mindenhatóságot tulajdonít a tudománynak: „A tudománynak nincs szüksége célra. A világ rendkívüli, csodás gazdagsága úgy jött létre, hogy kifejlõdött a céltalan, általános romlás trágyadombjából.”67 Vajon Matild néni mit kezdene ezzel, mint végsõ magyarázattal arra a tényre, hogy a tortát Jimmy unokaöccse születésnapjára készítette – mint végsõ magyarázattal saját maga, Jimmy és a születésnapi torta létezésére. Akkor már inkább az „õslevest” választaná, mint „a romlás trágyadombját”.
Egy dolog azt sugallni (helyesen), hogy a tudomány nem tud válaszolni a végsõ célra vonatkozó kérdésekre, és más dolog elvetni magát a célt mint illúzi
46
64 History of Western Philosophy, London, Routledge, 2000, p.13 [A nyugati filozófia története, Göncöl Kiadó 2004] 65 A Science of God? [Isten tudománya?] London, Bles, 1966, p.29
66 Creation Revisited [Újra a teremtésrõl], Harmondsworth, Penguin, 1994, p.1 67 i.m. 127–128



ót, csak azért, mert a tudomány nem tud mit kezdeni vele. Ennek ellenére Atkins követi a materializmust annak végsõ logikai következtetéséig – vagy talán nem egészen. Végül is a trágyadomb létezése feltételezi olyan élõlények létezését, amelyek képesek trágyát termelni! Ezek után furcsa dolog azt feltételezni, hogy a trágya hozza létre az élõlényeket. És ha ez valóban „a romlás trágyadombja” (összhangban a termodinamika második fõtételével), az ember azon csodálkozik, hogyan fordul meg a romlás vagy szétesés folyamata. Az elme összezavarodik.
De ami végképp romba dönti a szcientizmust, az az önellentmondás végzetes hibája. A szcientizmusnak nincs szüksége külsõ ellenérvekre, hiszen önmagát cáfolja és rombolja le. Ugyanaz a végzete, mint korábban a verifikációs elvnek, amely a logikai pozitivizmus filozófiájának alapelve volt. Hiszen az a kijelentés, hogy csak a tudomány vezethet el az igazsághoz, nem vezethetõ le magából a tudományból. Ez nem egy tudományos állítás, hanem egy állítás a tudományról, vagyis egy meta-tudományos állítás. Ezért ha a szcientizmus alapelve igaz, akkor a szcientizmust kifejezõ állítás szükségképpen hamis. Tehát a szcientizmus önmagát cáfolja, vagyis következetlen.
Ezért nem sértõ a tudomány számára Medawar nézete, miszerint a tudománynak korlátai vannak. Épp az ellenkezõje igaz. Éppen azok a tudósok teszik nevetségessé a tudományt, akik túlzó kijelentéseket tesznek róla. Õk önkéntelenül és talán akaratlanul eltávolodtak a tudomány mûvelésétõl a mítoszok méghozzá zavaros mítoszok – teremtése felé.
Mielõtt elbúcsúzunk Matild nénitõl, meg kell jegyeznünk, hogy az õ egyszerû története segít eloszlatni egy másik gyakori téveszmét. Láttuk, hogy a tudományos érvelés a maga erejébõl nem képes kideríteni, miért sütötte a tortát; neki magának kell elárulnia. Ez azonban nem jelenti azt, hogy a józan ész mostantól fogva fölösleges vagy hatástalan. Épp az ellenkezõje igaz, mégpedig nyilvánvaló okból. Hiszen ahhoz, hogy egyáltalán megértsük, amit Matild néni mond, amikor elárulja nekünk, kinek sütötte a tortát, használnunk kell az eszünket. Sõt, ahhoz is szükségünk van az eszünkre, hogy megítéljük magyarázatának hihetõségét. Ha azt mondja, hogy Jimmy unokaöccsének sütötte a tortát, és mi tudjuk, hogy van ilyen nevû unokaöccse, akkor magyarázata hihetõ. Más szóval, az értelem nem áll szemben a kinyilatkoztatással – éppen a kinyilatkoztatás szolgál az értelem számára olyan információkkal, amelyekhez külsõ segítség nélkül nem tud hozzáférni. Viszont az értelem nélkülözhetetlen az információ feldolgozásához. A lényeg az, hogy olyan esetekben, amikor nem a tudomány az információ forrása, nem feltételezhetjük automatikusan, hogy az értelem megszûnik mûködni, és a bizonyítékok fölöslegesek.
47



Tehát amikor a teisták azt állítják, hogy van Valaki, aki ugyanolyan kapcsolatban van az univerzummal, mint Matild néni a tortájával, és hogy ez a Valaki kinyilatkoztatta, miért teremtetett az univerzum, akkor egyáltalán nem tartják fölöslegesnek az értelmet, a racionalitást és a bizonyítékokat. Egyszerûen azt állítják, hogy vannak bizonyos kérdések, amelyeket az értelem önmagában nem tud megválaszolni, és ahhoz, hogy meg tudjuk válaszolni õket, szükségünk van egy másik információforrásra – jelen esetben az isteni kinyilatkoztatásra –, amelynek megértéséhez és értékeléséhez viszont szükségünk van az értelemre. Francis Bacon ebben az értelemben beszélt Isten két könyvérõl: a Természet Könyvérõl és a Bibliáról. Mindkettõ az értelemre, a racionalitásra és a bizonyítékokra épít.
Isten – szükségtelen hipotézis?
A tudomány látványos sikereket ért el a fizikai univerzum természetének kifürkészésében és azoknak a mechanizmusoknak a felderítésében, amelyek által az univerzum mûködik. A tudományos kutatás hozzájárult sok félelmetes betegség felszámolásához, és reményt keltett a még ma is pusztító betegségek leküzdésére. De a tudományos vizsgálódásnak volt egy teljesen más irányú hatása is: Arra szolgált, hogy sok ember megszabaduljon babonás félelmeitõl. Például az embereknek többé nem kell azt hinniük, hogy a holdfogyatkozást valamilyen félelmetes démonok okozzák, akiket ki kell engesztelniük. Mindezekért és ezer más dologért nagyon hálásnak kell lennünk. De egyes körökben a tudomány sikerei azt a képzetet keltették, hogy – mivel az univerzum mechanizmusát Isten feltételezése nélkül is meg tudjuk érteni nincs Isten, aki kezdetben megtervezte és megteremtette az univerzumot. Ez az érvelés azonban magában hordoz egy gyakori logikai tévedést, amelyet a következõképpen szemléltethetünk: Vegyünk egy Ford motorkerékpárt. Lehetséges, hogy valaki a világ egy távoli részérõl, aki elõször lát ilyet és semmit sem tud a modern technikáról, azt képzeli, hogy a gépet egy isten (Mr. Ford) hajtja, aki benne ül a motorban. Azt gondolhatja továbbá, hogy amikor a motor egyenletesen jár, az azért van, mert Mr. Ford szereti õt, és amikor elakad, az azért van, mert Mr. Ford nem szereti õt. Természetesen ha ezt követõen tanulmányozná a mérnöki tudományt, és szétszedné a motort, felfedezné, hogy nincs benne semmilyen Mr. Ford. Ahhoz sem kellene sok intelligencia, hogy rájöjjön: A motor mûködésének magyarázatához nem szükséges feltételeznie Mr. Fordot. Ehhez elegendõ a belsõ égésû motor személytelen mûködési elveinek megértése. Ez eddig rendben is van. De ha ezek után azt képzelné, hogy a motor mûködési elveinek megértése lehetetlenné teszi, hogy továbbra is higgyen Mr. Fordban, aki kezdetben megtervezte
48



a motort, nyilvánvalóan tévedne – filozófiai terminológiával élve fogalmi zavarba kerülne. Ha sohasem létezett volna Mr. Ford, a motor tervezõje, akkor nem lenne semmi, amit meg kellene értenie.
Hasonló fogalmi zavar azt feltételezni, hogy ha megértettük az univerzum mûködésének személytelen elveit, szükségtelen vagy lehetetlen hinni egy személyes Teremtõ létezésében, aki megtervezte, megteremtette és fenntartja az univerzumot. Más szóval, nem szabad összetéveszteni az univerzum mûködését irányító mechanizmusokat az univerzum okával és fenntartójával.
Michael Poole így fogalmaz a Richard Dawkins-al folytatott, publikált vitájában68: „Nincs logikai ellentmondás azon magyarázatok között, amelyek a mechanizmusra vonatkoznak, és azok között, amelyek egy – emberi vagy isteni – cselekvõ személy terveire és céljaira vonatkoznak. Ez logikai kérdés, és nem annak a kérdése, hogy valaki hisz-e vagy nem Istenben.”
Teljesen figyelmen kívül hagyva ezt a logikai kérdést, folyton az ateizmus alátámasztására használják Laplace francia matematikus egy hírhedt állítását. Amikor Napóleon megkérdezte tõle, hogyan illik bele matematikai mûvébe Isten, õ korrekt módon ezt válaszolta: „Uram, nincs szükségem erre a hipotézisre”. Természetesen Isten nem jelent meg Laplace matematikai munkájában, amelyben leírta, hogyan mûködnek a dolgok, ahogy Mr. Ford sem jelenne meg a belsõ égésû motor törvényeinek matematikai leírásában. De mit bizonyít ez? Hogy Henry Ford nem létezett? Nyilván nem. Egy ilyen érvelés ugyanígy azt sem bizonyítja, hogy Isten nem létezik. Austin Farrer következõképpen kommentálja Laplace esetét: „Minthogy Isten nem egy szabály, amely be van építve az erõk mûködésébe, és nem is erõk egy halmaza, a fizikában és csillagászatban nem játszhat szerepet egyetlen Istennel kapcsolatos mondat sem. Laplace-nak megbocsáthatunk – õ egy amatõrnek válaszolt, tudatlanságának megfelelõen Uram bocsá! egy tökfilkónak, ostobaságának megfelelõen. Komoly észrevételnek tekintve, megjegyzése aligha lehetett volna félrevezetõbb. Laplace és kollégái nem tanulták meg, hogyan boldoguljanak teológia nélkül – csupán azt tanulták meg, hogyan tegyék a saját dolgukat.”69
Igen, így van! De mi lett volna, ha Napóleon egy másik kérdést tesz fel Laplace-nak: „Miért létezik egyáltalán egy olyan univerzum, amelyben anyag és gravitáció van, és amelyben anyagból készült, gravitáció hatása alatt mozgó lövedékek írják le pályájukat az ön matematikai egyenletei szerint?” Akkor nehezebb lett volna azzal érvelni, hogy Isten létezése irreleváns a kérdés szempontjából. De Laplace-nak akkor nem ezt a kérdést tették fel, így nem is válaszolhatott rá.
49
68 Science and Religion [Tudomány és vallás], Carlisle, Paternoster Periodicals, 1996 69 A Science of God? [Isten tudománya?], London, Geoffrey Bles, 1966 p.29, 30



3. fejezet:
Redukció, redukció, redukció...
istenek, hézagok és lidércek
Ha a teheneknek és lovaknak vagy oroszlánoknak lenne kezük és tudnának rajzolni, a lovak ló formájú, a tehenek pedig tehén formájú isteneket rajzolnának, saját képükre formálván istenük testét. Xenophanész, Kr.e. 500.
Nem tételezem fel a „hézagok Istenét”, egy istent csak azért, hogy megmagyarázzam azokat a dolgokat, amelyeket a tudomány még nem magyarázott meg. Én azért tételezek fel egy Istent, hogy megmagyarázzam, miért képes a tudomány magyarázatokat adni; nem tagadom, hogy a tudomány magyarázatokat ad, de feltételezek egy Istent, hogy megmagyarázzam, miért képes magyarázatokat adni a tudomány. Richard Swinburne
A „Hézagok Istene” hipotézis: Ez a Laplace-ról szóló történet felvet egy másik fontos kérdést is. A tudományról és a vallásról folytatott bármely vitában elõbb-utóbb felmerül a „Hézagok Istenének” kérdése, vagyis az a nézet, hogy isten vagy Isten bevezetése a szellemi restség bizonyítéka: Valamit nem tudunk tudományosan megmagyarázni, ezért bevezetjük „Istent”, hogy leplezzük tudatlanságunkat. Késõbb részletesebben szólunk errõl, de ezen a helyen is fontos rámutatni, hogy Mr. Ford nem a belsõ égésû motorokról szerzett tudásunk házagaiban van. Pontosabban fogalmazva: Nem a mechanizmusra vonatkozó magyarázatokban található. Hiszen Henry Ford nem egy mechanizmus: Õ egy cselekvõ és alkotó személy, aki felelõs a mechanizmus létezéséért, úgyhogy az egész magán viseli a keze nyomát – az is, amit értünk, és az is, amit nem. Így van ez Istennel is. A tudomány magyarázó erejének absztraktabb szintjén, Richard Swinburne filozófus ezt írja “Is there a God?” [Létezik-e Isten?] címû könyvében70: „Vegyék tudomásul, hogy én nem tételezem fel a „Hézagok Istenét”, egy istent csak azért, hogy megmagyarázzam azokat a dolgokat, ame
50
70 Oxford, Oxford University Press, 1996 p.68



lyeket a tudomány még nem magyarázott meg. Én azért tételezek fel egy Istent, hogy megmagyarázzam, miért képes a tudomány magyarázatokat adni; nem tagadom, hogy a tudomány magyarázatokat ad, de feltételezek egy Istent, hogy megmagyarázzam, miért képes a tudomány magyarázatokat adni. A tudomány sikere, ami megmutatja nekünk, milyen mélyen rendezett a természet világa, erõs bizonyítékokkal szolgál arra nézve, hogy ennek a rendnek még mélyebb oka van.” Swinburne a legjobb magyarázatra való következtetés módszerét használja, és azt mondja, hogy Isten a legjobb magyarázat a tudomány magyarázó erejére.
A lényeg itt az, hogy mivel Isten nem alternatívája a tudománynak mint magyarázatnak, õ nem lehet a hézagok Istene. Ellenkezõleg, õ az alapja minden magyarázatnak: Az õ létezése teszi lehetõvé a magyarázatot, akár tudományos, akár másféle. Fontos hangsúlyozni ezt, mivel az olyan befolyásos szerzõk, mint Richard Dawkins, úgy fogják fel Istent, mint a tudománynak mint magyarázatnak az alternatíváját. Ez a nézet sehol sem lelhetõ fel a mélyebb teológiai gondolkodásban. Tehát Dawkins szélmalomharcot vív egy olyan isten-fogalom ellen, amelyben egyetlen komoly gondolkodó sem hisz. Ez nem vall valami nagy bölcsességre.
Az istenek számûzése az univerzumból – az elsõ tudósok
Egy kicsit alaposabban meg kell vizsgálnunk azt az állítást, hogy sok tudós az ateizmust szükséges elõfeltevésnek tekinti ahhoz, hogy mûvelni tudja a valódi tudományt. Õk azt gondolják, hogy ha bevezetjük Istent, mint az univerzum magyarázatát, az a tudomány végét jelenti. Ha például mennydörgéskor azt feltételezzük, hogy a zajt valójában egy isten kelti, akkor nem vizsgálnánk a zaj mögött lévõ mechanizmust. A természet mechanizmusait csak akkor tudjuk szabadon és valóban tudományosan vizsgálni, ha feltételezzük, hogy nincsenek istenek: Ha bevezetjük az isteneket, a tudomány megszûnik létezni. Számukra Isten a tudomány kerékkötõje. Természetesen ahhoz, hogy szabadon tanulmányozni lehessen a természetet, abba kellett hagyni a természet erõinek istenítését – ez egy forradalmi lépés volt a gondolkodásban, amit a korai görög természetfilozófusok tettek meg: a milétoszi Thalész, Anaximandrosz és Anaximenész 2500 évvel ezelõtt. Õket nem elégítették ki a mitológiai magyarázatok, mint például azok, amelyeket Homérosz és Hésziodosz írtak le Kr.e. 700 körül. Õk a magyarázatokat a természeti folyamatokban keresték, és figyelemre méltó tudományos sikereket értek el. Thalész 365 napban határozta meg az év hosszát, pontosan megjósolt egy napfogyatkozást Kr.e. 585-ben, és geometriai módszerekkel kiszámította a pi
51



ramisok magasságát az árnyékukból, sõt még a föld és a hold méretét is megbecsülte. Anaximandrosz feltalált egy napórát és egy viharálló órát, és elkészítette az elsõ világ- és csillagtérképeket. Tehát a milétosziak voltak az elsõ tudósok.
Szempontunkból nagyon érdekes a kolophoni Xenophanész (kb. Kr.e. 570–478; Kolophon a mai Törökország területén volt, valahol Izmir környékén), aki bár arról ismert, hogy megpróbálta megérteni a tengeri lények Máltán talált kövületeinek jelentõségét, még híresebb arról, hogy maró gúnnyal bírálta a mitológiai világképet. Rámutatott, hogy az isteneknek olyan viselkedést tulajdonítanak, amit az emberek között szégyenletesnek tartanának: Az istenek csalók, tolvajok, házasságtörõk. Azt tartotta, hogy ezeket az isteneket azoknak az embereknek a képére teremtették, akik hittek bennük: Az etiópoknak sötétbõrû és lapos orrú isteneik vannak, a trákoknak pedig kékszemû és vörös hajú isteneik. Gúnyosan hozzátette: „Ha a tehenek vagy a lovak tudnának rajzolni, a lovak ló alakú, a tehenek pedig tehén alakú isteneket rajzolnának, amelyek alakja hasonlít az övékéhez.” Tehát Xenophanész számára az istenek nem voltak egyebek, mint gyermeteg fikciók a bennük hívõ emberek élénk képzeletében.
Epikurosz, a befolyásos görög atomista filozófus (született Kr.e. 341-ben, közvetlenül Platón halála után), akirõl az epikureus filozófiát elnevezték, el kívánta távolítani a mítoszokat a magyarázatokból, hogy megkönnyítse a dolgok megértését: „Villámok sok különbözõ módon létrehozhatók – csak ne keverjük bele a mítoszokat! A mítoszokat úgy lehet elkerülni, hogy az ember pontosan megfigyeli a jelenségeket, és úgy tekinti õket, mint azon dolgok jeleit, amik megfigyelhetetlenek”.71
Azzal, hogy ezek a gondolkodók leleplezték az isteneket, és szorgalmazták a természeti jelenségek vizsgálatát, amelyeket addig csaknem kizárólag az istenek tevékenységének tulajdonítottak, elõsegítették az univerzum mitológiai értelmezésének hanyatlását és a tudomány haladását72.
Azonban nem Xenophanész volt az egyetlen ókori gondolkodó, aki kritizálta a politeista világnézetet – és ami fontosabb, nem õ volt az elsõ. Mózes, akit Xenophanész nem ismert (feltehetõen – errõl sajnos nem sok információnk van), és aki évszázadokkal korábban élt, mindenkit óvott attól, hogy „más isteneket szolgáljon, leboruljon a nap, a hold vagy az ég minden serege elõtt”73. Jeremiás próféta Kr.e. 600 körül ugyancsak leleplezte a természet istenítésének, valamint a nap, a hold és a csillagok imádásának abszurditását74.
52
71 The Epicurus Reader [Az epikureus olvasó], trans. Brad Inwood and L.P. Gerson, Indianapolis, Hacket, 1994 , 10.104. 72 Az istenek, démonok és szellemek világának e kiüresedését gyakran az univerzum „istentelenítésének” nevezik. 73 5Mózes 17,3 74 Jeremiás 8,2



Ezen a ponton könnyen arra a hibás következtetésre juthatnánk, hogy az istenektõl való megszabadulás megköveteli az Istentõl való megszabadulást is, vagy hogy a kettõ ugyanaz. Szó sincs róla. Mózes és a próféták számára abszurd dolog volt, hogy az emberek istenként imádták a világegyetem különféle dolgait, mint a napot, a holdat és a csillagokat. De õk ugyanolyan abszurdnak tartották azt is, ha valaki nem hajolt meg a teremtõ Isten elõtt, aki mind a világegyetemet, mind õket megteremtette. Itt meg kell jegyezni, hogy õk nem egy radikálisan új eszmét képviseltek, hiszen nekik nem kellett „istenteleníteniük” univerzumukat, mint a görögöknek, azon egyszerû oknál fogva, hogy soha nem is hittek az istenekben. Ettõl a babonaságtól az Egy Igaz Istenben, a menny és a föld Teremtõjében való hitük mentette meg õket. Vagyis az emberiség eredeti világképe nem a Homérosz és Hésziodosz által leírt, bálványokkal teli, politeista univerzum volt – ugyanis gyakran ezt a benyomást kelti az a tény, hogy a tudományról és filozófiáról szóló legtöbb könyv az ókori görögökkel kezdi, és hangsúlyozza az univerzum istentelenítésének fontosságát, elmulasztván rámutatni, hogy a zsidók már jóval a görögök elõtt tiltakoztak az univerzum bálványimádó értelmezései ellen. Ez elhomályosítja azt a tényt, hogy a politeizmus bizonyíthatóan az egyetlen teremtõ Istenben való eredeti hit elferdítése75. Ezt az eltévelyedést a Teremtõben való hit helyreállításával – és nem számûzésével – lehetett és kellett kiigazítani. Pontosan ezzel érvelt Melvin Calvin is, akit korábban idéztünk.
Tehát a görög és a zsidó világkép között mély szakadék volt, amit hangsúlyozni kell. Hésziodosz „Teogónia” (Az istenek eredete) címû versét kommentálva, Werner Jaeger ezt írja: „Ha összehasonlítjuk a világteremtõ Érosz görög hiposztázisát a zsidó teremtéstörténet Logoszáéval, mély különbséget fedezhetünk fel a két nép szemléletmódjában. A Logosz a teremtõ Isten szellemi tulajdonságának vagy erejének megszemélyesítõje. Ez az Isten a világon kívül tartózkodik, és saját személyes parancsával hívja létre a világot. A görög istenek a világon belül tartózkodnak; leszálltak az égbõl a földre. Õket Érosz hatalmas ereje teremti, aki maga is a világ része, mint a mindent nemzõ õserõ. Az istenek tehát már alá vannak vetve annak, amit természeti törvényeknek nevezhetünk ... Amikor Hésziodosz gondolata végre utat enged a filozófiai gondolkodásnak, az istenit a világon belül kezdik keresni – nem a világon kívül, mint a zsidó-keresztény teológiában, amely a Genezisbõl (Mózes elsõ könyve) fejlõdött ki.”76
53
75 Lásd például: Edward G. Newing, “Religions of pre-literary societies”[Az irodalom elõtti társadalmak vallásai], a The World’s Religions [A világ vallásai] címû könyvben, Ed. Sir Norman Anderson, London, IVP, 4th edition, 1975, p.38.
76 The Theology of the Early Greek Philosophers [A korai görög filozófusok teológiája], Oxford, Oxford University Press, 1967 paperback, pp. 16–17



Ezért nagyon meglepõ, hogy Xenophanész, aki egy politeista kultúrában nevelkedett, nem követte el azt a hibát, hogy összekeverje Istent az istenekkel, és az utóbbiakkal együtt az elõbbit is elvesse. Egyetlen Istenben hitt, aki kormányozza az univerzumot. Ezt írta: „Egyetlen Isten van, aki sem alakban, sem gondolkodásban nem hasonlít a halandókra... Távolról és megerõltetés nélkül kormányoz mindent, ami létezik”77. A 13. században élt Aquinói Tamás mûve szintén lényeges a kérdés szempontjából. Õ Istent úgy tekintette, mint az Elsõ Okot – minden dolog végsõ okát. Szerinte Isten közvetlen módon hívta létre az univerzumot, így az függ tõle. Ezt közvetlen kauzalitásnak nevezhetjük. Aquinói Tamás azonban úgy gondolta, hogy a kauzalitásnak van egy második szintje is (olykor másodlagos kauzalitásnak nevezik), amely az univerzumon belül mûködik. Ez abban az ok-hatás hálóban nyilvánul meg, amely az univerzumnak nevezett hatalmas, összefüggõ és összefonódó rendszerbõl szövõdik. Tehát az a tény, hogy a másodlagos kauzalitás magyarázatai törvények és mechanizmusok segítségével adhatók meg, nem jelenti azt, hogy nem létezik a Teremtõ, akitõl az egész függ. Téves az a nézet, hogy a tudomány végét jelentené a hit egy teremtõ Istenben, aki megteremtette és fenntartja az univerzumot. Ez elég különös felfogás annak a szerepnek a fényében, amit e hit játszott a tudomány létrejöttében mert ha igaz lenne, akkor a tudomány sohasem születhetett volna meg. Ha valaki elhiszi, hogy az autó motorját Mr. Ford tervezte, az még nem akadályozza meg abban, hogy tudományosan tanulmányozza, hogyan mûködik az autó sõt, lehet hogy éppen ez készteti rá. Mindazonáltal – és ez döntõ dolog – ha babonás módon azt hinné, hogy Mr. Ford maga a motor, akkor megállna a tudománya. Ez kulcskérdés: Nagy különbség van Isten és az istenek között, valamint a teremtõ Isten és egy olyan isten között, aki maga az univerzum. James Clerk Maxwell jól tudta ezt, amikor a híres cambridge-i Cavendish Laboratórium ajtajára felírta a következõ szavakat: „Nagyok az Úr tettei, kikutathatják, akiknek csak kedvük telik benne”78. Ha visszatekintünk a tudomány történetére, minden okunk megvan arra, hogy hálásak legyünk azoknak a nagy gondolkodóknak, akik megtették a bátor lépést, és megkérdõjelezték a természet mitologikus elképzelését, amely az univerzum egyes részeit olyan isteni erõvel ruházta fel, amivel nem rendelkeztek. Láttuk, hogy némelyikük ezt anélkül tette, hogy elvetette volna a Teremtõ fogalmát, sõt éppen a Teremtõ nevében tette. Talán ma fennáll a veszély, hogy egyes tudósok és filozófusok, akik teljesen ki akarják küszöbölni a Teremtõ fo
54
77 idézet: Anthony Kenny, A Brief History of Western Philosophy [A nyugati filozófia rövid története], Oxford, Blackwell, 1998 78 Zsoltárok 111,2



galmát, akaratlanul is újra isteníteni kezdik az univerzumot, olyan teremtõ erõvel ruházván fel az anyagot és az energiát, amivel azok nem rendelkeznek. Így – számûzve az Egyetlen Teremtõ Istent – egy olyan világban végeznék, amit a politeizmus úgy ír le, mint legvégsõt – egy olyan univerzumban, ahol minden részecskének isteni képességei vannak. Amikor korábban a tudomány korlátait vizsgáltuk, rámutattunk, hogy vannak bizonyos kérdések, amelyeket a tudomány nem képes megválaszolni – különösképpen a „miértre” vonatkozó kérdéseket, amelyek a dolgoknak nem a mûködésével, hanem a céljával kapcsolatosak. Most megvizsgáljuk, miként próbál a tudomány válaszolni azokra a kérdésekre, amelyekben illetékes.
Redukcionizmus
Egy dolog „megmagyarázásának” célja az, hogy természetének és mûködésének hozzáférhetõ és érthetõ leírását adja. Kézenfekvõ módszer, hogy a problémát megpróbáljuk különálló részekre vagy aspektusokra osztani, és így egyszerûbb komponensekre „redukálni”, amelyek egyenként könnyebben vizsgálhatók. Ez az eljárás, amelyet gyakran módszertani redukcionizmusnak neveznek, a tudomány (és sok más tevékenység) bevett módszere, amely látványosan hatékonynak bizonyult. Aztán van egy módszer, amelyben a matematika nyelvét használják, hogy rövid és elegáns egyenletekre redukálják vagy tömörítsék a gyakran nagyon komplex jelenségek leírását. Gondoljunk Kepler káprázatos teljesítményére: Megvizsgálta a bolygók mozgásának Tycho de Brahe által feljegyzett aprólékos megfigyeléseit, és ezeket egyetlen állításba sûrítette, miszerint a bolygók ellipszispályákon mozognak, amelyek egyik fókuszpontjában a nap áll. Vagy vegyük Newtont, aki gravitációs törvényében még tovább sûrítette vagy redukálta Kepler mûvét. Maxwell, Einstein, Schrödinger és Dirac egyenletei hasonlóan nevezetes példái a matematikai redukcionizmus diadalának, a matematikai TOE (Theory Of Everything – Minden Dolgok Elmélete) jelenleg folyó kutatását pedig az a vágy motiválja, hogy megtalálják a végsõ matematikai sûrítést, egyesítve a természetben elõforduló négy alapvetõ kölcsönhatást. David Hilbert, a nagy matematikus, akit a matematikai tömörítés páratlan sikerei sarkaltak, azt gondolta, hogy a matematika redukcionista programja keresztülvihetõ olyan mértékig, hogy a végén az egész matematika összesûríthetõ formális állítások egy gyûjteményévé, amelyek szimbólumok egy véges halmazából képzett jelsorozatok, és levezethetõk az axiómák és következtetési szabályok szintén véges halmazából. Ez csábító gondolat volt, amelynek ragyogó jutalma a végsõ deduktív magyarázat lett volna. Ha Hilbert programja
55



keresztülvihetõ lenne, a matematika írott jelek (szimbólumok) egy halmazára redukálódna, amelyeket elõírt szabályok szerint lehetne manipulálni anélkül, hogy törõdnénk az alkalmazásokkal, amelyek jelentéssel (szemantikával) ruházzák fel a jelsorozatokat. Egy adott szimbólumsorozat mint állítás igaz vagy hamis voltát egy általános algoritmikus eljárással lehetne eldönteni. Egy ilyen általános eljárás megtalálása megoldotta volna Hilbert úgynevezett eldönthetõségi problémáját (Entscheidungsproblem).
A tapasztalat azt sugallta Hilbert-nek és másoknak, hogy az eldönthetõségi problémára pozitív válasz adható. De intuíciójuk tévesnek bizonyult. 1931-ben Kurt Gödel osztrák matematikus közzétett egy dolgozatot ezzel a címmel: „A Principia Mathematica és a kapcsolódó rendszerek állításainak formális eszközökkel eldönthetetlen voltáról”. Ez a dolgozat, amely csupán 25 oldalas, valóságos földrengést keltett a matematikában, amelynek utórezgései még ma is érzékelhetõk. Hiszen Gödel bebizonyította, hogy Hilbert programja kudarcra van ítélve, mert megvalósíthatatlan. E matematikai mestermûben, e nagy jelentõségû szellemi bûvészmutatványban Gödel megmutatta, hogy a számunkra oly ismerõs aritmetika nem teljes, vagyis bármely rendszerben, amely axiómák és következtetési szabályok egy véges halmazára épül, és amely elég nagy ahhoz, hogy tartalmazza a közönséges aritmetikát, mindig vannak olyan igaz állítások, amelyek nem bizonyíthatók ezen axiómák és következtetési szabályok alapján. Ez az eredmény Gödel elsõ nem-teljességi tételeként ismert.
Mármost Hilbert programjának többek között az volt a célja, hogy bizonyítsa, hogy a matematikának mint formális rendszernek ez a megfogalmazása ellentmondásmentes. Második nem-teljességi tételében Gödel ezt a reményt is szétfoszlatta. Bebizonyította, hogy egy kellõen erõs formális rendszerben nem bizonyítható az a kijelentés, hogy maga a rendszer ellentmondásmentes. Más szóval: Ha az aritmetika ellentmondásmentes, akkor ez a kijelentés egyike azoknak, amelyek nem bizonyíthatók a rendszeren belül79. Ez olyasvalami, amit csak a bizonyítékok alapján vagy magasabb szintû axiómákhoz folyamodva hihetünk el. Ez tömören és velõsen összefoglalható a következõ mondattal: Ha a vallás olyasvalami, ami hiten alapul, akkor a matematika az egyetlen vallás, amely képes bizonyítani magáról, hogy vallás!
56
79 Gödel elsõ nem-teljességi tétele: Minden ellentmondásmentes, a természetes számok elméletét tartalmazó, formális-axiomatikus elméletben megfogalmazható olyan mondat, mely se nem bizonyítható, se nem cáfolható. Gödel második nem-teljességi tétele: Ellentmondásmentes, a természetes számok elméletét tartalmazó, formális-axiomatikus elméletben az ‘ez az elmélet ellentmondásmentes’ mondatnak megfelelõ formális kijelentés nem bizonyítható. (http://hu.wikipedia.org)



Hétköznapi nyelven, ahogy Freeman Dyson brit születésû amerikai fizikus és matematikus fogalmazott: Gödel bebizonyította, hogy a matematikában az egész mindig több, mint a részek összege.80 Tehát a redukcionizmusnak megvannak a korlátai. Ezért egyszerûen helytelen P. W. Atkins korábban idézett állítása, miszerint „ha feltételezik, hogy a redukcionizmus kudarcot vall, annak egyedüli alapja a tudósok pesszimizmusa és a vallásos emberek félelme”.
Hogy a redukcionizmusnak korlátai vannak a tudományban, azt megerõsíti a tudomány története is, amely azt tanítja, hogy a redukcionizmus iránti jogos lelkesedésünket ellensúlyozni kell azzal, hogy nem feledkezünk meg róla: Egy adott egész több lehet (és általában több is), mint az, amit úgy kapunk, hogy összetesszük mindazt, amit a részeirõl tudunk. Ha külön-külön tanulmányozzuk egy óra alkatrészeit, nem biztos, hogy megértjük, hogyan mûködik az óra mint egységes egész. A víz is több, mint amit akkor látunk, ha külön-külön vizsgáljuk alkotóelemeit, vagyis a hidrogént és az oxigént. Sok olyan összetett rendszer van, amelynél a rendszer egyedi alkotórészeinek megértése egyszerûen lehetetlen anélkül, hogy megértenénk a rendszert mint egészet – például ilyen az élõ sejt is. A módszertani redukcionizmuson kívül a redukcionizmusnak két további fontos típusa van: az episztemológiai (ismeretelméleti) és az ontológiai (lételméleti) redukcionizmus. Az ismeretelméleti redukcionizmus az a nézet, miszerint a magasabb szintû jelenségek megmagyarázhatók alacsonyabb szintû folyamatok által. Az erõs ismeretelméleti redukcionista tézis szerint az ilyen „alulról felfelé haladó” magyarázatok mindig maradéktalanul lehetségesek. Vagyis a kémia magyarázható a fizikával, a biokémia a kémiával, a biológia a biokémiával, a pszichológia a biológiával, a szociológia az agytudománnyal, a teológia pedig a szociológiával. Ahogy Francis Crick Nobel-díjas molekulár-biológus fogalmaz: „A biológia mai fejlõdésének végsõ célja valójában az, hogy az egész biológiát visszavezesse a fizikára és a kémiára”.81
Ezt a nézetet osztja Richard Dawkins is. „Feladatom megmagyarázni az elefántokat és a komplex dolgok világát azoknak az egyszerû dolgoknak a segítségével, amelyeket a fizikusok már értenek vagy amelyeken még gondolkodnak”.82 Egy pillanatra félretéve azt a vitatható állítást – amelyre az alábbiakban még visszatérünk –, hogy a fizika tárgyai egyszerûek (gondoljunk a kvantummechanikára, a
57
80 The Scientist as Rebel [A tudós mint lázadó], Nature’s Imagination – The Frontiers of Scientific Vision [A természet képzelõereje – a tudományos vízió határai], Ed. John Cornwell, Oxford, Oxford University Press, 1995 p.8 81 Of Molecules and Man [Molekulák és emberek], Washington, University of Washington Press, 1966, p.10 82 The Blind Watchmaker [A vak órásmester], Longman, London, 1986, p.15. (Magyarul: Akadémia, Budapest, 1994)



kvantum-elektrodinamikára vagy a szuperhúr-elméletre), az ilyen redukcionizmus végsõ célja nyilván az, hogy a fizikára redukálja az egész emberi viselkedést, rokonszenveinket és ellenszenveinket, életünk egész mentális világát. Ezt a nézetet gyakran „fizikalizmusnak” nevezik, ami a materializmusnak különösen erõs formája. Ez a nézet azonban nem élvez általános támogatást, mégpedig jó okokból. Ahogy Karl Popper rámutat: „Még a legsikeresebb redukcionista kísérlet is csaknem mindig hagy maga után valamilyen feloldatlan üledéket”83.
A híres tudós és filozófus, Polányi Mihály84 segít nekünk megérteni, miért valószerûtlen elvárni, hogy az ismeretelméleti redukcionizmus minden körülmények között mûködjön. Arra kér minket, gondoljunk a folyamatok azon különféle szintjeire, amelyek ahhoz szükségesek, hogy téglákból felépítsünk egy irodaépületet. Elõször is ki kell nyerni azokat a nyersanyagokat, amelyekbõl a téglák készülnek. Azután ott vannak a téglagyártás egymást követõ egyre magasabb szintjei – a téglák nem készítik el önmagukat; a falazás – a téglák nem rakják fel önmagukat; az épület megtervezése – az épület nem tervezi meg önmagát; és végül a város megtervezése ott, ahol az épületet fel kell építeni – a város sem tervezi meg önmagát. Minden szintnek megvannak a saját szabályai. A téglák nyersanyagának tulajdonságait a fizika és kémia törvényei határozzák meg; a téglagyártás módját a technológia írja elõ; a téglarakókat (kõmûveseket) az építõmesterek utasítják; az építõmestereket az építészet tanítja; az építészeket pedig a várostervezõk irányítják. Mindegyik szintet a fölötte lévõ szint irányítja. De fordítva nem igaz: Egy magasabb szint törvényei nem vezethetõk le az alacsonyabb szintek törvényeibõl; bár amit egy magasabb szinten tenni lehet, az természetesen függ az alacsonyabb szintektõl. Például ha a téglák nem elég szilárdak, az korlátozza annak az épületnek a magasságát, amely még biztonságosan felépíthetõ belõlük.
Vagy vegyünk egy másik példát, amely szó szerint kéznél van. Az olvasó tekintse azt a lapot, amelyet éppen olvas. Ez papírból áll, amire nyomdafestékkel nyomtatták a betûket (vagy talán képpontok sorozata számítógépének képernyõjén). Nyilvánvaló, hogy a nyomdafesték és a papír (vagy a monitoron lévõ pixelek) fizikája és kémiája sohasem – elvileg sem – képes bármit is mondani a lapon lévõ betûk alakjának jelentõségérõl; és ennek semmi köze ahhoz, hogy a fizika és a kémia még nem elég fejlett ahhoz, hogy ezzel a kérdéssel foglalkozzon. A helyzet akkor sem változna, ha ezek a tudományok még további ezer
58
83 “Scientific Reduction and the Essential Incompleteness of All Science” [A tudományos redukció és a tudomány lényegi tökéletlensége], Studies in the Philosophy of Biology, Reduction and Related Problems [Tanulmányok a biológia filozófiájáról, a redukcióról és az ezzel kapcsolatos problémákról], ed. F.J. Ayala and T. Dobzhansky, London, MacMillan 1974 84 The Tacit Dimension [A hallgatólagos dimenzió], New York, Doubleday, 1966



évig fejlõdnének, mert a betûk alakja a magyarázat egy teljesen új és magasabb szintjét kívánja, a fizikai és kémiai magyarázatokhoz képest. Valójában teljes magyarázat csak a nyelv és a szerzõi szándék – üzenet közlése egy személy által – magasabb szintû fogalmainak segítségével adható. A nyomdafesték és a papír hordozói az üzenetnek, de az üzenet formáját és tartalmát nem határozzák meg automatikusan. Sõt, ha magáról a nyelvrõl van szó, ismét egy sor szinttel találkozunk. Egy nyelv szókincse nem származtatható a fonetikájából, nyelvtana padig a szókincsébõl stb. 85
Mint közismert, a DNS genetikai anyaga információt hordoz. Ezt késõbb részletesebben leírjuk, de az alapgondolat az, hogy a DNS úgy tekinthetõ, mint egy hosszú szalag, amelyen egy négybetûs kémiai nyelven írott betûsor van. A betûk sorozata kódolt utasításokat (információt) tartalmaz, amit a sejt fehérjék elõállítására használ.
A fent leírt szituációk mindegyikében adva van a szintek egy sorozata, ahol mindegyik szint magasabb az elõzõnél. Ami egy magasabb szinten történik, nem vezethetõ le abból, ami az alatta lévõ szinten történik. Ebben a helyzetben olykor azt mondják, hogy a magasabb szintû jelenségek az alacsonyabb szintûekbõl „erednek”. Sajnos azonban az „ered” szó könnyen félreérthetõ, sõt félrevezetõ módon visszaélnek vele, azt sugallván, hogy a magasabb szintû tulajdonságok automatikusan származnak az alacsonyabb szintûekbõl, minden további információ vagy szervezettség bevitele nélkül – amiként a víz magasabb szintû tulajdonságai származtathatók az oxigén és a hidrogén kombinálásából. Ez azonban nyilvánvalóan helytelen általában véve, ahogy azt megmutattuk az épület és a papíron lévõ írás példáján. Az épület jellemzõi nem származtathatók a téglák jellemzõibõl, és az írás jellemzõi sem eredeztethetõk a papír és a tinta jellemzõibõl, a hozzáadott energia és intelligens tevékenység figyelembe vétele nélkül.
Ugyanez az érv vonatkozik a magasabb szintû tulajdonságok származtatásának arra a szemléltetésére, amit Dawkins javasolt egy Oxfordban tartott nyilvános elõadásában (1999. január 20.), amikor azt állította, hogy a szövegfeldolgozás képessége a számítógépek „eredendõ” tulajdonsága. Valóban az, de csak azon az áron, hogy jelentõs mennyiségû információt táplálunk beléjük, amit az olyan, intelligensen megtervezett szoftvercsomagok tartalmaznak, mint a Microsoft Word.
59
85 Egyesek azt gondolhatják, hogy csalok. Például azzal érvelhetnek, hogy bár a betûk szemiotikája nem magyarázható közvetlenül a fizika és kémia segítségével, mindazonáltal érvem hibás, hiszen az írás szerzõje végsõ soron magyarázható a fizika és kémia segítségével. Õk azonban eldöntöttnek tekintik a megfontolásaink középpontjában álló kérdést: Valóban létezik ilyen redukcionista magyarázat az emberi lényekre?



Arthur Peacocke brit teológus és tudós ezt írta: „Az ’információ’ fogalma, az üzenettovábbítás fogalma semmiképpen sem artikulálható a fizika és kémia fogalmainak segítségével, bár az utóbbiak megmagyarázzák, hogyan mûködik a molekuláris gépezet (DNS, RNS és fehérje) az információ továbbításakor...”.86
Mégis, annak ellenére, hogy a papíron lévõ írás, a számítógépszoftver és a DNS közös jellemzõje, hogy egy „üzenetet” kódolnak, a materialista filozófiának elkötelezett tudósok váltig hangoztatják, hogy a DNS végsõ soron automatikusan keletkezett az anyagból egy értelem nélküli, irányítatlan folyamat által. Erõsködésük indítéka nyilvánvaló. Hiszen ha – amint a materializmus állítja az anyag és energia az egyetlen létezõ, akkor ebbõl logikusan következik, hogy az anyagnak és energiának rendelkeznie kell azzal a benne rejlõ képességgel, hogy oly módon szervezze meg magát, hogy végül létrejöjjenek az élethez szükséges komplex molekulák, beleértve a DNS-t. Materialista hipotéziseik alapján semmilyen más lehetõség nem képzelhetõ el vagy engedhetõ meg. Hogy van-e bármilyen bizonyíték arra, hogy az anyag és energia valóban rendelkezik ezzel az „eredendõ” képességgel, az egy teljesen más dolog, amit késõbb részletesen tárgyalunk.
Most vizsgáljuk meg a redukcionizmus harmadik típusát, a lételméleti redukcionizmust, amely közeli rokonságban áll az ismeretelméleti redukcionizmussal. Ennek egy klasszikus példáját Dawkins adta meg: „Az univerzum semmi más, mint mozgásban lévõ atomok halmaza, az emberi lények egyszerûen gépek, amelyek terjesztik a DNS-t, a DNS terjedése pedig önfenntartó folyamat. Ez minden élõ objektum egyetlen oka arra, hogy éljen”.87
A „semmi más mint”, „egyetlen” vagy „egyszerûen” szavak az ontológiai redukcionista gondolkodás árulkodó jelei. Ha eltávolítjuk ezeket a szavakat, általában kétségbevonhatatlan állításokat kapunk. Az univerzum természetesen atomok halmaza, az emberi lények pedig valóban terjesztik a DNS-t. Mindkét állítás a tudomány állítása. De mihelyt hozzájuk tesszük a „semmi más mint” szavakat, az állítások túlmennek a tudományon, és a materialista vagy naturalista hit kijelentéseivé válnak. A kérdés az, vajon az állítások igazak maradnak-e akkor is, ha hozzájuk tesszük ezeket az árulkodó szavakat. Vajon azt kell-e mondanunk, amit Francis Crick: “Örömeid és bánataid, emlékeid és ambícióid, személyazonosságod és szabad akaratod valójában nem több, mint idegsejtjeid és a hozzájuk tartozó molekulák óriási halmazának viselkedése”?88
60
86 The Experiment of Life [Az élet kísérlete], Toronto, University of Toronto Press, 1983, p.54 87 Richard Dawkins’ BBC Christmas Lectures Study Guide [Richard Dawkins karácsonyi elõadásai a BBC-ben, tanulmányi útmutató], London, BBC 1991
88 The Astonishing Hypothesis – The Scientific Search for the Soul [Egy megdöbbentõ hipotézis – A lélek tudományos kutatása], London, Simon and Schuster 1994, p.3



Mit gondoljunk hát az emberi szeretetrõl és félelemrõl? Vajon ezek egyszerûen a neuronok jelentés nélküli viselkedésének mintái? Vagy mit gondoljunk a szépség és igazság fogalmáról? Egy Rembrandt-festmény vajon semmi más, mint a vásznon szétszórt festékmolekulák halmaza? Úgy tûnik, hogy Crick ezt gondolja. Ezek után az ember azon csodálkozik, vajon hogyan ismerjük ezt fel. Végül is ha az igazság fogalma levezethetõ csupán „az idegsejtek óriási halmazának viselkedésébõl”, akkor – logikusan gondolkodva – honnan tudhatjuk, hogy agyunk idegsejtekbõl áll? Amint Fraser Watts rámutatott89, Crick láthatóan rájött, hogy ennél többrõl van szó, hiszen radikálisan módosította „megdöbbentõ” hipotézisét, a következõ, csaknem ártatlan állítássá szelídítve azt: „Nagy részben neuronok egy óriási populációjának viselkedése vagy” (kiemelés tõlem).90 De ez a módosított hipotézis már nem is megdöbbentõ. Gondoljuk meg: Még ha igaz lenne is a megdöbbentõ hipotézis, miként döbbenthetne meg? Hogyan érthetnénk meg? Az elgondolás – természetébõl adódóan – következetlen.
Ez az érvelés annak a gondolatnak a kiterjesztése, ami Darwin Kétségeként vált ismertté: „Újra és újra felébred bennem a szörnyû kétség, vajon van-e bármilyen értéke vagy hitele azoknak az elképzeléseknek, amelyeket az emberi értelemrõl alakítottunk ki az alacsonyabb rendû állatok értelmét tanulmányozva”.91
Az ontológiai redukcionizmus legmegsemmisítõbb kritikája éppen az, hogy – akárcsak a szcientizmus – önpusztító. John Polkinghorne szerint programja „végsõ soron öngyilkos. Ha Crick tézise igaz lenne, sohasem ismerhetnénk meg. Hiszen nemcsak a szépségrõl, az erkölcsi kötelességrõl és az epifenomenális szemétdombbal való vallásos találkozásról szerzett tapasztalatainkat számûzi, de a racionalitást is lerombolja. A gondolatot elektrokémiai neurális események váltják fel. Két ilyen esemény nem konfrontálódhat értelmes beszélgetésben. Se nem helyesek, se nem helytelenek. Egyszerûen megtörténnek... A redukcionista állításai nem mások, mint felvillanások agyának neurális hálózatában. Az értelmes beszélgetés világa áttûnik a tüzelõ szinopszisok abszurd locsogásába. Õszintén szólva ez nem lehet igaz, és egyikünk sem hiszi, hogy az”.92
Pontosan. Nyilvánvaló önellentmondás kísér végig minden arra irányuló kísérletet – bármennyire igényesnek tûnik is –, hogy a racionalitást az irracionalitásból származtassák. Ha csontig lemeztelenítjük, hiábavaló kísérletnek tûnik mintha valaki saját magát akarná felemelni a hajánál fogva, vagy örökmozgót
61
89 You’re Nothing but a Pack of Neurones [Nem vagy több, mint egy rakás neuron], J. of Consciousness Studies, 1, No.2, 1994, pp.275-9 90 i.m. p. 93 91 Charles Darwin, Letter to William Graham [Levél William Graham-hez], 3 July 1881 92 One World [Egy világ], London, SPCK 1986 p.92-3



akarna építeni93. Végül is az emberi értelem használata vezette arra az embereket, hogy elfogadják az ontológiai redukcionizmust, amely magában hordozza azt a szükségszerû következtetést, hogy nincs okunk bízni elménkben, ha az egyáltalán mond nekünk valamit – például azt, hogy a redukcionizmus helyes. John Polkinghorne ítélete találó: „A világ több annál, amit a fizika valaha is képes lesz kifejezni. A tudomány egyik alapvetõ élménye a világ szépséggel teli struktúráján való csodálkozás. Ez a fáradságos munkával járó kutatás fizetsége. De a tudomány által leírt világban hol a helye ennek a csodálkozásnak, vagy a szépségrõl, az erkölcsi kötelességrõl és az Isten jelenlétérõl szerzett tapasztalatainknak? Úgy tûnik nekem, hogy ezek éppen olyan fontosak, mint bármi, amit egy laboratóriumban mérni tudunk. Szánalmasan tökéletlen az olyan világnézet, amely ezt nem veszi figyelembe”.94
62
93 Erre a kérdésre késõbb még visszatérünk a biogenezis magyarázatára irányuló kísérlet kapcsán. 94 One World [Egy világ], London, SPCK 1986 p. 92



4. fejezet:
Tervezõ univerzum?
„Azok többsége számára, akik mélyen elmélkedtek és írtak az univerzum eredetérõl és természetérõl, úgy tûnt, hogy az túlmutat önmagán, egy olyan forrásra, amely nem fizikai, és amely nagy intelligenciával és energiával rendelkezik. Csaknem az összes nagy klasszikus filozófus – Platón, Arisztotelész, Descartes, Leibniz, Spinoza, Kant, Hegel, Locke, Berkely – az univerzum eredetét egy transzcendens realitásban látták. Errõl a realitásról eltérõ elképzeléseik voltak, és különbözõképpen közelítették meg, de mindnyájan nyilvánvalónak tekintették, hogy az univerzum nem önmagyarázó, tehát rajta kívül álló magyarázatot igényel.” Keith Ward
„A csillagászat elvezet minket egy egyszeri eseményhez, egy olyan univerzumhoz, amely a semmibõl teremtetett, és amely nagyon kényes egyensúlyi állapotban van, amely biztosítja az élethez szükséges megfelelõ feltételeket, és amely egy precíz (mondhatni ’természetfölötti’) terven alapul.” Arno Penzias, Nobel-díjas fizikus
Bizonyíték a tervezésre?
Az utóbbi években a tudomány lélegzetelállító utazásra vitt minket, amely tele volt meglepetésekkel és rejtélyekkel. A kozmológia – az elképzelhetetlenül nagy méretek tartományában – és az elemi részecskék fizikája – a hihetetlenül kicsiny méretek tartományában – fokozatosan felfedte elõttünk annak az univerzumnak a látványos és csodálatos struktúráját, amelyben élünk. Az univerzum puszta mérete ráébreszt minket saját kicsinységünkre, és ugyanakkor csodálattal tölt el. A lineáris méretskálán jelentéktelenek vagyunk – porszemek egy óriási galaxisban, amely maga is alig több, mint egy porszem az univerzumban –, bár hozzá kell tennünk, hogy a logaritmikus skálán körülbelül félúton vagyunk a hihetetlenül kicsi és a hihetetlenül nagy méretek között, ahogy azt az atomfizika és a csillagászat felfedte elõttünk. Mik vagyunk hát mi, emberi lények? És mi az univerzum?
63



Valóban az otthonunk, vagy csak apró, múlandó lények vagyunk, akiket az univerzum dobott ki magából mint anyagot és energiát, értelem és cél nélkül, hogy kihasználja a természeti törvényekben rejlõ lehetõségeket?
Egyikünk sem tudja szenvtelenül vagy közömbösen szemlélni ezeket a dolgokat. Az univerzum túlságosan félelmetes ehhez – félelemmel vegyes bámulattal tölt el minket. Megérintenek az ilyen kérdések, ezért elménk eltökélten kérdezõsködik az univerzummal való kapcsolatunk természete felõl.
Mint mindig, a kérdésekre kapott válaszok nagyon eltérõek. Egyes tudósok úgy gondolják, hogy idegenek vagyunk a kozmoszban, „ekcéma az univerzum arcán”, akiket a véletlen és a szükségszerûség óriási örvénye lökött ki magából, amely univerzumunk fizikai viselkedését irányítja. George Gaylord Simpson biológust idézve, nem vagyunk más, mint „egy értelem és cél nélküli természeti folyamat termékei, amelynek nem állt szándékában létrehozni minket”.95
De vannak mások, akik nem érzik idegeneknek magukat az univerzumban. Freeman Dyson fizikus egyike ezeknek. Ezt írja: „Ha kitekintünk az univerzumba, és felismerjük azt a sok fizikai és csillagászati véletlent, amelyek összejátszottak a javunkra, úgy tûnik, hogy az univerzumnak valamilyen értelemben tudnia kellett, hogy jövünk”.96 Egy másik fizikus, Paul Davies sincs meggyõzõdve róla, hogy jelentéktelen eleven porszemek vagyunk. Ezt írja: „Nem tudom elhinni, hogy az univerzumban való létezésünk csupán a sors különös fintora, egy furcsa véletlen az univerzum történetében, egy véletlen felvillanás a nagy kozmikus drámában. ... Valaki bizonyosan akarta, hogy itt legyünk”.97 Davies nyilván azt sugallja, hogy az univerzum mögött van egy Elme, akinek terve volt az emberekkel, amikor megteremtette az univerzumot. Vajon Dyson és Davies miért gondolja ezt? Vajon magában az univerzumban van-e valamilyen jel, amelynek alapján azt gondolhatjuk, hogy mi emberek fontosak vagyunk? Igen, van. Az elsõ ilyen nyomravezetõ jel:
Az univerzum értelemmel való felfoghatósága
Bármennyire is vitatjuk a tudományos módszer lényegét, a módszer alapját illetõen nincs kétség: ez az univerzum felfoghatósága. Albert Einsteint az ezen való csodálkozás késztette a híres megjegyzésre: „A legfelfoghatatlanabb dolog a világegyetemben az, hogy emberi ésszel felfogható”.98
64
95 The Meaning of Evolution [Az evolúció jelentése], Yale, 1949, p.344 96 Energy in the Universe [Energia az univerzumban], Scientific American, 224, 1971, p.50 97 The Mind of God [Isten elméje], London, Simon and Schuster, 1992, p. 232 98 „Das Unverständliche am Universum ist im Grunde, dass wir es verstehen” [Az univerzumban az a legérthetetlenebb, hogy megérthetõ]



Az univerzum felfoghatósága feltételezi egy olyan értelem létezését, amely képes felismerni ezt a felfoghatóságot. Valóban, az abban való bizalom, hogy emberi mentális folyamataink megbízhatóak és képesek információval szolgálni a világról, alapvetõ nemcsak a tudomány megértése, hanem mindenfajta tanulás szempontjából. Ez a meggyõzõdés központi jelentõségû mindenféle gondolkodás számára. Érvényességét csak akkor vonhatjuk kétségbe, ha elõször feltételezzük, hiszen ahhoz, hogy kételkedjünk, elõször meg kell bíznunk elménkben. Ez az alaphit, amire minden intellektuális érdeklõdés épül. Érvekkel fogom bizonyítani, hogy a teizmus ellentmondásmentes és ésszerû magyarázatot ad erre, miközben a naturalizmus láthatóan képtelen rá.
A felfoghatóság az egyik fõ szempont, amely a különbözõ nemzedékek gondolkodóit arra vezette, hogy az univerzum maga is intelligencia terméke. Keith Ward filozófus így összegezte ezt99: „Azok többsége számára, akik mélyen elmélkedtek és írtak az univerzum eredetérõl és természetérõl, úgy tûnt, hogy az túlmutat önmagán, egy olyan forrásra, amely nem fizikai, hanem szellemi, és amely nagy intelligenciával és energiával rendelkezik. Csaknem az összes nagy klasszikus filozófus – Platón, Arisztotelész, Descartes, Leibniz, Spinoza, Kant, Hegel, Locke, Berkely – az univerzum eredetét egy transzcendens realitásban látta. Errõl a realitásról eltérõ elképzeléseik voltak, és különbözõképpen közelítették meg, de mindnyájan nyilvánvalónak tekintették, hogy az univerzum nem önmagyarázó, tehát rajta kívül álló magyarázatot igényel.” Tehát a legjobb magyarázatra való következtetésnek – az univerzum eredetébõl és természetébõl egy mögötte álló nem-fizikai intelligenciára – hosszú és gazdag múltja van.
A hit természete és szerepe a tudományban
Albert Einstein elcsodálkozott az univerzum felfoghatóságán: „Talán furcsának találod, hogy a világ felfoghatóságát (abban a mértékben, amennyire illetékesek vagyunk e felfoghatóságról beszélni) csodának vagy örök rejtélynek tekintem. A priori egy kaotikus világot kellene várnunk, amelyet az elme nem képes felfogni ... a Newton gravitációelmélete által teremtett rend például egészen más. Még ha az ember fel is állítja az elmélet axiómáit, annak sikere feltételezi az objektív világ magas fokú rendjét, és ez a priori nem lenne elvárható. Ez az a „csoda”, amely állandóan megerõsítést nyer, ahogy tudásunk gyarapszik”.100
65
99 God, Chance and Necessity [Isten, véletlen és szükségszerûség], Oxford, One World Publications, 1996 p.1 100 Letters to Solovine [Levelek Solivine-hez], New York, Philosophical Library, 1987 p.131



Mert – miként például Newton elmélete mutatja – nem csak az a meghökkentõ, hogy az univerzum felfogható, hanem az is, hogy ez a felfoghatóság matematikai természetû. Azért vagyunk hajlamosak nyilvánvalónak tekinteni a matematika hasznosságát, mert hozzá vagyunk szokva. De miért? Paul Davies egyike azoknak, akik elégedetlenek azoknak a sekélyes válaszával, akik azt mondják, hogy a természet alapvetõ törvényei egész egyszerûen azért matematikaiak, mert éppen azokat a törvényeket tekintjük alapvetõnek, amelyek matematikaiak. Elégedetlenségének egyik fõ oka az, hogy annak a matematikának nagy részét, amelyrõl kiderült, hogy sikeresen alkalmazható, „tiszta matematikával foglalkozó matematikusok dolgozták ki jóval azelõtt, hogy a valóságos világra alkalmazták. Az eredeti vizsgálatoknak semmi köze nem volt a késõbbi alkalmazásokhoz”.101 Feltûnõ, hogy a legabsztraktabb matematikai fogalmakról, amelyek az emberi elme találmányainak tûnnek, kiderülhet, hogy létfontosságúak bizonyos tudományágakban, és rengeteg gyakorlati alkalmazásuk van.102 Davies itt Wigner Jenõ Nobel-díjas fizikus egy híres esszéjére utal, amelyben ezt írta: „A matematika hatékonysága a természettudományokban már-már határos a misztikummal, és nincs rá ésszerû magyarázat... ez egy hitcikkely”.103 A matematika és a fizika közötti kapcsolat nagyon mély, és nehéz elképzelni, hogy merõ véletlen lenne. Sir Roger Penrose, akinek szakértelmét e kapcsolatot illetõen senki sem kérdõjelezi meg, ezt mondja róla: „Nehéz elhinnem, hogy az ilyen SZUPER elméletek kialakulhattak csupán az ötletek véletlen természetes szelekciója révén, amely csak a legjobbakat hagyta meg, mint túlélõket. A jó elméletek egyszerûen túl jók ahhoz, hogy csupán túlélõk legyenek azok között az ötletek között, amelyek véletlenül merültek fel. A matematika és fizika közötti összhang oka ennél sokkal mélyebben keresendõ”.104 Maga a tudomány persze nem tud számot adni errõl a jelenségrõl. Miért? Azért, mert – John Polkinghorne szavaival – „a tudomány nem magyarázza a fizikai világ matematikai felfoghatóságát, hiszen a tudomány éppen azon a hiten alapszik, hogy a fizikai világ matematikailag felfogható”.105 Nem mulaszthatjuk el megjegyezni, hogy itt a világ két vezetõ tudósa Wigner és Polkinghorne – kifejezetten felhívja figyelmünket arra az alapvetõ szerepre, amit a hit játszik a tudományban. Igen, a hit. Ez meglepõ, sõt sokkoló
66
101 The Mind of God [Isten elméje], London, Simon and Schuster, 1992, p.150 102 Például az elektromágneses hullámok tanulmányozásában (így az elektronikában is) felhasználták egy olyan számrendszer absztrakt, tiszta matematikai konstrukcióját, amelyben mínusz egynek létezik a négyzetgyöke. 103 E. P. Wigner, The unreasonable effectiveness of mathematics [A matematika érthetetlen hatékonysága a fizikában], Communications in Pure and Applied Mathematics, 13 (1960), pp. 1-14 104 The Emperor’s New Mind, Vintage, 1991 p.430 [A császár új elméje, Akadémiai Kiadó, 1993] 105 Reason and Reality [Józan ész és valóság], London, S.P.C.K., 1991, p.76



lehet sokak számára, különösen ha befolyásolta õket az a gyakran hallott téveszme, amelyet a könyv elején említettünk, és amelyet Richard Dawkins és mások terjesztenek – nevezetesen, hogy a „hit” „vakhitet” jelent, és kizárólag a vallás illetékességi körébe tartozik, míg a tudományban semmi helye a hitnek. Dawkins egyszerûen téved: A hit elválaszthatatlan a tudománytól. Gödel második tétele további bizonyítékkal szolgál erre: A matematikát nem mûvelhetjük anélkül, hogy ne hinnénk ellentmondásmentességében – és ennek azért kell hitnek lennie, mert a matematika ellentmondásmentessége nem bizonyítható.
De ennél többrõl van szó. Gondoljunk a gravitációs vonzás newtoni inverz négyzetes törvényére. Mivel ismerõs számunkra – mert megmagyarázza, miért keringenek a bolygók nap körül ellipszispályákon, és arra használjuk (pontosabban a szakértõk arra használják), hogy megjósoljunk mindenféle csillagászati eseményt – napfogyatkozásokat és egyebeket –, gyakran nem vesszük észre, hogy még itt is jelen van a hit egy rejtett dimenziója. Hitünk arról tanúskodik, hogy ami megtörtént ma, holnap újra megtörténik. Ez az indukció jól ismert problémája a filozófiában, amit Bertrand Russell nagyon jól szemléltetett az „induktivista pulyka” történetében. E történet hõse egy pulyka, aki – mivel rendszeresen etették a karácsonyt megelõzõ napokban, arra következetett, hogy minden nap etetni fogják. Karácsony napján azonban súlyos válságba került, ami – legalábbis a másodperc töredékéig – felfedte elõtte az indukció veszélyeit! Paul Davies hozzáteszi: „Csak azért, mert a nap életünk minden napján felkelt, nincs rá garancia, hogy holnap is fel fog kelni. Az a meggyõzõdés, hogy mégis fel fog kelni – hogy valóban vannak megbízható szabályszerûségek a természetben –, egyfajta hitbõl származik, mégis nélkülözhetetlen a tudomány haladásához”.106 Az univerzum felfoghatóságának erre a szempontjára gyakran úgy hivatkoznak, mint a természet egyöntetûségének elvére. Ez megint csak a tudós hitének egy cikkelye.
Válaszunk a kérdésre, hogy az univerzum miért fogható fel értelemmel, valójában nem attól függ, hogy tudósok vagyunk-e vagy nem, hanem attól, hogy teisták vagy naturalisták vagyunk. A teisták úgy érvelnek, hogy Wigner téved, amikor azt mondja, hogy az univerzum felfoghatóságának nincs ésszerû magyarázata. Ellenkezõleg, azt mondják, hogy az univerzum értelemmel való felfoghatóságának alapja Isten értelme: Mind a valóságos világ, mind a matematika visszavezethetõ Isten Elméjére, aki teremtette mind az univerzumot, mind az emberi elmét. Ezért nem meglepõ, hogy az Isten Elméjének képére teremtett emberi elme által felállított matematikai elméletek alkalmazhatók egy olyan univerzumban, amelynek Építésze ugyanaz a teremtõ Elme volt.
67
106 The Mind of God [Isten elméje], i.m. p.81



Keith Ward hathatósan alátámasztja ezt a nézetet: „A fizikai részecskék és a precíz matematikai egyenletek nagyfokú egyezése sokkal valószínûbb, ha feltételezzük egy kozmikus rendezõ matematikus létezését, aki megfelelõ módon felállítja ezeket az egyenleteket. A fizika törvényeinek létezése azt sugallja, hogy van egy Isten, aki megfogalmazza ezeket a törvényeket, és biztosítja, hogy a fizikai világ megfeleljen nekik.107
Teháta teizmus megerõsíti és érti az univerzum értelemmel való felfoghatóságát; míg – amint korábban láttuk – a redukcionista tézis aláássa azt, és értelmetlenséggé nyilvánítja. A tudomány korántsem veti el Istent, sõt fontos érvek szólnak amellett, hogy a tudomány alapvetõ szellemi indoklását a Teremtõ létezése adja meg. Még Stephen Hawking is, aki ugyanazt a professzori állást tölti be Cambridge-ben, amelyet egykor Sir Isaac Newton, és aki nem nagyon rokonszenvez a teizmussal, elismerte egy televíziós interjúban: „Nehéz anélkül beszélni az univerzum kezdetérõl, hogy ne hivatkoznánk Istenre. Az univerzum eredetérõl szóló mûvem a tudomány és a vallás határán mozog, de én megpróbálok a tudomány oldalán maradni. Nagyon is lehetséges, hogy Isten oly módon cselekszik, ami nem írható le a tudomány törvényeivel”.108
Ez az oka annak, hogy az univerzummal kapcsolatban bizonyos összhang figyelhetõ meg a tudományos és a vallásos gondolkodásmód között. Az ateizmusról és a teizmusról J.J.C. Smart-tal folytatott vitájában J.J. Haldane pontosan erre helyezi a hangsúlyt, azzal érvelve, hogy a tudományos és a vallásos megközelítés hasonló: „Tehát a tudomány hasonlít a hithez annyiban, hogy ’hitvallásszerû’ elõfeltevéseken nyugszik. Amennyiben e feltevések az univerzum rendjével és felfoghatóságával kapcsolatosak, emlékezetnek az univerzumnak mint a teremtés rendezett mûvének teista felfogására. Továbbá úgy tûnik, hogy a teistát tovább hajtja a tudomány lendülete, és felteszi a kérdést, hogy miként lehetséges a felfogható rend, keresve az univerzum létezését és természetét leíró legalapvetõbb magyarázatokat”.109
Az univerzum létezése
A tudós hitvallásának egy másik nélkülözhetetlen eleme az a meggyõzõdés, hogy az univerzum egyszerûen ott van, hogy tanulmányozhassuk – ez olyan magától értetõdõ, hogy könnyen természetesnek vesszük. Kár, hogy így van, hiszen a filozófia egyik alapvetõ problémája – tömören megfogalmazva – a kö
68
107 God, Chance and Necessity [Isten, véletlen és szükségszerûség], Oxford, One World, 1996 108 ABC Television 20/20, 1989 109 Atheism and Theism [Ateizmus és teizmus],Oxford, Blackwell, 1996 p.92



vetkezõ: Miért létezik egyáltalán az univerzum; miért létezik bármi a semmin kívül?
Vannak olyan tudósok és filozófusok, akik azt gondolják, hogy ezt a kérdést nem is szabad feltenni. Számukra nincs értelme az univerzum létezésének okát keresni, mivel szerintük egyszerûen nincs ilyen. Nézetük szerint, mivel minden következtetési láncnak kezdõdnie kell valahol, kezdhetjük az univerzum létezésével is. Bertrand Russell-t visszhangozva, E. Tryton ezt írja: „Univerzumunk azon dolgok egyike, amelyek idõrõl idõre megtörténnek”.110 Azonban egy olyan válasz, miszerint az univerzum csak úgy létrejött, körülbelül annyira tudományos, mintha arra kérdésre, hogy az almák miért esnek a földre, azt válaszolnánk, hogy csak. Ezenkívül elég furcsa lenne – amint Keith Ward rámutat111 – “azt gondolni, hogy mindennek van oka, kivéve a legfontosabb dolgot, vagyis az összes dolognak, magának az univerzumnak a létezését”. A magyarázat utáni kielégíthetetlen emberi vágy nem hagyja annyiban a dolgot.
Mások úgy vélik, hogy az univerzum önmagyarázó. Például Peter Atkins úgy gondolja, hogy „a téridõ kitermeli a maga porát saját maga ’összeszerelésének’ folyamatában”.112 Ezt „kozmikus csizmahúzónak” nevezi, utalva arra az emberre, aki saját csizmahúzójánál fogva emeli fel magát, ami önellentmondó állítás. Keith Ward nem habozik azt mondani, hogy Atkins elgondolása az univerzumról éppoly kirívóan önellentmondó, mint az a név, amit adott neki, rámutatva, hogy „logikailag lehetetlen, hogy egy ok bármilyen hatást váltson ki úgy, hogy még nem is létezik”. Ward így fejezi be: „A kozmikus csizmahúzó hipotézise nem konkurenciája az Istent feltételezõ hipotézisnek. Mindig is igazunk volt, amikor azt gondoltuk, hogy azok az emberek (vagy univerzumok), akik saját csizmahúzójuknál fogva próbálják felemelni magukat, örökre kudarcra vannak ítélve”.113 Sem az univerzum, sem Matild néni tortája nem önteremtõ vagy önmagyarázó. Atkins „önteremtési” magyarázatát nem tudománya, hanem materializmusa követeli meg tõle.
Ugyanakkor Stephen Hawking láthatóan egyetért Matild néni történetének tanulságával, nevezetesen, hogy a tudomány nem tud válaszolni arra a kérdésre, miért létezik az univerzum. Ezt írja: „A tudomány szokásos módszere, vagyis egy alkalmas matematikai modell felállítása, nem tud választ adni arra a kérdésre, hogy miért éppen az a világegyetem létezik, amelyet a modell leír. Miért vállalja a világegyetem a létezéssel járó összes kellemetlenséget? Vajon
69
110 Is the Universe a Vacuum Fluctuation? [Az univerzum vajon egy vákuum-fluktuáció?] Nature 246, 1973 p.396 111 i.m. p.23 112 Creation Revisited [Újra a teremtésrõl], Harmondsworth, Penguin, 1994, p.143 113 i.m. p.49



az egyesített elmélet annyira kényszerítõ erejû, hogy elõidézi saját materializálódását? Vagy szüksége van egy teremtõre, és ha így van, e teremtõnek van-e bármilyen más hatása a világegyetemre?”114
Hawking elsõ gondolata nem az, hogy a világegyetem önteremtõ, hanem az, hogy egy elmélet hívja létre. Paul Davies valami hasonlót mondott egy interjúban: „Nincs szükség arra, hogy bármilyen természetfölöttit hívjunk segítségül a világegyetem vagy az élet eredetének magyarázatához. Sohasem tetszett nekem az a gondolat, hogy egy isten belekontárkodik a dolgokba. Számomra sokkal inspirálóbb az az elképzelés, miszerint a matematikai törvények egy készlete olyan teljes és tökéletes lehet, hogy képes létre hívni mindezeket a dolgokat”.115
Furcsa, hogy egy olyan tekintélyes tudós, mint Davies, maga akarja eldönteni – „tetszik, nem tetszik” alapon –, hogyan kezdõdtek a dolgok. Ez semmivel sem jobb, mintha valaki ezt mondja: „Tetszik nekem az a gondolat, hogy a kert alján tündérek vannak”. Továbbá Davies itt az intelligenciát (talán még a személyiséget is) matematikai törvények egy halmazának tulajdonítja, és azt hiszi, hogy azok intelligensek lehetnek, azon az alapon, hogy inspirálónak tartja ezt az elképzelést! Mi ez, ha nem vágyálom?
Félretéve a kétesen hangzó motivációt, joggal kérdezhetjük, vajon mit értenek egy olyan elmélet vagy törvény alatt, amely létrehívja a világegyetemet? Természetesen képesek vagyunk megfogalmazni olyan, matematikai törvényeket magukban foglaló elméleteket, amelyek leírják a természeti jelenségeket, méghozzá gyakran elképesztõ pontossággal. Mindazonáltal az általunk talált törvények nem lehetnek semminek az elõidézõi. Newton törvényei leírhatják egy biliárdgolyó mozgását, de nem ezek a törvények, hanem a játékos által ügyesen forgatott dákó hozza mozgásba a golyót. A törvények segítenek nekünk megjósolni a golyó mozgását a jövõben (feltéve, hogy semmilyen külsõ hatás nem éri), de nem képesek mozgásba hozni a golyót, és még kevésbé létre hívni.
Bátorkodom megjegyezni, hogy a sokat becsmérelt William Paley116 is ezt mondta egykor. Arról az emberrõl beszélve, aki éppen megbotlott egy zsebórában a réten, és felvette, Paley azt mondja, hogy ez az ember „nem lenne kevésbé meglepõdve, ha arról tájékoztatnák, hogy a kezében tartott óra nem több, mint a fémes természet törvényeinek eredménye. A nyelv elferdítése, ha valamely törvényre úgy hivatkoznak, mint bármely dolog kiváltó okára. Egy törvény feltételez egy ágenst – indítóokot vagy cselekvõ személyt, aki mozgásba hozza a
70
114 i.m. p.174 115 Clive Cookson riportja: “Scientists who glimpsed God” [Tudósok, akik megpillantották Istent], Financial Times, April 29,1995, p.20 116 Róla még szó lesz a 4. fejezetben.



dolgokat –, hiszen a törvény csupán a mód, ahogy az ágens kifejti hatását; feltételez egy erõt, mert a törvény csupán a szabály, amely szerint az erõ hat. Eme ágens és mozgatóerõ nélkül – mindkettõ megkülönböztetendõ magától a törvénytõl – a törvény nem tesz semmit; a törvény önmagában semmi”.117
A világban, amelyben mindnyájan élünk, az aritmetika egyszerû törvénye (1 + 1 = 2) sohasem hozott létre semmit magától. Sohasem helyezett el pénzt a bankszámlámon. Ha elõször beteszek 1000 fontot a bankba, majd újabb 1000 fontot, az aritmetika törvényei ésszerû magyarázatot adnak arra, hogy most már 2000 ezer font van a számlámon. De ha én magam sohasem teszek be pénzt a bankba, és az aritmetika törvényeire bízom, hogy teremtsenek pénzt a számlámon, hamarosan csõdbe jutok. A szigorú naturalizmus világa, amelyben a „mindentudó” matematikai törvények maguktól hozzák létre az univerzumot és az életet, merõ (és hozzátehetjük: szegényes) fikció. Ha tudományos fantasztikumnak neveznénk, azzal beszennyeznénk a tudományt. Az elméletek és törvények semmit sem hoznak létre. Az a nézet, hogy valahogy mégis rendelkeznek ezzel a képességgel, kétségbeesett menekülés (mi más lehetne, mint menekülés) attól az alternatív lehetõség elõl, amelyre Hawking fent idézett végsõ kérdése utal: „Vagy szüksége van egy Teremtõre?”
Allan Sandage-nek – akit széles körben a modern csillagászat egyik atyjának tekintenek, és aki a kvazárok felfedezõje, valamint a Crafoord-díj nyertese, amely a Nobel-díj megfelelõje a csillagászatban – nincs kétsége afelõl, hogy a kérdésre adott válasz pozitív: „Valószínûtlennek tartom, hogy ilyen rend létrejöhetett a káoszból. Kell lennie valamilyen szervezõ elvnek. Számomra Isten rejtély, de õ a létezés csodájának egyetlen magyarázata – miért létezik bármi, miért nem csak a semmi létezik”.118
Az univerzum kezdete
Az univerzum létezésének kérdését logikailag függetlennek tartják attól a kérdéstõl, hogy az univerzumnak volt-e kezdete vagy nem. Hogy az univerzumnak volt-e kezdete vagy nem, központi jelentõségû kérdés a gondolkodás története szempontjából. Összefügg a végsõ realitás természetére vonatkozó kérdésekkel. Hiszen ha az univerzumnak nem volt kezdete, akkor örök, és senki sem érvelhet azzal, hogy egyszerûen a létezés nyers valósága. Viszont ha volt kezdete, akkor nem örök, ezért nem lehet végsõ realitás.
71
117 William Paley, Natural Theology [Természeti teológia], 1802 i.m. p.7 118 New York Times, 12 March 1991, p.B9



A történelem során sokféle nézet alakult ki. Platón úgy tartotta, hogy az univerzumot korábban már létezõ anyagból teremtették.119 Arisztotelész úgy gondolta, hogy a föld az örök világegyetem középpontja. Variációként az örök világegyetem témájára, más ókori kozmológiák, például a hindu, úgy képzelték, hogy az univerzum vég nélkül ismétlõdõ ciklusokon megy át, hasonlóan a természet ritmusához, de elképzelhetetlenül hosszú idõszakokkal, amiket trillió években mértek.
Azonban jóval az ókori görögök elõtt, a zsidók úgy gondolták, hogy az idõ lineáris, és az univerzumnak igenis volt kezdete. Teremtették, és a teremtõ Isten volt. Ezt a bibliai nézetet képviselték olyan vezetõ gondolkodók, mint Ágoston, Irenaeus és Aquinói Tamás, és ez a nézet uralta a szellemi életet sok évszázadon át.
Különösen érdekes, hogy Aquinói Tamás a 13. században megkísérelte összebékíteni a bibliai álláspontot Arisztotelész filozófiájával, hangsúlyozván, hogy nézete szerint a teremtés fogalmának sokkal több köze van a létezéshez, mint a folyamathoz. Ágostont követve, azt tartotta, hogy Isten inkább „idõvel” teremtett, mint idõben. Ezért szerinte a teremtés egyszerûen azt jelenti, hogy az univerzum Istentõl függ a létezését illetõen. Aquinói Tamás úgy gondolta, hogy filozófiai megfontolások alapján lehetetlen megmondani, vajon az univerzum örök vagy nem, de elismerte, hogy az isteni kinyilatkoztatás megmutatta, hogy valóban volt kezdete.
A Kopernikuszt, Galileit és Newtont követõ tudományos korszakban a hit visszatért ahhoz a gondolathoz, hogy az univerzum végtelen mind idõben, mind térben. Ezután, a tizenkilencedik század közepétõl, ez a nézet egyre nagyobb ellenállásba ütközött, míg végül teljesen elvesztette uralmát. A mai tudósok többsége ugyanis ismét hisz a kezdetben. A távoli galaxisokról érkezõ fény vöröseltolódásából, a mikrohullámú kozmikus háttérsugárzásból és a termodinamikából származó bizonyítékok arra késztették a tudósokat, hogy kidolgozzák az univerzum úgynevezett õsrobbanás-modelljét (Big Bang, Nagy Bumm).
A kezdet gondolata iránti ellenszenv
Meg kell mondani azonban, hogy nem minden tudós van meggyõzõdve róla, hogy az õsrobbanás-modell helyes. Vannak nehézségek: a vöröseltolódás lehetséges alternatív értelmezései, valamint a nemrég felfedezett bizonyítékok, hogy a világegyetem tágulása gyorsul, ami felveti egy idáig ismeretlen erõ léte
72
119 lásd: Timaiosz



zésének kérdését, amely a gravitációval ellentétes irányban hat (nem vonzó-, hanem taszítóerõ). Egyes tudósoknál és filozófusoknál a világnézeti megfontolások elkerülhetetlenül szerepet játszanak a kezdet gondolata iránti ellenszenvükben. Engels lényeglátóan foglalta össze a kockán forgó dolgokat: „A világot Isten teremtette, vagy öröktõl fogva létezik? A filozófusok által adott válaszok két nagy táborra osztják õket. Azok, akik a szellem elsõbbségét vallják a természettel szemben, és ezért valamilyen formában feltételezik a világ teremtését ... alkotják az idealisták táborát. A többiek, akik a természetet tekintik elsõdlegesnek, a materializmus különféle iskoláihoz tartoznak”.120 Stephen Hawking hasonló nézetet vall: „Sokaknak nem tetszik az a gondolat, hogy az idõnek volt kezdete, valószínûleg azért, mert az isteni beavatkozásra emlékezteti õket”.121 Ezek egyike Sir Arthur Eddington (1882–1944) volt, aki így reagált: „Filozófiailag ellenszenves az a gondolat, hogy a természet jelenlegi rendjének kezdete volt ... Szeretnék találni egy valódi kibúvót”.122 Ezt az ellenszenvet mások is osztották. A 20. század közepén például Gold, Bondi, Hoyle és Narlikar felállított egy sor stacionárius elméletet, amelyek azon alapulnak, hogy az univerzum mindig is létezett, és az anyag folytonosan keletkezik, állandó értéken tartva a kétségkívül táguló univerzum sûrûségét. Az ehhez szükséges „teremtési sebesség” hihetetlenül kicsi – köbméterenként egy atom tízmilliárd év alatt. Ez mellékesen azt jelentette, hogy az elméletet lehetetlen volt megfigyeléssel ellenõrizni ill. igazolni. Motivációjuk kérdése felkeltette a tekintélyes hetilap, a Nature tudományos folyóirat érdeklõdését, amelynek egy cikkében123 John Gribbin, a közismert tudományos író rámutatott, hogy Hoyle és Bondi stacionárius elméletének nagy lökést adtak azok a filozófiai és teológiai problémák, amelyeket az univerzum kezdetének gondolata vetett fel, különösképpen az a kérdés, hogy mi vagy ki a felelõs érte. Egy másik jól ismert tudós, Sir John Maddox, a Nature korábbi szerkesztõje ellenszenvesnek találta a kezdet gondolatát. Õ „teljesen elfogadhatatlannak” nyilvánította azt, mert maga után vonja „világunk végsõ eredetét”, és „bõségesen igazolja” a kreácionisták hitét124. A sors iróniája, hogy a 16. században so
73
120 Friedrich Engels, Ludwig Feuerbach, New York, International Publishers, 1974, p.21
121 A Brief History of Time. From the Big Bang to Black Holes, London, Bantam Press, 1988, p. 46 [Az idõ rövid története – A Nagy Bummtól a fekete lyukakig, Maecenas Könyvkiadó, Budapest, 1989]
122 The End of the World: From the Standpoint of Mathematical Physics [A világ vége: a matematikai fizika nézõpontjából], Nature 127 (1931), p.450 123 259, 1976 124 Nature, 340, 1989, p.425



kan azért ellenezték a tudomány haladását, mert az fenyegetni látszott az Istenben való hitet, míg a 20. században sokan azért ellenezték a tudományos gondolatokat, mert azok azzal fenyegettek, hogy növelik az Istenben való hit plauzibilitását.
Maddox állításával kapcsolatban meg kell még jegyezni valamit. Gyakran hallani a kritikát a Teremtõben hívõ tudósokkal szemben, hogy nincs olyan univerzum-modelljük, amely ellenõrizhetõ jóslatokhoz vezetne. De Maddox megjegyzése azt mutatja, hogy ez egyszerûen nem igaz. Õ éppen azért viseltetett ellenszenvvel a kezdet gondolata iránt, mert egy bibliai teremtés-modell világosan megjósolta a kezdetet, és õ nem örült egy ilyen megerõsítésnek. Azonban a mikrohullámú háttérsugárzás és más dolgok felfedezése bizonyította a téridõ szingularitását, és megerõsítette azt a nyilvánvaló jóslatot, amit a bibliai teremtéstörténet sugall. Ez azt jelenti, hogy hamis az a vád, miszerint az intelligens tervezés elmélete tudománytalan, mert nem tesz semmilyen ellenõrizhetõ jóslatot. Maga a tudomány mutatta meg, hogy a teremtés hipotézise igenis tesztelhetõ.
A kezdet
Fontos észrevenni, hogy a kezdet megvitatását komoly elméleti nehézségek veszik körül. Az úgynevezett „standard modellben” az univerzum közvetlenül a kezdet után hihetetlenül nagy tömegû és hihetetlenül kicsiny volt. A nagyon kis méretek tartományában a kvantummechanika írja le az atomok és alkotórészeik viselkedését. Ezért a fizikusok azzal érvelnek, hogy a kvantum-kozmológia fogalmaiban kell gondolkodnunk, ha elemezni akarjuk az univerzum létezésének elsõ másodperc-töredékeit, ahol a „töredék” csaknem felfoghatatlanul rövid idõtartamot jelent, az úgynevezett Planck-idõt, vagyis 10-43 másodpercet (0,00...001 másodperc, 42 nullával a tizedesvesszõ és az 1 között), ami annak a legrövidebb idõtartamnak az elméleti határa, amelyen belül két esemény még megkülönböztethetõ. Az alapgondolat az, hogy a rendkívül kis méretek szintjén elkerülhetetlen bizonytalanságok és megjósolhatatlan események vannak, amelyeket a Heisenberg-féle határozatlansági reláció irányít. Ez az elv lényegében korlátozza azt a lehetõséget, hogy meghatározzuk az olyan mérhetõ mennyiségek pontos értékét, mint az atomi és szubatomi részecskék helyzete és impulzusa. Ezzel bevezeti a fizikába a határozatlanság elemét oly módon, hogy bár meg tudjuk határozni egy bizonyos kvantum-esemény valószínûségét, például egy részecske radioaktív bomlásáét, pontosan nem tudjuk elõre jelezni. A részecskék viselkedésében van egy elmosódottság, ami nem küszöbölhetõ ki.
74



Egyesek szerint ez az elmosódottság lehetõséget teremt arra, hogy az univerzum úgy jöjjön létre hirtelen, mint egy fluktuáció a kvantum-vákuumban125. E gondolat elméleti vizsgálata során Hawking és Hartle kifejlesztette a korai univerzum egy olyan matematikai modelljét, amely a „képzetes idõ” fogalmára épül126, ami – érvelnek – kiküszöböli a szingularitásokat, és ezzel elkerüli a teremtés kérdését. De nem így van. Eltekintve az ilyen magyarázatok spekulatív jellegétõl, aki azt állítja, hogy az univerzum a kvantum-vákuum fluktuációjából keletkezett, egyszerûen egy lépéssel hátrébb tolja az eredet kérdését, felvetve a kvantum-vákuum eredetének kérdését. De ennél fontosabb, hogy megválaszolatlanul hagyja azt a kérdést, hogy mi a vákuumot irányító törvények eredete. A valós idõt illetõen Hawking beismeri: „Valós idõben az univerzumnak kezdete és vége van, olyan szingularitásokban, amelyek a téridõ határát alkotják, és amelyekben a tudomány ismert törvényei csõdöt mondanak”.127 Tehát manapság csaknem teljes az egyetértés azt illetõen, hogy az univerzumnak volt kezdete128. Az az érv, miszerint az univerzum önmagyarázó, éppoly önellentmondó, mint amilyen elégtelen a kezdetnek puszta tényként való elfogadása. Minél többet tudunk meg az univerzumról, annál hihetõbb az a hipotézis mint a legjobb magyarázat arra, hogy miért vagyunk itt –, miszerint létezik egy Teremtõ, aki céltudatosan tervezte meg a világegyetemet. Charles Townes, aki 1964-ben kapott fizikai Nobel-díjat a mézer, a lézer elõdjének felfedezéséért, ezt írja: „Nézetem szerint az eredet kérdése megválaszolatlan marad, ha tudományos nézõpontból vizsgálódunk. Ezért úgy hiszem, szükség van a vallási vagy metafizikai magyarázatra. Hiszek Istenben és az õ létezésében”.129
75
125 A „kvantum-vákuum” kifejezés félrevezetõ lehet azok számára, akik nem járatosak a fizika terminológiájában. Hiszen a „vákuum” szó azt sugallja, hogy nincs ott semmi. A kvantum-vákuum kifejezést a fizikusok olyan kvantumtérre használják, amely alapállapotban (legkisebb energiájú állapotban) van, és az nem „semmi”. 126 Vagyis komplex számokat használnak, hogy megbirkózzanak azzal a nehézséggel, hogy modelljükben a téridõ geometriája két idõbeli dimenzióval rendelkezik, amelyeket ugyanúgy kell kezelni, mint a térbeli dimenziókat. 127 i.m. 139. o. 128 Neil Turok Cambridge-ben kétségbe vonja a standard modellt, azt sugallván, hogy az univerzumunk kezdetekor történt õsrobbanás csak egy a sok közül. Az õ nézete visszatérést jelent a téridõ örökkévalóságához. A vita még nem ért véget! 129 Making Waves [Hullámok keltése], American Physical Society, 1995



A világegyetem finom összehangoltsága
A tudományos gondolkodás egyik forradalmát Kopernikusz robbantotta ki.
Megsemmisítve azt a világnézetet, miszerint a föld rögzítve van az univerzum
középpontjában, elindította a föld degradálásának folyamatát, amely ahhoz a
széles körben elterjedt nézethez vezetett, hogy a föld egy tipikus bolygó, amely
egy tipikus nap körül kering egy tipikus galaxis egyik spirális karjában, amely
galaxis – teszik hozzá a multiverzum teoretikusai – egy tipikus univerzumban
létezik. A túlértékelt föld leértékelését gyakran kopernikuszi elvnek nevezik.
Azonban a kutatás és gondolkodás számos mai irányzata komolyan kétségbe vonja ezt az elvet. Hiszen a modern fizikából és kozmológiából egy olyan univerzum képe bontakozik ki, amelynek alapvetõ erõi bámulatosan, bonyolult módon és finoman ki vannak egyensúlyozva vagy össze vannak hangolva annak érdekében, hogy az univerzum képes legyen az élet fenntartására. A legújabb kutatások megmutatták, hogy a természet sok alapvetõ állandójának – a szénatom energiaszintjeitõl a világegyetem tágulási sebességéig – éppen megfelelõ az értéke ahhoz, hogy az élet létrejöhessen és fennmaradhasson. Ha bármelyikük egy kicsit is megváltozna, az univerzum ellenséges környezetté válna az élet számára, és az képtelen lenne fennmaradni. Az állandók finoman be vannak állítva és össze vannak hangolva, és sok tudós (és más gondolkodó) szerint éppen ez az összehangoltság az, ami magyarázatot igényel. Természetesen, a dolgok természete folytán, csak a dolgok mai állására hivatkozhatunk, tisztában lévén azzal, hogy mint mindig, ma is nézeteltérések vannak a tudósok között ama feltételezések érvényességét illetõen, amelyek az összehangoltságra vonatkozó számítások alapját képezik, és hogy egyes nézetek nagyon is megváltozhatnak – a tudósok nem állítják, hogy ismerik a végsõ igazságot. Mindazonáltal az összehangoltság olyan aspektusa az univerzumnak, ami megérdemli a komoly figyelmet és vizsgálódást. Nézzünk néhány példát.
Ahhoz, hogy élet létezhessen a földön, kellõ mennyiségû szénre van szükség. A szén három hélium-atommag, vagy egy hélium-atommag és egy berillium-atommag egyesülése (fúziója) által keletkezik. Sir Fred Hoyle, a kiváló matematikus és csillagász azt találta, hogy ahhoz, hogy ez megtörténjen, az atommagok alapállapotának energiaszintjeit pontosan össze kell hangolni. Ezt a jelenséget rezonanciának hívják. Ha az eltérés 1 százaléknál nagyobb lenne bármely irányban, az univerzumban nem maradhatna fenn az élet. Hoyle késõbb bevallotta, hogy semmi sem rendítette meg annyira ateizmusát, mint ez a felfedezés. Már az összehangoltságnak ez a foka elég volt ahhoz, hogy meggyõzze, úgy tûnik, „mintha egy felsõbbrendû elme babrált volna a fizikával, va
76



lamint a kémiával és biológiával”, és hogy „a természetben nincsenek vak erõk, amelyekrõl érdemes lenne beszélni”.130
De az a példa is elhalványul, ha meggondoljuk, milyen finoman össze van hangolva néhány más természeti paraméter. Paul Davies elméleti fizikus azt mondja, hogy ha a nukleáris erõ és az elektromágneses erõ aránya akár 1 : 1016 arányban eltérne, nem jöhettek volna létre a csillagok. Az elektromágneses erõállandó és a gravitációs erõállandó arányának szintén kényes egyensúlyban kell lennie. Ha ez az arány csupán 1 : 1040 arányban nagyobb lenne, akkor csak kis csillagok léteznének; ha ugyanilyen mértékben kisebb lenne, akkor csak nagy csillagok lennének. Az univerzumban viszont szükség van mind a kis, mind a nagy csillagokra: a nagyokra azért, hogy termonukleáris kemencéikben létrehozzák az elemeket, a kicsikre pedig azért, hogy hosszú ideig égjenek, ami elengedhetetlen az élet fennmaradásához egy bolygón.
Davies szemléletes hasonlatával élve, ez olyan mértékû pontosság, amire egy mesterlövésznek lenne szüksége ahhoz, hogy eltaláljon egy érmét az univerzum másik végén, a földtõl húszmilliárd fényév távolságban.131 Ha ezt nehéz elképzelni, segíthet egy másik szemléletes példa, amelyet Hugh Ross asztrofizikus javasolt.132 Fedjük le Amerikát érmékkel, egy a holdig érõ (380 000 km magas) oszlopban, majd tegyük meg ugyanezt egymilliárd másik, ugyanekkora kontinensen. Egy érmét fessünk pirosra, és helyezzük el valahol, az egymilliárd rakás valamelyikében. Ezután kössük be egy barátunk szemét, és kérjük meg, hogy találomra szúrja ki ezt a piros érmét. Ennek esélye kb. 1 : 1040.
Noha már ez a pontosság is messze túl van az ember által készített mûszerek képességén, a kozmosz még mindig tartogat meglepetéseket a tarsolyában. Bebizonyították, hogy ha a Planck-idõ környékén (csupán 10-43 másodperccel az univerzum keletkezése után) a tágulásért felelõs taszító- és az összehúzódásért felelõs vonzóerõk aránya csupán 1 : 1055 mértékben eltért volna a ténylegestõl, akkor az univerzum vagy túl gyorsan tágult volna, galaxisok kialakulása nélkül, vagy túl lassan, amit egy gyors összeomlás követett volna.133
De a precíziós hangolásnak még ezt a példáját is elhalványítja az a példa, amely talán a legészbontóbb az összes közül. Univerzumunkban az entrópia (a rendezetlenség mértéke) növekszik; ezt a termodinamika második fõtétele
77
130 Annual Reviews of Astronomy and Astrophysics [Csillagászati és asztrofizikai szemle], 20 1982, p.16 131 God and the New Physics [Isten és a modern fizika], London, J.M. Dent and Sons, 1983 132 The Creator and the Cosmos [A Teremtõ és a kozmosz], Colorado Springs, Navpress 1995 p.117 133 lásd A.H. Guth: Inflationary Universe [Táguló világegyetem], Physical Review D, 23, 1981, p.348)



mondja ki. Sir Roger Penrose, a kiváló matematikus ezt írja: „Próbáljuk elképzelni az egész univerzum fázisterét. A fázistér minden pontja az univerzum egy-egy különbözõ kezdeti állapotát ábrázolja. Most képzeljük el a Teremtõt, aki fel van szerelve egy ’gombostûvel’, amelyet bele kell szúrnia a fázistér egy pontjába. A tû minden helyzete más-más univerzumot eredményez. Mármost a Teremtõ céljának megfelelõ találati pontosság függ a teremtendõ univerzum entrópiájától. Viszonylag ’könnyû’ lenne egy nagy entrópiájú univerzumot teremtenie, hiszen akkor a fázistér egy nagy térfogatú részébe kellene beletalálnia a tûvel. De ahhoz, hogy egy kis entrópiájú állapotban indítsa útjára az univerzumot – hogy érvényesülhessen benne a termodinamika második fõtétele –, a Teremtõnek a fázistér egy sokkal kisebb térfogatú részét kel eltalálnia. Vajon mekkora lehet ez a tartomány, ha azt akarjuk, hogy az eredmény egy olyan univerzum legyen, amely hasonlít arra, amelyben ténylegesen élünk?” Számításai arra a figyelemreméltó következtetésre vezettek, hogy a Teremtõnek olyan pontossággal kellett céloznia, mint 1 aránya 10-nek a 10123-ik hatványához – ez „akkora szám, amit lehetetlen lenne felírni a szokásos decimális jelöléssel, mert még ha képesek lennénk is az univerzum minden részecskéjére ráírni egy nullát, akkor sem lenne elegendõ részecskénk ahhoz, hogy befejezzük a munkát”.134 Talán nem meglepõ, hogy Paul Davies – szembesülve a finom összehangoltság eme példáival – ezt mondja: „Úgy tûnik, mintha valaki finoman összehangolta volna a természet számait, hogy megteremthesse az univerzumot... Az embernek önkéntelenül az a benyomása, hogy az univerzumot megtervezték”.135 Eddig kozmológiai léptékben vizsgáltuk az összehangoltságot. Ha megvizsgáljuk azokat a különleges feltételeket, amelyek naprendszerünkben és a földön szükségesek, azt találjuk, hogy egy sereg más paraméter is van, amelynek értéke csak egy nagyon szûk intervallumban mozoghat, különben nem lenne lehetséges az élet. A föld naptól való távolsága nem lehet akármekkora. Ha túl közel lenne a naphoz, akkor a víz elpárologna, ha viszont túl messze lenne, akkor megfagyna. Ha ez a távolság 2 százalékkal eltérne a ténylegestõl, az élet megszûnne létezni. A felszíni gravitáció és hõmérséklet értéke szintén csak néhány százalékon belül mozoghat, különben a föld nem lenne képes fogva tartani a gázok megfelelõ keverékét, és így légköre alkalmatlan lenne az élet fenntartására. Bolygónknak éppen a megfelelõ szögsebességgel kell forognia. Ha túl lassan forogna, akkor a nappali és éjszakai hõmérséklet közötti különbség túl szélsõséges lenne, ha pedig túl gyorsan, akkor katasztrofális lenne a szél se
78
134 The Emperor’s New Mind, Oxford, Oxford University Press, 1989 p.344 [A császár új elméje: Akadémiai Kiadó, 1993] 135 The Cosmic Blueprint [A kozmikus tervrajz], New York, Simon and Schuster, 1988, p.203



bessége. Hugh Ross asztrofizikus136 sok olyan paramétert felsorol, amelyeknek finom összhangban kell lenniük, hogy az élet lehetséges legyen. Durva, ám mértéktartó számításai szerint annak a valószínûsége, hogy egy ilyen bolygó létezzen az univerzumban, kb. 1 : 1030.
Guillermo Gonzalez és Jay W Richards ’The Privileged Planet’ [A kiváltságos bolygó] címû, nemrég megjelent könyvükben137 érdekes szemszögbõl vizsgálták ezt a témát. A szerzõk felívták a figyelmet arra, hogy a föld a legalkalmasabb hely a természettudomány mûveléséhez. Elméletük szerint az univerzum összes lehetséges helye közül egyedül a földön uralkodnak olyan feltételek, amelyek lehetõvé teszik a bolygó lakhatóságát, és ugyanakkor rendkívül kedvezõek ahhoz, hogy „méréseket végezzünk a természettudomány legkülönfélébb területein – a kozmológiától és a galaktikus csillagászattól kezdve az asztrofizikáig és a geofizikáig”138. Ha elgondolkozunk ezeken a tényeken (bõségesen vannak példák), némelyikük teljesen nyilvánvaló. Könnyen találhatnánk magunkat az univerzum egy olyan részén, ahol a közeli csillagok túl erõs fénye miatt nem láthatnánk bele az ûr mélységébe, vagy ahol a légkör nem átlátszó lenne, hanem átlátszatlan vagy áttetszõ. Más tények kevéssé nyilvánvalóak, például az, hogy a hold és a nap mérete, valamint földtõl való távolságuk éppen akkora, hogy lehetséges a tökéletes napfogyatkozás, ami akkor következik be, amikor a hold fekete korongja csaknem teljesen eltakarja a nap izzó korongját, úgyhogy a nap kromoszférája (’atmoszférája’) látható és tudományosan vizsgálható, aminek eredményeként nemcsak sokkal többet tudunk a napról, mint egyébként tudnánk, hanem arra is képesek vagyunk, hogy méréssel megerõsítsük a fény elhajlását a nap tömegvonzása miatt, amit Einstein általános relativitáselmélete jósolt meg.
A szerzõk következtetése: „Ha kitekintünk az égre, kis oázisunkon túlra, akkor nem egy számunkra jelentés nélküli szakadékba bámulunk, hanem egy olyan csodálatos arénába, amely összemérhetõ felfedezõ képességünkkel. Talán elkerüli figyelmünket egy kozmikus jel, amely sokkal fontosabb, mint egy merõ számsorozat – egy jel, amely felfedi elõttünk az univerzumot, amely oly mesterien lett megalkotva az élet és a felfedezés számára. Ez a jel egy földön kívüli intelligenciáról suttog, amely mérhetetlenül nagyobb, õsibb és nagyszerûbb, mint bármi, amit vártunk vagy elképzeltünk”.139
Arno Penzias Nobel-díjas tudós, aki az ûr megfigyelésének errõl az ideális földi helyérõl fedezte fel „a kezdet visszhangját”, a kozmikus háttérsugárzást, a
79
136 i.m. pp. 138–139 137 Washington DC, Regnery, 2004 138 i.m. p. xiii 139 i.m. p.335



következõképpen foglalja össze álláspontját: „A csillagászat elvezet minket egy egyszeri eseményhez, egy olyan univerzumhoz, amely a semmibõl teremtetett, és amelynek nagyon kényes egyensúlyban kellett lennie, hogy biztosítsa az élethez szükséges, pontosan megszabott feltételeket, és amely mögött egy nagyon mély (mondhatni ’természetfölötti’) terv rejlik”.140
Észre kell vennünk, hogy a fenti érvek nem „a hézagok Istenére” céloznak. Nem a tudomány tudatlansága, hanem éppenséggel a haladása fedte fel elõttünk ezt a finom összehangoltságot. Ebben az értelemben nincs „hézag” a tudományban. A kérdés inkább ez: Hogyan kell értelmeznünk a tudományt? Milyen irányba mutat?
Az antropikus elv
A tudósoknak azt a megfigyelését, hogy az univerzumnak nagyon pontosan strukturáltnak kell lennie ahhoz, hogy fennmaradhasson benne az élet, antropikus elvnek nevezik (görögül: antroposz = ember). Gyenge formájában (gyenge antropikus elv) így hangzik: „A megfigyelhetõ univerzumnak olyan a struktúrája, ami lehetõvé teszi megfigyelõk létezését”. Egy ilyen állításnak nyilván vitatható a pontos helye: Vajon nem tautológia-e? Vajon elv-e abban az értelemben, hogy segít megmagyarázni a dolgokat, stb.? Bármi is legyen a válasz, legalább felhívja a figyelmet arra, hogy a kozmosz életképes elméleteinek figyelembe kell venniük a megfigyelõket.
Egyes tudósok és filozófusok141 szerint nem kell meglepõdnünk a magunk körül látott renden és összehangoltságon, hiszen ha az univerzum nem ilyen lenne, akkor lehetetlen volna a szén-alapú élet, és mi sem lennénk itt, hogy megfigyeljük az összehangoltságot. Más szóval: Õk az antropikus elvet hozzák fel a tervezésre való következtetéssel szemben. Azonban, amint John Leslie filozófus rámutat142, „ez úgy hangzik, mintha valaki azzal érvelne, hogy nem kell meglepõdnünk, ha egy kivégzõosztag ötven tagja céloz ránk, és miután elsütik fegyvereiket, mi sértetlenül megússzuk. Végül is ez a sortûz egyetlen kimenetele, amit megfigyelhetünk – ha egyetlen golyó is eltalált volna, már nem élnénk. Mégis, úgy érezzük, hogy van itt valami, ami magyarázatra szorul, nevezetesen: Miért vétették el mindnyájan? Szándékosan? Hiszen következetlenség, hogy nem lepõdünk meg, ha nem figyelhetjük meg, hogy ha
80
140 Cosmos, Bios and Theos [Kozmosz, biosz és teosz], Margenau and Varghese eds., La Salle Ill., Open Court, 1992 p.83 141 Pl. Barrow & Tipler, The Anthropic Cosmological Principle [A kozmológia antropikus elve], Oxford, University Press, 1988 p. 566 142 Universes [Univerzumok], London, Routledge, 1989, p. 14



lottak vagyunk, ugyanakkor meglepõdünk, ha azt figyeljük meg, hogy még mindig élünk.”143
Leslie szerint az összehangoltság érve alapján legfeljebb két lehetõség közül választhatunk. Az egyik az, hogy Isten valóságos. Szerinte egyedül úgy kerülhetjük el ezt a következtetést, ha elfogadjuk az úgynevezett „sok-világ” vagy „multiverzum” hipotézist, amelyet David Deutsch könyve144 népszerûsített, és amely sok, esetleg végtelenül sok párhuzamos univerzum létezését feltételezi, amelyekben (csaknem) minden, ami elméletileg lehetséges, végül meg is történik, úgyhogy semmi meglepõ nincs egy olyan univerzum létezésében, mint a miénk. Ezt a nézetet képviseli Sir Martin Rees, aki könyvében145 elemzi azt a hat finoman összehangolt számot, amelyek szerinte a legfontosabbak, mint az univerzum jellemzõinek szabályozói.
Deutsch elméletét a kvantummechanika Hugh Everett III általi értelmezésére alapozza, amelynek alapgondolata az, hogy minden kvantummechanikai mérés során az univerzum párhuzamos univerzumok sokaságára hasad szét, amelyekben a mérés összes lehetséges kimenetele megvalósul. Bár Everett értelmezésének vannak bizonyos elõnyei a többi elmélettel szemben – például elkerüli a fénysebességnél gyorsabb jeladás szükségességét –, sok tudós úgy érzi, hogy egy olyan magyarázat, amely észlelhetetlen univerzumokat tartalmaz, ráadásul megsérti Occam borotvájának elvét, miszerint olyan elméleteket kell keresni, amelyek nem tartalmaznak szükségtelen hipotéziseket, messze túlmegy a tudományon, és inkább a metafizika hatáskörébe tartozik. Sok benne a spekuláció, és nagyon kevés a bizonyíték.
Például John Polkinghorne, a kvantumelmélet kiváló szakértõje, elutasítja a sok-világ értelmezést: „Ezeket a spekulációkat annak kell tekinteni, amik valójában. Ezek nem a fizikához, hanem – a legszigorúbb értelemben – a metafizikához tartoznak. Tisztán tudományos alapon nem hihetünk az univerzumok sokaságában. Ezek a világok konstrukciójuknál fogva ismeretlenek számunkra. Egy lehetséges magyarázat – amely intellektuálisan egyenrangú, sõt nézetem szerint gazdaságosabb és elegánsabb – az, hogy ez az egyetlen világ azért olyan, amilyen, mert a Teremtõ a saját szándéka szerint teremtette, és az volt a célja, hogy pont ilyen legyen”146. Richard Swinburne filozófus ennél is tovább megy: „Fölöttébb irracionálisnak tûnik, ha valaki trillió-trillió más univerzu
81
143 A kérdést illetõen lásd még: A. McGrath, The Foundations of Dialogue in Science and Religion [A párbeszéd alapjai a tudományban és a vallásban], Blackwell, Oxford, 1998 p.114ff 144 The Fabric of Reality [A valóság szövete], London, Penguin, 1997 145 Martin Ress: Csak hat szám, Vince Kiadó, 2001 146 One World [Egyetlen világ], London, SPCK, 1986 p. 80



mot feltételez ahelyett, hogy egyetlen Istent feltételezne, megmagyarázandó univerzumunk rendezettségét”147.
Edward Harrison kozmológus hasonló módon reagál: „Itt van Isten létezésének kozmológiai bizonyítéka – Paley tervezés melletti érve –, korszerûsítve és felfrissítve. Az univerzum összehangoltsága prima facie bizonyítékkal szolgál az isteni tervezésre. Válasszunk: vak véletlen, ami univerzumok sokaságát kívánja, vagy tervezés, ami csak egyetlen univerzumot kíván... Sok tudós, ha megvallja nézeteit, a teológiai vagy tervezési érv felé hajlik”148. Arno Penzias fordítva fogalmazza meg az érvet: „Egyeseket nyugtalanít az átgondoltan megtervezett világ gondolata. Hogy évként felhozzanak valamit, ami ellentmond a célnak és a tervezésnek, olyan dolgokon spekulálnak, amelyeket soha nem láttak”149.
Azonban rá kell mutatni, hogy bár Leslie-nek igaza lehet abban, hogy az összehangoltság azt jelenti, hogy vagy Istennek, vagy a multiverzumnak léteznie kell, ez a két lehetõség logikailag nem zárja ki egymást, noha általában így prezentálják õket. Végül is a párhuzamos univerzumok is lehetnek Isten mûvei. Sõt – amint Michael Lockwood filozófus megfigyelte –, a multiverzum feltételezése valójában nem hatástalanítja Leslie kivégzõosztag-érvét. A meglepetés eleme és a magyarázat iránti igény fellelhetõ minden olyan univerzumban, ahol az összehangoltságot megfigyelik. Végül is annak a valószínûségét, hogy valaki egymás után hatost dobjon a kockával, nem változtatja meg az a körülmény, hogy sokan mások is kockáznak ugyanabban a városban, ugyanabban az idõben.
Christian de Duve ezt írja, hasonló felfogásban: „Még ha ki is derül, hogy az elmélet helyes, a Rees és Weinberg által belõle levont következtetés meghökkent engem, akárcsak az, amit a franciák „a hal vízbe fojtásának” neveznek. Még ha az óceánok összes vizét felhasználjuk is, hogy vízbe fojtsunk egy halat, az még mindig ott lesz, bizonyítva jelenlétét. Akárhány univerzumot feltételez valaki, a miénket sohasem teszi jelentéktelenné e szám nagysága ... ami számomra a legfontosabbnak tûnik, az az, hogy egyáltalán létezik olyan kombináció, amely képes létrehozni az életet és az értelmet”150. Ezért a multiverzum érve valójában nem gyengíti a tervezés azon érveit, amelyeket a fentiekben kifejtettünk.
Végül Arno Penzias emlékeztet minket, hogy már évezredek óta létezik az a nézet, miszerint az univerzumnak van egy teológiai dimenziója. Ezt írja: „A legjobb adatok, amelyekkel rendelkezünk (az õsrobbanást illetõen) pontosan
82
147 Is There a God? [Van-e Isten?] Oxford, Oxford University Press, 1995 p. 68 148 E. Harrison, Masks of the Universe [Az univerzum álarcai], New York, Macmillan, 1985 pp. 252, 263 149 Denis Brian, Genius Talk [Lángelmék beszélgetnek], New York, Plenum, 1995 150 Christian de Duve, Life Evolving [Az élet kialakulása], i.m. p.299



azt jelzik, amit én is jósolnék, ha semmi mást nem olvastam volna, csupán Mó
zes könyveit, a Zsoltárokat és Bibliát mint egészet”151.
Észrevehetjük, hogy Penzias a „jósolni” szót használja. Ez egy újabb ellen
példa arra a közkeletû nézetre, miszerint a teremtés bibliai modelljében a meg
jósolhatóság (tehát a tudományos dimenzió) egyetlen eleme sem található meg.
Penzias – mint sok más tudós – számára a Teremtés Könyvének elején olvasha
tó szavak semmit sem veszítettek jelentõségükbõl és erejükbõl: „Kezdetben te
remtette Isten a mennyet és a földet”.
Ennyit a fizikusok és kozmológusok nézeteirõl. Most rátérünk a biológiára.
De mielõtt ezt megtennénk, hangsúlyoznunk kell, hogy az általunk használt fi
zikai és kozmológiai érvek a modern tudományon alapulnak, amelyet széles
körben elfogadnak. Ezek nem olyan érvek, amelyek megkérdõjelezik a tudo
mány fõ áramlatának bármely eredményét. Bizonyosan nem „hézagok Istene”
típusú érvek, és nem redukálódnak erre az érve: „A tudomány nem tudja meg
magyarázni, tehát Isten mûve”. Ez a két dolog az, ami miatt a legtöbb tudós nyi
tott az összehangoltság gondolatára, bár lehet, hogy az ebbõl levont következ
tetésekkel nem értenek egyet. Ezek az érvek a hiteles tudomány részei.
A biológia esetében a helyzet teljesen más. Ebben a tudományban Istennek
mint tervezõ intelligenciának a puszta említése – amint hamarosan látni fogjuk
– kétségbe vonja azt, ami az egész biológia tartóoszlopának tûnik: a neodar
winista szintézist. A tudományellenes vallásos maradiság sok képviselõjének
elméjében azonnal kísértetek támadnak. Tehát miért nem elégszünk meg azzal,
hogy bemutatjuk a fizika és a kozmológia bizonyítékait arra nézve, hogy a tu
domány nem temette el Istent? A választ nem nehéz megtalálni. Vannak befo
lyásos és köztiszteletben álló gondolkodók, akik váltig állítják, hogy az összes
tudomány közül éppen a biológia az, amely a leginkább alátámasztja azt a felfo
gást, hogy a tudomány eltemette Istent. Szerintük a biológiának fontos üzenete
van az istenhit szempontjából: Azt bizonyítja, hogy nincs Isten. Ha nem vitat
nánk meg az õ érveiket, ez azt jelentené, hogy – legalábbis az õ szemükben – el
ismertük vereségünket. Érveiket komolyan kell vennünk, ezért be kell evez
nünk a viharos vizekre. Az olvasó dolga megítélni, vajon sikerül-e felszínen
maradnunk – ha a víz viharos is, legalább elragadó szárazföld veszi körül,
amely számtalan alkalmat kínál arra, hogy elcsodálkozzunk.
83
151 Malcolm Browne, New York Times, Clues to the Universe’s Origin Expected [A világegyetem eredetére utaló nyomok, amint azok várhatóak voltak], 12 March 1978 p.1



5. fejezet:
Tervezõ bioszféra: az órásmester
valóban vak?
„Tegyük fel, hogy találok egy zsebórát a földön, és szeretném tudni, hogy került oda. Az órát valakinek össze kellett raknia: Kellett léteznie egy mesterembernek, aki elkészítette valamilyen célból, amelyet ki kell derítenünk; aki átlátta szerkezetét és mûködését, és megtervezte a használatát... A szerkesztésre utaló minden jel, a tervezés minden megnyilvánulása, ami az órában megtalálható, a természet mûveiben is megvan; azzal a különbséggel, hogy a természet szerkezetei nagyobbak és bonyolultabbak, olyan mértékben, ami meghaladja minden számítási képességünket.” William Paley
„Nincs semmilyen életerõ, ami evolúciós változásokat válthatna ki. Bármit is gondolunk Istenrõl, létezése nem nyilvánul meg a természet termékeiben.” Stephen Jay Gould
„A természet egyedüli órásmesterei a fizika vak erõi, bár ezek nagyon különleges módon fejti ki hatásukat. Egy valódi órásmester elõrelátóan cselekszik: Megtervezi fogaskerekeit és rugóit, valamint ezek kapcsolatait, miközben egy jövõbeli cél lebeg a szeme elõtt. A természetes szelekciónak, a vak, tudattalan, automatikus folyamatnak, amit Darwin fedezett fel, és ami mai tudásunk szerint megmagyarázza az élet összes formájának létezését és látszólagos célját, semmilyen cél nem lebeg a szeme elõtt. Nincs értelme, nincsenek lelki szemei, és nem tervez elõre semmit. Nincs látomása, elõrelátása, egyáltalán semmilyen látása nincs. Õ játssza az órásmester szerepét a természetben, ráadásul ez az órásmester teljesen vak.” Richard Dawkins
84



Az élet csodája
Az elõzõ fejezetben láttuk, hogy a fizika és a kozmológia által elénk tárt világegyetem finoman össze van hangolva és értelemmel felfogható, ami sokakat arra enged következtetni, hogy valaki egyenesen a mi kedvünkért tervezte meg – az volt a szándéka, hogy mi emberek itt legyünk. Most az élettelen világ felõl az élõvilág felé fordulunk, és feltesszük a kérdést, vajon a biológia megerõsíti-e ezt a benyomásunkat. Elsõ látásra úgy tûnik, hogy határozottan megerõsíti, egy olyan világot tárva elénk, amelyben mindenütt olvashatjuk a feliratot: „Tervezés”. Royal Institution Christmas Lectures címû karácsonyi elõadássorozatában, amelyet 1991-ben közvetítettek, Richard Dawkins ezt mondta: „Úgy tûnik, hogy az élõlényeket megtervezték; teljesen úgy néznek ki, mintha megtervezték volna õket”. A filozófusok és tudósok számára – az ókori világ nagy gondolkodóitól, mint Arisztotelész és Platón, egészen a mai biológusokig – az élõvilág mindig a véget nem érõ csodálkozás forrása volt. És minél több dolgot tár fel a tudomány, annál nagyobb a csodálkozás. Ki nem ámul el a galamb hazatalálási vagy a Berwick-i hattyú költözési ösztönén, a denevér visszhangos lokátor-rendszerén, a zsiráf agyában lévõ vérnyomás-szabályozó központon és a fakopáncs nyakizmain, hogy csak néhányat említsünk abból a véget nem érõ listából, amely minden nap tovább bõvül valami új felfedezéssel. Az élõvilág tele van felfoghatatlanul komplex mechanizmusokkal. Tehát senki sem vonja kétségbe, hogy a természet a tervezés rendkívül meggyõzõ benyomását kelti. Sõt, Richard Dawkins úgy definiálja a biológiát, mint „olyan bonyolult dolgok tanulmányozását, amelyek azt a benyomást keltik, mintha valamilyen céllal megtervezték volna õket”152. De – mondja õ és sok más tudós – ez minden: a tervezés benyomása kétségtelenül erõs, mindazonáltal ez nem valódi tervezés. Francis Crick (aki James Watson-al együtt Nobeldíjat kapott a DNS kettõs spirálszerkezetének felfedezéséért) óva inti a biológusokat, nehogy összetévesszék ezt a benyomást azzal, ami szerinte a mögötte lévõ valóság: „A biológusoknak nem szabad megfeledkezniük arról, hogy amit látnak, azt senki sem tervezte meg, hanem evolúció útján fejlõdött ki”153. Az ilyen állítások felvetik a kérdést: Miért? Végül is ha valami úgy néz ki, mint egy kacsa, totyog, mint egy kacsa, és hápog, mint egy kacsa, akkor miért nem nevezzük kacsának? Ezek a tudósok vajon miért nem vonják le a megfelelõ következtetést, és mondják azt, hogy az élõlények azért néznek ki úgy, mintha megtervezték volna õket, mert valóban megtervezték õket?
85
152 The Blind Watchmaker [A vak órásmester], Longmans, London, 1986, p.1 153 Lessons from Biology [Tanulságok a biológiából], Natural History, vol. 97, 1988, p.36



Válaszuk az, hogy a tervezés látszata csalóka, hiszen nézetük szerint az evolúciós folyamatok, amelyek nem használnak fel semmilyen, intelligens lényektõl származó információt, maguktól képesek létrehozni azt a gazdag komplexitást, amit az univerzumban láthatunk. Természetesen ezt a nézetet elõfeltevéseik kényszerítik rájuk. Daniel Dennet ezt így fogalmazza meg Darwin veszélyes eszméje címû könyvében154: „Darwin egy szkeptikus világot kínált... egy olyan rendszert, amely Káoszból teremt Rendet, bármilyen Elme segítsége nélkül”. Dennett úgy tekinti Darwin gondolatát, mint egyfajta korrodáló savat, amely azzal fenyeget, hogy elemészt minden Darwin elõtti világnézetet. Vagyis ahelyett, hogy az univerzum anyaga lenne egy elme terméke, az univerzumban létezõ elmék az anyag termékei, tehát nem többek, mint egy irányítatlan, értelem és cél nélküli folyamat eredményei155.
Joggal csodálkozhatunk e bámulatos evolúciós gép kapacitásán, amely a puszta anyagból teremt életet és tudatot, megalkotja a természet nagyszerû mintáit, és megszerkeszti információ-feldolgozó mechanizmusait. Ez nem valamilyen isteni elme – mondja Richard Dawkins –, hanem egy tisztán anyagi, irányítatlan mechanizmus. Szerinte bármily csábító is azt gondolni, hogy a természetet valamilyen céllal teremtették, nincs szükség isteni Órásmesterre. „A természet egyedüli órásmesterei a fizika vak erõi, bár ezek nagyon különleges módon fejti ki hatását. Egy valódi órásmester elõrelátóan cselekszik: Megtervezi fogaskerekeit és rugóit, valamint ezek kapcsolatait, miközben egy jövõbeli cél lebeg a szeme elõtt. A természetes szelekciónak, a vak, tudattalan, automatikus folyamatnak, amit Darwin fedezett fel, és ami mai tudásunk szerint megmagyarázza az élet összes formájának létezését és látszólagos célját, semmilyen cél nem lebeg a szeme elõtt. Nincs elméje és nincsenek lelki szemei, és nem tervez elõre semmit. Nincs látomása, elõrelátása, egyáltalán semmilyen látása nincs. Mondhatni õ játssza az órásmester szerepét a természetben, ráadásul ez az órásmester teljesen vak.”156 Darwin azt állítja, hogy nincs szükség másra, csak a fizika törvényeire – ez nagyon fontos kérdés, amire késõbb még visszatérünk.
Paley és az õ órája
Az órásmester-hasonlatnak hosszú története van a tervezés melletti érvekkel összefüggésben. Ciceró (Kr.e. 106–43) az emberi értelem által tervezett gépekrõl szerzett tapasztalataiból a bolygók és csillagok rendezett mozgására követ
86
154 Darwin’s Dangerous Idea, London, Penguin, 1996, p.50 155 Megjegyezzük azonban, hogy Dennett ezt korrekt módon eszmeként és nem tudományos felfedezésként írja le. 156 i.m. p.14



keztetett: „Ha egy gépezetet látunk, vajon kételkedünk-e abban, hogy tudatos értelem teremtménye? Így hát ha látjuk az égitestek mozgását, hogyan kételkedhetünk abban, hogy ezek egy tökéletes és isteni elme mûvei?”157 Ciceró évszázadokkal megelõzte William Paley 18. századi teológust és naturalistát, aki a tervezés melletti leghíresebb (vagy leghírhedtebb) érvet megfogalmazta: „Tegyük fel, hogy átmegyek egy réten, és belebotlom egy kõbe. Ha megkérdezik tõlem, hogyan került oda a kõ, válaszolhatom azt is – minden eddigi tapasztalatom ellenére –, hogy öröktõl fogva ott van, de nem lenne nehéz megmutatni e válasz abszurditását. De tegyük fel, hogy egy zsebórát találok a földön, és szeretném tudni, hogyan került oda. Az órát valakinek össze kellett raknia: Kellett léteznie egy mesterembernek, aki elkészítette valamilyen célból; aki átlátta szerkezetét és mûködését, és megtervezte a használatát... A szerkesztésre utaló minden jel, a tervezés minden megnyilvánulása, amely az órában megtalálható, a természet mûveiben is megvan; azzal a különbséggel, hogy a természet szerkezetei nagyobbak és bonyolultabbak, olyan mértékben, ami meghaladja minden számítási képességünket.”158 Paley érvelésének lényege az, hogy ha egy bonyolult szerkezetû óra, amelyet nyilvánvalóan megterveztek és meghatározott célra szerkesztettek, feltételezi egy órásmester létezését, akkor mennyivel inkább megköveteli egy intelligens isteni Órásmester létezését egy olyan, sokkal bonyolultabb biológiai mechanizmus, mint az emberi szem? „A tervezés e jelei túl feltûnõek ahhoz, hogy ne vegyük észre õket. A tervezõnek egy személynek kellett lennie. Ez a személy pedig Isten”.159 A történelem során sokan, beleértve a tudósokat is, nagyon plauzibilisnek találták ezt az érvet. Köztük volt Darwin is, cambridge-i diákévei alatt. Stephen Jay Gould szerint Paley „Darwin fiatalságának intellektuális hõse” volt160. Maga Darwin a következõt írta: „Paley munkája olyan sok örömet okozott nekem, mint Eukleidészé. E mû, amelyet gondosan tanulmányoztam anélkül, hogy megpróbáltam volna bármit kívülrõl megtanulni belõle, egyetemi tanulmányaim egyetlen része volt, amely – ahogy akkor éreztem és ma hiszem hasznomra vált elmém pallérozásában. Abban az idõben nem sokat bajlódtam
87
157 The Nature of the Gods [Az istenek természete], fordította H.C.P. McGregor, Penguin, London, 1972, p.163
158 Natural Theology; or Evidences of the Existence and Attributes of the Deity [Természeti teológia; avagy az Istenség létezésére és tulajdonságaira vonatkozó bizonyítékok], 18th ed. rev., Edinburgh, Lackington, Allen and Co., and James Sawers, 1818, pp.12–14 159 i.m. p.473 160 The Structure of Evolutionary Theory [Az evolúcióelmélet struktúrája], Harvard, University Press, 2002 p.230



Paley premisszáival, hanem vakon hittem bennük, hosszú érvelése pedig elbûvölt és meggyõzött.”
Darwinnak ez a véleménye késõbb megváltozott. Önéletrajzában így ír nehézségeirõl: „A régi érv a tervezés mellett – ahogy azt Paley megfogalmazta –, amely korábban oly meggyõzõnek tûnt számomra, megdõlni látszik most, hogy felfedeztük a természetes szelekció törvényét. Többé nem érvelhetünk azzal, hogy például a kétteknõs kagyló héját egy intelligens lénynek kellett elkészítenie, amiként egy ajtó zsanérja is emberi kéz mûve”.161
Így hát Paley támadások kereszttüzébe került. Olyannyira, hogy mûve sokak számára ma is nevetség tárgya, szomorú és tragikus emlékezetõ azokra az abszurd és felületes kísérletekre, amelyeket a múltban tettek, hogy elfogadhatóvá tegyék az Istenben való hitet, összekapcsolva azt a tudománnyal. De – ahogy ez gyakran megesik olyan alakokkal, akik a tudományos retorika részévé váltak, és a (gyakran szélsõséges) eszmék egy rendkívüli konstellációjának ikonjai – a valóság sokkal szövevényesebb és érdekesebb, mint a mítosz. Paley azért vonta magára a jogos kritikát, mert túlságosan az alkalmazkodás különleges példáira koncentrált, és mert az órásmester-érvet – gazdag fantáziájával – gyakran kiszínezte kitalált történetekkel, hogy megmagyarázza a különféle állati jellegzetességeket. Például a babirussza leírásában azzal magyarázza az állat állkapcsából kinövõ hosszú, görbe, agyarszerû fogakat, hogy azokat az állat bele tudja akasztani a fák ágaiba, így támasztva ki fejét, miközben álló helyzetben alszik162. Mindazonáltal hiba lenne leírni Paley-t az ilyen furcsaságai miatt. Stephen Jay Gould reagálása mértéktartóbb, amikor azt mondja Paley-rõl, hogy „a babirussza eme leírását feltehetõen valamilyen téves úti beszámolóban olvasta, és legfeljebb azzal vádolható, hogy nem volt elég szkeptikus, de azzal nem, hogy meghamisította a tényeket”163.
Paley-t azért is kritizálták, mert túlhangsúlyozta a természet jóságát, és elmulasztotta figyelembe venni a természetben tapasztalható fájdalmat, szenvedést és brutalitást. Mindazonáltal, ismét Gould-ot idézve: „Paley nem utasítható el mint tökéletesre törekvõ Panglosz-i maximalista. Kifejezetten állítja, hogy a tökéletesség nem használható egy terv jóságának kritériumaként, sõt még egy mestermûben megmutatkozó isteni vonás szükséges ismertetõjegyeként sem.”164 Paley valójában a következõt írta: „Egy gépnek nem kell tökéletesnek lennie ahhoz, hogy elárulja, miféle terv alapján készült. Ez még kevésbé szük
88
161 Nora Barlow ed. The autobiography of Charles Darwin, 1809–1882: with original omissions restored. [Charles Darwin önéletrajza], New York, W.W. Norton, 1969. p.87. 162 Paley, i.m. p.270–271 163 Gould, i.m. p.264 164 Gould, i.m. p.266



séges akkor, amikor az egyetlen kérdés az, hogy egyáltalán terv alapján készült-e.”165
Paley „természeti teológiáját” – vagy „fizikai teológiáját”, ahogy gyakran nevezték – sokféle kritika érte, és nem is az ateisták, hanem az olyan nehézsúlyú teológusok részérõl, mint John Henry Newman: „A fizikai teológia természeténél fogva semmit sem tud mondani nekünk a kereszténységrõl; semmilyen valódi értelemben nem lehet keresztény... Ez az úgynevezett tudomány hajlamos arra, hogy megszállva az elmét, a kereszténység ellen hangolja”166.
Itt két dologról van szó. Az egyikkel Paley biztosan egyetértett volna. Hiszen a több mint 500 oldalas mûben Paley alig említi a kereszténységet (elõször az 529. oldalon). Nagyon is tisztában van célkitûzésének korlátaival, és nem állítja, hogy közvetlenül a természetbõl levezette a kereszténység fõbb tanait. Úgy tûnik, teljesen elégedett azzal, hogy a természeti teológia bizonyítékkal szolgál Isten létezésére, és mond valamit néhány tulajdonságáról, például a hatalmáról167. Világosan látja, hogy ez csak elõkészíti az utat a kereszténység teljes körû vizsgálatához, és nem helyettesíti azt. Végezetül ezt írja: „Ez egy lépés annak bizonyítása felé, hogy kell lennie valaminek a világban, ami több, mint amit látunk. További lépés afelé, hogy felismerjük, hogy a természet láthatatlan dolgai között kell lennie egy intelligens elmének, amely felelõs annak létrehozásáért, rendjéért és fenntartásáért. Miután a természeti teológia bebizonyította ezeket a dolgokat, a kinyilatkoztatásra hagyhatjuk, hogy feltárja elõttünk azt a sok részletet, amit nem tudunk kikutatni – akár e Lénynek, mint minden dolog eredeti okának természetével, akár mint erkölcsi kormányzónak jellemével és terveivel kapcsolatban –; de nem csak ezeket, hanem egyéb részleteket is, amelyek – bár nem esnek teljesen kívül érveléseink és elõrejelzéseink hatókörén nem annyira bizonyosak, mint amennyire jelentõsek. Az igazi teista elsõként fog odafigyelni az isteni tudás bármely hiteles közvetítésére. Amit a természeti teológiából tanult, az csak növelni fogja vágyát, hogy még többet tudjon meg, és készségét, hogy mindezt alázattal és hálával fogadja. Világosságra vágyik: örvendezik a világosságnak. E hatalmas Lény iránti mélységes tisztelete arra fogja késztetni, hogy figyelmet szenteljen nemcsak annak, ami a természet kutatása által vele kapcsolatban megtudható, hanem annak is, amit egy olyan kinyilatkoztatás tanít, amely meggyõzõen bizonyítja, hogy tõle származik”168.
Még különösebbé teszi a helyzetet, hogy Newman felismeri (ugyanabban az esszében, 450. o.), hogy a fizikai teológiának komoly érdemei vannak a Paley
89
165 Paley, i.m. p.5. 166 The Idea of a University [Az egyetemesség eszméje], London, Longman’s Green, 1907 p.454 167 Megjegyezzük, hogy pontosan ezt állítja Pál apostol is a rómaiakhoz írt levél 1:19-20 verseiben. 168 i.m. 542–543



által leírt szinten: „E tudomány kiválóan és világosan elénk tár három olyan elemi fogalmat, amelyeket az emberi értelem egy felsõbbrendû Lényhez kapcsol, azaz e Lény három legegyszerûbb tulajdonságát: hatalmát, bölcsességét és jóságát”. Vagyis lényegében mindazt, amivel Paley alátámasztja érvelését.
Akkor miért gondolja Newman, hogy a fizikai teológia a kereszténység ellen hangolja az elmét? Ezt az indoklást adja: „Mert csak törvényekrõl beszél, és nem beszél azok felfüggesztésérõl, vagyis a csodákról, amelyek a kinyilatkoztatás lényegéhez tartoznak. Tehát a fizikai teológia Istene nagyon könnyen bálvánnyá válhat; hiszen ez az Isten változatlan törvények közegében jut el az induktív elméhez, amely törvények oly kiválóak, ötletesek és üdvösek, hogy miután az elme hosszú ideig szemlélte õket, úgy gondolja, hogy túl szépek ahhoz, hogy megszeghetõk lennének, és végül arra következtet, hogy Istennek sohasem lenne szíve (ha szabad ezt a kifejezést használnom) visszacsinálni vagy tönkretenni saját mûvét; ez a következtetés az elsõ lépés afelé, hogy másodszor is lealacsonyítsa istenképét, Istent a mûveivel azonosítva. Valóban, egy Isten, aki semmi más mint hatalom, bölcsesség és jóság, nem sokban különbözik a panteisták Istenétõl.”
De hogy sportszerûek legyünk Paley-vel szemben, meg kell hagynunk, hogy õ sehol nem sugallja azt, hogy ezek Isten egyedüli jellemzõi; csupán azt, hogy a természet tanulmányozása révén csak ezekre lehet következtetni. Persze fontos feltenni olyan kérdéseket, amelyek megválaszolása túlmutat a természeti teológia körén, és Paley nem is habozott ezt megtenni. Végül is 1794-ben már kiadta Evidences of Christianity [A kereszténység bizonyítékai] címû mûvét169. Ez a mû részletes bizonyítékokat tartalmaz, amelyek alátámasztják az evangéliumokban elbeszélt csodákat – olyan érveket, amelyek érdekes módon David Hume szkeptikus nézetei ellen irányulnak. Tehát nehéz megérteni, mi váltotta ki Newman félelmeit – legalábbis Paley-t illetõen. Talán bocsánatos bûn, ha azt gyanítjuk, hogy Newman, az oxfordi katolikus, és Paley, a cambridge-i protestáns között olyasféle rivalizálás folyt, mint a két egyetem evezõscsapatai között.
Bármi is a válasz erre a kérdésre, világos, hogy Paley kritizálása és azonosítása mindazzal, amit gyanúsnak tekintenek a tervezés melletti érvekben, azt eredményezte, hogy alapvetõ jelentõségû következtetését – az óra természeté
90
169 Paley A kereszténység bizonyítékai címû mûve felvételi vizsgakövetelmény volt a Cambridge-i Egyetemen egészen a huszadik századig, ami – Stephen J. Gould szerint – azt mutatja, hogy Paley „nem utasítható el, mint szellemi semmittevõ” (Gould, i.m. p.265). Azt sem szabad elfelejteni, hogy Paley nem egy középszerû matematikus volt. Cambridge-ben tanult matematikát (a Christ’s College ugyanazon szobáiban lakott, amelyekben késõbb Darwin), és õ volt az, aki elõször észrevette azt a fontos tényt, hogy Newton gravitációs törvénye különösen stabil, méghozzá inverz négyzetes alakja miatt.



bõl annak intelligens tervezõjére – kapásból elutasítják, noha ezek a kritikák valójában nem is erre vonatkoznak. Nem kisebb elme, mint Bertrand Russell, aki nem a teizmus iránti rokonszenvérõl volt ismert, a tervezés melletti érvet logikailag meggyõzõnek találta: „Ez az érv azt állítja, hogy az ismert világ vizsgálata során olyan dolgokat is találunk, amelyeket nem magyarázhatunk magától értetõdõen mint vak természeti erõk termékeit, hanem sokkal ésszerûbb, ha egy jótékony cél bizonyítékainak tekintjük õket. Ebben az érvben nincs formális logikai hiba; premisszái empirikusak, következtetései pedig összhangban vannak az empirikus következtetés elfogadott szabályaival. Ezért az, hogy elfogadható-e vagy sem, nem általános metafizikai kérdéseken, hanem részletes megfontolásokon múlik170”.171 Russell ezután megmutatja – ahogy mi is tettük –, hogy e „jótékony cél” aspektusai levezethetõk a tervezés melletti érvbõl.
Mielõtt elbúcsúzunk Paley-tõl, röviden kommentálnunk kell azt a gyakran ismételt állítást, hogy Paley érveit valójában David Hume korábbi támadása semmisítette meg, amelyet a tervezés melletti érvek ellen intézett172. A támadás egyik eleme az az állítás volt, miszerint ezek az érvek olyan analógiákra épülnek, amelyek nem mindig állnak fenn173. Hume vita formájába öntötte mûvét, amelynek egyik fõszereplõje egy bizonyos Kleanthész, aki ezt a kérdést kapja: „Ha látunk egy házat, Kleanthész, akkor nagy bizonyossággal arra következtetünk, hogy egy építész vagy építõmester tervezte meg és építette fel; hiszen ez pontosan az a fajta mû, amelynek tapasztalatunk szerint ilyenfajta oka van. De bizonyára nem állítod azt, hogy a világegyetem olyannyira hasonlatos egy házhoz, hogy ugyanilyen bizonyossággal következtethetünk egy hasonló okra, vagy hogy itt teljes és tökéletes az analógia. A különbözõség annyira feltûnõ, hogy legfeljebb találgatásokat, sejtéseket és feltételezéseket fogalmazhatsz meg egy hasonló okra vonatkozóan; és hogy a világ miként fogadja majd ezt a sejtést, annak megítélését rád bízom”174. Hume érvei sokak számára ma is meggyõzõek.
Mindazonáltal kissé korai lenne arra következtetni, hogy ez az érv az utolsó szög Paley koporsójában. Elliott Sober filozófus rámutatott: „Bár Hume kritikája megsemmisítõ, mindazonáltal ha a tervezés melletti érv analógián alapszik, nem látok okot arra, miért kellene ily módon értelmezni. Paley érve az or
91
170 Russell észreveszi a tervezés melletti érv korlátait is Isten összes jellemzõjének magyarázatát illetõen. 171 History of Western Philosophy [A nyugati filozófia története], i.m. p.570 172 Már láttuk, hogy Paley pontosan tisztában volt vele, mit írt Hume. 173 David Hume, An Enquiry Concerning Human Understanding, 1748: J.C.Gaskin Ed. Oxford, OUP 1998 [Tanulmány az emberi értelemrõl, Magyar Helikon, Budapest, 1973] 174 i.m. p 46



ganizmusokkal kapcsolatban megáll a maga lábán, függetlenül attól, hogy az órák és az organizmusok történetesen hasonlóak-e. Az órák hasonlata segít az olvasónak belátni, hogy az organizmusokra vonatkozó érv kényszerítõ erejû”175.
Igaz ugyan, hogy Paley-nek az organizmusokra vonatkozó érve megáll a saját lábán, de még inkább megerõsíti az a megfigyelés, hogy Sober-nek aligha van igaza, amikor azt mondja, hogy az analógia csõdöt mond. Hiszen a tudományban történt fejlemények Paley kora óta megmutatták, hogy az élõ organizmusokon belül sokféle rendszer van, amelyekre ráillik a „molekuláris gép” kifejezés, és amelyek között vannak valódi biológiai órák, amelyek az élõ sejten belül a létfontosságú biológiai idõmérõ funkcióját töltik be, és amelyek sokkal bonyolultabbak, mint Paley órája, amelyet szemléltetésül használt. Valóban, a „gép” kifejezés mindenütt jelen van a molekuláris biológiában.
Mindenesetre Hume elcsodálkozott volna, ha megtudja, hogy egy napon az emberi elme képes lesz laboratóriumokban biokémiai rendszereket tervezni, fehérjéket elõállítani, és minden valószínûség szerint a nem túl távoli jövõben lehetséges lesz egyszerû organizmusokat elõállítani molekuláris alkotóelemeikbõl. Vajon mit szólt volna ehhez Hume? Kiderült, hogy a tervezés melletti érv sokkal erõsebb, mint azt Hume gondolta. Ennek ellenére nem szabad megfeledkezni az analógiákkal kapcsolatos figyelmeztetésérõl, még akkor sem, ha ellenvetéseinek nagy részét hatástalanították a biológia legújabb eredményei.
Hume a következõ érvet is felhozta: Ahhoz, hogy arra következtethessünk, hogy világunkat megtervezték, meg kellene figyelnünk más világokat is – olyanokat, amelyeket megterveztek, és olyanokat is, amelyeket nem –, hogy összehasonlítást tehessünk. Ebbõl nyilvánvaló, hogy Hume a tervezés ellen felhozott érvét induktív érvként fogalmazza meg, amelynek meggyõzõ ereje függ a megfigyelt univerzumok mintaterétõl. És mivel ez az egyetlen univerzum, amit megfigyelhetünk, Hume arra következtet, hogy a tervezés melletti érv nagyon gyenge. Mindazonáltal, amint Sober rámutat176, az ellenvetés azonnal értelmét veszti, mihelyt a mintavétel induktív modelljérõl áttérünk a valószínûségi modellre: „Nem kell megfigyelnünk az intelligens tervezés és a véletlenszerû keletkezés folyamatát mûködés közben különbözõ világokban ahhoz, hogy megállapítsuk, hogy a két hipotézis különbözõ valószínûségeket szolgáltat megfigyelésünk számára”.
Fontos, hogy alaposan megértsük ennek a lényegét. Nem az egész tudomány induktív, hiszen nem mindig engedhetjük meg magunknak azt a luxust,
92
175 E. Sober, Philosophy of Biology [A biológia filozófiája], Boulder, Colorado, Westview Press, 1993, p.34 176 Debating Design [A tervezés vitatása], Eds. William Dembski and Michael Ruse, Cambridge, CUP, 2004, p.107



hogy ismételten megfigyeljünk egy dolgot, vagy kísérletezzünk vele. Nem ismételhetjük meg például az õsrobbanást, az élet kezdetét, az élet történetét, vagy az univerzum történetét. De vajon mi a helyzet a történelmi eseményekkel? Azok sem ismételhetõk meg. Ez vajon azt jelenti, hogy ezekrõl a dolgokról semmit sem mondhatunk? Ha Hume-ot követjük, akkor nem. Létezik azonban egy másik módszer is, amely alkalmazható az ilyen helyzetekre, és amelyet a történészek nagyon jól ismernek. Ez az abdukció, vagyis a legjobb magyarázatra való következtetés módszere, amelyet a 2. fejezetben írtunk le. Hume érve nem érinti az abdukciót. Egy érv, amely megmagyaráz egy adott hatást, mindig jobb, mint egy olyan, amely nem magyarázza meg.
Fontos – bár néha nem könnyû – megkülönböztetni a tervezés melletti érvet attól a negatív képtõl, amivel a Paley-vel kapcsolatos tudományos retorika körülvette. De van még egy, szintén a tudományos retorikával kapcsolatos ok, ami miatt a tervezés melletti érveket nem vették komolyan az utóbbi években, éspedig az a tény, hogy egyesekben a „tervezés” puszta említése felidézi az óra erõteljes képét, amely oly kiválóan bevált a tervezés melletti régebbi érvek esetén. Ennek az lett az eredménye, hogy a „tervezést” – akarva vagy akaratlanul – társítják Newton óramû-univerzumával177. Mármost a newtoni mechanika fénykorában hatalmas vonzereje volt annak, hogy az univerzum mûködését egy precíziós óra járásához hasonlították, de késõbb ez a vonzerõ csökkenni kezdett, különösen azok számára, akik biológiai tudományokkal foglalkoztak, azon egyszerû oknál fogva, hogy az élõvilág nem nagyon hasonlított egy óramûre. De a hasonlat vonzereje csökkent a teológusok szemében is, hiszen inkább alátámasztotta a deista istenképet – azt a nézetet, hogy Isten az univerzumot felhúzta, mint egy órát, majd hagyta, hogy magától járjon –, mint Istennek, az univerzum Teremtõjének és Fenntartójának biblia képét, egy olyan Istenét, akinek jelenléte minden pillanatban szükséges ahhoz, hogy az univerzum létezzen. Mindezt elismerve, az a tény, hogy mai ismereteink szerint a bioszféra megszámlálhatatlanul sok bonyolult óramûvet tartalmaz, azt jelenti, hogy ezeket a tervezés melletti érveket nem lehet olyan könnyen félresöpörni. Mindazonáltal hiba lenne redukcionista célokra felhasználni, azt a benyomást keltve, hogy az univerzum nem más, mint egy nagy óramû178. Következésképpen, ha el akarjuk kerülni a fogalmak félrevezetõ társítását, jobban tesszük, ha a tervezés melletti érvek helyett a szellemi eredetre utaló érvekrõl beszélünk.
93
177 Lehet, hogy részben ez volt az oka Newman reakciójának? 178 Vannak tudósok, akik azt a redukcionista nézetet képviselik, hogy az élõ szervezetek nem többek, mint gépek. Ezért azt gondolná az ember, hogy nekik nincs semmilyen kifogásuk a tervezés melletti érv eredeti, mechanisztikus változata ellen.



John Polkinghorne szavaival összefoglalva: „Hol van hát a természeti teológia ma, kétszáz évvel William Paley után? A rövid válasz: Él és jól van, miután tanult a múlt tapasztalatából, és inkább az éleslátásra tart igényt, mint a kényszerítõ logikai szükségszerûségre – békés egymás mellett élésben a tudománnyal, ami többé nem a versengésen alapul, hanem egymás kölcsönös kiegészítésén”.179
Vajon az evolúció szükségtelenné teszi a Teremtõt?
Most visszatérünk fõ témánkhoz – ahhoz a széles körben elterjedt nézethez, hogy a darwinizmus szükségtelenné teszi a Teremtõt. Stephen Jay Gould paleontológus, aki filozófiai meggyõzõdésbõl materialista, úgy gondolja, hogy Darwin után tudjuk, hogy „semmilyen beavatkozó szellem nem õrködik a természet dolgai fölött (bár lehet, hogy a gépezetet Newton óra-felhúzó Istene állította be az idõk kezdetén, majd hagyta, hogy magától járjon). Az evolúciós változásokat nem valamilyen ’életerõ’ mozgatja. És bármit is gondolunk Istenrõl, létezése nem nyilvánul meg a természet mûveiben”180.
Valóban, nem sokkal „A fajok eredete” kiadása után Robert Green Ingersoll, a híres amerikai ateista azt írta181, hogy a 19. század „Darwin százada” lesz, amikor „evolúciótana minden gondolkodó elmébõl eltünteti az ortodox keresztyénség utolsó nyomát is”.
Ezt a nézetet visszhangozta Sir Julian Huxley is, amikor az 1959-es Darwin-centenáriumon (Chicago) így foglalta össze az evolúció következményeit: „Az evolucionista gondolati rendszerben nincs többé szükség a természetfölöttire, és hely sincs számára. A földet nem teremtették, hanem fokozatosan fejlõdött ki. Ugyanez történt a földet benépesítõ állatokkal és növényekkel, beleértve önmagunkat, elménket és lelkünket, agyunkat és testünket. És ugyanez történt a vallással ...”182. Huxley szerint az evolúció fölöslegessé teszi Istent, mert tisztán naturalista magyarázatot kínál nem csupán az élet, hanem a tudat és a gondolkodás magasabb rendû képességeinek eredetére is.
Ez a nézet, miszerint az ateizmus az evolúcióelmélet logikai következménye, nem csak tudományos népszerûsítõ könyvekben található meg, hanem egyetemi tankönyvekben is. Vegyük például Monroe Strickberger (Museum of
94
179 Science and Christian Belief [Tudomány és keresztény hit], 2006. 180 Darwin’s Legacy [Darwin hagyatéka], Charles L. Hamrum Ed., New York, Harper & Row Publishers, 1983, p.6-7 181 Orthodoxy [Ortodoxia] 1880 182 Evolution after Darwin [Az evolúcióelmélet Darwin után], Sol Tax. ed., Chicago, University of Chicago Press, 1960



Vertebrate Zoology [Gerincesek Zoológiájának Múzeuma], Berkeley, California) következõ állítását egy az evolúcióról szóló, jó hírû egyetemi tankönyvbõl: „Tehát indokolt volt a félelem, hogy a darwinizmus kísérlet Isten elmozdítására a teremtés szférájából. A kérdésre, hogy az emberek teremtésének van-e valamilyen isteni célja, a válasz: Nincs. Az evolúcióelmélet szerint a fajok és az emberek alkalmazkodása természetes kiválasztódás és nem tervezés eredménye”183. Douglas Futuyma egyetért ezzel: „Darwin azzal, hogy az irányítatlan és céltalan változást összekapcsolta a természetes kiválasztódás vak és érzéketlen folyamatával, fölöslegessé tette az életfolyamatok teológiai vagy spirituális magyarázatait. Kiegészítve Marxnak a történelemre és társadalomra vonatkozó materialista elméletét, valamint Freud elméletét, amely az emberi viselkedést olyan hatásoknak tulajdonítja, amelyek fölött nincs hatalmunk, Darwin evolúcióelmélete fontos építõkõ volt a mechanisztikus és materialista világnézet röviden a természettudomány – talapzatában, amelyre a nyugati gondolkodás épült”184. Ezért aligha meglepõ az a széles körben elterjedt nézet, miszerint az evolúcióelmélet félresöpörte Istent, mint szükségtelen és lényegtelen, vagy éppen zavaró tényezõt. Jó példa erre Roger Scruton filozófus, aki ezt az indoklást adja: „Tudományos elme vagyok; nem vethetem el a darwinizmus bizonyítékait ezek nyilvánvalóan igazak számomra”185. Tehát a következõ furcsa helyzettel szembesülünk: Egyrészt ösztönös és erõs kísértést érzünk, hogy a biológiai információ létezésébõl és természetébõl annak szellemi eredetére (intelligens Tervezõ) következtessünk. Másrészt sokan azok közül, akik elismerik, hogy ez a kísértés erõs, mégis ellenállnak neki, mert meg vannak gyõzõdve róla, hogy nincs szükség tervezõre, hiszen az irányítatlan, cél és értelem nélküli evolúciós folyamatok is képesek minderre. Mondanunk sem kell, hogy ez döntõ kérdés. Valóban, nem túlzás azt állítani, hogy az evolúcióelmélet földrengésként hatott a saját jelentõségét és az élet értelmét keresõ emberi elmére, és ez a hatás kiterjed az emberi élet minden területére. Ha az élet egy tisztán természeti folyamat eredménye, akkor mit mondhatunk az erkölcsrõl? Az is evolúció útján alakult ki? És ha igen, akkor mi a jelentõsége a helyesrõl és a helytelenrõl, a jóról és a rosszról, az igazságról és az igazságosságról alkotott fogalmainknak? William Provine szerint: „Az evolucionista biológia destruktív feltevései messze túlmennek a szervezett vallás feltevésein, egy sokkal mélyebb és mindent átfogó hit felé, amelyet az emberek túlnyomó többsége magáénak vall, és amely szerint a fizikai univerzum, a bio
95
183 Evolution [Evolúció], 2nd Ed., Sudbury, Jones and Bartlett, 1996 p. 62 184 Evolutionary Biology [Evolucionista biológia], 2nd ed. Sunderland Mass., Sinauer 1986. p3 185 Times, London, Dec. 1997



lógiai organizmusok és az emberi erkölcs látható rendjéért bizonyos nem mechanisztikus szervezõ elvek és erõk felelõsek”186. Daniel Dennett úgy gondolja, hogy még nem fogtuk fel kellõképpen az evolúció következményeit, ezért az evolúcióelméletet „Darwin veszélyes eszméjének” nevezi, mert „sokkal mélyebben belevág legalapvetõbb hiteink szövetébe, mint azt védelmezõi bevallják, akár saját maguknak is”187.
Dawkins egyetért ezzel. Nincs kétsége afelõl, hogy Darwinnal a gondolkodás történetének jelentõs vízválasztójához érkeztünk. „Többé nem kell babonákhoz folyamodnunk, ha ilyen mély problémákkal szembesülünk: Van-e értelme az életnek? Mi végre vagyunk itt? Mi az ember? Az utóbbi kérdésre válaszolva, G. G. Simpson, a kiváló zoológus így fogalmaz: ’Arra akarok kilyukadni, hogy azok a válaszok, amelyeket erre a kérdésre 1859 elõtt próbáltak adni, hasznavehetetlenek, és jobban járnánk, ha teljesen figyelmen kívül hagynánk õket’”.188
Dawkins azzal érvel, hogy ha az evolúciós mechanizmus számot ad az univerzumban nyilvánvalóan megmutatkozó tervszerûségrõl, akkor a szellemi (intelligenciától származó) eredetre való következtetés hamis. Dawkins azt mondja nekünk, hogy nem hihetünk egyszerre Istenben és az evolúcióban. Mivel az evolúció mindenrõl számot ad, nincs Teremtõ. Az evolúció maga után vonja az ateizmust.
Vizsgáljuk meg ennek az álláspontnak a logikáját. Világos, hogy Dawkins érvelésének – az ateizmus levezetése az evolúcióból – helyessége a következõ két állítás egyidejû érvényességén múlik:
1. állítás: A biológiai evolúció nem egyeztethetõ össze egy Teremtõ létezésével.
2. állítás: A biológiai evolúció számot ad az élet bonyolultságáról.
Sokan azt gondolják, hogy itt nincs semmi megvitatnivaló. Számukra mindkét állítás igaz; az elsõ szinte magától értetõdõ, a második pedig a tudományos kutatás folyománya. Azonban van két kellemetlen tény, amelyek azt mutatják, hogy a dolgok mégsem ilyen egyszerûek. Az egyik az, hogy sok olyan tudós van, még biológusok is, akik tagadják az elsõ állítást, ugyanakkor elfogadják a másodikat – vagyis mind Istenben, mind az evolúcióban hisznek. A másik, talán még ellentmondásosabb tény az, hogy az emberek – és nem csak istenhívõk – tudományos kérdéseket tesznek fel a második állítás pontos mibenlétét illetõ
96
186 Evolution and the Foundation of Ethics [Az evolúció és az etika alapja], MBL Science, Marine Biological Laboratory, Woods Hole, MS, (3) 1, 25–29. 187 Darwin’s Dangerous Idea [Darwin veszélyes eszméje], London, Penguin, 1996, p.18. 188 The Selfish Gene [Az önzõ gén], Oxford, Oxford University Press, 1976, p.1. (Magyrul: Gondolat, Budapest, 1986)



eenn.. EEzztt bbiizzoonnyyííttjjaa aazz iiss,, hhooggyy aa vviláágg veezzeettõõ ttuuddoommáánnyyooss kkiiaaddóóii eeggyyrree ttööbbbb ppuubblikációt jelentetnek meg ezzel a témával kapcsolatban189.
Az evolúció vajon kizárja Istent? Az a gondolat, hogy Isten és az evolúció kölcsönösen kizárják egymást, maga után vonja, hogy Isten és az evolúció a magyarázatoknak ugyanabba a kategóriájába tartoznak. De ez egyszerûen nem igaz – ahogy azt már láttuk egy másik összefüggésben. Itt egy fogalmi zavarral van dolgunk. Az evolúció egy biológiai mechanizmus, és azok, akik hisznek Istenben, úgy tekintik õt, mint személyes Alkotót, aki – többek között – megtervezi és megalkotja a mechanizmusokat. Mint korábban már megállapítottuk, egy Ford-autó mûködési mechanizmusának megértése még nem érv amellett, hogy Mr. Ford nem létezik. Egy mechanizmus létezése még nem érv amellett, hogy nem létezik egy alkotó, aki megtervezte ezt a mechanizmust.
Ezt szem elõtt tartva, vizsgáljuk meg még egyszer Richard Dawkins híres sorait, amelyekben leírja az evolúció vak órásmesterét: „A természet egyedüli órásmesterei a fizika vak erõi... A természetes szelekciónak, a vak, tudattalan, automatikus folyamatnak, amit Darwin fedezett fel, és ami mai tudásunk szerint megmagyarázza az élet összes formájának létezését és látszólagos célját, semmilyen cél nem lebeg a szeme elõtt... Mondhatni õ játssza az órásmester szerepét a természetben, ráadásul ez az órásmester teljesen vak.” Dawkins itt öt állítást tesz – kettõt a fizika erõivel, hármat pedig a természetes kiválasztódással kapcsolatban:
1. A fizika erõi az egyedüli órásmesterek a természetben.
2. A fizika erõi vakok.
3. A természetes szelekció vak, automatikus és céltalan.
4. A természetes szelekció megmagyarázza az élet létezését.
5. A természetes szelekció megmagyarázza az élet minden formájának létezését.
Persze a „természetes szelekció” kifejezés itt csak összefoglalása a neodarwinista elméleti szintézisnek, amely magában foglalja a természetes szelekciót, a mutációt, a genetikai sodródást (genetic drift) stb., és nem csupán magát a természetes szelekciót.
Ezekben az állításokban van két feltûnõ dolog. Elõször is az, hogy Darwinon is túltesznek. Hiszen az 1. állításból az következik, hogy a természetes szelekció, amelyet Darwin vezetett be, redukálható a fizika törvényeire, amit Darwin sohasem állított, legalábbis tudomásom szerint. Hiszen a természetes szelekció lényegénél fogva feltételezi, hogy már létezik az élet valamilyen for
97
189 Lásd például: Intelligent Design Creationism and its Critics [Az intelligens Tervezõt hirdetõ kreácionizmus és bírálói], Ed. Pennock, MIT Press, ETC



mája (vagy legalábbis egy olyan rendszer, amely képes az önreplikációra), amellyel az egész elindulhat. Különben a természetes szelekció el sem kezdõdhet – nincs mibõl szelektálnia. A veszély, hogy felületesen elsiklunk az élettelenbõl az élõbe való átmenet fölött, olyan fontos kérdés, hogy késõbb részletesebben foglalkozunk vele.
Hiszen bizonyos szempontból semmi vitatható nincs abban, ha erõkrõl vagy mechanizmusokról azt mondjuk, hogy vakak. Elég nyilvánvaló, hogy legtöbbjük valóban vak. Az erõs és gyenge nukleáris erõknek, az elektromágnesességnek és a gravitációnak nincs szeme, amivel láthatna – sem fizikai, sem mentális értelemben. És vak a legtöbb mechanizmus is – gondoljunk egy órára, egy autóra, egy CD-lejátszóra, egy számítógépes merevlemezre. Sõt, ezek nem csak vakak, hanem tudattalanak is, pontosabban képtelenek a tudatos gondolkodásra, mivel nincs eszük, amivel gondolkodhatnának. De ezek a mechanizmusok – bár önmagukban vakak – mind olyan elmék termékei, amelyek messze nem azok; ezek értelmes módon megtervezett mechanizmusok. Sõt, ez olyan mechanizmusokra is vonatkozik, amelyek mûködése részben véletlenszerûségen alapul.
Például egy önfelhúzó karóra vak és automatikus, ugyanakkor véletlen folyamatokat is felhasznál: Karunk véletlenszerû mozdulatainak energiáját használja arra, hogy felhúzza önmagát. De abszurd dolog lenne ebbõl arra következtetni, hogy nem tervezte meg senki. Valójában egy önfelhúzó óra bonyolultabb, mint egy közönséges óra, ezért tervében több intelligenciát tartalmaz.
A mérnöki tudományokban rutinszerûen használnak számítógépes genetikai algoritmusokat bonyolult optimalizálási feladatok céljára – például egy repülõgépszárny lehetõ legoptimálisabb alakjának megszerkesztésére. Abszurd dolog lenne azt sugallni, hogy mivel ezek az evolúciós algoritmikus optimalizálási folyamatok maguk vakak és automatikusak, arra lehet következtetni, hogy nem szellemi eredetûek.
Sajnos Dawkins olvasása közben könnyû szem elõl téveszteni ezt a fontos dolgot, hiszen az evolúciós folyamat megszemélyesítésének körmönfont retorikája azt sugallja az olvasónak, hogy Dawkins hathatós érvekkel kiküszöbölte és fölöslegessé tette a valódi személyes alkotót, holott semmi ilyet nem tett. Valójában meg sem próbálta megválaszolni a kérdést, hogy vajon a személyes alkotó- vagy teremtõerõnek van-e szerepe vagy nincs. Ez nagyon ravasz trükk.
Ebbõl az a tanulság, hogy e tekintetben nem bízhatunk a tudomány retorikájában, hiszen a vélt evolúciós mechanizmusok leírásai tele vannak olyan szavakkal, mint „vak”, „automatikus” és „céltalan”, amelyek – mivel ebben az összefüggésben többértelmûek – azt a benyomást keltik, hogy az intelligens alkotóerõ szerepét megvizsgálták és elvetették, holott valójában nem ez a hely
98



zet. Dawkins saját terminológiáját használva: Az ember késértést érez azt mondani, hogy behatóan foglalkozott a kérdéssel, de ez csupán illúzió.
Sir John Houghton fizikus, a Királyi Társaság tagja, jól megragadta a dolog tényleges logikáját: „Az a tény, hogy értjük az univerzum és az élõ rendszerek mûködésének némely mechanizmusát, nem zárja ki eleve egy tervezõ létezését – mint ahogy nem zárja ki egy órásmester létezését az, ha belelátunk azokba a folyamatokba, amelyek révén összerakták óránkat”190.
Az ilyen és hasonló okfejtések hatására sok vezetõ tudós örömmel elfogadta az evolúciós mechanizmust, mint Isten módszerét az élet változatos formáinak létrehozására. Darwin támogatói között is voltak ilyenek, például Asa Gray, a kiváló keresztény botanikus, aki az elsõ volt Anglián kívül, akinek Darwin bemutatta elméletét, és akivel állandó kapcsolatban volt191.
Charles Kingsley regényíró azt írta Darwinnak, hogy a természetes szelekció elmélete „az Istenség oly nagyszerû elképzelésével szolgált – Isten olyan õsi formákat teremtett, amelyek képesek az önfejlõdésre –, hogy azt hihetjük, Isten mûve további beavatkozást kívánt, amely betölti az általa hagyott ûrt.” Bár Kingsley nem volt tudós, Darwinnak annyira imponáltak a szavai, hogy „A fajok eredete” második kiadásában idézte õket, valószínûleg azért, hogy befolyásolja szkeptikusabb klerikális olvasóit. Kingsley elgondolását egy olyan Istenrõl, „aki olyan bölcs volt, hogy minden dolgot úgy teremtett meg, hogy az képes legyen újrateremteni magát”, újra kifejezésre juttatta Richard Swinburne: „A természet... egy gépeket gyártó gép... Az emberek nem csak gépeket készítenek, hanem gépeket készítõ gépeket is, ezért természetes módon a természetbõl, amely állatokat és növényeket állít elõ, a természet teremtõjére következtetnek, aki az emberhez hasonlóan gépeket gyártó gépeket készít”192.
Más szóval: Az evolúciós nézõpont ahelyett, hogy hatástalanítaná a szellemi eredetre való következtetést, nem tesz mást, mint hogy egy szinttel feljebb tolja azt, az organizmusok szintjérõl azoknak a folyamatoknak a szintjére, amelyek által ezek az organizmusok létrejöttek – vagy, ha úgy tetszik, az elsõdleges okozó szintjérõl a másodlagos okozó szintjére. Gondoljunk arra az emberre, aki amikor elõször lát autót, feltételezi, hogy közvetlenül emberek készítették, és csak késõbb jön rá, hogy valójában egy automatizált autógyárban készítették olyan robotok, amelyeket emberek által készített gépek készítettek. Elsõ következtetése egy intelligens tervezõre nem volt helytelen: Az volt pontatlan, aho
99
190 The Search for God – Can Science help? [Isten keresése – Segíthet-e a tudomány?] Oxford, Lion Publishing PLC, 1995, p. 54 191 Lásd: David N. Livingstone, Darwin’s Forgotten Defenders [Darwin elfeledett védelmezõi], Edinburgh, Scottish Academic Press, 1987 192 The Existence of God [Isten létezése], Oxford, Oxford University Press, 1991, p.135–136



gyan elképzelte, miként valósítja meg tervét ez a tervezõ. Más szóval: A közvetlen emberi cselekvés az autógyárban nem volt észlelhetõ, mert magának a gyárnak és gépeinek létezése az, ami intelligens emberi tevékenység eredménye. Úgy tûnik, hogy T.H. Huxley, aki oly kimagaslóan érvelt az evolúció mellett a darwinizmusról folyatatott korai vitákban, nagyon is tisztában volt ezzel. Meglepõ módon arra figyelmeztette kortársait, hogy „létezik egy szélesebb értelemben vett teológia, amelyet nem érint az evolúciótan. Ez a teológia azt állítja, hogy az egész világ – meghatározott törvények szerint – ama erõk kölcsönhatásának az eredménye, amelyekkel az univerzum kezdeti ködfelhõjét alkotó molekulák rendelkeztek. Ha ez igaz, akkor bizonyos, hogy a ma létezõ világ kezdetben ebben a kozmikus párában leledzett, és hogy egy kellõen intelligens lény – ismerve e pára molekuláinak tulajdonságait – megjósolhatta mondjuk Nagy-Britannia faunájának állapotát 1869-ben, méghozzá azzal a bizonyossággal, amivel ma valaki meg tudja mondani, mi fog történni leheletünk párájával egy hideg téli napon”. Arra a következtetésre jutott, hogy az evolúciótan „egyáltalán nem érintkezik a teizmussal mint filozófiai tannal”.193 Tehát még Huxley sem gondolta azt, hogy a biológia el tudja dönteni Isten létezésének kérdését. Charles Watts-hoz írt levelében (1883) ezt írta: „A tudomány lényege az agnoszticizmus, akár modern, akár ókori. Ez egyszerûen azt jelenti, hogy az ember ne mondjon vagy higgyen olyasmit, aminek nincs tudományos alapja... Következésképpen az agnoszticizmus félreállítja nemcsak a népszerû teológia, hanem az anti-teológia nagy részét is”. Emlékeztetünk rá, hogy az „agnosztikus” jelzõt maga Huxley találta ki, hogy önmagát jellemezze194. Huxley megjegyzése a „kozmikus pára” lehetõségével kapcsolatban emlékeztet minket arra, hogy az evolúcióelmélet megköveteli egy finoman összehangolt univerzum létezését, amely pontosan a megfelelõ anyagokat állítja elõ, és komplex törvények szerint mûködik. Az evolúció biológiai elmélete természetesen nem érinti az összehangoltság mellett szóló, a kémiából, fizikából és kozmológiából vett érveket. Ezért bizonyára tartható az a nézet, miszerint az antropikus elv terméketlensége – mind az univerzum fizikai szinten való összehangoltságával, mind azzal kapcsolatban, hogy az univerzum magától képes szerves életet létrehozni az evolúció folyamatai által – önmagában meggyõzõ bizonyíték a teremtõ intelligenciára. Nem meglepõ tehát, hogy a teista evolucionista nézet sok tudós számára kínálkozott, Asa Gray-tõl és Richard Owen-tõl (Darwin kortársai) a mai napig. Ezt a tényt kommentálva, a néhai Stephen J. Gould ezt írta: „Vagy kollégáim
100
193 The Academy 1, 1869, 13–14 194 Itt nem részletezzük azt a tényt, hogy az ’agnosztikus’ szó a latin ’ignoramus’ (tudatlan ember) fõnévbõl származik.



fele rendkívül ostoba, vagy a darwinizmus tudománya teljes mértékben összeegyeztethetõ a hagyományos vallásos hittel – ahogy az ateizmussal is”195.
Nagy-Britanniában például Sir Ghillean Prance, a Királyi Társaság tagja, a világhírû londoni Kew Gardens korábbi igazgatója, Sir Brian Heap, a Királyi Társaság tagja (korábbi alelnöke), Bob White, a geológia professzora a Cambridge-i Egyetemen, Simon Conway Morris, a Királyi Társaság tagja, a paleobiológia professzora a Cambridge-i Egyetemen, Sam Berry, az evolúciós biológia professzora a Londoni Egyetemen és Denis Alexander, a cambridge-i Faraday Intézet igazgatója – õk mind kiváló kortárs evolucionista biológusok, ugyanakkor teisták, sõt keresztények. Az USA-ban ott van Francis Collins, a Humán Genom Projekt igazgatója, aki a teista evolúciótan elnevezéssel szemben elõnyben részesíti a biologosz kifejezést. Õk mindnyájan határozottan visszautasítanának minden olyan elméletet, amely az evolúcióelméletbõl az ateizmusra következtet. Ahogy Alister McGrath rámutat: „A darwinizmus és az ateizmus között széles logikai szakadék tátong, amelyet Dawkins nem bizonyítékokkal, hanem retorikával kíván áthidalni”196. Denis Alexander még tovább megy, és azt mondja, hogy „a darwini evolúcióelméletnek – bármik voltak is a különféle ideológiai célok, amikre 1859 óta felhasználták – nincs semmilyen vallási vagy erkölcsi jelentõsége, és tévednek, akik megpróbálnak ilyenfajta jelentõséget tulajdonítani neki”197. Ezt a következtetést Richard Dawkins – másokkal együtt – határozottan visszautasítaná.
Stephen Jay Gould hasonlóan nyilatkozik: „A tudomány (elfogadott módszereivel) egyszerûen nem tud ítélkezni Isten létezésének kérdésében. Mi sem megerõsíteni, sem megcáfolni nem tudjuk; tudósként egyszerûen nem tudjuk kommentálni”198.
Tehát sok tudós úgy gondolja, hogy az evolúciós biológiából semmilyen következtetést nem lehet levonni a teizmusra vagy az ateizmusra nézve. E tudósok azt tartják, hogy nincs szükség az evolúció további vizsgálatára ebben az összefüggésben, noha nem tagadják, hogy a tudomány hozzájárulhat a tudomány és a vallás közötti vitához. Közülük például a teisták hajlamosak támogatni a korábban említett érveket az univerzum finom összehangoltságára vonatkozóan. És valóban, sok tekintetben kényelmesebb lenne számunkra, ha itt megállnánk és levonnánk következtetéseinket. Most meg kell magyaráznunk, miért érezzük úgy, hogy nem engedhetjük meg magunknak ezt a luxust, dacára azoknak a veszélyeknek, amelyek várnak ránk, ha tovább folytatjuk.
101
195 “Impeaching a Self-appointed Judge” [Egy önjelölt bíró vádaskodása], Scientific American, 267, no.1, 1992. 118-121 196 Dawkins’ God [Dawkins Istene], Oxford, Blackwell, 2005 p.81 197 Rebuilding the Matrix [A mátrix újraépítése], Oxford, Lion Publishing, 2001 p.291 198 “Impeaching a self-appointed judge” [Egy önjelölt bíró vádaskodása], i.m.



Tervezetlen tervezõk
Akkor az evolúció létezése miért vonja maga után az ateizmust? Az az érv, hogy egy mechanizmus létezése nem zárja ki eleve egy intelligens alkotó tevékenységét, logikailag kötelezõ érvényû sok tudós számára, ezért zavarba hozza õket – különösen a Huxley, Gould és mások által közzétett, óva intõ nyilatkozatok fényében –, hogy sok tudós mégis kitart amellett, hogy az evolúció maga után vonja az ateizmust.
Vizsgáljuk meg a Daniel Dennett által adott magyarázatot. Õ azt mondja, hogy még ha el is fogadjuk, hogy egy mechanizmus létezése általában nem zárja ki logikailag egy tervezõ létezését, a Darwin által talált konkrét evolúciós mechanizmus olyan természetû, hogy valójában nem igényel tervezõt. Dennett szerint, ha azt gondoljuk, hogy mégis szüksége van tervezõre, az azt mutatja, hogy nem értettük meg az evolúciós mechanizmus lényegét. Dennett elismeri: „Az automatikus folyamatok gyakran kiváló elmék találmányai... Láthatjuk, hogy az automatikus sebességváltó és az automatikus ajtónyitó feltalálói nem voltak idióták, és hogy zsenialitásuk abban állt, hogy látták, miként kell megalkotni valamit, ami valami ’okos dolgot’ csinál anélkül, hogy gondolkodnia kellene rajta199. Majd elmagyarázza, miért tûnhetett úgy egyesek (pl. a fent említett Charles Kingsley) számára, hogy Isten úgy teremtette a világot, hogy megtervezett egy automatikus tervkészítõt. De ezután Dennett azt mondja – és ez a kulcsmondat –, hogy Darwin egy másfajta folyamatot (természetes szelekció) talált, amely a „tervezési” munkát elosztotta egy hosszú idõszakra, és mindig konzerválta, amit az egyes szakaszokban létrehozott. Vagyis a természetes szelekció anélkül tervez, hogy õt magát megtervezték volna, vagy bármilyen célja lenne. Dennett ezt a folyamatot így jellemzi: „értelem és cél nélküli mechanizmus”200.
Még egyszer hangsúlyozzuk, hogy az itt használt nyelv kétértelmû. Dennett azonban folytatja, hogy világossá tegye, mit is akar mondani: A darwini mechanizmus értelem és cél nélküli abban az értelemben, hogy nincs mögötte sem értelem, sem cél vagy motiváció. Ez egy tervezõ és alkotó nélküli mechanizmus. „Akár tetszik, akár nem, az olyan jelenségek, mint a DNS, a darwini eszme erejét bizonyítják. Egy személytelen, nem gondolkodó, gépszerû, értelem nélküli, apró molekuláris gépezet a végsõ alapja minden alkotó tevékenységnek, és innen ered az univerzumban tapasztalható jelentés és tudatosság”201. Arisztotelész nyelvét használva: Dennett azt állítja, hogy a ható vagy kiváltó ok (evolúció) természetéhez tartozik, hogy kizárja egy végsõ ok (isteni szándék) létezését.
102
199 i.m. p. 67 200 i.m. p. 76 201 Darwin’s Dangerous Idea [Darwin veszélyes eszméje]



Következésképpen, az 1. állításnak Dennett számára egyáltalán nincs súlya. Ez persze nem jelenti azt, hogy tényleg nincs súlya. Mindazonáltal fel kell tennünk a kérdést, hogy vajon Dennett elemzése korrekt-e.
A kérdés, amelyet merészség feltenni
Más szóval, itt meg kell vizsgálnunk a 2. állítást is, amelynek lényege az a kérdés, hogy vajon az evolúciós mechanizmus elbírja-e a rá helyezett súlyt. Konkrétan: Vajon igaz-e Dawkins állítása, miszerint a természetes szelekció számot ad az életnek nem csupán a formájáról, hanem a létezésérõl is? Mármost ezt a kérdést nagyon kockázatos feltenni. Még ha valaki olyan forradalmi tettet hajt is végre, hogy kétségbe vonja a fénysebesség állandóságát, akkor sem kavar akkora vihart, mint azzal, hogy megkérdõjelezi a neodarwinista szintézis érvényességét. A kérdés annyira bosszantotta Dawkins-t, hogy kinyilvánította egy abszolút dologban való (elég meglepõ) hitét: „Abszolút bizonyossággal állíthatjuk, hogy ha találkozunk valakivel, aki azt állítja, hogy nem hisz az evolúcióban, az a személy tudatlan, ostoba vagy hibbant (vagy gonosz, de ezt inkább nem feltételezem)”202. „Azt állítja, hogy nem hisz az evolúcióban” – ez a megfogalmazás jól mutatja: Dawkins kételkedik abban, hogy bárki valóban kételkedhet – talán van egy halvány remény arra, hogy nem azt mondja, amit gondol, vagy hogy nem tudja, mit beszél.
Most fontos döntést kell hoznom: Vajon kockáztassam-e, hogy Dawkins hülyeségi bizonyítványt állítson ki rólam? Miért nem elégszem meg az eddigi érvekkel? Nos, a fent említett októl eltekintve, a tiltakozás merõ hevessége bámulatba ejt engem. Vajon miért ilyen erõs? Továbbá miért csak ezen a tudományterületen fordulhat elõ, hogy egy kiváló tudós, aki ráadásul Nobel-díjat is kapott, ezt mondja egy nyilvános elõadáson Oxfordban: „Az evolúciót nem szabad kétségbe vonni!”? Végül is a tudósok még Newton és Einstein elméleteit is kétségbe merték vonni. Mindnyájunkat abban a szellemben neveltek (szerencsére – merjem ezt mondani?), hogy a kanonizált tudás megkérdõjelezése a tudomány fejlõdésének egyik legfontosabb záloga. Minden tudomány – bármennyire megalapozott is, hasznot húz abból, ha idõnként kétségbe vonják. Akkor hát miért tabu megkérdõjelezni az evolúciót? A tudománynak miért éppen erre a területére tilos belépni, miért éppen ezt kerítik körbe és óvják a kételkedõktõl?
Az egyik vezetõ kínai paleontológus, Jun-Yuan Chen is találkozott ezzel a problémával, amikor 1999-ben az USA-ba látogatott. A Chengjiang-ban talált
103
202 Put Your Money on Evolution [Nyugodtan fogadj az evolúcióra], The New York Times Review of Books, April 9, 1989, p.34-35



furcsa fosszilis lények tanulmányozása arra késztette, hogy kétségbe vonja az ortodox evolucionista szemléletet. Igazi tudós módjára, elõadásaiban megemlítette kritikáit, de azok csak nagyon kevés reakciót váltottak ki. A reagálás hiánya meglepte, így végül megkérdezte egyik vendéglátóját, hogy mi volt a baj? Azt mondták neki, hogy az USA-ban a tudósok nem szeretik hallani a darwinizmus kritikáit. Erre õ azt a frappáns választ adta, hogy számára úgy tûnik, az USA és Kína között van egy fontos különbség: „Kínában mi kritizálhatjuk Darwint, de nem kritizálhatjuk a kormányt; Amerikában szabad kritizálni a kormányt, de nem szabad Darwint”.
Így hát elhatároztam, hogy vállalom a kockázatot. Számomra ez kettõs kockázat, mivel nem biológus vagyok, hanem matematikus. Mindazonáltal vigaszt találok abban, hogy Darwintól Dawkins-ig a biológusok elég sokat írtak az intelligens olvasóközönség számára, feltételezve, hogy a mindennapi módon gondolkodó emberek képesek megérteni eszméiket. Ennek egyik velejárója az, hogy a mérsékelten intelligens emberek feljogosítva érzik magukat, hogy bégessenek, ha úgy találják, hogy az eszméket nem elég közérthetõen tálalják nekik. Hozzátehetjük, hogy bégetésükben felbátorítja õket, ha a neo-darwinizmus olyan értékelésével találkoznak, mint a következõ, amelyet Lynn Margulis, a kiváló biológus írt: „Akárcsak egy cukrozott étel, amely idõlegesen csillapítja étvágyunkat, de megfoszt minket a táplálóbb ételektõl, a neo-darwinizmus olyan absztrakciókkal próbálja kielégíteni intellektuális kíváncsiságunkat, amelyek megfosztanak minket a valódi – anyagcserével kapcsolatos, biokémiai, ökológia vagy természettörténeti – részletektõl.”203
De mielõtt vállalom a kockázatot, és felteszem a kérdést, amelyet kockázatos feltenni, hadd bátorítsam az olvasót: Ne tegye le a könyvet csak azért, mert eleve úgy gondolja, hogy nincs szándékomban tagadni, hogy a természetes szelekció fontos szerepet játszik azoknak a változatos formáknak a létrehozásában, amelyeket a körülöttünk lévõ világban látunk, amint azt Darwin zseniális módon megfigyelte. Az általam feltett kérdések arra vonatkoznak, hogy vajon az evolúció elbírja-e mindazt a súlyt, amit reá helyeztek. Azt ugyanis nem kétlem, hogy a súly egy részét elbírja.
De mivel sokak szemében a kérdezésnek ez a szerény formája is felér az öngyilkossággal, szeretném biztosítani az olvasót, hogy – élve azzal a lehetõsséggel, hogy magam választhattam meg kimúlásom módját – már megírtam saját rövid sírfeliratomat:
104
203 Lynn Margulis and Dorian Sagan, Acquiring Genomes: A Theory of the Origins of Species [Genomok szerzése: A fajok eredetének egy elmélete], New York, Basic Books, 2002.



Itt fekszik John Lennox teste Kérdezheted: Mi lett a veszte? Halálának oka himlõnél is rosszabb tán: Eltévelyedett a darwinizmus kapcsán.
Elõször is – immár a síron túlról – hadd vázoljam fel, hogy szerintem miért ilyen erõs a tiltakozás az evolúcióelmélet megkérdõjelezésével szemben – abban a reményben, hogy ezzel megtisztítom a terepet az értelmes viták elõtt.
Az elsõ dolog azzal kapcsolatos, amire már korábban céloztunk – az evolúcióelmélet és a filozófiai vagy világnézeti feltevések közötti szokatlan, sõt egyedülálló viszonnyal.
Az evolúcióelmélet és a filozófia közötti kapcsolat
Eltûnõdve Strickberger fent idézett beismerésén – véleménye szerint az evolúcióelmélet mögött részben az a motiváció húzódik meg, hogy megkíséreljék „kiküszöbölni” Istent204 –, eljutunk ahhoz a kérdéshez, hogy mi is a kapcsolat az evolúcióelmélet és a metafizika között. Michael Ruse, a tekintélyes evolucionista filozófus, az American Association for the Advancement of Science [Amerikai Társaság a Tudomány Haladásáért] elõtt tartott elõadásában (1993) azt állította, hogy a kettõ között igenis van kapcsolat, és hogy sok evolucionista számára az evolúciótan a világi vallás szerepét játssza. Colin Patterson emlékeztet205 Popper figyelmeztetésére, hogy még egy tudományos elméletbõl is intellektuális divat lehet, a vallás pótszere, meggyökeresedett dogma – hozzátéve: „Ez bizonyosan igaz az evolúcióelméletre.” Phillip Johnson, a kaliforniai Berkeley Egyetem professzora, aki sok vitát (méghozzá magas szintû vitát) kavart a témával kapcsolatban, rámutatott: „Itt az a veszély, hogy a módszertani premisszát, amely hasznos lehet bizonyos korlátozott célokra, kiterjesztették, hogy metafizikai abszolútumot csináljanak belõle”.206
Donald McKay, az agy kommunikációs hálózatának kutatója, már régen leírta, hogyan történt ez: „Az ’evolúciót’ elõször a biológiában hívták segítségül, nyilván Isten helyettesítésére. És ha a biológiában bevált, miért ne válna be máshol is? A kifejezés kezdetben egy technikai hipotézis volt, de hamarosan ki
105
204 Itt szeretnénk hangsúlyozni, hogy egy elmélet mögött lévõ motiváció kérdése nem ugyanaz, mint az elmélet igaz vagy hamis voltának kérdése – ezzel késõbb még foglalkozunk a fõ szövegben. Itt nem akarjuk elõre befolyásolni az utóbbi kérdésre adandó választ azzal, hogy elemezzük az elõbbit. Itt csupán a köztük lévõ bonyolult kapcsolatra szeretnénk rámutatni. 205 Evolution, 2nd Ed., London, Natural History Museum, 1999 p.120 206 Objections Sustained [Igazolt ellenvetések], Downers Grove, Illinois, Inter-Varsity Press, 1998, p.73



forgatták értelmébõl, és attól kezdve egy olyan ateista metafizikai elvet jelentett, amely megszabadította az embert minden teológiai hidegleléstõl, amit az univerzum látványa keltett benne. Nagy E betûvel írva, és tisztességtelen módon az evolúció tudományos elméletének presztízsével ékesítve (amely a legkisebb mértékben sem igazolta), az Evolucionizmus egy egész vallásellenes filozófia nevévé vált, amelyben az ’Evolúció’ egy többé-kevésbé személyes istenség szerepét játszotta, mint ’az univerzum valódi ereje’”.207
C. S. Lewis már korábban látta ezt. „The Funeral of a Great Myth” [Egy nagy mítosz temetése] címû látnoki esszéjében elmondja, hogy „éles különbséget kell tennünk az evolúcióelmélet mint biológiai elmélet és a népszerû evolucionizmus között, amely természetesen mítosz.” Lewis elsõsorban az idõbeli sorrendre alapozza állítását: „Ha a népszerû evolucionizmus nem mítosz lenne, hanem egy tudományos elmélet intellektuálisan alátámasztott eredménye, akkor csak azután jött volna létre, hogy az elmélet széles körben ismertté vált.”208 De – folytatja – nem ez történt. Történetileg az evolucionizmus sokkal korábban megjelent, mint az evolúció biológiai elmélete.
Másodszor, Lewis belsõ bizonyítékkal szolgál állítására: „Az evolucionizmus tartalmában különbözik a valódi biológusok evolúcióelméletétõl. A biológus számára az evolúció egy hipotézis. Több tényre ad magyarázatot, mint bármely más ismert hipotézis, ezért el kell fogadni mindaddig, amíg nem születik egy újabb hipotézis, amely még több tényt képes megmagyarázni, még kevesebb feltevés mellett. Legalábbis úgy gondolom, hogy a legtöbb biológus ezt mondaná. D. M. S. Watson professzor nem menne el idáig. Szerinte az evolúciót „nem azért fogadják el a zoológusok, mert megfigyelhetõ mint folyamat, vagy mert igaz volta logikai ellentmondás nélkül bizonyítható, hanem azért, mert egyetlen alternatívája, a külön-külön való teremtés, számukra hihetetlen.” Ez azt jelentené, hogy az evolúcióban való hit egyetlen alapja nem empirikus, hanem metafizikai – egy amatõr metafizikus dogmája, aki hihetetlennek találja a külön-külön való teremtést? Én nem hiszem, hogy errõl lenne szó. Kíváncsi vagyok, mit mondana ma Lewis.
A naturalizmus logikai következményei: az evolúció mint filozófiai szükségszerûség
Lewis megfigyelése elvisz minket a dolog lényegéhez. A fentiekben azt állítottuk, hogy a naturalizmus nem következik a biológiai evolúcióból (emlékezzünk az 1. állításra). De mi a helyzet a fordított következtetéssel? Tegyük fel, hogy a
106
207 The Clockwork Image [Az óramû-hasonlat], London, Inter Varsity Press, 1974, p.52 208 Christian Reflections [Keresztény elmélkedések], London, Geoffrey Bles, 1967, pp. 82–93



naturalizmus igaz. Ebbõl – merõ logikai szükségszerûség folytán – az következik, hogy az élet keletkezésére és létezésére valamilyen evolucionista magyarázatot kell adni, függetlenül minden bizonyítéktól, ami esetleg alátámasztaná. Hiszen milyen más lehetõség van? Ha például abból a materialista hipotézisbõl indulunk ki, hogy az anyagon/energián és a fizika erõin kívül semmi sem létezik, akkor csak egy lehetõség van – az anyag/energia a természet erõivel együtt az idõk során létrehozta az életet, vagyis az evolúciót.
Semmi új nincs abban, hogy naturalista és materialista nézõpontból az evolúció filozófiai szükségszerûségnek tûnik. Ezt már évszázadokkal, sõt évezredekkel Dawkins és Darwin elõtt észrevették. Epikurosz, az ókori görög materialista filozófus pontosan ezt a logikát használta, mikor Démokritosz atomelméletébõl levezetett egy evolúciós elméletet. Az epikuroszi elmélet legerõteljesebb kifejezése a De Rerum Natura („A dolgok természetérõl”, vagy „A világegyetem természetérõl”, ahogy gyakran fordítják ) címû latin nyelvû versben található meg, amelyet Lucretius római költõ írt a Kr.e. elsõ század közepe táján. Lucretius-ról írt részletes tanulmányában Benjamin Wiker „az elsõ darwinistának” nevezi õt, és azt állítja, hogy Lucretius-t, akinek filozófiája a reneszánsz idején új életre kelt, a mai naturalista filozófia szellemi atyjának kell tekinteni.209
A mai tudományos világban tehát az a rendkívüli helyzet állt elõ, hogy a természettudomány egyik legbefolyásosabb elmélete, a biológiai makro-evolúció elmélete, olyan szoros kapcsolatban van a naturalista filozófiával, hogy levezethetõ belõle közvetlenül, vagyis anélkül, hogy szükség lenne bármilyen bizonyítékra, amint azt Lucretius érvei világosan mutatják. Ez a körülmény azért rendkívüli, mert nehéz lenne találni még egy olyan tudományos elméletet, amely hasonló helyzetben van. Mi lenne például, ha valaki megpróbálná levezetni Newton gravitációs elméletét vagy Einstein relativitáselméletét egy filozófiai elvbõl vagy világnézetbõl – legyen az materialista, naturalista vagy akár teista. Ez semmi módon nem tehetõ meg. Az evolúcióelmélet esetében – amint azt Lucretius látta, és láthatja mindenki, aki elgondolkodik rajta – mégis megtehetõ.
A paradigma nyomása
Természetesen az, hogy egy tudományos elmélet szokatlanul szoros kapcsolatban van egy világnézettel, nem dönti el, hogy az elmélet helyes-e vagy nem. Mindazonáltal az uralkodó naturalista vagy materialista paradigma akkora a priori filozófiai nyomást gyakorolhat a tudományra, hogy az elmélet bizonyos aspektusai nem vethetõk alá annak a széles körû, szigorú és önkritikus elemzés
107
209 Moral Darwinism [Morális darwinizmus], Downers Grove, IVP, 2002



nek, ami minden tudomány kritériuma, vagy legalábbis az kellene, hogy legyen210. Thomas Kuhn óvott az olyan paradigmáktól, amelyek olyan merev skatulya-rendszert hoznak létre, hogy egyszerûen nem vesznek tudomást azokról a dolgokról, amelyek nem férnek bele. Ha valaminek egyszerûen igaznak kell lennie, akkor a neki ellentmondó bizonyítékot könnyû figyelmen kívül hagyni vagy elvetni mint oda nem illõt. Richard Feynman hangsúlyozta, hogy elkerülendõ ezt a veszélyt – az embernek mindig gondosan meg kell vizsgálnia a saját elmélete ellen szóló összes bizonyítékot, és mindent alaposan végig kell gondolnia, hiszen önmagát a legkönnyebb becsapnia. Sajnos Kuhn és Feynman figyelmeztetéseire gyakran ügyet sem vetnek, aminek az az eredménye, hogy az evolúció megkérdõjelezése – még tudományos alapon is – kockázatos. Fölöttébb veszélyes dolog az evolúciós skatulyán kívül gondolkodni. Hiszen ha kétségbe vonjuk az evolúciót, az sokak szemében azt jelenti, hogy kétségbe vonunk valamit, ami számukra – filozófiai szükségszerûség folytán – vitathatatlan tény, tehát azt kockáztatjuk, hogy õrültnek nyilvánítanak. A sors iróniája folytán ez pontosan ugyanaz a szemlélet, mint amivel Galilei szembesült. Egyértelmû párhuzam állítható korának arisztotelianizmusa és a mai kor naturalizmusa között. Galilei azt kockáztatta, hogy kétségbe vonja Arisztotelészt, és mindnyájan tudjuk, mi történt vele. Azt is tudjuk, hogy kinek volt igaza. A kérdés a következõ: Tanulunk-e az õ esetébõl? Vajon Darwint ugyanúgy kell-e védelmezni, mint annak idején Arisztotelészt? Végül is nyilvánvaló tény volt, hogy a föld mozdulatlan – nem igaz? Dawkins-hoz hasonlóan, Richard Lewontin genetikus is magabiztosan állítja az evolúció tényét: „Ideje világosan kimondani, hogy az evolúció tény, és nem elmélet... A madarak a nem-madarakból, az emberek pedig a nem-emberekbõl keletkeztek. Aki egy kicsit is érti a természetet, az nem tagadhatja ezt a tényt, mint ahogy azt sem, hogy a föld gömbölyû, forog a tengelye körül és kering a nap körül”.211 Figyelembe véve Lewontin bevallott a priori materializmusát (lásd 2. fejezet), most már megfelelõ kontextusba állíthatjuk tiltakozását: Számára nincs más választási lehetõség. Viszont jó okunk van azt gyanítani, hogy ez a fajta tiltakozás az „evolúció” szó definíciójának kétértelmûségébõl fakad.
108
210 Továbbá a kapcsolat logikáját gyakran megfordítják, úgyhogy a naturalizmusról az evolucionizmusra való következtetés is megfordul: „A tudomány (evolúcióelmélet) igazolja a naturalista világnézetet” – egy újabb megtévesztés. 211 Idézet: Futuyma: Science on Trial [A tudomány a vádlottak padján], Sunderland USA, Sinauer,1995, p.161



6. fejezet:
Az evolúció természete és hatóköre
„A biológiában mindennek csak az evolúció fényében van értelme.” Theodosius Dobzhansky
„A nagy evolúciós újításokat nem igazán értjük. Eddig még egyet sem figyeltek meg, és fogalmunk sincs, hogy jelenleg van-e ilyen folyamatban. Egyik sem támasztható alá fosszilis leletekkel.” Paul Wesson
„A józan ész azt sugallja, hogy a darwini elmélet helyes kis léptékben, de helytelen nagy léptékben. A nyulak más, egy kicsit eltérõ nyulaktól származnak, de nem az õslevestõl vagy a burgonyától. Az, hogy végsõ soron honnan származnak, továbbra is megoldandó probléma marad, ahogy sok minden más a kozmoszban.” Sir Fred Hoyle
Az evolúció definíciója
Eddig úgy használtuk ezt a fogalmat, mintha egyetlen elfogadott jelentése lenne, de nyilvánvalóan nem ez a helyzet. Az evolúció megvitatását gyakran összezavarja, hogy nem ismerik fel, hogy a kifejezést több különbözõ értelemben használják, amelyek némelyike annyira kétségbevonhatatlan, hogy ha valaki visszautasítja, csak saját tudatlanságát vagy ostobaságát bizonyítja.
Mi hát az evolúció? Íme néhány fogalom, amelyekre az „evolúció” szót használják:
1. Változás, módosulás, fejlõdés. Itt a szót a változás leírására használják anélkül, hogy utalnának a változást kiváltó mechanizmusra vagy külsõ, szellemi eredetû információra (vagy annak hiányára). Ebben az értelemben beszélhetünk „az autó evolúciójáról”, ahol persze sok szellemi eredetû információra van szükség. Beszélhetünk „a tengerpart evolúciójáról”, ahol az idõk során a tenger és a szél, a flóra és a fauna alakítja a partvonalat, vagy esetleg mesterséges em
109



beri beavatkozás, megakadályozandó az eróziót. Amikor az emberek „az élet evolúciójáról” beszélnek ebben az értelemben, csupán azt értik alatta, hogy az élet valamikor létrejött, és az idõk során továbbfejlõdött (akármilyen úton). Ha ebben az értelemben használják, az „evolúció” kifejezés semleges és ártalmatlan.
2. Mikro-evolúció: változás a komplexitás elõírt határain belül, már létezõ organizmusok vagy struktúrák kvantitatív módosulása. Ilyen folyamatokat figyelt meg Darwin a Galapagos-i pintyekkel kapcsolatban (lásd még Jonathan Weiner részletes tanulmányát212). Az elméletnek ez a vonatkozása aligha vitatható, hiszen a természetes kiválasztódás, mutáció, genetikai sodródás, stb. effajta hatásait folyamatosan megfigyelik és feljegyzik213. Klasszikus példa erre az a mód, ahogy a baktériumok kifejlesztik az antibiotikumokkal szembeni ellenálló-képességüket.
Érdemes megjegyezni, hogy a pintycsõrök átlagos hosszának változásai, amelyeket az 1977-es szárazság idején figyeltek meg, az 1983-as esõs idõszakban megfordultak, úgyhogy ez a kutatás inkább a természetes szelekciónak köszönhetõ ciklikus változást illusztrálja, semmint az állandó tökéletesedést (vagy akár állandó változást). Ezt a megfordulást azonban nem mindig említik a tankönyvekben214.
Mindazonáltal az egyik alaptanulmányt, amelyet tankönyvrõl tankönyvre másoltak és úgy hirdettek, mint az evolúció egyik fõ bizonyítékát, az utóbbi években nagyon komoly kritika érte. Ez az ipari melanizmus elõfordulásával kapcsolatos az angliai pettyezett lepkében (Biston betularia). Azt állították, hogy a természetes kiválasztódás a populációban megváltoztatta a világos lepkék viszonylagos számát a sötét lepkékhez képest. A világos lepkéket könnyebben meglátták a ragadozók, mint a sötéteket a fatörzsek sötét, szennyezett háttere elõtt, így végül a populációban a sötét lepkék kerültek túlsúlyba. Persze ha ez a magyarázat helyes volna, akkor is legfeljebb a mikro-evolúcióra lenne példa, és azon belül is csak a ciklikus változásra (a folyamatban egyetlen új lepke sem keletkezett, mivel már az elején létezett mindkét fajta), ezért nem is vitatható, csak annyiban, hogy a mikro-evolúció példáit gyakran idézik mint a makro-evolúció elégséges bizonyítékait. Mindazonáltal Michael Majerus, a lepkék
110
212 The Beak of the Finch [A pinty csõre], London, Cape, 1994 213 Ez persze azt jelenti, hogy Richard Dawkins dichotómiája – Isten vagy evolúció, de nem mind a kettõ – túlságosan leegyszerûsítõ. Mindkét oldal egyetért abban, hogy mikro-evolúciós folyamatok léteznek, így teista szemszögbõl az Isten által teremtett világ egy olyan világ, amelyben a természetes szelekciónak szerepe van. 214 Jonathan Wells könyve (Icons of Evolution [Az evolúció ikonjai], Regnery, Washington, 2000, chapter 8). részletesen elemzi a pintycsõrök alakulásának jelentõségét az evolúcióelmélet szempontjából, és bemutatja, miként tárgyalják ezt a tankönyvek.



cambridge-i szakértõje szerint: „A pettyezett lepkék történetének legtöbb részlete téves, pontatlan és nem teljes”.215 Ráadásul úgy tûnik, nincs bizonyíték arra, hogy a lepkék fatörzseken pihennének a vadonban. A tankönyvekben látható fényképeket, amelyek ilyen helyzetben mutatják õket, nagyrészt mesterségesen állították be. Lynn Margulis biológust216 zavarba hozta, hogy Steve Jones is felhasználta a pettyezett lepkét217, holott neki tudnia kellett a kutatás kétes eredményérõl. Amikor Jerry Coyne, a Chicago-i Egyetem biológusa tudomást szerzett a pettyezett lepkékkel kapcsolatos nehézségekrõl, ezt írta: „Saját reakcióm hasonlít arra a döbbenetre, amit hat éves koromban éreztem, amikor rájöttem, hogy karácsony este nem a Mikulás, hanem apám hozza az ajándékokat”218.219
3. Makro-evolúció: nagyléptékû újítás, új organizmusok, struktúrák, testfelépítések, minõségileg új genetikai anyagok keletkezése; például a többsejtû struktúrák kifejlõdése az egysejtûekbõl. A makro-evolúció tehát szembeszökõen növeli a komplexitást. Ez a megkülönböztetés vita tárgya a mikro- és makro-evolucionisták között, hiszen a fokozatos fejlõdés elvét vallók szerint a makro-evolúció egyszerûen úgy magyarázható, hogy a mikro-evolúciót idõben extrapoláljuk, amint késõbb látni fogjuk.
4. Mesterséges szelekció, például a növénynemesítésben és az állattenyésztésben: A tenyésztõk sok különféle rózsa- és juhfajtát hoztak létre az alapfajtákból, méghozzá nagyon megfontolt nemesítési/tenyésztési módszerekkel. Ez a folyamat nagy mennyiségû szellemi eredetû információ bevitelét feltételezi, és így – bár gyakran idézik, így maga Darwin is, aki azzal érvelt, hogy amit az emberek viszonylag rövid idõ alatt meg tudnak csinálni, ahhoz a természetnek hosszú idõre van szüksége – önmagában nem bizonyíték az irányítatlan folyamatok általi evolúció mellett.
5. Molekuláris evolúció. Egyes tudósok azzal érvelnek, hogy az evolúció elõfeltétele az önreplikáló genetikai anyag létezése. Például Dobzhansky úgy vélte, hogy mivel a természetes szelekciónak mutáló replikátorokra van szük
111
215 Melanism – Evolution in Action [Melanizmus – az evolúció mûködés közben], Oxford, Oxford University Press, 1998, p.171 216 Times Higher Educational Supplement [A Times felsõoktatási melléklete] of November 27th 2000 217 Almost like a whale [Csaknem mint egy bálna], London, Anchor, 2000, p.93 218 Not black and white [Nem fekete és fehér], Nature 396 (1998), pp.35–36 219 Wells fent említett könyve részletesen elemzi a pettyezett lepke történetét, Judith Hooper olvasmányos könyve (Of moths and men: intrigue, tragedy and the peppered moth [Lepkék és emberek: intrika, tragédia és a pettyezett lepke], London, Fourth Estate, 2002.) pedig lebilincselõen meséli el azoknak a személyeknek a drámai történetét, akik Kettlewell-nek a pettyezett lepkérõl szóló eredeti mûvében szerepelnek.



sége, világos, hogy „a prebiotikus természetes szelekció önellentmondás”220. Mindazonáltal a „molekuláris evolúció” kifejezést manapság elterjedten használják, hogy leírják azt a folyamatot, amelynek során az élettelen anyagból létrejött az élõ sejt221. Ez a szóhasználat könnyen elhomályosíthatja azt a tényt, hogy az „evolúció” szó itt szigorú értelemben nem egy darwini folyamatot jelent.
Persze az „evolúció” szó lefedi azokat az elméleteket is, amelyek azzal foglalkoznak, hogy miként történtek ezek a dolgok. Ezek közül a legelterjedtebb a neodarwinista szintézis, amely szerint a természetes szelekció azokkal a változatokkal dolgozik, amelyek mutáció, genetikai sodródás, stb. útján jönnek létre.
Az evolúció jelentésében lévõ eme kétértelmûségek fényében jobban érthetõk Lewontin és Dawkins vádjai. Ha „az evolúció megkérdõjelezése” azt jelenti, hogy megkérdõjelezik az 1., 2. és 4. definíció értelmében, akkor érthetõ lehet a tudatlansággal vagy ostobasággal való vádaskodás. Mint már említettük, senki sem vonja kétségbe komolyan a mikro-evolúciót vagy a ciklikus változást, mint a természetes szelekció mûködésének példáit.
Ezért könnyen zavar támadhat, különösen ha az evolúciót úgy definiálják mint mikro-evolúciót. Vegyük például E. O. Wilson következõ állítását a darwinizmussal kapcsolatban, amelyben az evolúciót mikro-evolúcióként definiálja: „A természetes szelekció általi evolúció talán az egyetlen olyan természeti törvény, amely kizárólag a biológiai rendszerekre vonatkozik, és nem érvényes az élettelen fizikai rendszerekre. Ez a törvény az utóbbi évtizedekben olyan megingathatatlanná vált, mint egy matematikai elmélet. Egyszerûen azt állítja, hogy ha organizmusok egy populációja bizonyos jellegzetes vonásokban többféle öröklõdõ változatot tartalmaz (mondjuk piros szemû és kék szemû egyedeket egy madárpopulációban), és ha e változatok közül valamelyik több utóddal képes gyarapítani a következõ nemzedéket, mint a többi, akkor megváltozik a populáció összetétele, és az evolúció máris bekövetkezett. Továbbá ha egy populációban rendszeresen megjelennek új genetikai változatok (mutáció vagy immigráció révén), az evolúció sohasem ér véget. Gondoljunk a piros és kék szemû madarakra egy populáción belül, és tegyük fel, hogy a piros szemûek jobban alkalmazkodnak a környezethez. A populáció idõvel – nagyrészt vagy kizárólag – piros szemû egyedekbõl fog állni. Most tegyük fel, hogy zöld szemû mutánsok jelennek meg, amelyek még jobban alkalmazkodnak a környezethez, mint a piros szemûek. Ennek az lesz az eredménye, hogy a faj végül
112
220 The Origins of Pre-biological Systems and of Their Molecular Matrices [A prebiotikus rendszerek és molekuláris szerkezetük eredete], S.W. Fox (ed.), New York, Academic Press, 1965, p.310 221 Például Peter Skelton egyetemi tankönyve az evolúcióról: Evolution by Peter Skelton Ed., Addison Wesley, Harlow, England, 1993 p.854.



zöld szemûvé válik. Az evolúció tehát máris tett két kis lépést” [kiemelés az eredeti szövegben].222
Így van. De ez nem más, mint a mikro-evolúció leírása – valóban, mivel már a kezdeti populációban jelen voltak a piros és kék szemû madarak, Wilson csupán azt a fajta ciklikus változást írja le, amelyet korábban a pettyezett lepkékkel kapcsolatban említettünk. Tehát megkerüli a kérdést, hogy vajon a leírt mechanizmus elbírja-e mindazt a többletsúlyt, amit az evolúció tágabb értelmezése helyez rá – például választ ad-e arra a kérdésre, hogy honnan származnak a madarak? Wilson mégis azt állítja máshol a cikkében, hogy a természetes szelekció elbírja ezt a súlyt. Például azt mondja, hogy „az összes biológiai folyamat e fizikai-kémiai rendszerek223 evolúcióján keresztül jött létre természetes szelekció révén”, és „az embert ugyanaz a vak erõ hozta létre bizonyos állatokból, mint amely létrehozta ezeket az állatokat”.
Többször is észrevehettük, hogy Wilson definíciójának szintjén a természetes szelekció nem több, mint tautológia, ezért tulajdonképpen magától értetõdõ. Colin Patterson, a Királyi Társaság tagja, az evolúcióról írt klasszikus mûvében224 ezt a következõ deduktív érvelés formájában mutatja be:
• minden organizmusnak reprodukálódnia kell
• minden organizmus mutat öröklõdõ változatokat
• az öröklõdõ változatok különböznek a reprodukcióra való hatásukban
• ezért a reprodukcióra kedvezõ hatású változatok sikeresek lesznek, a kedvezõtlen hatásúak pedig sikertelenek, és az organizmus meg fog változni.
Tehát a természetes szelekció annak a folyamatnak a leírása, amely által a gyengébb utódokat produkáló változat végül eltûnik a populációból, teret engedve az erõsebbnek, hogy az szaporodhasson. Patterson azzal érvel, hogy a természetes szelekció szigorúan véve nem tudományos elmélet, hanem közhely. Vagyis ha elfogadjuk az elsõ három pontot, a negyedik logikailag következik ezekbõl – ez az érv hasonít ahhoz, amit Darwin maga közöl A fajok eredete utolsó fejezetében. Patterson megfigyelte: „Ez azt mutatja, hogy a természetes szelekciónak meg kell történnie, de ez nem azt jelenti, hogy a természetes szelek
113
222 Intelligent Evolution [Intelligens evolúció], Harvard Magazine, November 2005. 223 Wilson nem mondja meg, mik ezek a rendszerek. 224 Evolution, 2nd Ed., London, Natural History Museum, 1995, p.118



ció az evolúció egyetlen oka225, és ha a természetes szelekciót általánosítják, vele magyarázva minden evolúciós változást vagy minden organizmus minden tulajdonságát, akkor olyan mindenre kiterjedõ magyarázattá válik, hogy egy kategóriába kerül a freudi pszichológiával vagy az asztrológiával”226. Ezzel Patterson azt sugallja, hogy az elmélet nem teljesíti a cáfolhatóság Popper-féle kritériumát (vagyis kell lennie valamilyen kísérletnek vagy más eszköznek, amellyel az elmélet elvben cáfolható, ami nem azt jelenti, hogy hamis, csupán azt, hogy lehetõség van a cáfolatára), mint ahogy cáfolhatatlan az a freudi állítás is, hogy egy felnõtt viselkedése a gyermekkori traumákra vezethetõ vissza227. Patterson óva int minket attól a veszélytõl, hogy egy folyamatra ráragasszuk a „természetes szelekció” címkét (ebben az általános értelemben), és azt gondoljuk, hogy ezáltal megmagyaráztuk a folyamatot.
Milyen mértékû a mikro-evolúció?
A valóban érdekes kérdések akkor merülnek fel, amikor figyelmünket a mikro-evolúcióról a makro-evolúció felé fordítjuk. Bár egyes biológusok elutasítják a különbségtételt az evolúció e két szintje között, e fogalmakat egyre gyakrabban használják, hogy különbséget tegyenek – durván szólva – a fajon belüli és a fajon túli evolúció között. Persze sok vita folyik arról, hogy hol kell meghúzni a határvonalat228. A megkülönböztetéssel szembeni ellenállás gyakran abból ered, hogy az evolúciós folyamatot egy egységes, varrat nélküli egésznek tekintik, és úgy gondolják, hogy a makro-evolúció egyszerûen a hosszú idõszakokon keresztül zajló mikro-evolúciós folyamatok eredménye. Ez az olyan „gradualisták” nézete, mint Dawkins és Dennett. Ez felveti azt a kulcskérdést, hogy az evolúció valóban egy varrat nélküli egész-e, és hogy a szelekciós mechanizmus, amely ésszerû magyarázatot ad a pintycsõrök hosszának változásaira vagy a baktériumok antibiotikumokkal szembeni ellenálló-képességének kialakulására, vajon megmagyarázza-e a pintyek és baktériumok létezését is. Paul Wesson-tól származik az a kijelentés, amely például szolgál a mikroés makro-evolúció közötti különbségtétel értékére: „A nagy evolúciós újításokat nem igazán értjük. Eddig még egyet sem figyeltek meg, és fogalmunk sincs,
114
225 Könyvének elõszavában Patterson azt mondja, hogy bár hisz az evolúcióban a közös õsöket illetõen, már nem olyan biztos benne, hogy az evolúció a teljes magyarázat. Valójában Darwin sem volt ebben biztos. A fajok eredete elsõ kiadásában ezt mondja: „Meg vagyok gyõzõdve róla, hogy a természetes szelekció volt a módosulás fõ, de nem kizárólagos eszköze.” 226 i.m. p. vii 227 Valójában Popper odáig ment, hogy az evolúció elméletét „metafizikai kutatási programnak” nevezte. 228 Lásd pl. Evolution, Ed. Peter Skelton, Harlow, Addison Wesley, 1993



hogy jelenleg van-e ilyen folyamatban. Egyik sem támasztható alá fosszilis leletekkel”229. Ezzel ellentétben a mutációknak és a természetes szelekciónak köszönhetõ mikro-evolúciós változásokat folyamatosan megfigyelhetjük.
Megfigyelt dolgokról meg nem figyelt dolgokra következtetni veszélyes dolog. S. F. Gibbert, J. M. Opitz és R. A. Raff állítják: „A mikro-evolúció elmélete az alkalmazkodásnak csak azokat az eseteit magyarázza, amelyek a legalkalmasabbak túlélésével, de nem azok létrejöttével kapcsolatosak.”230 Tehát Richard Goldschmidt véleményét visszhangozzák: „A mikro-evolúció tényei nem elégségesek a makro-evolúció megértéséhez”.231 John Maynard Smith és E. Szathmáry, akik meggyõzõdéses darwinisták, beismerik: „Nincs semmilyen elméleti okunk azt várni, hogy az evolúciós leszármazási vonalak bonyolultsága idõben növekszik; és empirikus bizonyíték sincs rá, hogy ez történne”.232
Siegfried Scherer, a Müncheni Mûszaki Egyetem kutatója azt javasolja, hogy az élõlényeket sorolják be bizonyos alaptípusokba – a fajokénál kicsit bõvebb osztályokba. Egy „alaptípus” definíció szerint olyan élõlények egy csoportja, amelyek keresztezés (hibridizáció) révén közvetlen vagy közvetett kapcsolatban vannak, tekintet nélkül arra, hogy a hibridek sterilek vagy nem233. Ez a definíció magában foglalja a fajnak mind a genetikai, mind a morfológiai fogalmát, és Scherer szerint az eddigi kutatás azt mutatja, hogy „a mikro-evolúció egész, kísérletileg vizsgálható tartományában (beleértve a mesterséges tenyésztés és a fajalakítás kutatását) az összes változat az alaptípusok határain belül maradt”.234
Az ilyen észrevételek alátámasztják Paul Erbrich biológus és filozófus véleményét: „A mutációs-szelekciós mechanizmus egy optimalizálási mechanizmus”.235 Vagyis lehetõvé teszi, hogy egy már létezõ élõ rendszer szelektíven alkalmazkodjon a változó környezeti feltételekhez, ugyanúgy, ahogy a genetikai algoritmusok megkönnyítik az optimalizálást a mérnöki tudományokban. Ez a mechanizmus azonban nem hoz létre semmi gyökeresen újat.
Az érvet még jobban alátámasztja az a tény, hogy a laboratóriumban megfigyelt mutációk túlnyomó többségének káros hatásai voltak. Ez egyáltalán nem
115
229 Beyond Natural Selection [A természetes szelekción túl], Cambridge, Massachusetts Institute of Technology Press, 1991 p.206
230 Re-synthesizing Evolutionary and Developmental Biology [Az evolúciós és fejlõdési biológia újraszintetizálása], Developmental Biology, 173, 1996, p.361 231 The Material Basis of Evolution [Az evolúció anyagi alapja], Yale, University Press1940, p.8 232 The Major Evolutionary Transitions [A fõ evolúciós átmenetek], Nature 374, 1995, p.227–232 233 Evolution – Ein kritisches Lehrbuch [Evolúció – egy kritikus tankönyv], Giessen, Weyel Biologie, Weyel Lehrmittelverlag, 1998 p.34 234 i.m., 46. o. 235 Zufall [Véletlen], Stuttgart, Kohlhammer, 1988, p.217



meglepõ, tekintettel a genetikai kód digitális természetére, amit késõbb alkalmunk lesz részletesebben megvizsgálni. Végül is az ember aligha várhatja, hogy egy számítógépes program megjavuljon kódjának véletlen változásai révén! Már a legkisebb változás is katasztrofális lehet. E. J. Ambrose, a Londoni Egyetem sejtbiológusa szerint valószínûtlen, hogy ötnél kevesebb gén legyen a felelõs akár a legegyszerûbb új struktúra kialakításáért, amely korábban ismeretlen volt az organizmusban. Ezután rámutat, hogy ezerbõl csak egy mutáció nem káros, így annak a valószínûsége, hogy egy replikáció során öt nem káros mutáció lépjen fel, egy a millió milliárdhoz (1 : 1015). Miután megmutatja, hogy ez csak a problémák kezdete – ezeket az elõnyös mutációkat még integrálni kell az egész organizmus fejlõdésébe, és át kell adni a génkészletben –, arra következtet, hogy „a fajok eredetére vonatkozó mai hipotézisek megdõlnek, hacsak el nem fogadjuk, hogy az új tenyészpár elkülönítésekor nagy mennyiségû információ bevitelére kerül sor”.236 Az effajta információ-bevitel kérdését késõbb tárgyaljuk.
Ugyanezen az alapon utasította el a neodarwinizmust Pierre Grassé, a párizsi Sorbonne kutatója, aki a Francia Akadémia elnöke és a mértékadó 28 kötetes Traité de Zoologie [Értekezés a zoológiáról] szerkesztõje volt. Theodosius Dobzhansky, a kiváló genetikus nagyra tartotta Grassé-t: „Egyet nem érteni lehet Grassé-val, de figyelmen kívül hagyni nem; enciklopédikus tudással rendelkezik az élõvilágról” (uo.). Grassé L’évolution du vivant [Az élõvilág fejlõdése] címû könyvét237 úgy írta le, mint „frontális támadást a darwinizmus minden formája ellen. Célja ’lerombolni azt a mítoszt, hogy az evolúció egyszerû, jól megértett és megmagyarázott jelenség’, és megmutatni, hogy az evolúció olyan titok, amirõl nagyon keveset tudunk vagy tudhatunk”.238 Könyvében Grassé megfigyelte, hogy a gyümölcslegyek gyümölcslegyek maradnak a több ezer kitenyésztett nemzedék és a bennük létrejövõ rengeteg mutáció ellenére. Valójában a változásra való képesség a génállományban hamar kimerül a folyamat során – ezt a jelenséget nevezik genetikai homeosztázisnak. Úgy tûnik, hogy van egy korlát, amelyen a szelektív tenyésztés nem léphet túl, mert beáll a sterilitás vagy kimerül a genetikai variációs lehetõség. Ha még a legtapasztaltabb tenyésztõk is korlátokba ütköznek a variációk mennyiségét illetõen, a természetes szelekció valószínûleg még kevesebbre képes. Nem meglepõ, hogy Grassé szerint a mikro-evolúció nem bírja el azt a súlyt, amit gyakran rá helyeznek.
116
236 E. J. Ambrose, The Nature and Origin of the Biological World [Az élõvilág természete és eredete], New York, Halsted Press, 1982 237 Paris, Albin Michel, 1973, p.130 238 Darwinian or ‘Oriented Evolution’? [Darwini vagy irányított evolúció?] Evolution 29 June 1975, 376–378



Az E-kólibaktériummal kapcsolatos legújabb kutatás alátámasztja ezt. Ebben a vizsgálatban egyetlen valódi innovatív változást sem figyeltek meg az E-kólibaktériumok 25 000 nemzedékén keresztül.239
Tehát e tekintélyes tudósok véleménye alapján a makro-evolúció nem tartozik egyértelmûen abba a kategóriába, amelybe Lewontin, Dennett és mások sorolják. Most megnevezünk két nyilvánvaló és fontos okot arra, hogy a makro-evolúciót miért nem lehet olyanfajta ténynek tekinteni, mint a föld nap körüli keringését. Elõször: Az a kijelentés, hogy a föld kering a nap körül, megfigyeléseken alapszik. Nyilvánvalóan nem ez a helyzet Lewontin-nak azzal az állításával, hogy „a madarak a ’nem-madarakból’ keletkeztek” (bármik is voltak ezek). Ezt a folyamatot sohasem figyelték meg. Másodszor: Azt a tényt, hogy a föld kering a nap körül, nem csupán egyszeri megfigyelés, hanem ismételt megfigyelések támasztják alá. Lewontin állítása a madarak eredetérõl egy megismételhetetlen múltbeli eseményre vonatkozik. Ha valaki egy megfigyelhetetlen és meg nem ismétlõdõ jelenséget ugyanabba a kategóriába sorol, mint egy megfigyelhetõt és megismétlõdõt, akkor elemi hibát követ el, és az ember önkéntelenül azt gyanítja, hogy ebben kulcsszerepet játszik az Isten lábnyomától való fent említett félelem, és hogy a materialista elõítélet elnyomja a (tudományos) józan észt.
A mikro-evolúció elmélete megfigyelhetõ jelenségekre vonatkozik, így nyitott az induktív tudomány módszereire. Fontos tudományos feladat marad alaposabban megérteni, hol vannak a változási és alkalmazkodási képesség határai, és mi határozza meg ezeket. De a makro-evolúció elmélete nem nyitott ezekre a módszerekre, ahogy a molekuláris evolúció elmélete sem. Mivel ezek többnyire meg nem ismétlõdõ múltbeli eseményekkel foglalkoznak, a történettudomány bevált módszereivel kell megközelítenünk õket (miként a 2. fejezetben már említettük), elsõsorban a legjobb magyarázatra való következtetés módszerével, vagyis „abdukcióval”, amely lényegénél fogva nem rendelkezik az induktív tudomány tekintélyével.
Mit mondanak a matematikusok? A Wistar Konferencia
A matematikusok egyre jobban érdeklõdnek a biológia iránt, különösen a molekuláris biológiában lezajlott forradalom óta. A matematikai biológia virágzó tudományággá vált. Az egyik legelsõ jelentõs magas szintû vita, amely kiváló biológusok és a biológia iránt érdeklõdõ matematikusok között folyt, a philadelphiai Wistar Intézetben volt 1966-ban. Megpróbálták számszerûsíteni a
117
239 D. Papadopoulos et al., Proceedings of the National Academy of Sciences of the USA, 1999 (96), 3807



mikro-mutációk felhalmozódása és összegzõdése általi fokozatos evolúció valószínûségét, ami érdekes eszmecseréhez vezetett Stanley Ulam matematikus, Sir Peter Medawar biológus és C. H. Waddington, a konferencia elnöke között. Ulam saját matematikai számításai alapján azzal érvelt, hogy fölöttébb valószínûtlen, hogy a szem számos kis mutációs változáson keresztül fejlõdött ki, hiszen a rendelkezésre álló idõ egyszerûen nem állt rendelkezésre. Sir Peter Medawar ezt válaszolta: „Szerintem az a mód, ahogy ön ezt kezelte, a szabályos tudományos eljárás furcsa megfordítása. Tény, hogy a szem kifejlõdött, és ez – ahogy Waddington mondja – azt mutatja, hogy az ön megfogalmazása [Ulamé] téves.” Ernst Mayr biológus hozzátette: „Mindezekben a dolgokban olyan sok variáció van, hogy ha valahogy kiigazítjuk ezeket a számokat, ki kell jönnie a helyes eredménynek. Mi azzal is elégedettek vagyunk, hogy tudjuk, hogy az evolúció megtörtént”.240
Ez az elképesztõ eszmecsere nagyon árulkodó. Bizonyosan a szabályos tudományos eljárás „furcsa megfordítása”, ha feltételezzük, hogy amit be akarunk bizonyítani, az igaz, és ennek alapján kétségbe vonjuk az ellene felhozott bizonyítékot. Az eszmecsere azt mutatta, hogy a jelenlévõ biológusok nem vonták kétségbe a matematikai bizonyítékokat, még ha azok arra késztették is õket, hogy megfontolják, nincsenek-e hibák evolúciós feltevéseikben.
Ulam számításait megerõsítette Marcel-Paul Schützenberger professzor, párizsi matematikus, a Francia Tudományos Akadémia tagja is. Neki az ellen volt kifogása, hogy a biológusok túl könnyen elfogadták a darwinizmust. Waddington ezzel provokálta: „Ön egyszerûen azzal érvel, hogy az élet csak külön-külön való teremtés által jöhetett létre”, amire Schützenberger másokkal együtt felkiáltott: „Nem!” Ebbõl a szóváltásból két dolog derül ki: Elõször, hogy a matematikusok váltig állították, hogy gondolkodásukat nem motiválja semmi más, mint a tudomány; másodszor, hogy az általuk használt érvek összhangban vannak azzal a nézettel, hogy létezik egy Teremtõ – legalábbis így gondolták biológus kollégáik. Sir Fred Hoyle asztrofizikus és matematikus elvégzett néhány számítást, amelyek arra késztették, hogy kétségbe vonja a mikro-evolúcióról a makro-evolúcióra való extrapoláció érvényességét: „Ugyan kiderült, hogy a darwini elmélet nem lehet helyes teljes általánosságban, bennem mégis maradt egy kétely, mert nehéz volt elfogadnom, hogy az elmélet egészében helytelen. Ha egy elmélet megfigyeléseken alapul, mint a darwini elmélet, általában legalább a megfigyelések tartományán belül érvényes marad. Baj akkor van, ha az elméletet kiterjesztik a
118
240 Mathematical Challenges to the Neo-Darwinian Interpretation of Evolution [Az evolúció neodarwinista értelmezésének matematikai kihívásai], Eds. P.S. Moorhead and M.M. Kaplan, Philadelphia, Wistar Institute Press, 1967 pp.29, 30



megfigyelések tartományán túlra. Tehát felmerült a kérdés, hogy meddig érvényes az elmélet, és miért válik érvénytelenné egy ponton túl”.241
Fred Hoyle következtetése kíméletlenül õszinte: „A józan ész azt sugallja, hogy a darwini elmélet helyes kis léptékben, de helytelen nagy léptékben. A nyulak más, egy kicsit eltérõ nyulaktól származnak, de nem az õslevestõl vagy a burgonyától. Az, hogy végsõ soron honnan származnak, továbbra is megoldandó probléma marad, ahogy sok minden más a kozmoszban”.242
Tehát Fred Hoyle számára a 2. állítás hamis volt. Nem hitte, hogy az evolúció számot ad az élet egész komplexitásának létezésérõl.
Ezt a fejezetet azzal kezdtük, hogy idéztük Dawkins negatív véleményét azokról, akik kétségbe vonják az evolúciót. Végül azonban õ is felismerte, hogy a minden tudományos elméletre jellemzõ ideiglenesség az evolúció elméletére is vonatkozik. Egy nem régen közzétett írásában már realisztikusabban beszél: „Lehet, hogy Darwin diadalmaskodott a huszadik század végén, de tudomásul kell vennünk annak a lehetõségét, hogy új tények kerülnek napvilágra, amelyek arra kényszerítik majd huszonegyedik századi utódainkat, hogy elvessék vagy a felismerhetetlenségig módosítsák a darwinizmust”.243 Egyetértünk vele.
A fosszilis leletek
Azt a benyomást, hogy a mikro-evolúció hatóköre korlátozott, megerõsítik Wesson és mások megjegyzései abban az értelemben, hogy a fosszilis leletanyagban nem találhatók meggyõzõ példák a makro-evolúcióra. Ez talán sokak számára meglepõen hangzik, hiszen széles körben elterjedt nézet, hogy az evolúció legerõsebb bizonyítékait éppen a fosszilis leletek szolgáltatják. Ez a közhiedelem azonban nem felel meg mindannak, ami a tudományos irodalomban olvasható. Sõt, kezdetben Darwin elméletének legerõsebb ellenzõi paleontológusok voltak. Õ maga adja meg ennek okát: azoknak az átmeneti formáknak a hiánya a fosszilis leletek között, amelyekre elmélete alapján számított. A fajok eredete címû mûvében ezt írta: „Korábban rengeteg közbensõ változatnak kellett léteznie a földön. Akkor miért nincs tele minden geológiai alakzat és réteg ilyen közbensõ láncszemekkel? Bizonyos, hogy a geológia nem tárt fel semmilyen fokozatos szerves láncot. Talán ez a legnyilvánvalóbb és legsúlyosabb kifogás, ami felhozható elméletem ellen.”244 Mark Ridley így kommentálja ezt a
119
241 The Mathematics of Evolution [Az evolúció matematikája], Weston Publications, Cardiff, University College Cardiff Press, 1987 p.7 242 i.m. p.9 243 A Devil’s Chaplain [Az ördög lelkésze], London, Weidenfeld and Nicholson, 2003, p.81 244 World’s Classics Edition, Oxford, Oxford University Press, 1996, p.227.



helyzetet: „Az egyetlen leszármazási vonalon belüli evolúciós változásokra utaló fosszilis leletanyag nagyon szegényes. Ha az evolúcióelmélet igaz, akkor a mai fajok õsi fajok változásain keresztül alakultak ki. Ennek a fosszilis leletanyagban is láthatónak kellene lennie. Valójában ennek nincs semmi nyoma. 1859-ben Darwin egyetlen példát sem tudott megnevezni.”245
Mi hát az eredménye a csaknem másfél évszázados kutatásnak Darwin ideje óta? David Raup paleontológus, a chicagói Természettudományi Múzeum munkatársa, amely a világ egyik legnagyobb fosszilis gyûjteményének ad otthont, ezt mondta: „Darwin óta körülbelül 150 év telt el, és a fosszilis leletanyag azóta jelentõsen bõvült. Ma negyedmillió fosszilis fajt ismerünk, de a helyzet nem sokat változott. Az evolúcióra utaló leletanyag még mindig meglepõen egyenetlen. A sors iróniája, hogy ma kevesebb példánk van az evolúciós átmenetekre, mint Darwin idejében volt”.246 Stephen Jay Gould paleontológus a következõt mondja: „Az átmeneti formák rendkívüli ritkasága a fosszilis leletek között továbbra is az õslénytan gyártási titka”.247 Kollégája, Niles Eldredge, az Amerikai Természettörténeti Múzeum munkatársa hozzáteszi: „Ha valahol egy evolúciós újdonsággal találkozunk, az általában robbanásszerûen jelenik meg, és gyakran nincs meggyõzõ bizonyíték arra, hogy nem valahol máshol fejlõdött ki. Az evolúció nem folyhat örökké valahol máshol. Mégis, a fosszilis leletek nem egy ilyen meglepetéssel szolgáltak sok kétségbeesett paleontológus számára, akik megpróbáltak megtudni valamit az evolúcióról”.248 Eldredge meglepõ beismerést tesz: „Mi paleontológusok azt mondtuk, hogy az élet története alátámasztja a fokozatos, adaptív változás elméletét, miközben egész idõ alatt tudtuk, hogy ez nem igaz”.249 De miért? Vajon mi késztethette egy tudományos közösség tagjait arra, hogy elfojtsák magukban az általuk is jól ismert igazságot? Netán ez az igazság egy olyan világnézetet támasztott alá, amelyrõl eleve eldöntötték, hogy elfogadhatatlan? Nos tehát mirõl árulkodnak a fosszilis leletek? Gould ezt írja: „A legtöbb fosszilis faj történetének van két olyan jellegzetessége, amely összeférhetetlen azzal az elmélettel, miszerint fokozatosan fejlõdtek ki: 1. Stagnálás: A legtöbb faj nem mutat határozott irányú változást földi létezése során. Amikor megjelennek a fosszilis leletek között, ugyanúgy néznek ki,
120
245 The Problems of Evolution [Az evolúcióelmélet problémái], Oxford, Oxford University Press, 1985, p.11 246 Conflicts Between Darwin and Palaeontology [Konfliktusok Darwin és az õslénytan között], Field Museum of Natural History Bulletin, January 1979, p.25 247 Evolution’s Erratic Pace [Az evolúció egyenetlen sebessége], Natural History 86, 1977 248 Time Frames: The Evolution of Punctuated Equilibria [Idõkeretek: A szakaszos egyensúlyú evolúció], Princeton, Princeton University Press, 1985, pp.144–145 249 i.m.



mint amikor eltûnnek; a morfológiai változás általában korlátozott és nem mutat határozott irányt.
2. Hirtelen megjelenés: Valamely területen egy faj nem fokozatosan alakul ki, õseinek folytonos átalakulása révén, hanem hirtelen jelenik meg, méghozzá „teljesen kialakult formában”.250
Gould és Eldredge olvastak róla, hogy a fosszilis leletanyag a gyors változás rövid idõszakairól árulkodik, amelyeket a stagnálás hosszú idõszakai követnek, és ez arra késztette õket, hogy magyarázatul kidolgozzák a „szakaszos egyensúly” elméletét. Ennek alapötlete az, hogy a stagnálás hosszú korszakait idõnként hirtelen és nagy makro-evolúciós „ugrások” szakítják meg. Látványos példaként az ilyen ugrásra, Wonderful Life [Csodálatos élet] címû bestsellerében251 Gould leírja, hogyan jelent meg az összes ma létezõ fontosabb rendszertani törzs – és még sok más törzs, amelyek azonban kihaltak – hirtelen, az úgynevezett kambriumi robbanás során. Más kérdés, hogy mi okozta ezt a hirtelen „ugrást”. Ez a kérdés csak növeli azoknak a nehézségeit, akik azzal érvelnek, hogy a nagyléptékû evolúció hajtómotorját a mikro-evolúciós folyamatok alkotják.
Érdekes dolog és talán a sors iróniája, hogy a szakaszos egyensúly elméletét marxista gondolkodók vetették fel jóval azelõtt, hogy a biológiában szerephez jutott, mert jól beleillett dialektikus gondolkodásmódjukba. Úgy érveltek, hogy amikor a tézis és az antitézis összeütközik, az új szintézis gyorsan létrejön, mégpedig nem egy hosszú, fokozatos változás, hanem egy hirtelen ugrás során. Ez még egy példa arra, hogyan befolyásolják a tudományt a világnézetek és az ideológiák.
Simon Conway Morris cambridge-i paleontológus, a Királyi Társaság tagja, óvatosabb a kambriumi robbanással kapcsolatban, mindazonáltal úgy gondolja, hogy végbement egy ilyen robbanás: „Megfigyelhetõk bizonyos átmeneti formák egyes fajok között, és ebbõl arra lehet következtetni, hogy a múltban is léteztek ilyenek. Mindazonáltal a végeredmény nagyon távol van a formák egy hézagmentes mintázatától, ami lehetõvé tenné, hogy egy nyomozó kiolvassa belõle az élet „családfáját” egyszerûen úgy, hogy megkeresi a közbensõ – élõ és kihalt – formákat, amelyek elvben összekötik a fajokat. Ellenkezõleg, a biológusok a szerves forma diszkrét voltával és a közbensõ formák általános hiányával szembesülnek”.252
A szakaszos egyensúly elmélete szöges ellentétben áll az „ultra-darwinisták” – például John Maynard Smith, Richard Dawkins és Daniel Dennett
121
250 Lásd: The Episodic Nature of Evolutionary Change in The Panda’s Thumb [Az evolúciós változás idõszakos jellege a panda hüvelykujjában], New York, W.W. Norton, 1985 251 New York, Norton, 1989 252 The Crucible of Creation [A teremtés tûzpróbája], Oxford, Oxford University Press, 1998, p.4



gradualista megközelítésével. Valóban, a két csoport között dúló harc idõnként kíméletlen. Amint láttuk, a gradualisták azt tartják, hogy a mikro-evolúció idõvel makro-evolúcióvá szélesül. Ezért hisznek abban, hogy a hosszú földtörténeti korszakok során a kis evolúciós lépések nagyon lassan felhalmozódnak, és egy nagy, újító lépésben összegzõdnek. Niles Eldredge azzal vádolja õket, hogy nem ismerik eléggé az õslénytant. Azzal érvel, hogy a gradualisták számára csak az a fontos, hogy megértsék, miként módosul a genetikai információ az idõk során, majd egyszerûen azt állítják, hogy „az evolúciós történet a természetes szelekció végeredménye, amely a rendelkezésre álló változatokkal dolgozik”.253 Más szóval: A jelenben megfigyelt dolgokból visszakövetkeztetnek a távoli geológiai múltra. „És ez – folytatja Eldredge – nem elég jó az én paleontológusi szememnek. Az egyszerû extrapoláció nem mûködik. Erre már a hatvanas években rájöttem, amikor hiába próbáltam dokumentálni a lassú, határozott irányú változás példáit, amelyekrõl mindnyájan azt gondoltuk, hogy ott kell lenniük, amióta Darwin megmondta, hogy a természetes szelekciónak pontosan ilyen árulkodó jeleket kell hagynia... Ehelyett azt találtam, hogy miután egy faj megjelenik a fosszilis leletek között, egyáltalán nem mutatja a változás jeleit. A fajok rendíthetetlenül és kérlelhetetlenül ellenállnak a változásnak – gyakran sok millió éven keresztül.”
Ezt az véleményt, amely szöges ellentétben áll a kövületek közkedvelt értelmezésével, Colin Patterson, a Királyi Társaság tagja is alátámasztja: „Kiterítem kártyáimat: Nincs egyetlen olyan kövület sem [olyan kövület, amely átmeneti, vagy mai fajok õseitõl származik], amely mellett meggyõzõen lehetne érvelni”.254 Az külön érdekesség, hogy Patterson ezt az Archaeopteryx-el kapcsolatban mondta, amelynek fosszilis maradványait éppen õ gondozta a Természettudományi Múzeumban, és amelyre gyakran úgy hivatkoznak, mint a hüllõk és a madarak közötti átmeneti fajra.
Az irodalomban gyakran érvelnek azzal, hogy a fosszilis leletanyag valószínûleg nem teljes, mégpedig azért, mert a test puha részei – nyilvánvaló okokból – nem kövülnek meg egykönnyen. A paleontológusok nagyon is tisztában vannak ezzel, mégis úgy gondolják, hogy a fosszilis leletanyag nem teljes volta csak része a magyarázatnak. On the Origin of Phyla [A rendszertani törzsek eredetérõl] címû tanulmányában255 James Valentine ezt írja: „Sok ág [az élet fáján] – nagy és kicsi egyaránt – kriptogén (rejtett eredetû, vagyis õsei ismeretlenek). E hézagoknak egy részét bizonyosan az okozza, a fosszilis leletanyag
122
253 Reinventing Darwin [Darwin újra-feltalálása], New York, Phoenix, 1996, p.3 254 Idézi: Pervical Davis és Dean H. Kenyon, Of Pandas and People [Pandák és emberek] (Dallas, Haughton Publishing Co., 1989, p.106 255 Chicago, University of Chicago Press 2004, p.35.



nem teljes (5. fejezet), de ez nem lehet az egyetlen magyarázat egyes családoknak, a gerinctelenek sok rendjének, a gerinctelenek összes osztályának és a metazoák (többsejtû állatok) összes törzsének kriptogén természetére.” Ezzel kapcsolatban arra is rá kell mutatni, hogy bár a test lágy részei ritkán konzerválódnak, nemrégiben a kínai Chengjiang mellett napfényre került néhány prekambriumi szivacsállat konzerválódott embriója. Paul Chien tengeri paleontológus és kollégái szerint ezek létezése felvet egy komoly problémát: Ha a prekambriumi rétegek képesek konzerválni organizmusok embrióinak puha testét, akkor miért nem tartalmazzák a kambriumi állatok õseit? A puha embrió konzerválódása nem teszi-e még valószínûbbé a teljesen kifejlett állat konzerválódását?256 Persze azt is el kell mondani, hogy a fosszilis leletek értelmezését bonyolíthatják a genetikai megfontolások. Behatóan tanulmányozzák a gének és a morfológia közötti kapcsolatot (különösen a Hox-géneket), és többen – például Simon Conway Morris – felvetették, hogy ha már léteznek olyan állatok, amelyek kellõen nagyfokú komplexitással rendelkeznek, akkor viszonylag kicsi genetikai változások is nagy morfológiai változásokat válthatnak ki. De itt is óvatosságra int: „Bár kevesen vonják kétségbe, hogy a forma kialakulásáért a gének felelõsek, jelenleg fogalmunk sincs arról, hogyan következik a forma a genetikai kódból”.257 Megfigyelései rámutatnak, hogy az egész vita szempontjából rendkívül fontos a genetikai kód eredetének kérdése, amire késõbb még visszatérünk. Mit kezdjenek a fosszilis leletekkel azok, akik nem szakértõi a területnek? Az a tény, hogy ilyen kiváló gondolkodók, mint akiket idéztünk, nyilvánosan kifejezik aggályaikat az elmélet alapjait, különösképpen pedig a jelenrõl a múltra való következtetést illetõen, azt jelzi, hogy a kövületek makro-szinten nem támasztják alá a neodarwinista elméletet, ahogy azt gyakran állítják.
123
256 Paul Chien, J.Y. Chen, C.W. Li and Frederick Leung, SEM Observation of Precambrian Sponge Embryos from Southern China Revealing Ultrastructures including Yolk Granules, Secretion Granules, Cytoskeleton and Nuclei [Dél-Kínából származó prekambriumi szivacs-embriók pásztázó elektronmikroszkópos vizsgálata, amely ultrastruktúrákat mutatott ki: tojássárgája-szemcséket, váladék-szemcséket, sejtvázakat és sejtmagokat], Paper presented to North American Paleontological Convention [Elõadás az Észak-Amerikai Paleontológiai Konferencián], University of California, Berkeley, June 26-July1, 2001. 257 i.m. p.8



Közös leszármazás
E megjegyzések ellen, amelyeket a mikro-evolúcióról a makro-evolúcióra való következtetéssel kapcsolatban tettünk, azt a kifogást fogják felhozni, hogy az összes élõlény közös leszármazásának bizonyítására van egy sokkal hatékonyabb és meggyõzõbb technika is: A fosszilis leletektõl és az összehasonlító anatómiától teljesen függetlenül, számítógép segítségével összeállíthatunk egy leszármazási fát (családfát), összehasonlítva a DNS-szekvenciák struktúráját organizmusok egy halmazában.
Ezt széles körben úgy értelmezik, mint bizonyítékot az összes élõlény közös leszármazására, tehát a legszélesebb értelemben vett evolúcióra. Mark Ridley zoológus nagyon fontos megfigyelést tett: „Nem érv az evolúció mellett az a tény, hogy a fajok hierarchikus nemzetségekbe, családokba stb. sorolhatók. Objektumok bármely halmaza hierarchiába rendezhetõ függetlenül attól, hogy evolúciós úton jött létre vagy sem”.258 Például az autók is hierarchiába rendezhetõk. Az összes autónak vannak hasonló alkatrészei, mert ezek az alkatrészek nélkülözhetetlenek a mûködésükhöz, és mert egy közös terv alapján szerkesztették meg õket, és nem azért, mert egymásból keletkeztek.
Tehát a DNS-szekvenciákban megmutatkozó hasonlóságok logikailag a közös tervezés bizonyítékaiként is értelmezhetõk. Valóban, lehet, hogy a közös õsöket megtervezték, tehát e fogalmak nem zárják ki egymást. Például Francis Collins azt sugallja, hogy a mi nézõpontunkból „az evolúciót látszólag a véletlen irányítja, azonban Isten nézõpontjából a végeredmény pontosan meghatározott”.259
Azonban közös terv közös õsök nélkül is létezhet – persze csak addig a fokig, ameddig a mikro-evolúciós folyamatok hatóköre terjed. Gondoljuk meg például, hogy nézne ki az összes kutya fosszilis hierarchiája – még ha csak azokra a fajtákra szorítkozunk is, amelyekrõl tudjuk, hogy egyetlen eredeti típusból alakultak ki szelektív tenyésztés révén.
Tehát bármelyik hipotézist fogadjuk is el – tervezés vagy közös leszármazás –, mind genetikai, mind morfológiai hasonlóságokra számíthatunk. Stephen Meyer azzal érvel, hogy a közös õsök hipotézise módszertanilag egyenértékû a közös terv hipotézisével abban az értelemben, hogy ha bármelyiket tudományosnak illetve tudománytalannak nevezzük, ugyanaz érvényes a másikra is. Például egy meg nem figyelt Tervezõ feltételezése semmivel sem tudománytalanabb, mint a makro-evolúciós lépések feltételezése.260
124
258 New Scientist, 90, 1981, pp. 830–832 259 Lásd pl. Francis Collins “BioLogos” fogalmát, The Language of God [Isten nyelve], i.m. p.205 260 The Methodological Equivalence of Design and Descent [A tervezés és a leszármazás módszertani egyenértékûsége], The Creation Hypothesis [A teremtés hipotézise], J.P. Moreland ed., Downers Grove, Inter-Varsity Press 1994, pp. 67–112



Ez az egyik oka annak, hogy egyesek szerint fontos és hasznos fogalmilag megkülönböztetni a közbensõ és az átmeneti formákat. Egy forma közbensõ, ha az osztályozás egy adott kritériuma szerint két másik forma (A és B) „közé” helyezhetõ, ami nem feltétlenül jelenti azt, hogy A utódja és B õse. Egy közbensõ forma csak akkor nevezhetõ átmenetinek, ha megmutatható, hogy õ maga A-tól származott, B pedig tõle, valamint ha bizonyíthatóan létezik valamilyen mechanizmus, amely alkalmas egy ilyen átmenet véghezvitelére. Úgy tûnik azonban, hogy egyes evolucionista biológusok kritikusak egy univerzális közös õs gondolatával szemben. Például Carl Woese, az Illinois Egyetem kutatója saját kutatásai alapján úgy véli, hogy az életnek minden valószínûség szerint nem csak egy, hanem sok független kiindulópontja volt261. Ráadásul az ember egy másik komplikáló tényezõvel is találkozik a közös eredet ösvényén: Úgy tûnik, hogy a genetikai kód nem teljesen univerzális262. Ebben a fejezetben azt próbáltuk bizonyítani, hogy a véletlen mutációkkal dolgozó természetes szelekció – bár segíthet nekünk abban, hogy sok mindent megértsünk az élõvilágban a „variációk egy témára” kapcsán – nem ad számot az élet különbözõ szintjei közötti átmenetekrõl. De még ha a vita kedvéért meg is engedjük, hogy ezek a nehézségek nem legyõzhetetlenek, a horizonton feltûnik egy sokkal félelmetesebb kihívás – magának az életnek a létezése, vagyis keletkezése. A következõ fejezet tárgya a biogenezis.
125
261 On the evolution of cells [A sejtek evolúciójáról], Proceedings of the National Academy of Sciences 99 (2002), 8742–8747. 262 Philip Cohen, Renegade Code [Renegát kód], New Scientist 179 (2003), 34-38.



7. fejezet:
Az élet eredete
„Aki azt mondja neked, hogy õ tudja, hogyan kezdõdött az élet a földön 3,45 milliárd évvel ezelõtt, az bolond vagy csaló. Senki sem tudja.”
Stuart Kaufmann
„A józan ész azt diktálja, hogy a darwini elmélet helyes kicsiben, de helytelen nagyban. A nyulak más, egy kicsit eltérõ nyulaktól származnak, de nem az õslevestõl vagy a burgonyától. Az, hogy végsõ soron honnan származnak, továbbra is megoldandó probléma marad, ahogy sok minden más a kozmoszban”
Sir Fred Hoyle
„Hihetetlenül nehéz dolog kigondolni az elsõ önmagát reprodukáló organizmus evolúciójának egy naturalista elméletét.”
Anthony Flew
Az élõ sejt komplexitása
Ebben a fejezetben elsõ célunk az, hogy fogalmat alkossunk az élõ sejt hihetetlen bonyolultságáról, majd figyelmünket ennek egyik aspektusára összpontosítsuk – a DNS komplexitásának természetére.
Michael Denton genetikus szerint az élettelen és az élõ világ közötti törésvonal „a legdrámaibb és legalapvetõbb diszkontinuitás a természetben. Az élõ sejtek és a legrendezettebb nem-biológiai rendszerek (pl. kristályok vagy hópelyhek) között elképzelhetetlenül mély és abszolút szakadék tátong”.263 Még a legapróbb bakteriális sejt is, amelynek tömege kevesebb mint egy billiomod gramm, „egy valóságos mikro-miniatürizált gyár, amely egy bonyolult molekuláris gépezet sok ezer, tökéletesen megtervezett alkatrészét tartalmazza, és amely
126
263 Evolution – a Theory in Crisis [Evolúció – egy elmélet válsága], Bethesda Maryland, Adler & Adler, 1986, p.249-250



összesen kb. százezer millió atomból épül fel, így messze bonyolultabb, mint bármely ember által szerkesztett gép, és nincs párja az élettelen világban.264
Denton szerint kevés bizonyíték van a sejtek közötti evolúcióra: „A molekuláris biológia megmutatta, hogy a sejtrendszer alapterve lényegében ugyanaz a földön található összes élõ rendszerben, a baktériumoktól az emlõsökig. Az összes organizmusban azonos a DNS, RNS és a fehérje szerepe. A genetikai kód jelentése szintén gyakorlatilag azonos az összes sejtben. A fehérje-szintetizáló gépezet mérete, struktúrája és összetétele gyakorlatilag azonos az összes sejtben. Biokémiai alaptervét illetõen tehát egyetlen élõ rendszer sem tekinthetõ primitívnek vagy egy primitívebb rendszerbõl származónak, és semmilyen empirikus bizonyíték nincs arra, hogy létezne bármilyen evolúciós sorrend a hihetetlenül sokféle földi sejt között”.265
Ezt a nézetet vallja Jacques Monod Nobel-díjas is, akit Denton idéz: „Fogalmunk sincs arról, milyen lehetett egy primitív sejt struktúrája. Az általunk ismert legegyszerûbb élõ sejt, a bakteriális sejt kémiai terve lényegében ugyanaz, mint az összes többi élõlényé. Ugyanazt a genetikai kódot és dekódolási mechanizmust alkalmazza, mint például az emberi sejtek. Tehát az általunk tanulmányozható legegyszerûbb sejtekben nincs semmi ’primitív’... nyoma sincs a valóban primitív struktúráknak”.266
Tehát maguk a sejtek ugyanolyan „stagnálást” mutatnak, mint amire az elõzõ fejezetben utaltunk a fosszilis leletekkel kapcsolatban.
Nem egyszerûsíthetõ komplexitás
„Mindig is alábecsültük a sejteket” – mondja Bruce Alberts, az USA Nemzeti Tudományos Akadémiájának elnöke. „Az egész sejt úgy tekinthetõ, mint egy gyár, amely összefonódó szerelõszalagok egy bonyolult hálózatát tartalmazza, amelyek mindegyike nagy fehérjegépek egy készletébõl áll... Hogy miért nevezzük fehérjegépeknek a sejt mûködésének alapjául szolgáló nagy fehérjecsoportokat? Pontosan azért, mert – akárcsak az emberek által feltalált gépek, amelyek hatékonyan mûködnek a makroszkopikus világban – ezek a fehérjeszerelvények nagy mértékben koordinált mozgó alkatrészeket tartalmaznak”267.268
127
264 i.m. p.250. 265 i.m. p.250. 266 Chance and Necessity [Véletlen és szükségszerûség], London, Collins, 1972, p.134. 267 The Cell as a Collection of Protein Machines [A sejt mint fehérjegépek gyûjteménye], Cell 92, 1998, p.291. 268 A sejt belsejének színes és fantáziadús leírását adja Bill Bryson könyve: A Short History of Nearly Everything [Csaknem minden dolog rövid története], London, Blackswan, 2004 ch. 24.



Nehéz számunkra képet alkotni arról a pezsgõ, szédítõ, bonyolult tevékenységrõl, ami egy sejt belsejében zajlik, amely lipid-membránján belül százmillió, 20 különbözõ típusú fehérjét tartalmaz, mégis az egész sejt olyan apró, hogy jó pár száz elférne belõle egy i betû pontjában.
A sejt fáradhatatlanul termel, amint számos mikro-miniatûr szerelõszalagja gyártja a fehérjegépek véget nem érõ sorait. E tökéletesen megalkotott molekuláris gépek létezése egyes tudósok számára erõs bizonyíték a tervezõ intelligencia mellett. Köztük van a kiváló biokémikus, Michael Behe, aki ilyen gépeket tanulmányoz könyvében, amely sok vitát kavart.269 Példaként megemlíti azt az apró savhajtású motort, amely a bakteriális csillószõrt (flagellum) forgatja (1973-ban fedezték fel) – ez egy propeller-szerû szerkezet, amely lehetõvé teszi a baktérium számára, hogy ússzon. Megmutatja, hogy ez a motor, amely oly kicsi, hogy 35 000 darab egymás mellé helyezve csak 1 mm hosszú lenne, körülbelül harminc fehérjealkatrészbõl áll, beleértve a forgórészt, az állórészt, a csapágyperselyeket és a hajtótengelyt. Behe azt állítja, hogy ha e fehérjék bármelyike hiányozna, a motor mûködésképtelen lenne. Vagyis a motor komplexitása nem csökkenthetõ – „egységes rendszer, amely számos jól illeszkedõ, egymással kölcsönhatásban álló alkatrészbõl áll, amelyek mind hozzájárulnak az alapfunkcióhoz, és ha bármelyiküket eltávolítanák, a rendszer megszûnne mûködni”.270 Az egyszerû egérfogó jól illusztrálja ezt a fogalmat. Ahhoz, hogy mûködjön, mind az öt vagy hat alkatrészének jelen kell lennie. Ez azt jelenti amint Behe rámutat –, hogy „egy nem egyszerûsíthetõ komplexitású rendszer nem hozható létre közvetlenül (vagyis folyamatosan javítva egy kezdeti változatot, amely ugyanazon mechanizmus által mûködik), valamely elõdjének apró, egymást követõ módosításai által, mert egy nem egyszerûsíthetõ komplexitású rendszer bármely elõdje, amelybõl akár egyetlen alkatrész is hiányzik, természeténél fogva mûködésképtelen”.
Nyilvánvaló, hogy a nem egyszerûsíthetõ komplexitású rendszerek létezése óriási kihívást jelent az evolúcióelmélet számára, amit maga Darwin is jó látott, amikor ezt írta: „Ha bizonyítani lehetne, hogy létezik olyan komplex szerv, amely nem alakulhatott ki számos egymást követõ csekély módosulás révén, elméletem azonnal összeomlana”.271 Ezt ismétli Dawkins „A vak órásmester”
128
269 Darwin’s Black Box [Darwin fekete doboza], New York, Simon and Schuster, 1996. (Magyarul: Harmat Kiadó, Budapest, 2002) 270 i.m. p.39. 271 Origin of Species [A fajok eredete], 6th Edition, 1988, New York, New York University Press, p.154.



címû könyvében.272 Szerinte ha találnak egy ilyen organizmust, akkor õ „feladja a darwinizmusba vetett hitét”273.
Behe válaszol Darwin kihívására, azt állítva, hogy számos olyan, nem egyszerûsíthetõ komplexitású molekuláris gép létezik, mint a csillószõr. A definícióból nyilvánvaló, hogy annak megállapítása, hogy valamely konkrét rendszer nem egyszerûsíthetõ komplexitású, egy cáfolat bizonyítása, ami – mint köztudott – rendkívül nehéz. Ezért nem meglepõ, hogy Behe (akirõl meg kell jegyezni, hogy tulajdonképpen nincs vitája a módosulással való leszármazás darwini elméletével) nagy vihart kavart állításával274, miszerint „a molekuláris evolúció nem a tudomány tekintélyén alapul. Nincs a tudományos irodalomban – tekintélyes folyóiratokban, szakfolyóiratokban vagy könyvekben – egyetlen olyan közlemény sem, amely leírná, hogyan zajlott le egy valóságos, komplex biokémiai rendszer molekuláris evolúciója. Vannak állítások, miszerint ilyen evolúció lezajlott, de a kísérletek és a számítások ezt nem támasztják alá ... A szekvenciák összehasonlítása és a matematikai modellezés ellenére a molekuláris evolúció elmélete sohasem foglalkozott annak kérdésével, hogyan jöttek létre a komplex struktúrák. Valójában a molekuláris evolúció darwini elméletét sohasem publikálták, tehát nem is létezik”.275
James Shapiro, a Chicagói Egyetem biokémikusa szintén elismeri, hogy az alapvetõ biokémiai vagy sejtrendszerek evolúciójának nem létezik részletes darwini magyarázata; csupán különféle ábrándos spekulációk léteznek. Cavalier-Smith élesen kritizálja Behe-t, de õ is elismeri, hogy nincs részletes biokémiai modell.
Stephen Jay Gould, aki köztudottan nem nagyon rokonszenvezett Behe érvelésével, elismerte a nem egyszerûsíthetõ komplexitás fogalmának fontosságát: „A klasszikus tudomány, amely nagy elõszeretettel redukálta a dolgokat a kauzalitás néhány meghatározó tényezõjére, nagyon sikeres volt az olyan, viszonylag egyszerû rendszerek esetében, mint a bolygók mozgása vagy az elemek periódusos rendszere. De a nem egyszerûsíthetõ komplexitású rendszerek – vagyis a biológia, az emberi társadalom és a történelem legérdekesebb jelenségei – nem magyarázhatók ily módon. Új filozófiákra és modellekre van szükségünk, és ezek csak a hagyományosan humán tudományoknak és természettu
129
272 i.m. p.91 273 Meg kell jegyeznünk, hogy egyesek szerint Darwin elmélete nem cáfolható Popper-i értelemben. Darwin állítása a nem egyszerûsíthetõ komplexitásról éppen az ellenkezõjét bizonyítja. 274 Lásd például: Intelligent Design Creationism and its Critics [Az intelligens tervezést hirdetõ kreácionizmus és kritikusai], Robert T. Pennock, Ed., Cambridge, Mass., MIT Press, 2001. 275 i.m. p.186



dományoknak nevezett diszciplínák szintézisébõl születhetnek meg”.276 Érdekes, hogy Gould itt új filozófiákról, és nem egyszerûen új tudományos módszerekrõl beszél, amivel Behe is egyetért.
Behe szerint a neodarwinista szintézis elégtelensége abban nyilvánul meg, hogy még elvben sem képes megmagyarázni a nem egyszerûsíthetõ komplexitás eredetét. Azzal érvel, hogy a nem egyszerûsíthetõ komplexitás létezése a molekuláris gépek szintjén félreérthetetlenül az intelligens tervezésre utal: „Bárki, aki kutatását nem korlátozza az értelem nélküli okokra, csak arra a következtetésre juthat, hogy a biokémiai rendszereket valaki megtervezte, éspedig nem a természet törvényei, nem a véletlen és a szükségszerûség, hanem egy személy. A tervezõ tudta, hogy milyenek lesznek a rendszerek, amikor majd készen lesznek, és lépéseket tett a rendszerek megvalósítására. A földi élet legalapvetõbb szintjén, legkritikusabb komponenseiben – értelmes tevékenység terméke”.277 Ráadásul Behe hangsúlyozza, hogy következtetéseit adatok, és nem szent könyvek vagy szektás hitek alapján vonta le. Ezek a következtetések nem igényelnek új logikai vagy tudományos elveket, hanem a biokémia által szolgáltatott bizonyítékokból adódnak, valamint azokból a megfontolásokból, amelyek alapján rendszerint a tervezésre következtetünk. Ez az állítás olyan nagy horderejû, hogy késõbb részletesebben is megvizsgáljuk.
De elõször – miközben tovább folyik a vita, hogy Behe megalapozta-e állítását vagy sem (és annak ismeretében, hogy mi forog kockán, valószínû, hogy a vita még sokáig folytatódik) – vizsgáljuk meg, mi rejlik a molekuláris gépek komplex struktúrája mögött. Ez azonnal elvezet minket az élet eredetének kérdéséhez.
Az élet építõkövei
Az olyan molekuláris gépek, mint a csillószõr, fehérjékbõl állnak, azok pedig az élõ rendszerek építõköveinek nevezett aminosavakból, amelyek közül húsz fordul elõ élõ organizmusokban. A biológia egyik kulcskérdése a következõ: Hogyan jöttek ezek létre?
A. I. Oparin, a híres orosz biokémikus az 1920-as években felvetette, hogy az õsi föld légköre fõként metánból, ammóniából, hidrogénbõl és vízgõzbõl állt, és hogy az élet a légkör és a földön található kémiai anyagok közötti kémiai reakciók eredményeként jött létre, a napból érkezõ ultraibolya sugárzás és más
130
276 A “The Moment of Complexity: Emerging Network Culture” [A komplexitás pillanata: a hálózati kultúra megszületése] recenziója, írta Mark C. Taylor, The London Review of Books, vol. 24 no. 4, Feb.22, 2002, p.5 277 i.m. p.193



energiaforrások (pl. villámlás) segítségével. 1952-ben egy 22 éves egyetemi diák, Stanley Miller végrehajtott egy híres kísérletet, amelyben laboratóriumi körülmények között ellenõrizte Oparin javaslatát oly módon, hogy elektromos kisüléseket bocsátott át egy kémiai keveréken, szimulálva a korai föld légkörét, legalábbis ahogy akkor elképzelték. Két nap elteltével Miller 2 százaléknyi aminosav-hozamot mutatott ki. Az ezt követõ kísérletekben létrehozták mind a 20 aminosavat (egy kivételével), amely az élethez szükséges278. Ezeket a kísérleteket érthetõen nagy lelkesedéssel fogadták, mint az élet eredete kérdésének megoldását. Úgy tûnt, hogy az élet építõkövei viszonylag könnyen megkaphatók irányítatlan természeti folyamatok által. Az eufória azonban alábbhagyott, amikor szembesültek azokkal a nehézségekkel, amelyeket a kémia mélyebb megértése támasztott. Elõször is, azóta megváltozott a geokémikusok véleménye a föld korai légkörének összetételét illetõen. Ma úgy gondolják, hogy nem tartalmazott jelentõs mennyiségû ammóniát, metánt és hidrogént, amelyek szükségesek lettek volna egy erõsen redukáló atmoszféra létrejöttéhez, amit Oparin hipotézise feltételezett. Sokkal valószínûbb, hogy nitrogénbõl, széndioxidból és vízgõzbõl állt. Arra is van bizonyíték, hogy jelentõs mennyiségû szabad oxigént tartalmazott.279 Ez teljesen megváltoztatja a képet, hiszen bizonyos elméleti és gyakorlati okokból ebben a légkörben nem jöhettek létre aminosavak, amint azt kísérletileg is igazolták. Például az oxigén jelenléte gátolná a létfontosságú biomolekulák képzõdését, sõt a már létezõket is lebontaná. Röviden: A bizonyítékok arra utalnak, hogy a korai föld légköre ellenséges volt az aminosavak képzõdésével szemben280. Most tegyük fel, hogy egy olyan fehérjét akarunk készíteni, amely 100 aminosavat tartalmaz (ez egy rövid fehérje lenne – a legtöbb fehérje legalább háromszor hosszabb). Az aminosavak két királis formája létezik, amelyek egymás tükörképei, ezeket L ill. D formának nevezik. Ez a két forma egyenlõ számban jelenik meg a prebiotikus szimulációs kísérletekben, úgyhogy bármelyik forma keletkezésének valószínûsége 1/2. Ennek ellenére a természetben talált összes fehérje kizárólag az L formát tartalmazza. Annak valószínûsége, hogy 100 darab L-formájú aminosavat kapjunk, (1/2)100, ami körülbelül 1:1030.
131
278 Az ilyen kísérletekben elõállítható aminosavak teljes listáját, valamint az élet eredete kérdésének részletes tárgyalását lásd: The Mystery of Life’s Origin [Az élet eredetének titka], Charles B. Thaxton, Walter L. Bradley and Roger L. Olsen, Lewis and Stanley, Dallas, 1992, p.38. 279 lásd pl. Thaxton et al. i.m. pp.73–94 280 Azt illetõen, hogy miként értelmezték félre a Miller-Urey kísérletet az újabb keletû irodalomban, lásd Jonathan Wells biológus könyvét: Icons of Evolution [Az evolúció ikonjai] (Regnery, Washington, 2000).



Ezenkívül aminosavainknak össze kell kapcsolódniuk. A funkcionális fehérje esetében az szükséges, hogy az összes kötés meghatározott típusú – peptidkötés – legyen, hogy a molekula a megfelelõ háromdimenziós alakzatba tudjon tekeredni. De a prebiotikus szimulációban a kötéseknek csak mintegy fele peptid-kötés, így egy peptid-kötés valószínûsége kb. 1/2, tehát annak valószínûsége, hogy 100 ilyen kötést kapjunk, ismét 1:1030. Tehát annak valószínûsége, hogy véletlenszerûen 100 L-típusú aminosavat kapjunk peptid-kötésekkel, körülbelül 1:1060. A molekulák kiralitását és a peptid-kötéseket az összes ismert életforma esetén a genetikai gépezet tartja fenn. A prebiotikus állapotban ilyen komplex információ-feldolgozó molekulák nélkül a változó kiralitás, kötés és aminosav-szekvencia nem vezetne reprodukálható összetekeredett állapotokhoz, amelyek lényegesek a molekuláris mûködés szempontjából.
Természetesen egy rövid fehérje sokkal kevésbé bonyolult, mint a legegyszerûbb sejt, amelyre a valószínûségek még sokkal kisebbek. A most kapott kis valószínûségek feltûnõen hasonlóak azokhoz, amelyeket az univerzum finom összehangoltságáról szóló részben felsoroltunk. Az élet építõkövei olyan bizonyítékkal szolgálnak, amibõl arra következtethetünk, hogy testünk minden alkotóeleme finoman be van hangolva az életre.
Paul Davies fizikus rámutat, hogy az aminosavak peptid-láncainak elõállítása óriási termodinamikai nehézségekhez vezet. A termodinamika második fõtétele szerint a zárt rendszerek hajlamosak a leromlásra, az információ, a rend és a komplexitás elvesztésére, vagyis arra, hogy növeljék entrópiájukat. A hõ a melegebb helyrõl a hidegebb felé áramlik, a víz lefelé folyik, az autók megrozsdásodnak, stb. Mármost a második fõtétel statisztikai jellegû – nem tiltja meg teljesen, hogy a fizikai rendszerek „árral szemben” vagy „lejtõn felfelé” haladjanak, de ennek valószínûsége rendkívül csekély. Davies ezt mondja: „A becslések szerint ha egy koncentrált aminosav-oldatot magára hagynánk, akkor ahhoz, hogy a termodinamikai árral szemben „ússzon”, és spontán módon kitermeljen egyetlen kicsiny polipeptidmolekulát, akkora térfogatúnak kellene lennie, mint a megfigyelhetõ világegyetem. Világos, hogy a véletlenszerû molekuláris „kockadobásnak” kevés haszna van, ha a folyamatok ellenkezõ irányban haladnak”.281
Ráadásul az idõvel is van egy súlyos probléma, hiszen az ilyen „véletlen molekuláris kockadobáshoz” sokkal kevesebb idõ állt rendelkezésre, mint sokan gondolják. A jelenlegi becslések szerint viszonylag kevés idõ – kevesebb mint egymilliárd év a föld kialakulása után, ami kb. 4,5 milliárd éve ment végbe – volt arra, hogy az élet kialakuljon (akármilyen módon), hiszen a legrégibb kõzetekben is megtalálták az egysejtû organizmusok maradványait.
132
281 The Fifth Miracle [Az ötödik csoda], London, Allen Lane, Penguin Press, 1998, p.60



A fõ probléma: a fehérje szerkezetének eredete
De még ezek a nem kis nehézségek is eltörpülnek a legnagyobb probléma mellett. Ez azzal kapcsolatos, hogy mi módon épülnek fel a fehérjék az aminosavakból. Hiszen a fehérjék nem készíthetõk el úgy, hogy egyszerûen összekeverjük a megfelelõ aminosavakat a megfelelõ arányokban, ahogy egy szervetlen savat összekeverünk egy lúggal, hogy sót és vizet kapjunk. A fehérjék rendkívül specializált és bonyolult szerkezetek, amelyek aminosav-molekulák hosszú láncaiból állnak, és amelyek nem állíthatók elõ úgy, hogy egyszerûen energiát pumpálunk a szükséges alapanyagokba. Paul Davies szemléletesebben fogalmazza ezt meg: „Elkészíteni egy fehérjét egyszerûen úgy, hogy energiát táplálunk be, ez olyan, mint felrobbantani egy dinamit-rudat egy téglarakás alatt, és azt várni, hogy a téglák ezután egy házzá álljanak össze. Lehet, hogy elég energiát szabadítunk fel ahhoz, hogy a téglák szétrepüljenek, de ha az energiát nem irányított és rendezett módon csatoljuk a téglákhoz, kevés reményünk van arra, hogy mást kapjunk, mint rettentõ összevisszaságot”.282 Egy dolog téglákról gondoskodni, és egészen más dolog megszervezni egy ház vagy egy gyár építését. Ha muszáj lenne, felépíthetnénk egy házat a körülöttünk heverõ kövekbõl is, amelyek olyan alakúak és méretûek, amilyenné a természet alakította õket. Azonban az építkezés megszervezése megkövetel valamit, ami nincs benne a kövekben: az építész intelligenciáját és az építõmester szakértelmét. Ugyanez a helyzet az élet építõköveivel is. A vak véletlen nem fogja összerakni õket a megfelelõ módon. Cairns-Smith ezt így fogalmazza meg: „A vak véletlen... nagyon korlátozott... nagyon könnyen létrehozza a betûk és rövid szavak megfelelõit, de gyorsan tehetetlenné válik, ahogy nõ a szervezési munka mennyisége. Hamar lényegtelenné válnak a hosszú várakozási idõszakok és kimeríthetetlen anyagi erõforrások”.283 A.G. Cairns-Smith szerves kémikus és molekulár-biológus itt a betûk és szavak analógiáját használja, és ez helyes is, hiszen a fehérjék nagyon fontos tulajdonsága, hogy az õket alkotó aminosavaknak pontosan a megfelelõ helyen kell lenniük a láncban. Az aminosavakat egy „ábécé” 20 „betûjének” gondolhatjuk, és akkor a fehérje egy hihetetlenül hosszú „szó”, amelyben mindegyik „aminosav-betûnek” a megfelelõ helyen kell lennie. Vagyis a döntõ dolog nem az, hogy az aminosavak jelen vannak, hanem az, hogy megfelelõ sorrendben vannak elhelyezve a láncban, ugyanúgy, ahogy egy szó betûinek vagy egy számítógépes program karaktereinek megfelelõ sorrendben kell állniuk, hogy a
133
282 The Fifth Miracle [Az ötödik csoda], i.m. p.61 283 The Life Puzzle [Az élet rejtélye], Edinburgh, Oliver and Boyd, 1971, p.95



szó azt jelentse, amit gondolunk, vagy hogy a program mûködjön. Elég egy rossz helyen lévõ betû, és a szó máris egész mást jelent vagy teljesen értelmetlen; vagy egy rossz helyen álló karakter, és a program máris mûködésképtelen. A fenti érv lényegét nagyon jól megvilágítja a következõ egyszerû valószínûségi meggondolás. A sokféle különbözõ aminosav közül a fehérjék felépítésében 20 vesz részt, úgyhogy ha lenne egy készletünk, amely mind a húszat tartalmazza, akkor 1/20 lenne annak a valószínûsége, hogy a megfelelõ aminosavat választjuk ki a fehérje meghatározott helyére. Tehát annak valószínûsége, hogy 100 aminosavat helyes sorrendben helyezzünk el (1/20)100, ami kb. 1:10130, vagyis elenyészõen kicsi284. De ez csak a kezdet – ráadásul nagyon szerény kezdet. Hiszen ezek a számítások csak egyetlen fehérjére vonatkoznak. De mint tudjuk, az élethez több százezer fehérje szükséges, és kiszámították, hogy ezek elõállításának valószínûsége kevesebb mint 1:1040.000. Sir Fred Hoyle az élet spontán kialakulásának ezt a valószínûségét egy olyan tornádó valószínûségéhez hasonlította, amely – végigsöpörve egy roncstelepen – összerak egy Boeing 747-es sugárhajtású repülõgépet.285 Ez csupán a Cicero által Kr.e. 46-ban tett megfigyelés modernizált változata. Õ világosan látta azokat az óriási nehézségeket, amelyek egy írásmû véletlenszerû keletkezésével kapcsolatban merülnek fel: „Ha az ábécé huszonegy betûjének számtalan példányát (aranyból vagy bármibõl elkészítve) beledobálnánk egy nagy edénybe, majd végigszórnánk õket a földön, vajon lehetséges-e, hogy ily módon megkapjuk Ennius Annalesét? Kétlem, hogy a véletlen akár egyetlen verset is elõ tud állítani”.286 Pontosan. A vak véletlen egyszerûen nem képes erre. Ezzel a véleménnyel minden tudós egyetért, függetlenül attól, hogy naturalista-e vagy sem. Errõl a késõbbiekben még szó lesz.
134
284 Köztudott, hogy a fehérje aminosav-láncában egyes helyeket többféle aminosav is elfoglalhat, így a számítást ezt figyelembe véve módosítani kell. Reidhaar-Olson and Sauer biokémikusok elvégezték ezt a számítást, és azt kapták, hogy a valószínûség 1 : 1065 értékre nõhet, ami véleményük szerint még mindig „elenyészõen kicsi” (Proteins: Structure, Function and Genetics [Fehérjék: struktúra, funkció és genetika], 7, 1990, pp.306-316). Ha figyelembe vesszük az L-savakra és a peptid-kötésekre vonatkozó követelményeket, a valószínûség 1 : 10125 értékre csökken. 285 The Intelligent Universe [Az intelligens univerzum], London, Michael Joseph, 1983 p.19 286 De Natura Deorum, trans. H. Rackham, Cambridge, Mass., Harvard University Press, 1933



Az önszervezõdés forgatókönyvei
Egyre népszerûbb az a gondolat, hogy az élet eredete problémájának megoldása az önszervezõdés elbûvölõ fogalmában rejlik. Például Ilya Prigogine Nobel-díjas kémikus és Isabelle Stengers azt állítják287, hogy rend és szervezettség spontán módon is létrejöhet káoszból és rendetlenségbõl. Õket az a fajta káosz érdekli, amit az olyan termodinamikai rendszerek mutatnak, amelyek távol kerültek az egyensúlyi állapottól, és kezdenek olyan fajta nemlineáris viselkedést mutatni, hogy a bemenet nagyon kis változása aránytalanul súlyos következményeket vált ki. Ennek leghíresebb példája az úgynevezett „pillangó-effektus”, ahol egy pillangó szárnycsapása a világ egyik részén események olyan láncolatát indítja el, amely a világ egy másik részén trópusi vihart vált ki. Az ilyen rendszereket, mint például az idõjárás, amelyek rendkívül érzékenyek a kezdeti feltételek változásaira, ezért természetüknél fogva megjósolhatatlanok, kaotikus rendszereknek nevezik. Prigogine megmutatja, hogy a váratlan rendezett minták váratlanul is létrejöhetnek. Erre az egyik legjobb példa a RayleighBénard-féle cellás konvekció, ahol a folyadékban egyenletesen zajló hõáramlás hirtelen átmegy konvekciós áramlásba, amely újraszervezi a folyadékot, úgyhogy megjelenik egy hatszögû sejtekbõl álló méhsejt-mintázat, amely pont úgy néz ki, mint az észak-írországi Giant’s Causeway híres vulkáni kõzetalakzatai.
Egy másik gyakran idézett példa a Belousov-Zhabotinski-féle reakció, amely nem térbeli, hanem idõbeli szimmetriasértést mutat. Ez a jelenség például akkor lép fel, amikor a kálium-bromát malonsavat oxidál két katalizátor például cérium-szulfát és ferroin – segítségével. Ha a keveréket kb. 25oC-on tartjuk és folyamatosan kavarjuk, akkor színe piros és kék között váltakozik288, körülbelül egy perces idõközökkel, úgyhogy a reakció úgy mûködik, mint egyfajta kémiai óra, figyelemre méltóan szabályos periódussal. Ez a reakció olyan bámulatos, hogy röviden és nagyon leegyszerûsítve megpróbáljuk elmagyarázni.
Képzeljünk el egy reakciót, amelyben A anyag átalakul B anyaggá. Ezt sematikusan így ábrázoljuk:
1. A >>>> B
Tegyük fel, hogy ezt egy második reakció követi, amelyet autokatalitikus reakciónak neveznek:
2. A+B >>>> 2B
135
287 Order out of Chaos [Rend a káoszból], London, Fontana, 1985 288 Más keverékek másféle színváltakozást mutatnak. Például ha a ferroint kénsavval helyettesítjük, a szín sárga és színtelen között váltakozik.



Itt B úgy mûködik, mint egy katalizátor, hiszen B minden molekulája a baloldalon újra megjelenik a jobboldalon. De B-bõl több van, mint kezdetben, úgyhogy a 2) reakció sebessége függ a keletkezõ végtermék mennyiségétõl, tehát pozitív visszacsatolás van, ami felgyorsítja a reakciót – innen az autokatalitikus elnevezés. Most egy kicsit bonyolítjuk a helyzetet, és egyúttal érdekesebbé is tesszük azáltal, hogy bevezetünk két további reakciót:
3. B+C >>>> 2C és
4. C >>>> D
A 3. reakció egy újabb autokatalitikus reakció, de ezúttal azzal a hatással, hogy csökkenti B mennyiségét, tehát az ellenkezõ irányban mûködik, mint 2). A 4. reakció a D hulladékot termeli. Az utolsó összetevõ, amire szükségünk van, egy indikátor, amely pirosra változik B jelenlétében és kékre C jelenlétében. Most elindítjuk a reakciót úgy, hogy A-nak nagyobb a koncentrációja, mint C-nek. Mivel a reakciósebességek arányosak a reagensek koncentrációjával, kezdetben a 2. reakció dominál a 3. reakcióval szemben. Tehát B koncentrációja nõ, és a keverék piros színûre változik. De a 3. autokatalitikus reakció végül felülkerekedik, csökkentve B koncentrációját, és a keverék színe kékre vált C dominanciája miatt. De most a 4. reakció jut szerephez, és elfogyasztja C-t, úgyhogy végül ismét B dominál, és újabb színváltás következik be. A folyamat akkor áll le, amikor A elfogy vagy D blokkolja a rendszert. A folyamatot fenn tudjuk tartani, vagyis a rendszert távol tudjuk tartani az egyensúlyi állapottól, ha biztosítjuk A utánpótlását, D-t pedig eltávolítjuk.
Tehát mindezekben a rendszerekben rend jön létre, és egyesek úgy gondolják, hogy ezek a folyamatok ötletet adnak nekünk arra vonatkozóan, miként kezdõdhetett az élet.289
Mindazonáltal az a nézet, hogy egy ilyen folyamat bepillantást enged az élet eredetébe, komoly nehézségekbe ütközik a fehérjék szerkezetében rejlõ komplexitás természetével kapcsolatban, amirõl az elõzõ szakasz végén esett szó. Ugyanis a fõ probléma nem a kristályokban, a méhsejtekben vagy a BelousovZhabotinski-féle reakcióban látható rend létrejötte, hanem azoknak a minõségileg különbözõ, nyelvi típusú struktúráknak a keletkezése, amelyeket a fehérjéket alkotó aminosavak komplex rendezettsége hoz létre. Paul Davies nagyon világosan fogalmazza meg a különbséget: „Az élet valójában nem az önszervezõdés példája. Az élet valójában specifikált, vagyis genetikailag irányított szervezõdés. Az élõlényeket a DNS-ükben (RNS-ükben) kódolt genetikai szoftver
136
289 Lásd: Michael Lockwood, The Labyrinth of Time [Az idõ labirintusa] Oxford, Oxford University Press, 2005, p261ff



utasítja. A konvekciós cellák spontán módon, önszervezõdés által formálódnak. Egy konvekciós cellához nem létezik gén. A rend forrása nem egy szoftverben van kódolva, hanem a folyadékban lévõ peremfeltételekre vezethetõ vissza... Más szóval: Egy konvekciós cella rendje kívülrõl származik, a rendszer környezetébõl. Ezzel ellentétben, egy élõ sejt rendje belsõ szabályozásból származik... Az önszervezõdés elmélete mind a mai napig nem adott semmilyen vezérfonalat arra nézve, hogyan történik az átmenet a spontán vagy önindukált szervezõdés – ami még a legbonyolultabb nem-biológiai példákban is csak viszonylag egyszerû struktúrákat foglal magában – és az élõ rendszerek rendkívül komplex, információ-alapú, genetikai szervezõdése között.
Stephen Meyer így fogalmazza meg ezt a kérdést: „Az önszervezõdés elméletében hívõ tudósok nagyon jól megmagyarázzák azt, ami nem igényel magyarázatot. Ami magyarázatot igényel, az nem a rend eredete... hanem az információ eredete”.290 A probléma mélyén az információ fogalma rejlik, és a könyv hátralévõ részében figyelmünket e fogalom megértésének szenteljük.
Leslie Orgel, az élet eredetét kutató egyik legkiválóbb tudós, így foglalta össze a helyzetet: „Számos védhetõ elmélet létezik a szerves anyag eredetével kapcsolatban az õsi földön, de egyiket sem támasztják alá kényszerítõ erejû bizonyítékok. Hasonlóan, számos alternatív forgatókönyv létezik, amelyek magyarázhatják egy önreplikációra képes rendszernek a prebiotikus szerves anyagból való létrejöttét önszervezõdés révén, de azok, amelyek jól vannak megfogalmazva, hipotetikus kémiai szintéziseken alapulnak, amelyek problematikusak”.291
Orgel ezért Klaus Dose véleményét ismétli, aki szintén kiváló kutatója az élet eredetének, és aki tíz évvel korábban a következõ értékelést adta: „Több mint 30 évnyi kísérletezés az élet eredetével kapcsolatban a kémiai és molekuláris evolúció területén azt eredményezte, hogy ma már felfogjuk, milyen óriási a földi élet eredetének problémája, de megoldani nem tudtuk. Jelenleg a fõ elméletekrõl és az ezekkel kapcsolatos kísérletekrõl folytatott viták vagy patthelyzettel, vagy a kellõ tudás hiányának beismerésével végzõdnek”.292
Sir Francis Crick, aki pedig nem arról ismert, hogy rokonszenvezne a csodákkal, ezt írta: „Az élet keletkezése csaknem csodának tûnik, hiszen olyan sok feltétel van, aminek teljesülnie kellett ahhoz, hogy létrejöhessen”.293
137
290 The Return of the God Hypothesis [Az Isten-hipotézis visszatérése], Seattle, Discovery Institute Center for the Renewal of Science and Culture, 1998, p.37
291 The Origin of Life: A Review of Facts and Speculations [Az élet eredete: a tények és spekulációk felülvizsgálata], Trends in Biochemical Sciences, 23 1998 p.491–500
292 The Origin of life: More Questions than Answers [Az élet eredete: Több a kérdés, mint a válasz], Interdisciplinary Science Reviews, 1988, 13, p.348 293 Life Itself [Az élet maga], New York, Simon and Schuster, 1981, p.88



Mindezek alapján úgy gondoljuk, hogy találó Stuart Kaufmann-nak, a Santa Fe Intézet munkatársának véleménye: „Aki azt mondja neked, hogy õ tudja, hogyan kezdõdött az élet a földön 3,45 milliárd évvel ezelõtt, az bolond vagy csaló. Senki sem tudja”.294 Újabban Francis Collins is ugyanezt mondja: „De hogyan jöttek létre elõször önreplikáló organizmusok? Az a legtisztességesebb, ha azt mondjuk, hogy jelenleg egyszerûen nem tudjuk. Egyetlen jelenlegi hipotézis sem magyarázza meg, hogyan hozta létre az életet a földön akkor uralkodó prebiotikus környezet egy 150 millió éves idõtartam alatt. Ezzel nem azt akarom mondani, hogy eddig még nem születtek ésszerû hipotézisek, de ezek statisztikai valószínûsége arra, hogy számot adjanak az élet kifejlõdésérõl, még mindig túl távolinak látszik”.295
138
294 At Home in the Universe [Otthon az univerzumban], London, Viking, 1995 p.31. 295 The Language of God [Isten nyelve], i.m. p.90.



8. fejezet:
A genetikai kód és eredete
„Az élõlények szívében nem tûz, nem meleg lehelet és nem „az élet szikrája” lakozik, hanem információ, szavak, utasítások... Képzeljünk el milliárdnyi digitális karaktert... Ha meg akarjuk érteni az életet, tanulmányozzuk a digitális technikát.” Richard Dawkins
„Az információ fogalma központi jelentõségû mind a genetika, mind az evolúcióelmélet szempontjából.” Maynard Smith
Információ a sejtben. Hogy még világosabban értsük az élet eredetérõl való gondolkodásban rejlõ kérdéseket, most a fehérjék szintjérõl mélyebbre, a molekulák szintjére kell hatolnunk, ami meghatározza a láncszemek sorrendjét a fehérjék aminosavainak láncában. Ez rögtön elvezet minket minden idõk egyik legnagyobb tudományos felfedezéséhez: az információt hordozó DNS-makromolekula természetéhez és jelentéséhez. Hiszen egy élõ sejt nem puszta anyag, hanem információval teli anyag. Richard Dawkins szerint: „Az élõlények szívében nem tûz, nem meleg lehelet és nem „az élet szikrája” lakozik, hanem információ, szavak, utasítások... Képzeljünk el milliárdnyi digitális karaktert... Ha meg akarjuk érteni az életet, tanulmányozzuk a digitális technikát”296.297
A DNS információtartalma alapvetõ az élet szempontjából, de az élet több, mint csupán DNS. A DNS önmagában élettelen. Mindazonáltal Dawkins-nak igaza van abban, hogy tanulmányoznunk kell az információt, amely alapvetõ szerepet játszik az életben. Az információt hordozó DNS a sejtmagban található, és tárolja azokat az utasításokat, amelyek a fehérjék felépítéséhez szükségesek a funkcionális organizmusban. A DNS az öröklõdés molekulája, amely tartalmazza mindazokat a tulajdonságokat, amelyeket átadunk gyermekeinknek.
139
296 The Blind Watchmaker [A vak órásmester], p.112. 297 Arisztotelész árnyai! Õ látta, hogy egy élõ szervezetet nem lehet egyedül anyagi okokkal magyarázni: A szervezetet alkotó anyag nem magyarázza a szervezet komplexitását. Arisztotelész szerint ehhez szükség van valami másra is, amit õ „eidosznak” vagy „formának” nevezett. És – amint maga a szó is sugallja – az anyagnak az információ adja meg a formáját.



Akárcsak egy számítógép merevlemeze, a DNS tartalmazza az információ adatbázisát és a megadott termékek elõállításához szükséges programot. Az emberi testnek mind a tízbillió sejtje tartalmaz egy adatbázist, amely nagyobb, mint az Encyclopaedia Britannica. Az utóbbi évtizedekben tanúi lehettünk, amint a molekulár-biológusok – elõször kissé kelletlenül, de végül teljes egészében – magukévá tették az információtechnológia nyelvét és módszereit, amire a genetikai kód természetének és funkciójának felismerése késztette õket. Ma már magától értetõdõen úgy beszélünk az élõ sejtrõl, mint információ-feldolgozó géprõl, hiszen az is – molekuláris struktúra, amely rendelkezik az információ-feldolgozás képességével298. Ez izgalmas intellektuális fejlemény, hiszen azt jelenti, hogy a biológiai információ természete felderíthetõ az információtechnológia fogalmainak és eredményeinek felhasználásával. Mielõtt ezt megvizsgálnánk, megpróbálunk képet alkotni arról, hogy mi is a DNS-molekula és miként hordozza az információt.
Mi a DNS?
A szó a dezoxiribonukleinsav betûibõl alkotott mozaikszó. Ez egy nagyon hosszú, kettõs spirál-szerkezetû molekula. Crick és Watson ennek felfedezéséért kapta a Nobel-díjat. Egy spirális létrára hasonlít, amely sokkal egyszerûbb, nukleotidoknak nevezett molekulák egy hosszú lánca. A spirál minden teljes csavarodására tíz jut belõlük. A nukleotidok egy ribóznak nevezett cukorból, valamint egy foszfát-csoportból állnak, amibõl hiányzik egy oxigénatom (innen a dezoxi elõtag). Az adenin, guanin, citozin és timin nevû kémiai anyagokat – röviden A, G, C és T – bázisoknak nevezik. Egyedül ezek különböztetik meg az egyik nukleotidot a másiktól. Az elsõ és második bázist purinoknak, a harmadikat és negyediket pirimidineknek nevezik. A létra fokait bázis-párok alkotják. A létrafokot alkotó bázis-pár két molekuláját hidrogénkötések tartják össze. Van egy szabály, miszerint A mindig C-vel, G pedig mindig T-vel alkot párt, vagyis egy purin mindig egy pirimidinhez kötõdik. Tehát ha a kettõs spirál egyik szála AGGTCCGTAATG..., akkor a másik szála bizonyosan CTTGAATGCCGT... A két szál ily módon kiegészíti egymást (egymás komplementerei). Ha ismerjük az egyik szálat, kitalálhatjuk a másikat. Hamarosan látni fogjuk ennek jelentõségét. Természetesen a szálakon lévõ nukleotidok címkézése önkényes abban az értelemben, hogy például számokat is rendelhetünk hozzájuk, mondjuk: 1, 2, 3,
140
298 A sors iróniája, hogy a felvilágosodás elutasította azt az elképzelést (különösen biológiai összefüggésben), hogy az univerzum egy gép. Ma az információtechnológia nyelve alapvetõ a molekuláris biológiában.



4 vagy 2, 3, 5, 7 (vagy bármely négy különbözõ szimbólumot), és akkor a fent említett elsõ szál így kezdõdne: 133422341143... ill. 255733572275... Tehát mindegyik DNS-molekulához egy egyedi számot rendelhetünk (általában egy rendkívül hosszú számot, amint késõbb látni fogjuk), amelybõl kiolvashatjuk a molekula szekvenciáját.
Ahogy egy írott nyelv ábécéjének betûibõl álló sorozat üzenetet hordozhat, amely függ a betûk pontos sorrendjétõl, ugyanúgy a DNS bázisainak szekvenciája (ha úgy tetszik, a létra fokainak sorozata) is egy pontos üzenetet hordoz, amely az A, C, G és T betûkbõl álló négybetûs ábécében íródott. A gén e négy betûbõl álló hosszú sorozat, amely egy adott fehérjére vonatkozó információt hordoz, úgyhogy a gén úgy értelmezhetõ, mint egy utasítássorozat vagy program e fehérje elõállításához. A kódolás úgy történik, hogy mindegyik, három nukleotidból álló csoport (kódon) egy aminosavat kódol. Minthogy 4 nukleotid van, összesen 43 = 64 lehetséges hármas áll rendelkezésre a 20 aminosav kódolására. Kiderül, hogy ugyanahhoz az aminosavhoz egynél több (a valóságban legfeljebb hat) különbözõ hármas tartozhat. Ez a kódolás indokolja a genetikai kód elnevezést.
A genom egy teljes génkészlet. A genomok általában nagyon nagyok: Az E-kólibaktérium DNS-e kb. négymillió betû hosszúságú, és ezer oldalt töltene meg egy könyvben, míg az emberi genom több mint 3,5 milliárd betûbõl áll, és egy egész könyvtárat megtöltene299. Érdekes, hogy az emberi test egyetlen sejtjében szorosan összetekeredõ DNS tényleges hossza durván 2 méter. Mivel az emberi testben kb. 10 billió (1013) sejt van, a DNS teljes hossza 20 billió méter, ami felfoghatatlan.
A pontosság kedvéért hangsúlyozni kell, hogy bár egy adott organizmusban a DNS-t gyakran azonosítjuk a genommal, szigorúan véve a genom a DNS-nek csak egy viszonylag kis része – emberekben 3 százaléka. A DNS fennmaradó 97 százalékát, az úgynevezett nem-kódoló DNS-t, hulladék-DNS-nek nevezik, de ma már világos, hogy egyáltalán nem hulladék, mivel kiderült, hogy õ felelõs a genetikai folyamatok szabályozásáért, fenntartásáért és újraprogramozásáért, ezenkívül transzpozonoknak nevezett, nagyon mozgékony DNS-szegmenseket tartalmaz, amelyek képesek elkészíteni önmaguk másolatát, és a DNS különbözõ helyeire vándorolni, ahol különbözõ hatásokat fejthetnek ki,
141
299 Úgy beszélünk az emberi génkészletrõl (genomról), mintha csak egy volna. Ez persze helytelen – a genetikai ujjlenyomat azon alapszik, hogy az emberi génkészlet teljesen egyedi. Valószínûleg elmondhatom, hogy ha saját DNS-emet összehasonlítanám valaki máséval, akkor 99,9 százalékban azonosak lennének. A különbségek részben az egyedi nukleotid-polimorfizmusok (SNP) felhalmozódásából adódnak, amelyek úgy jönnek létre, hogy egyetlen nukleotid hibásan másolódik át a DNS-replikáció során.



például letilthatják a géneket vagy aktivizálhatják az addig inaktív géneket.300 A nem-kódoló DNS érdekes felhasználása a genetikai ujjlenyomat, amit Alec Jeffreys fedezett fel 1986-ban.
Hogyan kódolja a DNS a fehérjéket?
A DNS a sejt magjában helyezkedik el, amit egy membrán véd. Ahhoz, hogy bármi történjen, és a sejt „élni” kezdjen, a DNS-ben lévõ információt át kell vinni a citoplazmába, a sejtnek a magon kívüli részébe, ahol a sejt gépezete – ha úgy tetszik, a sejt gyárcsarnoka – üzemel. Ez az információ például ahhoz szükséges, hogy a riboszómáknak nevezett molekuláris gépek enzimeket tudjanak gyártani a citoplazmában. Hogy miként jut a DNS-ben lévõ információ a riboszómákhoz, hogy azok enzimeket gyárthassanak? Nos, ezt egy másik, ribonukleinsavnak (RNS) nevezett hosszú nukleinsav-molekula végzi el, amely nagyon hasonlít a DNS-hez, csak általában nem kettõs szálú, noha rendelkezik a DNS-bõl hiányzó extra oxigénatomokkal. Akárcsak a DNS-nek, neki is 4 bázisa van. Ezek közül három – A, G és C – már ismerõs, de a negyedik még nem ez az uracil (U), amely a DNS T-jét helyettesíti. A folyamat során elõször a magon belüli DNS középen – akár egy cipzár – szétnyílik, és két szálra hasad. Ezt megkönnyíti, hogy a szálak közötti hidrogénkötések gyengék azokhoz a kötésekhez képest, amelyek a bázisokat tartják össze az egyes DNS-szálakban. Ezután egy RNS-szál, amelyet hírvivõ RNS-nek (messenger RNS, mRNS) neveznek, átírja az egyik DNS-szálat, aminek eredménye nagyon hasonlít a komplementer DNS-szálhoz, csak a T helyén mindenütt U áll. Néha a másolási folyamatba hiba csúszik be (általában nagyon kevés), ami mutációt okoz. Ezután az mRNS áthalad a mag falán, és eljut a citoplazmába, ahol lezajlik a fordítás (dekódolás) elképesztõen bonyolult folyamata.
Az mRNS-szálat úgy lehet elképzelni, mint egy számítógép mágnesszalagját, a riboszómát pedig úgy, mint egy gépet, amely a szalagon lévõ információk alapján elõállít egy fehérjét. Ehhez a riboszóma végighalad az mRNS-szálon, és közben „kiolvassa” a benne tárolt információt. Olyan, mint egy számítógép mágnesszalagolvasó-feje, vagy egy Turing-gép letapogató-feje, bár ott a fej van rögzítve, és a szalag mozog, ami lényeges különbség. Nos, a riboszóma leolvassa a kódonokat – emlékeztetünk rá, hogy a kódon három egymást követõ betû együttese – abban a sorrendben, ahogy megjelennek a szalagon, például
142
300 A Nature folyóiratban (447, 891-816, 14th June 2007) megjelent egy riport, amely beszámol az emberi genom megcélzott 1 százalékának kísérleti vizsgálatáról az alapos Encode projekt keretében. A vizsgálat „meggyõzõ bizonyítékkal szolgál arra, hogy a genom pervazív (átható) módon íródik át”. Eszerint csak nagyon kevés „hulladék” DNS van.



AAC UGC UUG... A riboszóma következõ feladata megtalálni azokat az aminosavakat, amelyek megfelelnek ezeknek a kódonoknak (ebben az esetben aszparagin, cisztein és leucin). Ezek a riboszóma körül úszkálnak, és gyenge hidrogénkötésekkel kapcsolódnak az átvivõ RNS-nek (transfer RNS, tRNS) nevezett molekulákhoz, amelyek kereszt alakúak. Például ha egy ilyen molekula egyik karjához aszparagin kapcsolódik, akkor a kar másik vége az úgynevezett antikódonhoz kapcsolódik, ami az AAC kódon megfelelõje, vagyis a CCA. Amikor a riboszóma kiolvas egy kódont, akkor megkeresi a megfelelõ antikódont, kihalássza, majd eltávolítja a hozzá kapcsolódó aminosavat, és ezt hozzácsatolja a már összeszerelt aminosavakhoz. Így jön létre fokozatosan az új fehérje.
Ezek az apró mechanizmusok – olyan kicsik, hogy csak nagy teljesítményû mikroszkóp alatt láthatók – hihetetlenül bonyolultak és kifinomultak. Errõl meggyõzõdhetünk, ha belepillantunk a molekuláris biológia valamelyik tankönyvébe. Komplexitásuk oly mértékû, hogy még az olyan meggyõzõdéses evolucionista biológusok is, mint John Maynard Smith és Eörs Szathmary, bevallják: „A létezõ dekódoló gépezet olyan komplex, univerzális és nélkülözhetetlen, hogy nehéz megérteni, hogyan jöhetett létre, vagy hogyan létezhetett az élet nélküle”.301 Csaknem tíz évvel késõbb Carl Woese azon siránkozott, hogy még a legintelligensebb emberek sem képesek megszerkeszteni egy ilyen mechanizmust: „Nem tudjuk, hogyan lehet újdonságot létrehozni a semmibõl – ez a fõ kérdés a jövõ biológusai számára”.302
Mindez benne van a génekben?
Itt meg kell állnunk egy pillanatra, hiszen amikor információban gazdag bio-molekulákról (mint a DNS) és genetikai kódról beszélünk, könnyen azt a benyomást keltjük, hogy a gének mindent elmondanak nekünk arról, mit jelent embernek lenni. A molekulár-biológusok sok éven át „fõ dogmának” tekintették – ahogy Francis Crick nevezte –, hogy a genom teljes mértékben számot ad az organizmus örökölt tulajdonságairól. Ez elkerülhetetlenül táplálta azt a fajta bio-determinizmust, amely az egyes géneket tartotta felelõsnek az összes emberi betegségért és tulajdonságért, az erõszakra és az elhízásra való hajlamtól a matematikai tehetségig.
143
301 The Major Transitions in Evolution [A fõ átmenetek az evolúció során], Oxford and New York, Freeman, 1995, p.81; see also Nature 374, 227–232, 1995 302 Idézet innen: Whitfield, Origins of Life: Born in a watery commune [Az élet eredete: Vizes közegben született], Nature, 427, 674–676



A komplexitás hierarchiája
Azonban egyre több bizonyíték van arra, hogy ez valószínûtlen. Hiszen kiderült, hogy az emberi genom mindössze 30 000–40 000 gént tartalmaz. Ez nagy meglepetés volt sokak számára – végül is az emberi sejtgépezet körülbelül 100 000 különbözõ fehérjét termel, tehát az ember azt várná, hogy legalább ennyi gén áll rendelkezésre ezek kódolásához. Egyszerûen túl kevés gén van ahhoz, hogy számot adjanak örökölt tulajdonságaink komplexitásáról vagy mondjuk a növények és az emberek közötti nagy különbségekrõl. Ezért Steve Jones genetikus óva int minket: „Lehet, hogy a csimpánz DNS-ének 98 százaléka azonos a miénkkel, de ez nem jelenti azt, hogy 98 százalékban emberi: Egyáltalán nem emberi – õ egy csimpánz. És vajon mond-e bármit is az emberi természetrõl az a tény, hogy vannak közös génjeink az egérrel vagy a banánnal? Egyesek szerint a gének megmondják nekünk, mik vagyunk valójában. Ez a gondolat abszurd”.303 Vegyük például azt a tényt, hogy a gének be- és kikapcsolhatók – mégpedig egy organizmus fejlõdésének különbözõ stádiumaiban. Ennek a kapcsolásnak a vezérlését az aktivátoroknak (promoters) nevezett szekvenciák végzik, amelyek általában a gén elejéhez közel találhatók. Most képzeljünk el egy organizmust n génnel, amelyek mindegyike kétféle állapotban lehet – bekapcsolt vagy kikapcsolt állapotban, vagy genetikai terminológiával: kifejezett vagy kifejezetlen állapotban. Akkor nyilván 2n lehetséges kifejezettségi állapot van. Most tételezzük fel, hogy az A organizmusnak 32 000, a B organizmusnak pedig 30 000 génje van. Ekkor a kifejezettségi állapotok száma 232.000 ill. 230.000, vagyis A-nak 22000-szer több kifejezettségi állapota van, mint B-nek – és 22000 nagyon nagy szám, sokkal nagyobb, mint az univerzumban található elemi részecskék becsült száma (kb. 280). Tehát a gének számában lévõ viszonylag kis különbség nagyon nagy különbséget eredményez az organizmusok fenotípusában. De ez csak a kezdet, hiszen túlságosan leegyszerûsítõ a legutóbbi számításnál tett feltételezés, miszerint a gének vagy bekapcsolt, vagy kikapcsolt állapotban vannak – különösen, ha a komplexebb organizmusokra gondolunk. Az ilyen organizmusok génjei „ügyesebbek” abban az értelemben, hogy sokkal több fajta molekuláris gépet képesek építeni és vezérelni. Például lehetnek részlegesen kifejezett – se nem teljesen bekapcsolt, se nem teljesen kikapcsolt – állapotban. Az ilyen vezérlõ mechanizmusok képesek reagálni a sejt környezetére oly módon, hogy meghatározzák, milyen mértékben legyen bekapcsolva egy gén. Vagyis olyanok, mint
144
303 The Language of the Genes [A gének nyelve], Revised Edition, London, Harper Collins, 2000, p.35



egy miniatûr vezérlõ számítógép. És mivel a gének be- vagy kikapcsoltságának mértéke változik, a fenti számítást drasztikusan módosítani kell. A fehérjékre ható fehérjék hatása azt jelenti, hogy belépünk a komplexitás hirtelen növekvõ szintjeinek hierarchiájába, amelynek még a legalacsonyabb szintjét is nehéz felfogni.
De a komplexitás ennél még sokkal több meglepetést tartogat, hiszen ma már nyilvánvaló, hogy bármely egyéni sajátosság vagy funkció kialakításában gének sokasága vehet részt – itt a megfelelés nem egy az egyhez, hanem sok az egyhez. Ennek okai most kezdenek feltárulni. Barry Commoner, a Kritikus Genetikai Projekt vezetõ tudósa és igazgatója a Természeti Rendszerek Biológiájának Központjában (Critical Genetics Project at the Centre for the Biology of Natural Systems at Queens College, City University of New York), “Unravelling the DNA Myth” [A DNS mítoszának megfejtése] címû cikkében304 megnevez három felfedezést, amelyek alátámasztják azt az állítást, hogy az élet több, mint csupán DNS.
1. Alternatív splicing. Commoner felvetette, hogy alaposan felül kell vizsgálni a „fõ dogmát” – Crick szekvencia-hipotézisét, hogy tudniillik egyetlen gén nukleotid-szekvenciája egyetlen fehérje aminosav-szekvenciáját kódolja. Hiszen megmutatták, hogy egyetlen gén sok fehérjeváltozatot hozhat létre egy alternatív splicing-nak (kivágás) nevezett folyamat segítségével, ami akkor történhet meg, amikor egy gén nukleotid-szekvenciája átvivõdik a hírvivõ RNS-re. Más szóval, a gének és a fehérjék nem egy az egyben felelnek meg egymásnak. Az történik, hogy egy legfeljebb 150 fehérjébõl álló speciális csoport – öt RNS-molekulával együtt, amit spliceosome-nak (csatlakoztató test) neveznek – összegyûlik az mRNS különbözõ helyein, és egy molekuláris gépet alkot, amely az mRNS-t szegmensekre vágja szét, amelyeket aztán sokféle különbözõ sorrendben illeszthet össze (rekombináció). Egyes darabokat eltávolít, másokat hozzáad. Tehát az újra-összeillesztett anyag szekvenciája különbözik az eredetitõl. Ily módon, az alternatív splicing kivágásos technikája révén, egyetlen génbõl sok különbözõ fehérje jöhet létre. Például a csirkék és az emberek belsõ fülében is van egy ilyen gén, amely 576 fehérjeváltozatot képes létrehozni.305 A gyümölcslégyben is van egy gén, amely 38.016 különbözõ fehérjét képes elõállítani.
Commoner rámutat e felfedezés megsemmisítõ következményeire arra a hiedelemre nézve, hogy az eredeti DNS-szekvenciából származó genetikai infor
145
304 Harper’s Magazine, February 2002 305 D.L. Black, Splicing in the inner ear: a familiar tune, but what are the instruments? [Splicing a belsõ fülben: ismerõs dallam, de milyen hangszerek játsszák?], Neuron, 20 (2), 1998, 165–168



máció változatlanul megjelenik a fehérje aminosav-szekvenciájában. Crick azt állította, hogy „akár egyetlen sejt felfedezése”, amelyben a genetikai információ fehérjérõl nukleinsavra vagy fehérjérõl fehérjére adódik át, „megrázná az egész molekuláris biológia intellektuális alapját”.306
Itt pedig pontosan ez történik: A splicing folyamat új genetikai információt hoz létre az RNS-ben. Ennek a folyamatnak részesei a spliceosome fehérjéi is. Tehát egyszerûen nem tudjuk megjósolni egyetlen gén hatását azzal, hogy meghatározzuk a nukleotid-szekvenciájában lévõ utasításokat. A splicing folyamat átszerkeszti ezeket az utasításokat, lehetõvé téve számukra, hogy sokféle jelentést hordozzanak. Shin Kwak, a Tokiói Egyetem munkatársa 2002-ben kimutatta, hogy nagy valószínûséggel a splicing hibái okozzák a Lou Gehrigkórt (amiotropikus laterális szklerózis), ezt a végzetes és bénító betegséget.
Korábban úgy gondolták, hogy a splicing nagyon ritka. Újabban azonban megfigyelték, hogy az alternatív splicing elõfordulási gyakorisága nõ a szóban forgó organizmus komplexitásával, és manapság úgy becsülik, hogy az emberi gének kb. 75 százaléka átmegy ezen a folyamaton. Ma már egyértelmû, hogy az alternatív splicing során hozzáadott információ mennyisége óriási, így nem meglepõ, hogy a nagyon hasonló génkészlettel rendelkezõ organizmusok között hatalmas különbségek lehetnek.
2. Hibakorrekció. A DNS hihetetlenül pontos megkettõzését (duplikáció) nem egyedül maga a DNS hajtja végre, hanem az függ az élõ sejt jelenlététõl is. A sejten belüli megszokott környezetében a DNS replikációjának hibája kb.: hárommilliárd nukleotidból egy (emlékezzünk rá, hogy az emberi genom hossza kb. hárommilliárd nukleotid). Azonban egy kémcsõben a hibaarány drámaian megnõ: értéke kb. 1 : 100. Ha viszont a kémcsõbe megfelelõ fehérjeenzimeket adagolunk, a hibaarány lecsökken kb. 1 : 10 millió értékre. A végsõ alacsony hibaarány úgy érhetõ el, hogy még több fehérjét adagolunk „javító” enzimek formájában, amelyek detektálják és korrigálják a hibákat307.
A nukleinsav-replikáció folyamata tehát nem csupán magától a DNS-tõl függ, hanem az ilyen fehérjeenzimek jelenlététõl is. James Shapiro érdekes megjegyzést tesz a hibajavító rendszerrel kapcsolatban: „Meglepõdtem, ami
146
306 The Central Dogma of Molecular Biology [A molekuláris biológia központi dogmája], Nature 227, 1970, 561–563, see p.563 307 Bizonyíték van arra, hogy a javító mechanizmusok még ennél is kifinomultabbak lehetnek. Robert Pruitt a Nature folyóiratban (434, 2005 p.505) arról a meglepõ tényrõl számol be, hogy a lúdfû (Arabidopsis thaliana) bizonyos genetikai mutánsai normális utódokat produkálnak, amelyek nem a szüleiktõl, hanem korábbi normális õseiktõl kapják a genetikai információt. Ez a mendeli genetika törvényei szerint lehetetlen. Pruitt felveti, hogy a korábbi nemzedékektõl örökölt RNS-minták talán részt vesznek a mutáns génjeiben lévõ DNS kijavításában, visszaállítva eredeti mintájukat.



kor megtudtam, hogy a sejtek milyen alaposan védekeznek éppen azok ellen a genetikai változások ellen, amelyek a hagyományos elmélet szerint az evolúciós sokféleség forrásai. Hála hibakorrigáló rendszereiknek, az élõ sejtek nem passzív áldozatai a kémia és a fizika véletlen erõinek. Jelentõs erõforrásokat fordítanak arra, hogy elnyomják a véletlen genetikai változásokat, és képesek beállítani a háttérbeli lokalizált mutabilitás (background localized mutability) szintjét azáltal, hogy beszabályozzák korrekciós rendszereik aktivitását.308
Mi volt elõbb – a tyúk vagy a tojás?
Az alternatív splicing és a hibajavító mechanizmusok létezésének egy fontos következménye, hogy a DNS létezése inkább függ az élettõl, mint az élet létezése a DNS-tõl, ami megkérdõjelezi azt a közhiedelmet, hogy az élet eredete az RNS-DNS-élet láncban keresendõ (az „RNS-világ” forgatókönyve). Commoner kertelés nélkül fogalmaz: „Az élettelen és élõ dolgok közötti szakadék áthidalásának legnagyobb buktatója továbbra is fennáll. Minden élõ sejtet a DNS-ben tárolt információ vezérel, amely átíródik az RNS-be és amelynek alapján fehérje készül. Ez egy nagyon bonyolult rendszer, és e három molekula közül bármelyik megkívánja a másik kettõ létezését – akár ahhoz, hogy össze lehessen szerelni, akár ahhoz, hogy mûködni tudjon. Például a DNS hordozza az információt, de nem képes hasznosítani, sõt még önmagát lemásolni sem, az RNS és fehérje segítsége nélkül”.309
Itt egy tovább nem egyszerûsíthetõ szimbiózisról van szó, amit az eredet leegyszerûsítõ modelljei nem tudnak megragadni. Leslie Orgel, a Salk Institute for Biological Studies munkatársa, hasonló példát közöl: „Nincs egyetértés a tekintetben, hogy az anyagcsere milyen szintre tud fejlõdni egy genetikai anyagtól függetlenül. Véleményem szerint jelenlegi kémiai ismereteink nem támasztják alá azt a nézetet, hogy a reakciók hosszú sorozatai spontán módon megszervezõdhetnek – és minden okunk megvan azt hinni, hogy erre nem képesek. Az elégséges specifikusság (sufficient specificity) elérésének problémája – akár vizes oldatban, akár egy ásvány felületén – olyan komoly, hogy elenyészõ annak a valószínûsége, hogy lezáródjon egy olyan komplex reakciókör, mint a fordított citromsav-ciklus (reverse citric acid cycle)”.310
147
308 A Third Way [Egy harmadik út], i.m. p33 309 Kenneth R Miller and Joseph Levine, Biology: The Living Science [Biológia: az élõ tudomány], Upper Saddle River NJ, Prentice Hall, 1998 p.406–407 310 The origin of life – a review of facts and speculations [Az élet eredete – a tények és spekulációk felülvizsgálata], Trends in Biochemical Sciences, 23 1998, 491–495



3. A fehérjék geometriája. Amikor a fehérjék elkészülnek, egy pontosan meghatározott háromdimenziós alakzatba tekerednek – ettõl függ késõbbi biokémiai aktivitásuk. Korábban feltételezték, hogy mihelyt aminosav-szekvenciája meg van határozva, a fehérje azonnal „tudja”, hogyan kell a megfelelõ alakzatba tekerednie. Most már tudjuk, hogy egyes fehérjéknek szükségük van egyéb kísérõ fehérjékre (chaperone proteins) is, amelyek segítenek nekik megfelelõen tekeredni – különben biokémiailag inaktívak maradnának. Továbbá vannak nukleinsav-mentes fehérjék (prionok), amelyek például az olyan degeneratív betegségek kialakulásáért felelõsek, mint a kergemarha-kór. A kutatások bebizonyították, hogy a prion behatol egy normális agyi fehérjébe, és ráveszi azt, hogy újratekeredjen a prion háromdimenziós struktúrájának megfelelõen. Ez a folyamat az újratekeredett fehérjét fertõzõvé teszi, és végzetes láncreakciót vált ki. Az egészben az a legfurcsább és legérdekesebb, hogy a prionnak és az általa megzavart fehérjének ugyanaz az aminosav-szekvenciája, mégis az egyik végzetesen fertõzõ, a másik pedig normális és egészséges. Ez azt jelenti, hogy a fehérje információtartamának megbecslésekor figyelembe kellene venni a feltekeredés háromdimenziós geometriáját, ami szinte megoldhatatlan probléma. Annak fényében, hogy ez már régóta ismeretes a tudósok elõtt, Commoner felteszi a kérdést, vajon miért maradt fenn mégis a fõ dogma. Válasza a következõ: „Az elméletet bizonyos fokig óvták a kritikáktól, méghozzá egy olyan eszközzel, amely inkább jellemzõ a vallásra, mint a tudományra: A szektásság vagy csupán egy kellemetlen tény felfedezése megbocsáthatatlan bûn – eretnekség, ami könnyen szakmai kiközösítéshez vezet. Ez az elfogultság jórészt az intézmények tehetetlenségének és a szigor kudarcának tulajdonítható, de vannak más, alattomosabb okai is annak, hogy a molekulár-genetikusok miért elégednek meg a status quo-val: A fõ dogma olyan kielégítõ, csábítóan egyszerû magyarázatot kínált az öröklõdésre, hogy szentségtörésnek tûnt kétségbe vonni. A fõ dogma egyszerûen túl jó volt ahhoz, hogy ne legyen igaz.” Ezért úgy tûnik, sokkal fontosabb az, hogy mit jelent embernek lenni, mint az, hogy mi van a génekben.
Proteomika
A komplexitás szintjeinek hierarchiája nem ér véget a genetikai kódnak fehérjékre való lefordításával, hiszen a fehérjék sokféleképpen módosíthatók, sõt szétvághatók és újra összerakhatók, ahogy az mRNS-molekulák is. Ez a felismerés vezetett el a proteomika új tudományához, ahol a proteom mindazon fehérjék és fehérjeváltozatok halmaza, amelyek egy adott genomból létrehozha
148



tók. Megmagyarázni a proteom elképesztõ komplexitását, amely jóval nagyobb, mint a genomé – ez az egyik legnagyobb intellektuális kihívás a tudomány számára.
Információfeldolgozás a sejtben
Tehát minél több élõ sejtet tanulmányozunk, annál több olyan tulajdonságukat fedezzük fel, amelyek ez emberi értelem legbonyolultabb csúcstechnológiai termékére, a számítógépre emlékeztetnek. De van egy kivétel: A sejt információ-feldolgozási kapacitása sokkal nagyobb, mint akár a legmodernebb számítógépeké. A Microsoft Corporation alapítója, Bill Gates mondta: „A DNS olyan, mint egy számítógépes program, csak sokkal de sokkal fejlettebb, mint bármely szoftver, amit eddig megalkottunk”.311
Gödel, Escher, Bach – an Eternal Golden Braid [Gödel, Escher, Bach Örök aranyfonál] címû könyvében312 Douglas Hofstadter ezt írja: „E hihetetlenül és bonyolultan összefonódó szoftverrel és hardverrel kapcsolatban felmerül egy természetes és alapvetõ kérdés: ’Hogyan fejlõdtek ki annak idején?’ ... egyszerû molekulákból egész sejtekké – ez meghalad minden emberi képzeletet. Az élet eredetével kapcsolatban számos elmélet létezik, de mind egyetlen központi kérdés körül forog: ’Honnan ered a Genetikai Kód, a lefordításához szükséges mechanizmussal együtt?’ A választ megnehezíti, hogy ezt a kódot rendkívül õsinek tekintik. Werner Loewenstein, akit a sejtek közötti kommunikáció és a biológiai információátvitel területén tett felfedezései tettek világhírûvé, ezt mondja: „Ez a genetikai lexikon nagyon hosszú múltra tekint vissza. Úgy tûnik, hogy egyetlen betû sem változott benne kétmilliárd éven keresztül; az összes földi élõlény – a baktériumtól az emberig – ugyanazt a hatvannégy betûs ábécét használja”.313 Vizsgáljuk meg e problémahalmaz egyetlen vonatkozását – a DNS genetikai szoftverének eredetét. Gyakran halljuk, hogy a genetikai információ keletkezését elõsegítik az információt hordozó molekulák közötti bizonyos kémiai affinitások. Azonban logikailag könnyen belátható, hogy ez nem lehet igaz. Gondoljunk az ábécére. Az angolban van egy szabály, miszerint a q betût mindig egy u betûnek kell követnie. Most képzeljük el, hogy más betû-párok között is hasonló „affinitások” vannak. Világos, hogy minél több ilyen „affinitás” van, annál kevesebb kifejezést írhatunk le. Ahhoz, hogy kellõen gazdag szókincsünk legyen, elengedhetetlen, hogy csaknem tetszõleges sorrendben írhassuk
149
311 The Road Ahead [Az elõttünk álló út], Boulder, Blue Penguin, 1996, p.228 312 London, Penguin, 1979, p 54 313 The Touchstone of Life [Az élet próbaköve], London, Penguin Books, 2000 p.64



le a betûket. Ugyanez a helyzet a DNS-sel. A nukleotid-bázisok (A, C, G, T) lényege, hogy véletlenszerûen helyezkedhetnek el. Ha bármilyen affinitás lenne közöttük, drasztikusan csökkenne információhordozó kapacitásuk.
Mármost a DNS létrafokait alkotó bázismolekula-párokat gyenge kémiai kötések tartják össze. De a létrafokok között, amelyeknek sorrendje a fehérjék elõállításához szükséges információt kódolja, egyáltalán nincsenek kémiai kötések. Michael Polanyi elmagyarázza, hogy ennek milyen következményei vannak: „Tegyük fel, hogy a DNS-molekula tényleges struktúrája annak köszönhetõ, hogy bázisainak kötései sokkal erõsebbek, mint lennének a bázisok bármely más elrendezése esetén. De akkor a DNS-molekulának nem lenne információtartalma. Kódszerû jellegét elhomályosítaná a hatalmas redundancia ... Bármi is az eredete egy DNS-konfigurációnak, csak akkor mûködhet kódként, ha sorrendje nem függ fizikai, vagyis potenciális energiából származó erõktõl. Fizikailag ugyanúgy nem lehet determinált, mint a szavak sorrendje egy nyomtatott lapon”.314 A kulcsszó itt a „fizikailag”. Mint már korábban láttuk, az üzenet nem vezethetõ le a papír és a tinta fizikájából és kémiájából.
Hubert Yockey, az Information Theory and Biology [Információelmélet és biológia] címû könyv szerzõje315, megerõsíti ezt a véleményt: „Az arra irányuló kísérletek, hogy a sorrendet kapcsolatba hozzák a biológiai szervezõdéssel vagy specifikussággal, merõ szójátékok, amelyek nem állják ki a tüzetesebb vizsgálat próbáját. Ezek a makromolekulák azért képesek genetikai üzeneteket kódolni és információt hordozni, mert bázisaik sorrendjét nem vagy alig befolyásolják fizikai és kémiai tényezõk”.316 A genetikai szöveget nem a molekulák közötti kötések kémiája írja.
Ha a kémiai kötéseken alapuló magyarázatok nem mûködnek, milyen egyéb lehetõségek maradnak? Nagyon valószínûtlen, hogy a darwini folyamatok megoldást kínáljanak, hiszen biogenezisrõl beszélünk, az élet eredetérõl beszélünk, és – bármire is képesek a darwini folyamatok – nehéz belátni, hogy miként indulhatnának be élet hiányában. Hiszen ahhoz, hogy a természetes szelekció bármit is végezhessen, szükség van egy mutáló replikátor létezésére. Már idéztük Theodosius Dobzhansky jól ismert kijelentését: „A prebiotikus evolúció önellentmondás”. Bár ez sokak számára idejétmúltnak tûnhet, óvatosságra int minket az olyan kifejezések használatában, mint „molekuláris evolú
150
314 Life’s Irreducible Structure [Az élet nem egyszerûsíthetõ struktúrája], Science, 160, 1968, p.1309 315 Cambridge, Cambridge University Press, 1992
316 H.Yockey, A Calculation of the Probability of Spontaneous Biogenesis by Information Theory [A spontán biogenezis valószínûségének kiszámítása az információelmélet segítségével], J. Theor, Biology 67, 1977, 377-398



ció”, amely azt sugallja, hogy hallgatólagosan feltételezzük: Rendelkezésünkre áll az a folyamat (replikáció, amely nélkül nincs értelme természetes szelekcióról beszélni, hiszen az éppen rajta fejti ki hatását), amelynek létezését éppen magyarázni próbáljuk. Amint John Barrow rámutat, James Clerk Maxwell már 1873-ban megfigyelte, hogy az atomok „olyan azonos részecskék populációi, amelyek tulajdonságaira nem hat a természetes szelekció, és amelyek tulajdonságai meghatározzák, hogy létezhet-e élet”.317 Mindazonáltal továbbra is sokan próbálkoznak azzal, hogy az élet eredetének problémáját darwini típusú érvek segítségével oldják meg, amelyek kizárólag a véletlenen és a szükségszerûségen alapulnak. Hogy ezeket az érveket megfelelõ összefüggésbe helyezhessük, meg kell vizsgálnunk a matematika néhány további hozzájárulását a vitához.
151
317 The Selective Chemist, Pre-conference paper for Fitness of the Cosmos for Life: Biochemistry and Fine-Tuning Conference [A szelektív kémikus, elõadás a kozmosznak az életre való alkalmasságáról, konferencia a biokémiáról és a finom összehangoltságról], Harvard University, Oct.11-12 2003



9. fejezet:
Az információ kérdései
„Az élet digitális információ.” Matt Ridley
„Az élet eredetének problémája lényegében ekvivalens a biológiai információ eredetének problémájával.” Bernd-Olaf Küppers
„Az a feladatunk, hogy találjunk egy algoritmust, egy természeti törvényt, amely elvezet az információ eredetéhez.” Manfred Eigen
„Egy gép nem hoz létre új információt, de a már ismert információt igen hatékonyan képes átalakítani.” Leonard Brillouin
Mi az információ?
A könyvben eddig szabadon használtuk az „információ” szót. Eljött az idõ, hogy közelebbrõl megvizsgáljuk ezt az alapfogalmat.
A köznyelvben az „információ” szót arra használjuk, hogy leírjunk valamit, amit most ismerünk, de korábban nem ismertünk – azt mondjuk, hogy információt kaptunk. Az információ számos módszerrel vihetõ át: verbálisan, kézírással, jelbeszéddel, titkos kóddal stb. Probléma akkor van, ha megpróbáljuk számszerûsíteni az információt. Szerencsére az információelmélet sokat fejlõdött, aminek nagy jelentõsége van, ha meg akarjuk vizsgálni a genetikai információnak nevezett dolog természetét.
Kezdjük annak az intuitív elképzelésnek a vizsgálatával, hogy az információ csökkenti bizonytalanságunkat. Például megérkezünk egy kis szállodába, ahol szobát foglaltunk, és azt találjuk, hogy csak nyolc szoba van. Akkor – feltételezve, hogy az összes szoba hasonló, és nem valamelyik konkrét szobát kér
152



tük – 1 : 8 annak a valószínûsége, hogy egy adott szobát kapjunk. A valószínûség bizonytalanságunk mértéke. Mihelyt közlik velünk azt az információt, hogy a 3-as szobát kaptuk, a bizonytalanság eltûnik. Az általunk kapott információ mérésének egyik módja, ha kiszámítjuk, hány eldöntendõ kérdést (a válasz igen vagy nem) kell feltennünk ahhoz, hogy kitalálhassuk, melyik szobában helyeztek el. Egy kis gondolkodással könnyen rájöhetünk, hogy ez a szám 3. Azt mondjuk, hogy 3 bit információt kaptunk, vagy hogy 3 bit információra van szükségünk, hogy meghatározhassuk szobánkat. Megjegyezzük, hogy 3 éppen az a kitevõ, amelyre 2-t kell emelnünk, hogy 8-at kapjunk (vagyis 8 = 23), vagy fordítva: 3 a 8 2-es alapú logaritmusa (vagyis 3 = log2 8). Ezt az érvelést könnyû általánosítani: Ha a hotelben n szoba van, akkor egy konkrét szoba meghatározásához szükséges információ mennyisége log2 n. Most gondoljunk egy angol nyelven írt szöveges üzenetre. Az angol mondatok szavakból és szóközökbõl állnak, így „ábécénk” 26 betûbõl és a szóközbõl, vagyis összesen 27 szimbólumból áll. Ha üzenetre várunk mobil-telefonunkon, akkor annak valószínûsége, hogy egy adott szimbólumot (betût vagy szóközt) kapjunk, 1/27. Mindegyik szimbólum log2 27 (kb. 4,76) információt jelent, így egy m szimbólumból álló szöveg információtartalma mlog2 27 (kb. 4,76m). Észrevehetjük, hogy az átvitt információ mennyisége függ az ábécé méretétõl. Például ha tudjuk, hogy a szöveges üzenet számokat, betûket és szóközöket tartalmaz, akkor ábécénk most 37 szimbólumból áll, vagyis egyetlen szimbólum log2 37 (kb. 5,2) információt képvisel. A 2-es szám mindenhol kitüntetett szerepet játszik. A számítástechnikában használt „ábécé” csupán két szimbólumból – 0 és 1 – áll. Könnyû belátni, hogy legalább két szimbólumra van szükségünk ahhoz, hogy kódolni tudjunk bármely ábécét. Például ha egy angol szövegben csak a 26 betût és a szóközt használjuk, akkor legfeljebb 5 hosszúságú bináris jelsorozatokra van szükségünk, hogy az összes szimbólumot kódolhassuk (25 = 32 > 27): A szóköz kódja lehetne 00000, az A betûé 00001, a B betûé 00010, a C betûé 00011 stb.
Szintaktikai és szemantikai információ
Most bevezetünk egy nagyon fontos fogalmat, amelyet elsõre nem könnyû megérteni. Tegyük fel, hogy mobil-telefonunkon a következõ „üzenetet” kapjuk: ZXXTRQ NJOPW TRP. Ez az üzenet 16 szimbólumból áll, így információtartalma a fenti számítás szerint 16 log2 27 bit. Erre valaki felkaphatja a fejét: „Álljunk meg egy pillanatra! Ez abszurdum, hiszen semmilyen üzenetet nem kaptam. Ebben a zagyvalékban nincs semmi információ.” Persze lehet, hogy az üzenet kódolt, vagyis rejtett. De tegyük fel, hogy nem ez a helyzet. Akkor mit
153



mondhatunk? Most elérkeztünk egy fontos definícióhoz: Ezen a szinten az „információnak” semmi köze sincs a „jelentéshez”, ezért szintaktikai információnak nevezzük.
Elsõ látásra, mindennapi tapasztalataink alapján, ez ellentmond az intuíciónak, ezért részletesebb magyarázatra szorul. Tegyük fel, hogy valaki azt mondja Önnek, hogy fog kapni egy üzenetet a mobil-telefonján. Azt is közli, hogy négyféle szimbólumot kaphat: ~, #, *, ^, és hogy az üzenet 5 szimbólumból fog állni. Ön ránéz a kijelzõre, és ezt látja: ^ ^ # ~ *. Vajon mennyi „információt” kapott? Nos, semennyit, abban az értelemben, hogy fogalma sincs róla, mit jelent, sõt azt sem tudja, hogy jelent-e egyáltalán valamit. Szintaktikai értelemben mégis kapott információt. Négy lehetséges szimbólum van, így 1/4 annak a valószínûsége, hogy egy adott szimbólumot kapjon, tehát egy szimbólum információtartalma 2 bit. A teljes „üzenet” 5 szimbólumból áll, így információtartalma 10 bit. Másképp fogalmazva: Ha megszámlálja, hogy hány lehetséges „üzenetet” kaphat, azt találja, hogy 210-t. Most már tudja, hogy mi az üzenet (nem azt, hogy mit jelent!). Korábban nem tudta. Ebben az értelemben Ön információt kapott.
Gondoljunk újra a mindennapos elektronikus kommunikációra egy csatornán, például egy közönséges telefonvonalon keresztül. Bármely adott pillanatban sokféle „információ” áramolhat rajta: hang, fax, adat – elektronikus „szimbólumok” bármilyen folyama, ami egyesek számára esetleg jelent valamit, mások számára pedig nem (például egy kínaiul beszélõ személy nem közölhet információt – szemantikai értelemben – egy olyan személlyel, aki nem beszél kínaiul), vagy esetleg véletlen szimbólumok sorozata, például véletlen elektronikus hatások keltette zaj, ami semmilyen jelentést nem hordoz.
Mármost egy kommunikációs szakembert nem érdekli a csatornán keresztül áramló jelek jelentése. Nem igazán érdeklik az éppen átvitt specifikus szekvenciák, sokkal inkább az olyan dolgok, mint a csatorna kapacitása – másodpercenként hány szimbólum (bármilyen fajta) küldhetõ át rajta; a csatorna megbízhatósága – mi a valószínûsége, hogy egy szimbólum hibásan kerül átvitelre, például a csatorna zajossága miatt; a hibakorrekció lehetõsége stb. És ezek a dolgok mindnyájunkat érintenek – sokan voltunk már frusztráltak a lassú adatátvitel miatt olyan lakásokban, ahol nincs szélessávú Internet.
Tehát a szintaktikai információ mérése nagyon fontos. Az ezzel kapcsolatos elméletet Shannon-féle információelméletnek nevezik Claude Shannon után, aki kidolgozta, és aki számos matematikai tételt bizonyított a zajos csatornák kapacitásával kapcsolatban. Ezek a tételek képezik az alapját a kommunikáció elméletének, amelytõl olyannyira függ mai társadalmunk.
154



Nézzünk egy másik mindennapi példát, hogy biztosan megértsük az alapfogalmakat. Ön bemegy egy könyvtárba, és kér egy urológiai szakkönyvet. Lehet, hogy a könyvtáros sohasem hallott az urológiáról. De az „urológia” szó mint szimbólumsorozat 10 log2 27 bit információt tartalmaz (az angol ábécében – a fordító), és ha Ön közli a könyvtárossal ezeket a biteket (például betûzi a szót), õ begépelheti õket a számítógépes katalógusba, amely például azt válaszolja, hogy az MedSci 46 feliratú részlegben kell keresni, ahol Ön azután 3 könyvet talál a témával kapcsolatban. Vagyis a könyvtáros „csatornaként” mûködik, és továbbítja az információt a katalógus felé, bár számára az „urológia” szimbólumsorozatnak nincs semmilyen szemantikai jelentése318.
Ebben a példában a könyvtáros az „urológia” szót kizárólag szintaktikai szinten kezeli – nem tudja, hogy a szó mit jelent, de nincs is szüksége rá. Az egyedüli információ, amire szüksége van, a szót alkotó betûk sorozata: A szót egyszerûen úgy kezeli, mint az ábécé betûinek egy jelentés nélküli sorozatát. De ha Ön orvos, az „urológia” szónak az Ön számára jelentése van – nem csak szintaktikai, hanem szemantikai információt is hordoz és közvetít. (A „szemantika” szó egy görög szóból ered, amelynek jelentése „jel”; vö.: „szemiotika” – a jelek tudománya).
A szemantikai információ mérése sokkal nehezebb feladat, mivel nehéz megragadni matematikailag, és eddig még nem találtak rá kielégítõ módszert. Ez nem meglepõ, hiszen egy szöveg jelentése erõsen függ a kontextustól. Ha Ön azt látja, hogy mobil-telefonomon az IGEN üzenetet kapom, akkor sejtheti, hogy egy kérdésre kaptam választ, de azt nem tudhatja, hogy mi volt ez a kérdés: „Van egy jegyed a ma esti meccsre?” vagy „Elveszel feleségül?” Az üzenet jelentése nem határozható meg a kontextus elõzetes ismerete nélkül. Más szóval: Nagyon sok további információ szükséges ahhoz, hogy egy adott információt értelmezni lehessen.
DNS és információ
Most alkalmazzuk ezt a gondolatmenetet a molekuláris biológiára. Gondoljunk a DNS-molekula „betûinek” kémiai ábécéjére. Tegyük fel, hogy Ön molekulár-biológus, és tudja, mit „jelentenek” a betûsorozatok, abban az értelemben, hogy génekre tudja osztani õket, és meg tudja mondani, hogy az egyes gének mely fehérjéket kódolják. Vagyis az Ön számára a sorozatnak szemantikai dimenziója van. Az Ön számára a DNS ugyanazt a fajta specifikált komplexitást
155
318 Ugyanez érvényes, valahányszor felütünk egy szótárat, hogy megnézzük, vajon egy ismeretlen szó – pl. ‘scrabble’ – valóban létezõ angol szó-e.



mutatja, mint a nyelv, hiszen a betûk sorrendje egy génben meghatározza az aminosavak sorrendjét a megfelelõ fehérjében319. Nem úgy az én számomra: Én semmi mást nem látok egy ilyen sorozatban, mint jelentés nélküli szimbólumok egy hosszú listáját: ACGGTCAGGTTCTA ... Mégis van értelme arról beszélni, hogy ismerem a szimbólumsorozat tartalmát szintaktikai vagy Shannon-féle értelemben. Valóban, annak ellenére, hogy nem ismerem a sorozat „jelentését”, pontosan meg tudom mondani, mennyi szintaktikai információt kell Önnek közölnie velem, hogy hibátlanul reprodukálni tudjam a sorozatot. A genetikai ábécé 4 betûbõl áll, így minden betû, amelyet Ön lediktál nekem, 2 bit információt tartalmaz. Így például az emberi genom DNS-e, amely durván 3,5 milliárd betûbõl áll, körülbelül 7 milliárd bit információt tartalmaz. Ha Ön lediktálja nekem ezeket a betûket, akkor én le tudom másolni a DNS-t anélkül, hogy érteném a leírt szöveg „jelentését”. A genom-kutatás fontos szempontja, hogy olyan specifikus mintákat találjanak, amelyek megismétlõdhetnek egy adott genomban, vagy olyan specifikus szekvenciákat, amelyek közösek több genomban. A specifikus szekvenciák keresését motiválhatják szemantikai megfontolások is, de a tényleges számítógépes keresés a gemom nagy adatbázisában a statisztikai információ szintjén történik.
Komplexitás
Ebben a fejezetben eddig még nem említettük a komplexitás fogalmát. Mindazonáltal annak alapján, hogy az emberi genom 7 milliárd bit információt tartalmaz, némi fogalmat alkothatunk a komplexitásáról. De csak némi fogalmat. Gondoljunk például a következõ bináris sorozatra: 001001001001001001001001... Tételezzük fel, hogy ugyanígy folytatódik hatmilliárd számjegyig (3-al osztható számra van szükségünk). Ebben az esetben láthatjuk, hogy az eddigi megfontolások alapján 6 milliárd bit információt tartalmaz. Ez vajon azt jelenti, hogy (csaknem) olyan komplex, mint az emberi genom? Világos, hogy nem. Hiszen azonnal látjuk, hogy egy ismétlõdõ mintából áll – a 001 számhármas ismétlõdik újra és újra. Tehát bizonyos értelemben a sorozatban lévõ összes információ benne van a következõ rövid állításban vagy utasításban: „Ismételd meg a 001 számhármast kétmilliárdszor”. Az ismétlésnek ez a mechanikus fo
156
319 Az emberi genom legújabb vizsgálata azt mutatja, hogy a helyzet még ennél is bonyolultabb, amint az kiderül a „Mi az élet?” címû szakaszban, a könyv vége felé. Ez a tény csak megerõsíti érvelésünket, amit azonban egyszerûbb megfogalmazni ebben a formában.



lyamata jól példázza, mit értenek a matematikusok algoritmus320 alatt – olyan eljárást, amelyet egy számítógépes program meg tud valósítani. Ebben az esetben egy nagyon egyszerû programot írhatnánk: ‘for n = 1 to 2·109 do write 001 end’. Csupán 35 leütésre volt szükségem, hogy legépeljem ezt a programot, és nyilvánvaló, hogy ha ezt a számot a program „hosszának” tekintem, akkor az sokkal pontosabb képet ad a sorozat információtartalmáról, mint a 6 milliárd jegyû szám tényleges hossza.
Íme egy másik példa, amely intuitív módon sugallja ezt a gondolatot: Tekintsük a következõ betûsorozatot: ILOVEYOUILOVEYOUILOVEYOUILOVEYOU..., és tegyük fel, hogy a sorozatban 2 milliárdszor ismétlõdik az I LOVE YOU kifejezés. Világos, hogy a sorozatban lévõ információ (ezúttal szemantikai értelemben) már az elsõ három szóban benne van (bár úgy is lehetne okoskodni, hogy az ismétlés hangsúlyosabbá teszi a mondanivalót!). Mindenesetre a következõ program a teljes szemantikai információt hordozza: ‘for n = 1 to 2·109 do write ILOVEYOU end’. Vagyis az információtartalom mértékérõl jobban tájékoztat a (rövid) programban lévõ szintaktikai információ bitjeinek száma, mint a (hosszú) szövegben lévõé.
Algoritmikus információelmélet
Szimbólumok (bináris számjegyek, betûk, szavak stb.) adott sorozatának „összesûrítése” (sokkal) kisebb méretre egy számítógépes program segítségével – ez az alapötlete az úgynevezett algoritmikus információelméletnek. Az „algoritmus” szó Mohamed Ibn-Músza al-Hvárizmi arab matematikus nevébõl származik, aki a híres Bölcsesség Házában dolgozott Bagdadban, a 9. században. Az algoritmus hatékony eljárás egy feladat elvégzésére véges számú lépésben. Például az x = (-b ± v(b2- 4ac))/2a képlet hatékony eljárást ad az ax2 + bx + c = 0 másodfokú egyenlet gyökeinek a kiszámítására, ahol a, b, és c számok. Ez tehát egy algoritmus. Hasonlóan, a számítógépes programok (szoftverek) olyan algoritmusok, amelyek lehetõvé teszik a hardver számára, hogy feldolgozza a betáplált információt. A számítógépes programok általában sok algoritmust tartalmaznak, amelyek mindegyike hozzájárul a hatékony számításhoz. Az algoritmikus információelméletet (ATI) Kolmogorov és Chaitin dolgozta ki. Az ATI módszert ad egy jelsorozat információtartalmának vagy
157
320 Az „algoritmus” szó al-Hvárizmi arab matematikus nevébõl származik. Szórakoztatóan tárgyalja ezt a fontos fogalmat David Berlinski The Advent of the Algorithm [Az algoritmus eljövetele] címû könyve (New York, Harcourt Inc. 2000).



komplexitásának megragadására: Ki kell számítani annak a legrövidebb algoritmusnak a méretét, amely elõ tudja állítani a sorozatot321. Az ATI szerint X információtartalmának definíciója (ahol X például bináris számjegyeknek vagy bármely ábécé betûinek ill. számjegyeinek egy sorozata stb.):
H(X) := az X-et elõállítani képes legrövidebb program mérete bitekben. Most tekintsünk egy karakterláncot, amelyet egy számítógép billentyûzetével játszó majom állít elõ: Mtl3(#8HJD[;ELSN29X1TNSP]\@... , és tételezzük fel, hogy ez is 6 milliárd betûbõl áll, vagyis ugyanolyan hosszú, mint a korábban vizsgált sorozatok. Mivel a sorozat alapvetõen véletlenszerû, bármely program, amely elõ képes állítani, lényegében ugyanolyan hosszú, mint maga a sorozat. Vagyis ez a sorozat algoritmikusan nem sûríthetõ össze. Az algoritmikus összesûríthetetlenség valóban nagyon jó definíciója annak, hogy mit jelent a véletlenszerûség. Ezenkívül a fenti sorozat maximálisan komplex a komplexitásra vonatkozó kritériumunk alapján. Végül, harmadik karakterláncként, vegyük egy angol nyelvû könyvtár polcain lévõ könyvek elsõ 6 milliárd betûjét. Bár itt elérhetünk némi algoritmikus összesûrítést, ez elhanyagolható a karakterlánc hosszához képest. Vagyis ez a karakterlánc algoritmikusan ugyanúgy összesûríthetetlen, mint a második (így matematikai szempontból véletlenszerû). Ugyanezen okból nagyon komplex is. Komplexitása valahogy mégis különbözik a majom által elõállított sorozat komplexitásától, hiszen annak nincs számunkra értelmezhetõ jelentése, míg ez tartalmaz szemantikai információt – a könyvekben lévõ szavak és mondatok jelentését értjük. A harmadik karakterláncnak azért van jelentése számunkra, mert tudunk angolul, így felismerjük a sorozatban lévõ betûk által alkotott szavakat. Egy ilyen karakterlánc nem csak komplex, de az úgynevezett specifikált komplexitás ismertetõjegyeit is mutatja, azt a fajta speciális komplexitásét, amelyet a nyelvvel társítanak. A specifikált komplexitás kifejezést elõször Leslie Orgel használta The Origins of Life [az élet eredete] címû könyvében322, valamint Paul Davies The Fifth Miracle [Az ötödik csoda] címû könyvében323, de egyikük sem definiálta pontosan. William Dembski matematikus viszont alaposan elemezte The Design Inference: Eliminating Chance through Small Probabilities [A tervezésre való következtetés: A véletlen kiküszöbölése kis valószínûségek által] címû könyvében324.
158
321 Ellentétben az információ Shannon-féle elméletével, amely alapvetõen statisztikai jellegû. 322 New York, Wiley, 1973 323 Simon and Schuster, 1999 324 Cambridge, University Press, 1998



Nyilván nagy különbség van az elsõ példában szereplõ, jelentõsen összesûríthetõ és kristályszerû rendezettséget mutató sorozat és a másik két példában szereplõ, gyakorlatilag összesûríthetetlen sorozatok között. E különbség miatt valószínûtlen, hogy a Rayleigh-Bénard-féle konvekcióban vagy a BelousovZhabotinski-féle reakcióban lezajló rendezõdési folyamatoknak nagy jelentõsége lett volna az élet keletkezésében.
Az, hogy egy sorozat algoritmikusan összesûríthetetlen, azt jelenti, hogy nem jelenhet meg egy viszonylag egyszerû algoritmikus folyamat „eredendõ” tulajdonságaként úgy, ahogy egy csodálatos fraktál-kép ered egy meglehetõsen egyszerû egyenletbõl. Mindnyájunkat elbûvölt a híres Mandelbrot-halmaz bonyolult önszimmetriája, amelynek számítógép által elõállított képei sok könyv borítóját és lapjait díszítik. Ez a halmaz azonban visszavezethetõ egy viszonylag egyszerû matematikai függvényre: f(z) = z 2 + k, ahol z komplex változó. Vajon mondhatjuk-e, hogy az összetett fraktál ebbõl az egyszerû egyenletbõl „ered”?
Bizonyos értelemben igen, ha arra gondolunk, hogy az egyenlet ismeretében felrajzolhatjuk a fraktál-görbét (mondjuk egy számítógép képernyõjére). De itt is óvatosnak kell lennünk, hiszen ha azt kérdezzük, hogy a képernyõn megjelenõ kép miként „ered” az egyenletbõl, akkor azt találjuk, hogy sokkal többrõl van szó, mint az egyenlet egyszerû felírásáról. A függvény sok különbözõ iterációját kell kiszámolni, a képernyõ megfelelõ képpontjaihoz színeket kell rendelni aszerint, hogy egy adott iteráció pályagörbéje rendelkezik-e bizonyos tulajdonságokkal (pl. lokális korlátosság), úgyhogy mindegyik pályagörbe esetén ellenõrizni kell ezt a tulajdonságot. Tehát az „eredõ” kép csak azon az áron származtatható az egyszerû egyenletbõl, hogy jelentõs mennyiségû többlet-információt kell bevinni programozási munka és intelligensen megtervezett hardver formájában. Vagyis nem adják „ingyen”.
Még nyilvánvalóbb ez azzal kapcsolatban, ahogy Dawkins szemléltette az „eredendõ jelleget” egy Oxfordban tartott nyilvános elõadásban325, amelyet már említettünk. Dawkins azt állította, hogy a szövegfeldolgozás képessége a számítógép „eredendõ” tulajdonsága. Igen, az; de csak azon az áron, hogy bele kell táplálni azt az információt, amit egy olyan, intelligensen megtervezett szoftvercsomag tartalmaz, mint a Microsoft Word. Egy dolog bizonyos: Nincs olyan „vak órásmester”-szerû folyamat, amely létre tudná hozni egy digitális számítógép szövegfeldolgozó képességét.
Ismertetünk egy másik példát, hogy jól eszünkbe véssük a komplexitás második és harmadik fajtája közötti különbséget. Ha tinta ömlik egy darab papírra, akkor egy komplex esemény történik abban az értelemben, hogy végtelenül ki
159
325 20th January 1999.



csiny annak a valószínûsége, hogy a lehetséges tintapacák közül éppen ez alakuljon ki. De a tintapaca komplexitása nem specifikált. Másrészt ha valaki üzenetet ír a papírra, akkor specifikált komplexitással van dolgunk. Mellesleg a tintapacát gondolkodás nélkül a véletlennek tulajdonítjuk, az írást pedig egy intelligens szerzõnek, nemde?
Most alkalmazzuk ezt a gondolatmenetet a genomra. A DNS-molekulán lévõ A, C, G és T bázisok bármelyik helyet elfoglalhatják, így képesek olyan kifejezések ábrázolására, amelyek algoritmikusan összesûríthetetlenek, vagyis – hangsúlyozzuk, hogy csupán matematikai szempontból – véletlenszerûek. De ne gondoljuk, hogy ez a matematikai véletlenszerûség azt jelenti, hogy a DNS-szekvenciák tetszõlegesek. Egyáltalán nem azok. Valójában az összes lehetséges szekvenciának csak nagyon kis hányada mutatja a biológiailag értelmezhetõ molekulák specifikált komplexitását, ugyanúgy, ahogy egy ábécé betûinek lehetséges sorozatai közül is csak nagyon kevés mutatja az adott nyelvben jelentéssel bíró mondatok specifikált komplexitását, vagyis felel meg a nyelv szintaktikai és grammatikai szabályainak. Derek Bickerton bepillantást enged számunkra a nyelvtudományba, elmagyarázva, hogy még a legegyszerûbb mondat is óriási problémát jelent: „Próbáljunk átrendezni egy tíz szóból álló értelmes mondatot. Ez elvben pontosan 3 628 800 módon tehetõ meg, de e permutációk közül nagy valószínûséggel csak az eredeti mondat lesz helyes és értelmes. Ez azt jelenti, hogy közülük 3 628 799 nyelvtanilag helytelen.” Ezután Bickerton felteszi a magától értetõdõ kérdést: „De vajon honnan tudjuk ezt? Nyilván nem a szüleink vagy a tanáraink mondták. Erre az egyetlen lehetséges magyarázat az, hogy birtokában vagyunk valamilyen receptnek, amely megmondja, miként kell mondatokat szerkeszteni. Ez a recept olyan komplex és átfogó, hogy automatikusan kizárja mind a 3 628 799 helytelen permutációt, és csak az egyetlen helyeset engedi meg. De mivel egy ilyen receptnek nem csak a megadott példamondat, hanem minden más mondat esetén érvényesnek kell lennie, több nyelvtanilag helytelen mondatot képes kizárni, mint amennyi atom van a kozmoszban”.326 Sajnos itt nem térhetünk ki a nyelvi képesség eredetének izgalmas kérdésére.
Hogy képet adjunk a biológiai rendszerekben elõforduló nagy számokról, megjegyezzük, hogy az általunk ismert, biológiai funkcióval rendelkezõ legkisebb fehérjék legalább 100 aminosavat tartalmaznak, így a nekik megfelelõ DNS-molekuláknak kb. 10130 lehetséges szekvenciájuk van, amelyeknek csak egy töredéke hordoz biológiai jelentést. Az összes lehetséges szekvencia hal
160
326 (Derek Bickerton, Language and Species [Nyelv és faj], Chicago: University of Chicago Press, 1990, p.57-58)



maza tehát elképzelhetetlenül nagy. Sõt, egyensúlyi feltételek között – mivel a bázisok között nincsenek kémiai affinitások – egy adott hosszúsággal rendelkezõ összes szekvencia egyforma valószínûséggel létezik. Ebbõl következõen elhanyagolható annak a valószínûsége, hogy egy biológiai jelentéssel bíró specifikált szekvencia merõ véletlenségbõl jöjjön létre.
És ez még nem minden. A fehérjék nagyfokú molekuláris érzékenységet mutatnak abban az értelemben, hogy akár egyetlen aminosav helyettesítése egy életképes fehérjében katasztrofális hatással járhat327. Ezért elmondható, hogy a sejt molekuláris biológiája ugyanazt a finom összehangoltságot mutatja, mint amit korábban láttunk a fizikával és a kozmológiával kapcsolatban.
A lényeg itt az, hogy egy DNS-szekvencia, amely egy funkcionális fehérjét kódol, egyidejûleg mutatja a fehérje kódolásához szükséges specifikált komplexitást, következésképpen algoritmikusan összesûríthetetlen, vagyis matematikai szempontból véletlenszerû. Paul Davies írja: „Lehet-e a specifikus véletlenszerûség egy determinisztikus, mechanikus, törvényszerû folyamat garantált terméke (mintha az „õslevest” a fizika és kémia ismerõs törvényeire hagyva, automatikusan kialakulna benne az élet)? Nem, nem lehet. A természet egyik ismert törvénye sem képes erre...”.328 Máshol ezt írja: „Arra következtethetünk, hogy a biológiailag releváns makromolekulák egyidejûleg rendelkeznek két létfontosságú tulajdonsággal: véletlenszerûséggel és rendkívüli specifikussággal. Egy kaotikus folyamat valószínûleg meg tudja valósítani az elõbbit, de elhanyagolható a valószínûsége, hogy megvalósítsa az utóbbit.”
Következõ állítása meglepõ: „Elsõ látásra úgy tûnik, hogy a genom nem jöhet létre, hiszen sem az ismert törvények, sem a véletlen nem képesek létrehozni”. Hát igen. Mindazonáltal Davies kijelenti: „A mutáció és természetes szelekció által mûködõ darwini evolúció képes arra, hogy ugyanabban a rendszerben létrehozza mind a véletlenszerûséget (információgazdagságot), mind a pontosan specifikált biológiai funkcionalitást”.329 Ezzel a maga részérõl el is dönti a kérdést, hiszen a kérdés éppen az, hogy a természeti folyamatok (beleértve természetesen a darwini evolúciót is) rendelkeznek-e ezzel a képességgel – vagy Davis érvelése éppen azt bizonyítja, hogy nem rendelkeznek. Mivel az egész szövegrész a biogenezisrõl szól, Davies ellentmond annak, amit az imént mondott, amikor kijelenti: „Ami a biogenezist illeti, a probléma az, hogy
161
327 Ebben az összefüggésben lásd: D.D.Axe, Extreme functional sensitivity to conservative amino acid changes on enzyme exteriors [Extrém funkcionális érzékenység a konzervatív aminosav-változásokra az enzimek külsején], Journal of Molecular Biology 301, 585–596. 328 The Fifth Miracle [Az ötödik csoda], i.m. p.88.
329 Many Worlds [Sok világ], Ed. Steven Dick, Philadelphia and London, The Templeton Press, 2000, p.21



a darwinizmus csak akkor mûködhet, ha már létezik valamilyen élet. Nem tudom megmagyarázni, hogyan jött létre az elsõ élet. (kiemelés tõlem).330
A véletlenen és a szükségszerûségen kívül vajon milyen más lehetõség van? Nos – ahogy Sherlock Holmes mondta volna –, ha a véletlen és a szükségszerûség – akár külön, akár együtt – nem képesek a biogenezisre, akkor meg kell fontolnunk azt a lehetõséget, hogy egy harmadik tényezõ is szerepet játszott. Ez a harmadik lehetõség az információ kívülrõl való bevitele.
E javaslat ellen sokan tiltakozni fognak, mondván, hogy nem detektívtörténetrõl van szó, és hogy tudománytalan dolog és szellemi restség egy „hézagok intelligenciája” azaz „hézagok Istene” típusú megoldást javasolni. Bár a vádat komolyan kell venni – végül is elképzelhetõ, hogy egy teista szellemileg rest, ezért azt mondja: „Nem tudom megmagyarázni, tehát Isten tette” –, fontos megjegyezni, hogy ami jó az egyiknek, jó a másiknak is. Végül is könnyû azt mondani, hogy „az evolúció tette”, ha valakinek halvány fogalma sincs, hogy miként, vagy egyszerûen kiagyalt egy spekulatív „csak úgy” elméletet, minden bizonyíték nélkül. Mint láttuk, a materialistának azt kell mondania, hogy egyedül a természeti folyamatok voltak felelõsek, mivel az õ könyvében nincs elfogadható alternatíva. Tehát éppoly könnyû a „hézagok evolúciójánál” kikötni, mint a „hézagok Istenénél”. Sõt, könnyebb kikötni a „hézagok evolúciójánál”, mint a „hézagok Istenénél”, hiszen az elõbbit valószínûleg sokkal kevesebb kritika érné, mint az utóbbit.
Hogy ez a dolog nehogy feledésbe merüljön, idézzük Robert Laughlin fizikus figyelmeztetését, aki az élet eredetének szakértõje, és aki az anyagnak éppen azokat a tulajdonságait kutatja, amelyek lehetõvé teszik az életet (egyébként nem szószólója az intelligens tervezésnek): „Jelenlegi biológiai tudásunk nagy része ideológiai jellegû. Az ideológiai gondolkodás egyik fõ tünete az olyasféle magyarázat, amelybõl nem vonhatók le következtetések és amely nem tesztelhetõ vagy ellenõrizhetõ. Az ilyen logikai zsákutcákat anti-elméleteknek nevezem, mivel hatásuk éppen ellentétes a valódi elméletekével: nem serkentik, hanem éppenséggel gátolják a gondolkodást. Például a természetes szelekció általi evolúció, amelyet Darwin úgy fogalmazott meg, mint nagy elméletet, manapság inkább anti-elméletként mûködik, és arra használják, hogy elleplezzék a zavarba ejtõ kísérleti hibákat (hiányosságokat) és törvényesítsék azokat a felfedezéseket, amelyek legjobb esetben megkérdõjelezhetõk, legrosszabb esetben pedig még csak nem is helytelenek. Fehérjéd dacol a tömeghatás törvényeivel? Az evolúció mûve! Kémiai reakcióid bonyolult összevisszasága csirkévé változik? Evolúció! Az emberi agy olyan logikai elvek
162
330 i.m. pp.21–22



szerint mûködik, amelyeket egy számítógép nem tud emulálni? Az evolúció az oka!”331 Akkor hogy lehet elkerülni a szellemi restség vagy a „hézagok Istene” típusú gondolkodás vádját? Hiszen elsõ látásra úgy tûnik, hogy a vád megalapozott. Hogy megérthessük az érvelés következõ lépését, kirándulást teszünk a tiszta matematika birodalmába. Ha egy sejtésen (mondjuk a híres ókori sejtésen, miszerint minden szög harmadolható csupán vonalzó és körzõ segítségével) régóta gondolkodnak, és a bizonyítására irányuló minden kísérlet kudarcba fulladt, akkor a matematikusok – bár nem adják fel szükségképpen a bizonyítási kísérleteket – megvizsgálják, vajon nem cáfolható, vagyis bizonyíthatóan hamis-e (ahogy az kiderült a szögharmadolásról, amint azt jól tudja minden diák, aki tiszta matematikát tanul). Más szóval: Ha a matematikusok nem tudják bebizonyítani, hogy egy sejtés igaz, akkor nem feltétlenül hagyják abba erõfeszítéseiket vagy mennek tovább makacsul ugyanabban az irányban, hanem alternatív módon úgy is dönthetnek, hogy megkísérlik matematikailag bizonyítani, hogy a sejtés nem igaz. Úgy tûnik nekem, hogy pontosan ezt a fajta gondolkodásmódot kell meghonosítani a fizikai és biológiai tudományokban az általunk vizsgált kérdéssel kapcsolatban. Azt mondtam, hogy meg kell honosítani. Ez nem teljesen korrekt, hiszen már jó ideje jelen van, sõt a legtöbben tudatában vagyunk – legalábbis a fizikai tudományokban. Utalok az örökmozgó láthatóan vég nélküli keresésére. Évente számtalan cikket írnak olyan emberek, akik úgy gondolják, hogy felfedezték az örökké tartó mozgás titkát, és feltaláltak egy eszközt, amely, mihelyt elindították, állandó mozgásban marad, minden további energia felvétele nélkül332. De ezeket a cikkeket nem veszik komolyan azok a tudósok, akik tisztában vannak a termodinamika alapjaival. Valójában a legtöbbet el sem olvassák, és nem azért, mert szellemileg restek és nem készek az új érvek elfogadására, hanem ezért, mert az energia-megmaradás törvényét erõs bizonyítékok támasztják alá. Ez a törvény tiltó jellegû, és közvetlenül maga után vonja, hogy az örökmozgók lehetetlenek. Következésképpen a tudósok tudják, hogy ha részletesen megvizsgálnának bármely vélt örökmozgót, úgyis rájönnének, hogy mozgásban tartásához kívülrõl energiát kell közölni vele. Tehát – és ez mondandónk lényege éppen a tudomány mutatta meg, hogy örökmozgók nem léteznek. Ennek semmi köze a szellemi restséghez. Valójában szellemi megátalkodottság lenne elvetni ezt az érvet, és tovább folytatni az örökmozgó keresését.
163
331 A Different Universe: Reinventing Physics from the Bottom Down [Egy másféle univerzum: A fizika újra-feltalálása], New York, Basic Books, 2005 p.168-9. 332 A témának sok más változatát is megtalálhatjuk az Interneten.



Miért nem alkalmazzuk ugyanezt a logikát a genetikai információ eredetének kérdésére? Vajon az eddigi kísérletek kudarca, amelyek arra irányultak, hogy naturalista magyarázatot adjanak a genetikai információ eredetére, nem elég ok arra, hogy szellemi energiánknak legalább egy részét annak vizsgálatára fordítsuk, hogy van-e az energia-megmaradás törvényének valamilyen információelméleti megfelelõje? Egy ilyen vizsgálat eredménye az lehet, hogy tudományosan cáfolhatjuk a biogenezis minden olyan magyarázatát, amely nem veszi figyelembe a külsõ intelligenciától származó információt.
A kockán forgó dolgok itt kétségtelenül más nagyságrendbe esnek, mint azok, amelyek az örökmozgó létezésével kapcsolatosak. Hiszen ha tudományosan bizonyítható lenne, hogy a biogenezis nem magyarázható kielégítõen külsõ információ bevonása nélkül, az érdeklõdés elkerülhetetlenül annak kiderítésére irányulna, hogy mi lehet ennek az információnak a forrása. Meg kell jegyeznünk, hogy az utóbbi egészen más kérdés, bármilyen nehéz is különválasztani a kettõt gondolkodásunkban. Az, hogy az információ forrása meghatározható-e, logikailag irreleváns abból a szempontból, hogy szükség van-e külsõ információ bevitelére. Ha elutaznánk a Marsra, és ott felfedeznénk titánkocka-rakások egy hosszú sorát, amely a Mars horizontjáig ér, és amelyben a rakásonkénti kockák száma sorban a prímszámokat adja: 1, 2, 3, 5, 7, 11, 13, 17, 19 ..., akkor azonnal arra következtetnénk, hogy ez az elrendezés csak valamilyen intelligenciától származhat, még akkor is, ha fogalmunk sem lenne a mögötte lévõ intelligencia természetérõl. De ha valami sokkal komplexebb dolgot fedeznénk fel – mondjuk egy DNS-molekulát –, akkor a naturalista tudósok feltehetõen arra következtetnének, hogy az a véletlen és szükségszerûség következménye!
Megmaradó mennyiség-e az információ?
Kérdésünk tehát a következõ: Van-e bármilyen tudományos bizonyíték arra, hogy az információ valamilyen értelemben megmaradó mennyiség? Ha kiderülne, hogy a kérdésre pozitív válasz adható, akkor sok értékes idõt és energiát lehetne megtakarítani az élet eredetének kutatásában, felhagyva az örökmozgó információelméleti megfelelõjének hiábavaló keresésével.
Azt is észrevehetjük, hogy többé nincs értelme kifogásolni a gépi nyelvet az organizmusokkal kapcsolatban. Amint már többször is láttuk, manapság a gépi nyelv mindenütt jelen van a molekuláris biológiában, azon egyszerû oknál fogva, hogy a fehérjék, flagellumok, sejtek stb. molekuláris gépek. Lehet, hogy többek mint gépek, de információ-feldolgozó képességük szintjén bizonyosan (digitális adatfeldolgozó) gépek.
164



Ez azt jelenti, hogy a biológiai gépek alávethetõk a matematikai elemzésnek általában, és konkrétan az információelméleti elemzésnek, amit az utóbbi években számtalan módon ki is használtak. Ezért most ehhez az elemzéshez folyamodunk, hogy ötleteket merítsünk azzal a kérdéssel kapcsolatban, hogy a molekuláris gépek elõállíthatnak-e új információt. Klasszikus információelméleti mûvében Leonard Brillouin-nak nincs kétsége a válasz felõl. A következõt mondja: „Egy gép nem hoz létre új információt, de a már ismert információt igen hatékonyan képes átalakítani”.333 Húsz évvel késõbb a Nobel-díjas Peter Medawar ezt írta: „A logikai érvelés semmilyen folyamata – semmilyen elme vagy számítógépre programozható algoritmus – nem növeli azoknak az axiómáknak, posztulátumoknak vagy tapasztalati állításoknak az információtartalmát, amelyekbõl kiindul”.334 Ebbõl a megfigyelésbõl arra következtetett, hogy léteznie kell az információ-megmaradás valamifajta törvényének. Medawar nem próbált meg bizonyítani egy ilyen törvényt, megelégedett azzal, hogy felszólította olvasóit, „találjanak olyan logikai mûveletet, amely növeli bármely kijelentés információtartalmát”. Mindazonáltal adott egy matematikai példát, hogy szemléltesse, mire gondol. Rámutatott, hogy Eukleidész híres geometriai tételei egyszerûen „kifejtik vagy világosan kifejezik azt az információt, ami már az axiómákban és posztulátumokban is benne van”. Végül is – teszi hozzá – a filozófusoknak és a logika mûvelõinek Bacon óta nem jelent nehézséget felismerni, hogy a dedukció folyamata csupán explicitté teszi (kifejezi) a már meglévõ implicit (ki nem fejezett, hallgatólagos) információt, és nem hoz létre új információt. Másképp fogalmazva: Eukleidész tételei redukálhatók axiómáira és posztulátumaira. Ez a körülmény emlékeztet a matematikai redukciónak a Gödel-tétel által elõírt határaira (3. fejezet). Valóban, Gödel, aki a huszadik század – ha nem minden idõk – egyik legnagyobb matematikusa volt, jelezte: Õ is úgy gondolja, hogy az élõlényekre jellemzõ az információnak valamiféle megmaradása. Ezt mondta: „Az élõ testek komplexitásának jelen kell lennie az anyagban [amelybõl származnak] vagy a törvényekben [amelyek a bennük lévõ információt szabályozzák]. Nevezetesen, a szerveket alkotó anyagoknak – ha mechanikai törvények irányítják õket – ugyanolyan nagyságrendû komplexitással kell rendelkezniük, mint az élõ testnek”. Gödel saját megfogalmazása (egyes szám harmadik személyben) így hangzik: „Általánosabban, Gödel úgy hiszi, hogy a mechanisztikus szemlélet a biológiában korunk elõítélete, amit meg fognak cáfolni. Ebben az esetben a cáfolat – Gödel véleménye szerint – egy matematikai
165
333 Science and Information Theory [Tudomány és információelmélet], 2nd Ed. New York, Academic Press, 1962 334 Limits of Science [A tudomány határai], i.m. p.79



tétel lesz, amely szerint annak valószínûsége, hogy az emberi testet a fizika törvényei (vagy bármilyen más, hasonló természetû törvények) geológiai idõkön belül kialakítsák az elemi részecskék egy véletlen eloszlásából kiindulva, olyan valószínûtlen, mint az, hogy az atmoszféra véletlenszerûen alkotórészeire válik szét”.335 Ebben az a legmeglepõbb, hogy Gödel azt várta, hogy egy napon ezt matematikailag bizonyítani fogják – más szóval, hogy a matematika döntõen hozzájárul majd a biológiai információ eredete problémájának megoldásához. Ez a sors iróniája, hiszen maga Gödel tûzte ki az utat e probléma megoldása felé. Az algoritmikus információelmélet segítségével Gregory Chaitin olyan bizonyításokat talált, amelyek eredményei még Gödel állításainál is erõsebbek, és amelyek közvetlen kihatással vannak arra a kérdésre, hogy az algoritmusok elõállítanak-e új információt – tehát közvetve a biogenezisre is. Az elsõ dolog, amit meg kell jegyezni, az a jól megalapozott tény, hogy van valamilyen információelméleti határa annak, amit az algoritmusok meg tudnak valósítani. Fontos mûvében Gregory Chaitin megállapította, hogy egy adott számsorozatról nem lehet eldönteni, hogy nagyobb-e a komplexitása, mint az õt elõállító programnak.336 De Chaitin mûvének vannak további következményei is. Bernd Olaf Küppers, az élet eredetének kiváló kutatója, az alábbi érdekes konzekvenciát vonja le belõle: „A szemantikai információt hordozó szekvenciákban az információ tovább nem egyszerûsíthetõ módon van kódolva abban az értelemben, hogy tovább nem sûríthetõ. Ezért nem léteznek olyan algoritmusok, amelyek jelentéssel bíró szekvenciákat állítanak elõ, és rövidebbek, mint az általuk elõállított szekvenciák”.337 Küppers rámutat, hogy ez csupán egy sejtés, hiszen Chaitin mûve, amelyet tárgyal, megmutatja, hogy egy adott szekvencia és algoritmus esetén lehetetlen bizonyítani, hogy nem létezik rövidebb algoritmus, amely elõ tudja állítani ugyanazt a szekvenciát. Chaitin érvei a Turing-gép fogalmán alapulnak. Ez egy absztrakt matematikai fogalom, amelyet feltalálójáról, a zseniális matematikusról, Alan Turing-ról neveztek el, aki a második világháború alatt a Bletchley Parkban dolgozott az Egyesült Királyságban, és aki azt a csapatot vezette, amely feltörte a híres
166
335 Lásd Hao Wang’s cikkét: Nature’s Imagination – The Frontiers of Scientific Vision [A természet képzelõereje – a tudományos vízió határai], Ed. John Cornwell, Oxford, Oxford University Press, 1995 p.173 336 Complexity and Gödel’s Incompleteness Theorem [A komplexitás és Gödel nem-teljességi tétele], ACM SIGACT News, No.9, April 1971, 11-12 337 Der Semantische Aspekt von Information und seine Evolutionsbiologische Bedeutung [Az információ szemantikai aspektusa és ennek evolúció-biológiai jelentõsége], Nova Acta Leopoldina, NF 72, Nr. 294, 195-219, 1996



Enigma-kódot. Chaitin mûvének eredménye az, hogy plauzibilissé tette azt a gondolatot, miszerint egyetlen Turing-gép sem képes olyan információt generálni, amelyet sem bemenete, sem saját információs struktúrája nem tartalmaz. Hogy ez miért fontos? Azért, mert a Church-Turing-tézis szerint bármely (múltbeli, mai és jövõbeli) számítógép szimulálható egy Turing-géppel. Tehát bármely eredmény, amit a Turing-gépre kapnak, azonnal alkalmazható az egész digitális világra. Ennek az lehet az egyik következménye, hogy egyetlen molekuláris gép sem képes olyan információt elõállítani, amelyet sem bemenete, sem saját információs struktúrája nem tartalmaz. Újabban William Dembski az információ megmaradásának egy nem-determinisztikus törvénye mellett érvel, abban az értelemben, hogy bár azok a természeti folyamatok, amelyek csak a véletlenen és a szükségszerûségen alapulnak, hatékonyan képesek átvinni a komplex specifikált információt, elõállítani azonban nem tudják.338 Ezen a területen sok érdekes és nehéz munka van még, amit el kell végezni. De legalább most már abban a helyzetben vagyunk, hogy tesztelhetjük ezeket az érveket az élet eredetének szimulációjával kapcsolatban. Hiszen ha az információ bizonyos értelemben megmarad, akkor logikus feltételezni, hogy az élet eredetének azok a szimulációi, amelyekrõl azt állítják, hogy „ingyen”, vagyis tisztán természeti folyamatok által kapnak információt, valahogy mégiscsak becsempészik kívülrõl ezt az információt. Tehát ha az utóbbit meg tudjuk alapozni, akkor legalább van egy plauzibilis érvünk, hogy az élet keletkezéséhez információ bevitelére volt szükség. Ennek fényében most megpróbáljuk elemezni az egyik leghíresebb kísérletet arra, hogy szimulálják a DNS specifikált komplexitásának eredetét természeti folyamatok segítségével. Nézzük a gépelõ majmokat!
167
338 Intelligent Design as a Theory of Information [Az intelligens tervezés mint lehetséges információelmélet], Perspectives on Science and Christian Faith, 49, 3, 1997, pp.180-190, szintén tõle lásd még: No Free Lunch [Nincs ingyen ebéd], Lanham, Rowman and Littlefield, 2002



10. fejezet:
A majom-gép – A véletlen megszelídítése
intelligencia nélkül?
Arthur Dent így szólt Ford Prefect-hez: „Ford” – mondta –, „odakint végtelen sok majom van, akik beszélni akarnak velünk a Hamlet általuk írt változatáról.” Douglas Adams
„Nem kell matematikusnak vagy fizikusnak lennünk ahhoz, hogy kiszámítsuk: Ahhoz, hogy egy szem vagy egy hemoglobin-molekula véletlenszerûen összeálljon, az örökkévalóság is rövid lenne.” Richard Dawkins
Gépelõ majmok
Richard Dawkins azt állítja, hogy az irányítatlan természeti folyamatok számot adhatnak a biológiai információ eredetérõl – nincs szükség külsõ információforrásra. The Blind Watchmaker [A vak órásmester] címû könyvében egy olyan analógiát használ, amely visszavezethetõ arra az érvre, amit állítólag T. H. Huxley használt Wilberforce-al folytatott híres oxfordi vitájában, 1860-ban. Huxley állítólag azzal érvelt339, hogy ha sok majom vaktában gépel, és elég hosszú ideig élnek, elég energiájuk van és elég papír áll rendelkezésükre, akkor elõbb-utóbb véletlenszerûen leírják Shakespeare valamelyik költeményét, vagy akár egy egész drámáját. Nos, nem valószínû, hogy Huxley ilyet mondott, hiszen az írógépek csak 1874-ben jelentek meg a piacon340. De mindegy. Ez
168
339 Sir James Jeans, The Mysterious Universe [A titokzatos univerzum], New York, MacMillan,1930 p.4.
340 Az azonban bizonyos, hogy Eddington használt egy ilyen analógiát, hogy jelezze, milyen valószínûtlen, hogy egy gáz, ha egyszer szétterjedt egy edényben, spontán módon összegyûljön az edény egyik felében: „Ha hagyom, hogy ujjaim összevissza ugráljanak egy írógép billentyûin, véletlenül elõfordulhat, hogy egy értelmes mondatot gépelek be. Ha egy seregnyi majom szünet nélkül ütögeti a billentyûket egy sor írógépen, elõbb-utóbb leírhatják a British Museum összes könyvének szövegét. Ennek valószínûsége még mindig sokkal de sokkal nagyobb, mint annak a valószínûsége, hogy a molekulák összegyûlnek az edény egyik felében. (Arthur S. Eddington, The Nature of the Physical World [A fizikai világ természete], Gifford Lectures, 1927. New York, Macmillan, 1929 p.72).



egy kedves történet, és – az univerzum korára megállapított határon belül könnyû belátni, hogy matematikai képtelenség. Gian Carlo Rota, a kiváló matematikus ezt írta a valószínûségrõl szóló könyvében, amelyet haláláig nem fejezett be: „Ha a majom minden nanoszekundumban képes lenne leütni egy billentyût, a várható várakozási idõ, amíg véletlenül legépeli az egész Hamletet, akkor is olyan hosszú lenne, hogy ehhez képest az univerzum becsült kora elenyészõ... Ez nem túl praktikus módja a drámaírásnak”.
A számításokat nem nehéz elvégezni. Például Russell Grigg számítása szerint341 ha egy majom másodpercenként egy billentyût ütne le véletlenszerûen, a „the” szót várhatóan 34,72 óra múlva produkálná. Egy olyan hosszú szövegre, mint a 23. zsoltár (egy rövid héber nyelvû költemény, amely 603 betûbõl, versszámból és szóközbõl áll), várhatóan 101017 évet kellene várni. Az univerzum becsült kora 4·109 és 15·109 év között van. Tehát Dawkins definíciója szerint a 23. zsoltár komplex objektum: Olyan, elõre meghatározható minõséggel rendelkezik, aminek véletlenszerû elérése fölöttébb valószínûtlen”.342
2003. július 1. óta mûködik egy gépíró majmokat szimuláló véletlenszámgenerátor. A majmok másodpercenként egy billentyût ütnek le. 100 majommal kezdték, és ez a szám pár naponként megduplázódik – és persze a banánutánpótlás kifogyhatatlan. A jelenlegi rekord 24 egymást követõ betû Shakespeare IV. Henrikjében, amit kb. 1040 majomév alatt produkáltak (az univerzum becsült kora kevesebb mint 1011 év)343.
Az efféle számítások már régen meggyõzték a tudósokat arról, hogy a tisztán véletlen folyamatok nem adhatnak számot a komplex információval teli rendszerek eredetérõl – beleértve Dawkins-t is. Dawkins hivatkozik Isaac Asimov-ra, aki megbecsülte annak valószínûségét, hogy egy hemoglobin-molekula véletlenszerûen összeálljon aminosavakból.344 Egy ilyen molekula négy összetekeredett aminosav-láncból áll. Mindegyik lánc 146 aminosavból áll, és az élõlényekben 20 különféle aminosav található. E 20 aminosav különbözõ elrendezéseinek száma egy 146 elemû láncban 20146, ami kb. 10190. (Az egész univerzumban csak kb. 1070 proton van).
Dawkins így fejezi be, a maga barátságtalan módján: „Kínzóan, nyomasztóan, halálosan nyilvánvaló, hogy ha a darwinizmus valóban a véletlenen alapulna, nem mûködhetne. Nem kell matematikusnak vagy fizikusnak lennünk ah
169
341 Could Monkeys Type the 23rd Psalm? [Vajon a majmok le tudnák gépelni a 23. zsoltárt?], Interchange 50, 1993, pp. 25-31
342 i.m.. p.9 343 A szimulátor honlapja: http://user.tninet.se/~ecf599g/aardasnails/java/Monkey/webpages/ index.html 344 i.m. p 45



hoz, hogy kiszámítsuk: Ahhoz, hogy egy szem vagy egy hemoglobin-molekula véletlenszerûen összeálljon, az örökkévalóság is rövid lenne...”.345
Sir Fred Hoyle csillagász és Chandra Wickramasinghe asztrofizikus osztják Dawkins véleményét: „Nem számít, milyen nagy a figyelembe vett környezet, az élet nem kezdõdhetett véletlenül. Shakespeare mûveit nem reprodukálhatják írógépeket véletlenszerûen ütögetõ majmok, azon egyszerû oknál fogva, hogy a megfigyelhetõ világegyetem nem elég nagy ahhoz, hogy tartalmazza a szükséges majomsereget, a szükséges írógépeket és persze a szükséges papírkosarakat, amelyek ahhoz kellenek, hogy beléjük dobálják a sikertelen próbálkozásokat. Ugyanez érvényes az élõ anyagra. Annak a valószínûsége, hogy az élet spontán módon kialakuljon az élettelen anyagból, 1 : n, ahol n egy irdatlan nagy szám, amelynek végén 40.000 nulla áll – elég nagy ahhoz, hogy eltemesse Darwint és az egész evolúcióelméletet. Nincs õsleves – sem ezen a bolygón, sem máshol –, és ha az élet nem véletlenszerûen kezdõdött, akkor szükségképpen egy céltudatos intelligencia alkotása”.346 347
A valószínûtlenség hegyének megmászása
Mindnyájan egyetértenek tehát, hogy nagyon valószínûtlen, hogy az élet alkotóelemei véletlenszerûen jöttek létre az õslevesben. Hogyan magyarázható hát ennek a komplexitásnak az eredete? Dawkins úgy próbálja megoldani az olyan rendszerek eredetének problémáját, amelyek specifikált komplexitása kizárja a véletlen eredetet, hogy „a nagy valószínûtlenséget kicsi, kezelhetõ részekre osztja oly módon, hogy megkerüli a Valószínûtlenség Hegyének meredek sziklafalát, és a hegy túlsó oldalának lankáin mászik fel, centirõl centire (évmillióról évmillióra)”.348
Kövessük hát Dawkins-t, ahogy megmássza a hegyet, és próbáljuk csökkenteni mondjuk a (fent leírt) hemoglobin-molekula elõállításának valószínûtlenségét oly módon, hogy a folyamatot kis lépésekre osztjuk. Legyen mondjuk 1000 lépés a hegy csúcsáig, és vizsgáljuk meg azt a nagyon leegyszerûsített esetet, amikor csak 2 választás van minden lépésnél: Az egyik valami élõhöz vezet, a másik nem, úgyhogy a Természetes Szelekció kiszelektálja, és minden lépés független. Mi a valószínûsége annak, hogy megtaláljuk a hegycsúcsra ve
170
345 Climbing Mount Improbable [A Valószínûtlenség Hegyének megmászása], New York, Norton, 1996, p 67 346 Evolution From Space [Evolúció az ûrbõl], Simon and Schuster, New York, 1984, p.176 347 Lásd még Cosmic Life Force [Kozmikus életerõ] címû könyvük utolsó fejezetét, Dent, London 1988 348 i.m. p. 68



zzeettõõ hheellyyeess öössvvéénnyytt?? NNooss 11 :: 2211000000,, vvaaggyyiiss kkbb.. 11 :: 1100330000,, aammii kkiisseebbbb,, mmiinntt aa hhee-moglobin-molekula véletlen összeállásának valószínûsége. Dawkins sikeres hegymászása valószínûtlen, több értelemben is. Brian Josephson, Nobel-díjas cambridge-i fizikus rámutat egy másik rejtett feltevésre Dawkins hegymászásával kapcsolatban: „Az olyan könyvekben, mint A vak órásmester, az érvelés döntõ része azzal kapcsolatos, hogy létezik-e egy folytonos ösvény, amely az élet eredetétõl az emberig vezet, és amelyen minden lépést elõnyben részesít a természetes szelekció, és mindegyik lépés elég kicsi ahhoz, hogy véletlenszerûen megtörténhessen. Logikai szükségszerûségnek tekintik, hogy ilyen ösvény létezik, de valójában nincs ilyen logikai szükségszerûség, hanem inkább az evolúcióelmélet feltevései követelik meg egy ilyen ösvény létezését”.349 Az egyetlen kiút a valószínûségi zsákutcából az, hogy megpróbáljuk drasztikusan növelni a valószínûségeket, és Dawkins pontosan ezzel próbálkozik „A vak órásmester” címû mûvében. Azt állítja, hogy az élet kezdete nem tisztán véletlen folyamat volt, bár – hangsúlyozza – egy olyan dologgal kellett kezdõdnie, ami elég egyszerû volt ahhoz, hogy véletlenszerûen létrejöhessen. De szerinte ezt követõen – egy tisztán egylépéses „szûrõ” folyamat helyett, mint amikor összerázzuk egy aminosav összes alkotórészét, és azt várjuk, hogy véletlenszerûen megkapjuk a molekulát – a folyamat egyfajta kumulatív szûrés vagy „szelekció” volt350, amelyben az egyik szûrõfolyamat eredménye betáplálódott a következõbe. Dawkins szerint ez bevezeti a törvényszerûség egy mértékét a folyamatba, ami ezek után úgy képzelhetõ el, mint a véletlen és a szükségszerûség egy kombinációja. Ezt szemléltetendõ, Huxley „gépelõ majmainak” egy számítógépes szimulációját használja, és megad egy ezen alapuló algoritmust351. Úgy képzeli, hogy a majmoknak van egy célmondatuk választott példája Shakespeare mondata – “Methinks it is like a weasel” –, amely a Hamletbõl való. Ez a mondat 28 „betû” hosszúságú (a szóköz is betûnek számít, így a teljes ábécé 26 betûbõl és egy szóközbõl áll). Tehát a helyzet a következõ: Van 28 majmunk (a célmondat mindegyik betûjének megfelel egy majom), amelyek egy sorban ülnek és gépelnek352. Vagyis mindegyik majomnak van egy célbetûje a célmondatban. Elõször kiszámítjuk annak a valószínû
171
349 Letter to the Editor [Levél a szerkesztõhöz], London, The Independent, January 12, 1997 350 Ne feledjük el, hogy az élet keletkezésérõl beszélünk, így a „szelekció” szóval óvatosan kell bánnunk – ez nem feltételezi, hogy léteznek mutáló replikátorok. 351 A sors iróniája, hogy Dawkins, aki elítéli az analógiák használatát azok részérõl, akik a tervezésre következtetnek, szíves-örömest használja õket, amikor a tervezésre való következetés ellen érvel. 352 Dawkins eredeti változatában csak egy majom van, de ez a csekély változtatás lehet, hogy egyszerûbbé teszi elképzelni a dolgot.



ségét, hogy véletlen gépeléssel eljutnak a célmondatig. Annak valószínûsége, hogy véletlen gépeléssel elsõre megkapják a mondat egy adott betûjét (a mutáció analógiája), 1 : 27, két betûjét, 1 : 272 stb. Így annak valószínûsége, hogy a billentyûk véletlenszerû leütésével elsõ kísérletre megkapják a teljes mondatot, 1 : 2728, vagyis kb. 1 : 1040, ami megint csak elképzelhetetlenül kicsi, kevesebb mint 1 : billió billió billió. Másképp fogalmazva: A célmondat egyetlen pont a több billió-billió-billió pont terében – egy pont, amelyet meg kell találnunk valamilyen hatékony eljárás segítségével.
Most nézzük annak valószínûségét, hogy n kísérletre eltalálják a helyes mondatot, vagyis ennél a pontnál kössenek ki. Tekintsük az elsõ kísérletet. Annak valószínûsége, hogy elsõre nem találják el a célmondatot, vagyis nem mindegyik majom találja el célbetûjét, 1 – 1/(2728), így annak valószínûsége, hogy n kísérlet után sem érnek célba (1 – 1/(27 28))n. Tehát annak valószínûsége, hogy n kísérlettel célba érnek, 1 – (1 – 1/(27 28)) n. n = egymilliárd esetén ez a valószínûség még mindig nagyon kicsi, kb. 1 : 1031, noha ez a betûsorozat egészen triviális egy emlõs genomjához képest (az emberi genomban több mint 3 milliárd betû van).
Akkor vajon Dawkins miként növeli e kis valószínûségeket jobban kezelhetõ értékekre? Nos, a következõképpen: Valahányszor egy majom leüt egy billentyût, a begépelt betû összehasonlításra kerül saját célbetûjével – ez egy távolról sem véletlenszerû folyamat. Ezt az összehasonlítást persze valamilyen mechanizmusnak kell végeznie, például egy számítógépnek (vagy ahogy David Berlinski matematikus tréfásan javasolja, egy Fõ Majomnak). Ha a majom eltalálta a célbetûjét, az összehasonlító mechanizmus megtartja ezt a betût – egy másik távolról sem véletlenszerû folyamat –, és a majom abbahagyja a gépelést, vagyis végzett a munkájával. Különben addig folytathatja a véletlen gépelést, míg el nem találja célbetûjét.
Ennek az az eredménye, hogy nagyon gyorsan elérik a célmondatot Dawkins tényleges szimulációjának esetében 43 lépésben. Így aminek a tiszta véletlen esetében csak durván 1 : 1031 az esélye egymilliárd kísérletben, annak most 1 : 43. Megjegyezzük, hogy Dawkins modelljében egyszerre van jelen a véletlen (a gépelõ majmok) és a szükségszerûség (a törvény jellegû algoritmus, amely a kísérletet összehasonlítja a céllal). Ez valójában a genetikai algoritmus egy példája. Azt méri, amit egy megoldás „alkalmasságának” nevezhetünk, mégpedig oly módon, hogy kiszámítja a különbséget vagy „távolságot” a megoldás és a célmondat között.
Most érkeztünk el Dawkins érvelésének lényegéhez. Emlékezzünk vissza, hogy mit akar megmutatni – azt, hogy a természetes szelekció, ez a vak, értelem nélküli és irányítatlan folyamat, képes biológiai információt produkálni. Dawkins
172



úgy oldotta meg a problémát, hogy bevezette azt a két dolgot, amit minden áron el akart kerülni. Könyvében azt mondja nekünk, hogy az evolúció vak és céltalan. Akkor pedig mit akar a célmondat bevezetésével? A célmondat egy pontos cél, ami Dawkins szerint egy mélységesen nem-darwini fogalom. És vajon a vak evolúció hogyan látja ezt a célt, és hogyan hasonlítja össze egy kísérlettel, hogy kiválassza, ha közelebb van a célhoz, mint az elõzõ kísérlet? Dawkins azt mondja nekünk, hogy az evolúció értelem nélküli. Akkor mit akar azzal, hogy bevezet két olyan mechanizmust, amelyek az értelem minden ismertetõjegyét magukon viselik – egy mechanizmust, amely a kísérleteket összehasonlítja a céllal, és egy másikat, amely megtartja a sikeres kísérleteket. És – ami a legfurcsább – az az információ, amelyet feltételezése szerint a mechanizmusok produkálnak, láthatóan már jelen van valahol abban az organizmusban, amelynek eredetét éppen szimulálni akarja. Ez nem más, mint circulus vitiosus, vagyis körben járó okoskodás.
Meg kell jegyeznünk, hogy ez az a tulajdonság, ami megkülönbözteti Dawkins mechanizmusát egy evolúciós algoritmustól. Az evolúciós algoritmusok jól ismertek a mérnöki tudományokból és más alkalmazásokból, mint kiváló és jól bevált módszerek egy komplex probléma megoldásának megtalálására. Például Rechenberg353 demonstrált egy evolúciós stratégiát, amellyel egy komplex rendszer elektromos ellenállását lehet minimalizálni véletlen változtatások egymást követõ alkalmazásával. Minden „evolúciós lépésben” a rendszer paramétereit önkényesen (véletlenszerûen) változtatják, majd mérik az ellenállást. Ha a változtatások növelik az ellenállást, akkor megfordítják õket, ha pedig csökkentik, akkor megtartják õket, és kiindulási pontként használják a következõ lépésben. Egy ilyen evolúciós stratégia feltételezi, hogy létezik egy olyan mérhetõ paraméter, amelyet optimalizálni akarunk, például az elektromos ellenállás. Az ellenállás minimalizálásának céljával, a modell teszteli az összes, véletlen változtatással elért lehetséges formát, és végül elõállítja az elõzõleg ismeretlen optimális formát.
Tehát – és ez itt a lényeg – a folyamat elején a megoldás ismeretlen. Dawkins forgatókönyvében pont fordított a helyzet, amint láttuk. Vagyis elég naiv dolog lenne azzal érvelni, hogy Dawkins szimulációja plauzibilis, csak azért, mert az evolúciós algoritmusok sikeresek.
David Berlinski matematikus egy sokat vitatott cikkében csípõsen megjegyzi: „Az egész gyakorlat... merõ önámítás. Célmondat? Iterációk, amelyek közelítenek a célhoz? Számítógép vagy Fõ Majom, amely méri a kudarc és a siker közötti távolságot? Ha a dolgok vakak, akkor ki és hogyan ábrázolja a célt, és hogyan becsüli meg a véletlenszerûen generált mondatok és a célmondat között távolságot? És a Fõ Majom? A céltudatos tervezés mechanizmusa, amelyet a
173
353 Ingo Rechenberg, Evolutionsstrategie ’94, Stuttgart, Frommann Holzboog, 1994



darwini elmélet számûzött az organizmus szintjén, újra megjelent magának a természetes szelekciónak a leírásában, ami kiválóan példázza, mit értett Freud az elfojtott dolgok visszatérésén.354
Furcsa módon Dawkins beismeri, hogy analógiája félrevezetõ, pontosan azért, mert a kumulatív természetes szelekció „vak, ezért nem látja a célt”. Azt állítja, hogy a program módosítható oly módon, hogy ezzel a problémával is megbirkózzon – nem meglepõ, hogy ezt az állítást sohasem bizonyították, mert nem is lehet. Valójában egy ilyen állítás – még ha igaz lenne is – szöges ellentétben állna azzal, amiben Dawkins hisz, hiszen egy program módosítása maga után vonja, hogy még több intelligenciát vigyünk egy intelligens módon megtervezett rendszerbe – az eredeti programba. Dawkins még kifinomultabb biomorf programja – egy számítógépes csomag, amelyben a számítógép bizonyos formákat generál, amelyek megjeleníthetõk a képernyõn, és amelyek közül az operátor válogathat célszerûségük, eleganciájuk stb. alapján, ami végül biomorfoknak nevezett, egyre komplexebb mintákhoz vezet – hasonló módon tartalmaz egy intelligensen megtervezett szûrési elvet. Távolítsuk el a szûrési elvet, a célt és a Fõ Majmot, és végül csak zagyvaság marad. Dawkins analógiái csak akkor mûködnek, ha plauzibilitásuk érdekében bevezeti modelljébe azokat a dolgokat, amelyekrõl éppen õ tagadja, hogy a való világban léteznek.
Dawkins valójában éppen azt mutatta meg, hogy a kellõen komplex rendszerek, mint a nyelvek, beleértve a DNS genetikai kódját, nem magyarázhatók anélkül, hogy a rendszerbe elõre be ne táplálnánk a keresett információt.
Hogy mirõl is van itt szó, azt jól példázza az önfelhúzó karóra, amely a csukló és a kar véletlen mozdulatait használja arra, hogy felhúzza magát. Hogyan csinálja ezt? Egy intelligens órásmester megtervezett egy kilincskereket, amely lehetõvé teszi, hogy egy nehéz lendkerék csak az egyik irányba mozoghasson. Ez a kilincskerék kiválasztja a csuklónak és a karnak azokat a mozdulatait, amelyek a lendkereket tovább lendítik, míg a többit blokkolja. A kilincskerék intelligens tervezés eredménye. Dawkins szerint egy ilyen mechanizmus nem lehet darwini. Az õ Vak Órásmestere nem elõrelátó. Ismét idézzük Berlinski-t: „A darwini mechanizmus nem lát elõre, és nem emlékezik. Nem ad irányt, és nem választ. Az evolúcióelméletben elfogadhatatlan és szigorúan tilos feltételezni egy olyan erõt, amely képes felmérni az idõt, egy olyan erõt, amely megtart egy dolgot vagy tulajdonságot csak ezért, mert az késõbb hasznos lesz [mint a kilincskerék a karórában]. Egy ilyen erõ többé nem darwini. Honnan tudhatna egy vak erõ ilyen dolgokat? És miként vihetné át a jelenbe a jövõbeli hasznosságot?”
174
354 The Deniable Darwin [A tagadható Darwin], Commentary, June, 1996, pp.19-29



Nem egyszerûsíthetõ komplexitású gépek
De vannak más problémák is Dawkins analógiájával. Különösen, ha megpróbáljuk alkalmazni a Michael Behe által leírt, nem egyszerûsíthetõ komplexitású gépek eredetére, amit korábban már elemeztünk. Az itt felmerülõ problémát legjobban Dawkins analógiájának Elliott Sober-féle változata szemlélteti, amelyben elképzel egy kombinációs zárat, amely csak a METHINKSITISAWEASEL kombinációval nyitható. A kombinációs zár 19, egymás mellé helyezett tárcsából áll. Mindegyik tárcsa tartalmazza az ábécé 26 betûjét, és fel van szerelve egy ablakkal, amelyen keresztül az ábécé egyetlen betûje látható. Képzeljük el, hogy a tárcsák véletlenszerûen pörögnek, és egy mechanizmus megállít egy adott tárcsát, ha a nézõablakában látható betû megegyezik a célkombináció megfelelõ betûjével. A többi tárcsa tovább pörög, és a folyamat ismétlõdik. Tehát a rendszer lényegében ugyanaz, mint Dawkins rendszere. Michael Behe rámutat, hogy az analógia „a természetes szelekció analógiája kíván lenni, amely megkíván egy funkciót. De mi a funkciója egy helytelen zárkombinációnak? Tegyük fel, hogy miután a tárcsák pörögtek egy darabig, a betûk fele helyes értékre áll be, mint például a MDTUIFKQINIOAFERSCL sorozat esetén (minden második betû helyes). Az analógia azt sugallja, hogy ez javulás a betûk egy véletlen sorozatához képest, és hogy valamiképpen segít nekünk kinyitni a zárat. Nos, ha az olvasó gyermeknemzésének sikere a zár kinyitásától függene, bizonyosan utód nélkül maradna. Sober és Dawkins szempontjából a sors iróniája, hogy a kombinációs zár egy erõsen specifikált, nem egyszerûsíthetõ komplexitású rendszer, amely kiválóan szemlélteti, hogy az ilyen rendszerek esetén a funkció miért nem közelíthetõ meg fokozatosan”.355 Dawkins eredeti „gépelõ majom” változatában a szelekció a célra irányuló kísérletek közül csak azokat tartja meg, amelyeknek van valamilyen funkciója, ami az analógia szempontjából azt jelenti, hogy amit a majmok a folyamat egyes közbensõ lépéseiben gépelnek, annak értelmes szavakat kell alkotnia. Ilyen feltételek mellett – egyszerûen ránézve Dawkins szimulációjának kimenetére – a folyamat el sem indulhatna. Dawkins ötletei egyszerûen nem képesek megbirkózni a nem egyszerûsíthetõ komplexitással. „Ahelyett, hogy a véletlen mutációkra ható természetes szelekció analógiája lenne, a Dawkins-Sober-féle forgatókönyv éppen az ellenkezõjére példa: Egy intelligens alkotó irányítja egy nem egyszerûsíthetõ komplexitású rendszer felépítését”.356 És van itt más is. Úgy tûnik, hogy Dawkins majmai komplexitást generálnak. De valóban azt teszik? Végezzünk egy számítást. Képzeljük el, hogy a fen
175
355 i.m. p.221 356 Behe, i.m. p.221



ti elsõ forgatókönyvben a 28 majom egyszerre gépel. Válasszunk ki egy majmot és tegyük fel a kérdést: Mi a valószínûsége, hogy n kísérletre megkapja a helyes betût a célmondatban, a neki megfelelõ pozícióban? Ezt a legkönnyebben úgy számolhatjuk ki, hogy elõször megnézzük, mi a valószínûsége, hogy a majom nem kapja meg a helyes betût egyetlen (bármelyik) kísérletben. Ez 26/27. Bernoulli tétele szerint az egy kísérlet után maradó helytelen betûk száma átlagosan 28(26/27). Mivel a rendszer minden helyes betût megtart, most megismételjük az eljárást, de csak azokkal a majmokkal, amelyek még nem kapták meg a helyes betût, és így tovább. Ez a lényege a kumulatív szelekciónak. Ily módon n kísérlet után átlagosan 28(26/27)n helytelen betû marad, amelyeket még ki kell szelektálni. Ez a szám 43 kísérlet után kb. 5 (tehát Dawkins jól végezte dolgát). 60 kísérlet után a helytelen betûk átlagos száma kb. 3, és 100 kísérlet után közel 0 (egy tényleges számítás szerint 0,64286).
Mi történik itt? Egy intelligensen programozott eszközt használtunk, hogy kiküszöböljük a valódi problémát, amelyet eredetileg meg akartunk oldani, ami nem az építõelemek vagy betûk generálása, hanem azoknak a helyes sorrendben való elõállítása. Az lehet a felszínes benyomásunk, hogy a METHINKS IT IS LIKE A WEASEL karakterláncban lévõ összes információt elõállítottuk. Pedig nem. Csupán annyit tettünk, hogy részben véletlen módon elõállítottunk egy ismert karakterláncot. Nem kaptunk semmilyen új információt.
Másképpen fogalmazva: Dawkins mechanizmusa állítólag a valószínûség növelésére szolgál. De ha ily módon növeljük a valószínûséget, annak az a hatása, hogy csökkentjük a komplexitást. Amint láttuk, ahhoz, hogy valami komplex legyen, sok más valóságos lehetõségnek kell léteznie, ami átveheti a helyét. De Dawkins algoritmusának csak egyetlen kimenetele lehet – az õ célmondata –, mégpedig 1 valószínûséggel. Így a folyamatban keletkezõ információ pontosan 0.
Azt is meg kell jegyeznünk, hogy az a tény, hogy egy helyesen begépelt betû megmarad, és sohasem vész el többé, egyenértékû azzal a feltételezéssel, hogy az elõnyös mutációk mindig megmaradnak a populációban. De Sir Ronald Fisher alapmûvében megmutatta, hogy a természetben nem ez a helyzet.357 A legtöbb elõnyös mutációt megsemmisítik a véletlen hatások vagy a valószínûleg sokkal nagyobb számban keletkezõ ártalmas mutációk. Ez ellentmond a Darwin óta fennálló közhiedelemnek, miszerint a természetes szelekció megõrzi a legkisebb hasznos változást is, amíg az uralkodóvá nem válik a populációban. Ez további bizonyítékot szolgáltat a nem egyszerûsíthetõ komplexitás érvére – amint Behe kombinációs zárja korábban szemléltette: Egy „elõnyös” mutáció csak akkor elõ
176
357 The Genetical Theory of Natural Selection [A természetes szelekció genetikai elmélete], Second Revised Ed., New York, Dover, 1958



nyös, ha egy idõben keletkezik nagy számú más „elõnyös” mutációval – ez a végzetes hiba a gépelõ majmokra vonatkozó „célmondat” érvben.
Dawkins analógiájának alapvetõ gyengeségét úgy is beláthatjuk, ha a METHINKS IT IS LIKE A WEASEL mondatot a teljes emberi genommal helyettesítjük, amely több mint hárommilliárd (3·109) betûbõl áll, ahol az egyes betûk A, C, G és T. Dawkins forgatókönyve alapján azt képzelhetnénk, hogy most hárommilliárd gépelõ majmunk van, és rendelkezésünkre áll a szokásos mechanizmus, amely megtart minden helyes betût a szekvenciában. Ekkor annak valószínûsége, hogy bármelyik majom helytelen betût üt le, 3/4, és n kísérlet után a helytelen betûk száma kb. 3x109(3/4)n lesz, ami 80 kísérlet után kevesebb mint 1. Így átlagosan 80 próbálkozással megkapnánk az emberi genomot.
Hozzá kell tenni, hogy a számítások szerint a DNS-nek csupán 1-5 százaléka aktív, és ha ezt figyelembe vesszük modellünkben, vagyis az eredeti szekvencia hosszának csak 5 százalékával számolunk, akkor az egész szekvencia kevesebb mint 65 próbálkozással elkészül.
Mit jelent ez? Azt, hogy Dawkins modellje alkalmatlan annak szimulálására, hogyan építhetik fel irányítatlan véletlen folyamatok a komplexitást – a betûk megfelelõ sorrendjét – egy véletlen szekvenciából. Hiszen ha feltételezünk egy mechanizmust, amely minden kísérletet összehasonlít a célszekvenciával és megtartja azt, azt jelenti, hogy a betûk megfelelõ sorrendbe rakásának valódi problémája már azelõtt megoldódott, hogy elkezdtük volna. Ezt a problémát teljesen kiküszöböltük azáltal, hogy beépítettük a rendszerbe, aminek az lett a hatása, hogy – nem meglepõ módon – most már csupán néhány lépésben el tudjuk érni a célszekvenciát, mivel kezdettõl fogva e felé törekszünk.
Ez az elemzés a kulcs az információ algoritmikus elméletének szempontjából, amelyet az elõzõ fejezetben már röviden ismertettünk. Dawkins gépe csõdöt mond, éspedig pontosan oly módon, ahogy Küppers eredménye alapján várjuk, miszerint a Dawkins algoritmikus gépének kimenetében lévõ információ már benne van vagy a bemenetben vagy a gép információs struktúrájában. Küppers-nek igaza van. Jelen esetben az utóbbiban van.
Kiderül, hogy Dawkins egész javaslata nem más, mint egy újabb példa arra, hogy valaki eleve feltételezi, amit bizonyítani akar vagy vél. Nagyon találó Keith Ward megjegyzése: „Dawkins stratégiája a meglepetés és hihetetlenség csökkentésére nem mûködik. Csupán átirányítja a meglepetést egy komplex és fölöttébb óhajtott eredmény spontán keletkezésérõl egy hatékony szabály spontán létezésére, amely idõben produkálja a kívánt eredményt”.358
177
358 God, Chance and Necessity [Isten, véletlen és szükségszerûség], Oxford, One World Publications, 1996, p 108



Tower of Babel [Bábel tornya] címû könyvében359 Pennock megpróbálja helyrehozni a tévedést, azt állítván, hogy a Dawkins-Sober modelleket nem a véletlen változással dolgozó természetes szelekció, hanem a kumulatív szelekció analógiájának szánták. A kísérlet kudarcot vall, hiszen a fõ probléma az, hogy a folyamat egy olyan mechanizmustól függ, amely összehasonlítja a kísérleteket egy célmondattal. És pontosan e mechanizmus intelligensen megtervezett képessége – vagyis hogy megtartja a betûket a célmondatban, mihelyt azok létrejöttek, és mielõtt azoknak bármilyen elõnyös hatása lenne – teszi kumulatívvá a szelekciós hatást. A megtervezett mechanizmus nélkül nincs kumulatív szelekció.
A Dawkins-Sober-féle érv tehát fatálisan téves, mint olyan érv, amely plauzibilissé akarja tenni azt a gondolatot, hogy irányítatlan természeti folyamatok információt képesek létrehozni. Érvük mégis tanulságos annyiban, hogy növeli az intelligens tervezés plauzibilitását. Hiszen megmutatja, hogy még azok az erõs materialista elõfeltevéseken alapuló kísérletek is, amelyek megpróbálnak számot adni a biológiai információ eredetérõl, kénytelenek becsempészni az elméletbe intelligensen megtervezett mechanizmusokat. Robert Berwick számítógéptudós megjegyzi, hogy „a szimulált evolúcióval kapcsolatos minden tapasztalatunk Dawkins biomorf programjaitól (amelyekben díjakat ajánlott fel azoknak, akik ki tudnak eszelni olyan módokat, amelyekkel érdekes organizmus-alakok szelektálhatók aktív módon) egészen a mesterséges élettel kapcsolatos szomorú tapasztalatokig (amelyeket Berlinski említ) – azt mutatja, milyen nehéz bárhova is eljutni anélkül, hogy mesterséges szelekciót végeznénk, vagy beépítenénk az általunk kívánt megoldásokat”.360 Phillip Johnson szellemesen fogalmazta meg ezt az alapvetõ problémát: „Több emberi intelligencia szükséges beprogramozni egy számítógépet arra, hogy generálja a “methinksitislikeaweasel” mondatot egy véletlen betûszelektáló program segítségével, mint megnyomni a Print billentyût, és kinyomtatni a célmondatot a számítógép memóriájából, ahová elõzõleg beírtuk”.
Marcel Schützenberger, a korábban már említett kiváló francia matematikus, aki részt vett a Wistar Konferencián, 1996-ban adott egy interjút, amelyben a mutációkat a sajtóhibákhoz hasonlította. Ezt mondja: „Az evolúció nem lehetett ilyen sajtóhibák felhalmozódása”.361 A továbbiakban elemzi Dawkins modelljét, és rámutat, hogy annak semmi köze a kézzelfogható biológiai realitásokhoz, hiszen matematikai szempontból „teljesen figyelmen kívül hagyja a komplexitás, funkcionalitás és ezek kölcsönhatásainak hármas problémáját”.
178
359 Cambridge Mass., MIT Press, 1999 p.259ff 360 Robert Berwick, Respond [Válasz], The Boston Review, Feb/March 1995, p.37 361 The Miracle of Darwinism [A darwinizmus csodája], Origins and Design, Vol. 17 No. 2 Spring 1996 p.10-15



11. fejezet:
Az információ eredete
„Kezdetben volt a bit.”
Han Christian von Baeyer
„Kezdetben volt az Ige.”
János apostol
Az információ és a tervezési érv
A komplex specifikált információ létezése tehát erõs kihívás azzal a nézettel szemben, hogy az irányítatlan természeti folyamatok számot adhatnak az életrõl, és tudományosan plauzibilissé teszi azt a gondolatot, hogy az élet egy intelligens forrásból ered. Itt fontos észrevenni, hogy az intelligens forrásra való következtetés, ami a DNS természetén alapul, nem egyszerûen analógiás érvelés. Sok klasszikus tervezési érv ilyen természetû volt. Ezekben az esetekben hasonló hatásokból megpróbáltak hasonló okokra visszakövetkeztetni, úgyhogy az érvelés érvényessége gyakran a két összehasonlított szituáció közötti hasonlóság fokától függött. Ezt a körülményt David Hume elemezte a tervezési érvekkel szemben megfogalmazott kritikájában, amint korábban láttuk. De a tervezésre való következtetés a DNS alapján sokkal erõsebb, mint klasszikus elõdei, mégpedig a következõ okból, amit Stephen Meyer fogalmazott meg: „A DNS nem azért kívánja meg egy intelligens tervezõ létezését, mert bizonyos hasonlóságokat mutat egy számítógépes programmal vagy egy emberi nyelvvel, hanem ezért, mert van egy olyan jellemzõje (nevezetesen az információtartalom), amivel csak az intelligensen megtervezett emberi szövegek és számítógépes nyelvek rendelkeznek”.362 Meyer véleményét alátámasztja Hubert Yockey elméleti informatikus: „Fontos megérteni, hogy nem analógia alapján érvelünk. A szekvencia-hipotézis (vagyis hogy a genetikai kód lényegében úgy mûködik, mint egy könyv) egyaránt vonatkozik a fehérjére és a genetikai szövegre, valamint az írott nyelvre, ezért ezek matematikailag azonosan kezelhe
179
362 i.m. p.23



tõk”.363 Tehát nem analógia alapján érvelünk, hanem egyszerûen a legjobb magyarázatra következtetünk. És amint azt minden detektív tudja, az olyan okok, amelyekrõl tudjuk, hogy képesek kiváltani a megfigyelt hatást, jobb magyarázatot jelentenek a hatásra, mint az olyan okok, amelyekrõl nem tudjuk, hogy képesek-e kiváltani a hatást, és – a fortiori – az általunk ismert okok nem képesek erre.
Dembski annak szenteli The Design Inference [A tervezésre való következtetés] címû mûvét364, hogy kifejtse a tervezésre való ama következtetések pontos természetét, amelyeket az olyan, információban gazdag rendszerekkel kapcsolatos tapasztalataink alapján vonunk le, mint a nyelvek, kódok, komputerek, gépek stb. A tervezésre való ilyen következtetések eléggé elterjedtek a tudományban. Néhány apró jel egy kovakövön elég ahhoz, hogy az azt vizsgáló régész tudja, hogy megmunkált tárggyal van dolga, és nem szél vagy víz alakította kõdarabbal. Az intelligens alkotóra való következtetés rutinszerûnek számít az olyan tudományokban mint a régészet, a kriptográfia, a számítógép-tudomány vagy a törvényszéki orvostan.
A földön kívüli intelligencia keresése és ennek következményei
Az utóbbi években a természettudomány is felkészült arra, hogy bizonyos esetekben a tervezésre következtessen. Figyelemre méltó vállalkozás a Földön Kívüli Intelligencia Keresése (SETI) nevû program. A NASA (Észak-Amerikai Ûradminisztráció) szakemberei dollármilliókat költöttek arra, hogy rádióteleszkópokat állítsanak fel, és több millió csatornát figyeljenek abban a reményben, hogy egyszer észlelnek egy intelligens lényektõl származó üzenetet, akik a kozmosz egy másik részén élnek365.
Bár lehet, hogy egyes tudósok némi szkepszissel figyelik a SETI programot, az nyilvánvalóan felvet egy alapvetõ kérdést az intelligencia észlelésének pontos tudományos meghatározását illetõen. Hogyan lehet tudományosan felismerni egy intelligens forrásból eredõ üzenetet, és megkülönböztetni a kozmoszból eredõ véletlen háttérzajtól? Ennek egyetlen módja nyilván az, hogy a vett jeleket összehasonlítjuk bizonyos elõre meghatározott mintákkal, ame
180
363 Self-Organisation, Origin of Life Scenarios and Information Theory [Önszervezõdés, az élet eredetének forgatókönyvei és az információelmélet], Journal of Theor. Biol. 91, 1981, p.13-31 364 Cambridge, Cambridge University Press, 1998 365 Nem tudjuk, kitõl származik a következõ humoros megjegyzés: A földön kívüli intelligens lények létezésének egyik legfõbb bizonyítéka, hogy meg sem próbálnak kapcsolatba lépni velünk!



lyekrõl úgy véljük, hogy nyilvánvalóan és megbízhatóan jelzik az intelligenciát – mint például prímszámok egy hosszú sorozata –, majd ebbõl a tervezésre következtetünk. A SETI programban az intelligens tevékenység felismerését úgy tekintik, hogy az a természettudomány illetékességi körén belül van. Carl Sagan csillagász úgy gondolta, hogy egyetlen üzenet az ûrbõl elég lenne ahhoz, hogy meggyõzzön minket: A világegyetemben a miénken kívül is létezik intelligencia.
Itt észre kell vennünk egy fontos dolgot. Ha készek vagyunk a földön kívüli intelligens tevékenység tudományos bizonyítékait keresni, miért habozunk ugyanezt a gondolkodásmódot alkalmazni saját bolygónkra? Úgy tûnik, hogy ebben szembeszökõ ellentmondás van, ami elvisz minket a kérdés lényegéhez, amelyre a bevezetésben hivatkoztunk: Tudományos dolog-e intelligens tervezést tulajdonítani az univerzumnak? Hangsúlyozzuk, hogy a tudósok szívest-örömest tekintik tudománynak a törvényszéki orvostant és a földön kívüli intelligencia keresését (SETI). Akkor miért a tiltakozás, amikor egyes tudósok azt állítják, hogy tudományos bizonyítéka van az intelligens kiváltó oknak a fizikában (kisebb tiltakozás) vagy a biológiában (nagyobb tiltakozás)?
Vajon a tudományos módszer nem alkalmazható mindenütt? Ha így fogalmazzuk meg a lényeget, magától adódik a következõ kérdés: Mire következtethetünk abból az irdatlan mennyiségû információból, ami még a legegyszerûbb élõ rendszerben is megtalálható? Ez vajon nem sokkal erõsebb bizonyíték az intelligens eredetre, mint az univerzum finom összehangoltsága, amely – mint láttuk – sok fizikust meggyõzött arról, hogy az emberi létnek van valamilyen célja? Vajon nem ez a földön kívüli intelligencia valódi bizonyítéka?
Az Emberi Genom Projekt befejezésének nyilvános bejelentésekor a program igazgatója, Francis Collins ezt mondta: „Megkapó és döbbenetes dolog számomra ráébredni, hogy elõször nyertünk bepillantást saját használati utasításunkba, amelyet korábban csak Isten ismert”. Gene Myers, a Celera Genomics marylandi központjának számítógépes szakembere, aki részt vett az emberi genom feltérképezésében, ezt mondta: „Elragadóan komplexek vagyunk molekuláris szinten... Mégsem ismerjük magunkat, ami lehangoló. Még mindig maradt valamilyen metafizikai, mágikus elem... Ami valóban bámulatba ejt, az az élet architektúrája... a rendszer rendkívül komplex. Olyan, mintha valaki megtervezte volna... Mérhetetlen intelligenciával állunk itt szemben. Nem gondolom, hogy ez tudománytalan. Lehet, hogy mások azt gondolják, de én nem.”
Az efféle meggondolásoknak nagy szerepük volt néhány prominens gondolkodó gondolkodásmódjának megváltozásában. Allan Sandage megfigyelõ kozmológus, akit korábban már említettünk, a következõt mondta azzal kap
181



csolatban, hogy ötven évesen keresztény hitre tért: „A világ minden részében és összefüggésében túl bonyolult ahhoz, hogy csupán a véletlen mûve legyen. Meg vagyok róla gyõzõdve, hogy az élet – a minden organizmusában jelenlévõ renddel – egyszerûen túl jól van összerakva”.366 Nemrégiben Anthony Flew filozófus a következõképpen indokolta, miért lett teista, miután több mint ötven évig ateista volt: „A DNS biológiai vizsgálata megmutatta – az élet létrejöttéhez szükséges elrendezõdések hihetetlen komplexitása által –, hogy valamilyen intelligenciának szerepet kellett játszania”.367
Az információ mint alapmennyiség
Egyértelmûen afelé a gondolat felé haladunk, hogy az információ és az intelligencia alapvetõ az univerzum és az élet létezésének szempontjából, és ezek nem egy irányítatlan természeti folyamat végtermékei, amely energiával és anyaggal kezdõdött, hanem kezdettõl fogva jelen voltak. Ma már sok fizikus is foglalkozik ezzel a gondolattal. Ilyen értelemben nyilatkozott a New Scientist egy vezércikkében Paul Davies: „Az információ fogalmának egyre gyakoribb alkalmazása a természetre egy furcsa sejtést sugall. Rendszerint a világot úgy képzeljük el, hogy egyszerû, rögszerû, anyagi részecskékbõl áll, az információt pedig úgy, mint egy leszármaztatott jelenséget, ami az anyag speciális, szervezett állapotaihoz kapcsolódik. De lehet, hogy épp fordítva van: Talán az univerzum valójában az elsõdleges információ tobzódása, az anyagi objektumok pedig az információ komplex másodlagos megnyilvánulásai.”368 Davies azt mondja, hogy ezt a gondolatot elõször 1989-ben vetette fel John Archibald Wheeler, az ismert fizikus, aki ezt mondta: „A jövõben rá fogunk jönni, hogy az egész fizikát csak az információ nyelvén érthetjük meg”.
A New Scientist folyóiratban369 Hans Christian von Baeyer írt egy cikket „Kezdetben volt a bit” címmel, amelyben beszámol Anton Zeilinger, a Bécsi Egyetem fizikusának munkájáról. Zeilinger azt a tézist fejtegeti, hogy ha valaki meg akarja érteni a kvantummechanikát, azzal kell kezdenie, hogy a (bitekben kifejezetett) információt társítania kell a kvantummechanika úgynevezett elemi rendszereivel, amelyek – akárcsak egy elektron spinje – egy bitnyi információt „hordoznak” (a spin mérésének két lehetséges kimenetele van – „fel” vagy „le”). Zeilinger azt állítja, hogy alapelve hihetõségét nagyban növeli az a tény,
182
366 A Scientist Reflects on Religious Belief [Egy tudós elmélkedése a vallásos hitrõl], Truth 1 1985, p.54 367 Associated Press Report, December 9, 2004 368 30th January 1999, p.3 369 17 February 2001



hogy az közvetlenül elvezet a kvantumelmélet három tartópilléréhez – a kvantáláshoz, a bizonytalansághoz és a „kvantum-belekeveredéshez” (quantum entanglement). Ennek a javaslatnak, miszerint az információ alapmennyiségnek tekintendõ, súlyos következményei vannak az univerzum és önmagunk megértése szempontjából. Súlyával hozzájárul a tervezésre való következtetéshez.
De ez egyáltalán nem új gondolat. Évszázadok óta jelen van. „Kezdetben volt az Ige... Minden általa lett” – írta János apostol, a negyedik evangélium szerzõje. Az „Ige” szó görög megfelelõje a „Logosz”. Ezt a szót elõször a sztoikus filozófusok használták az univerzum mögött rejlõ racionális elv elnevezésére, majd késõbb a keresztények új értelemmel ruházták fel, és a Szentháromság Második Személyének leírására használták. Maga az „Ige” szó a parancs, a jelentés, a kód, a kommunikáció, vagyis az információ fogalmát juttatja eszünkbe, valamint azt a teremtõ erõt, ami annak megvalósításához szükséges, amit ez az információ elõír. Az Ige tehát alapvetõbb, mint a tömeg-energia. A tömeg-energia a teremtett dolgok kategóriájába tartozik. Az Ige nem.
Bizonyára nagyon meglepõ, hogy a teremtõ aktusok bibliai elemzésének középpontjában – amit sokan olyan fölényesen elutasítanak – az a fogalom áll, amelyrõl a legutóbbi idõkben a tudomány is bebizonyította, hogy kiemelkedõ jelentõségû – az információ fogalma.
Ezt a fontos gondolatot, miszerint a Teremtõ maga Isten, az Ige, tükrözi az ezt mondta Isten [Legyen világosság stb.] ismétlõdõ frázisa a zsidó teremtéstörténetben, és hangsúlyozza a Biblia csaknem minden állítása a teremtéssel kapcsolatban. Fejtegetésünk szempontjából különösen érdekes a következõ kijelentés: „Hit által értjük meg, hogy a világokat Isten szava alkotta, úgyhogy a nem láthatókból állt elõ a látható”.370 Ez az idézet az ókori bibliai irodalomból figyelemre méltó, mert felhívja a figyelmet az információ egyik alapvetõ jellemzõjére, nevezetesen arra, hogy az információ láthatatlan. Az információ hordozói lehetnek láthatóak – mint a papír és az írás, a füstjelek, a televíziós képernyõk vagy a DNS –, de maga az információ láthatatlan.
De az információ nemcsak láthatatlan: anyagtalan is, nemde? Miközben Ön olvassa ezt a könyvet, fotonok verõdnek vissza a papírról, majd a szemébe jutnak, ahol elektromos impulzusokká alakulnak, és továbbítódnak agyába. Tegyük fel, hogy Ön szavakban közöl egy barátjával valamilyen információt, amit a könyvben olvasott. Az Ön szájától hanghullámok szállítják az információt a barátja füléig, ahol elektromos impulzusokká alakulnak, és továbbítódnak barátja agyába. Barátja most már rendelkezik azzal az információval, ami az Ön elméjébõl származik, pedig semmilyen anyagi dolog nem jutott el Öntõl
183
370 Zsidókhoz írt levél 11:3



a barátjáig. Az információ hordozói anyagiak, de maga az információ nem anyagi.
1961-ben Rolf Landauer írt egy híres cikket “Information is physical” [Az információ fizikai] címmel.371 A cím elsõ látásra pont az ellenkezõjét mondja annak, amit az imént kifejtettünk. Õ azonban csak azt akarja mondani, hogy mivel az információt általában valamilyen anyagi dologra kódolják, az információ hordozói alá vannak vetve a fizika törvényeinek, és ebben az értelemben maga az információ is alá van vetve a fizika törvényeinek, ezért úgy kezelhetõ, mintha fizikai volna. Ez azonban nem változtat azon a tényen, hogy az információ szigorú értelemben – nem fizikai entitás.
Akkor mi a helyzet a minden létezõ dolog materialista magyarázatának álmával? Hogyan adhatnának számot tisztán anyagi okok anyagtalan dolgok létezésérõl kielégítõ módon?
Az isteni cselekvés és a Hézagok Istene
Azt hiszem, hogy egyes olvasók már türelmetlenek, mert azt gyanítják, hogy az itt felhozott érvek tudatlanságból vagy szellemi restségbõl fakadnak, amennyiben feltételezik a tervezést (következésképpen egy Tervezõt), hogy betömjenek egy hézagot a jelenlegi tudományos ismeretekben, ahelyett, hogy vállalnák a tudományos megoldás keresésének fáradságos munkáját. Más szóval, ezek tipikus „hézagok Istene” magyarázatok. Amikor a tudomány haladása lehetõvé teszi a hézag kitöltését, Isten fölöslegessé válik. Az ilyen „isten” megérdemli, hogy eltûnjön. Már válaszoltunk a szellemi restség vádjára, amikor elemeztük az információ eredetének kérdését, de még egyszer hangsúlyoznunk kell, hogy az Isten létezése melletti érvek nem tudatlanságon, hanem éppen tudáson alapszanak – azon, hogy az univerzum rendezett, matematikailag megérthetõ, finoman össze van hangolva stb. Ha ezzel tisztában vagyunk, meg kell vizsgálnunk maguknak a „hézagoknak” a természetét.
Mégpedig azért, mert úgy tûnik, hogy kétféle hézag van: azok, amelyeket a tudomány betömött, és azok, amelyeket éppen a tudomány fedett fel. Nevezhetjük ezeket „rossz hézagoknak” ill. „jó hézagoknak”. Rossz hézagra példa lehet Newtonnak az a gondolata, hogy Istennek idõnként „meg kellett csavarnia” egyes bolygópályákat, hogy egy síkba hozza õket. Azt várjuk, hogy az ilyen hézagokat a tudomány betömi, mert megoldásuk a tudomány magyarázó erejének hatókörébe esik. A jó hézagokat éppen a tudomány fedi fel, hiszen ezek kívül esnek magyarázó erejének hatókörén. Ez az a kevés hely, ahol a tudomány mint
184
371 Physics Today, May 1961 p.23



olyan önmagán túlmutat, olyan magyarázatok felé, amelyek kívül esnek illetékességi körén.
Például a SETI program támogatói nem találnák meggyõzõnek azt a gondolatot, hogy egy idegen intelligenciának, mint az általuk vett, információban gazdag üzenet forrásának feltételezése egyenértékû a „hézagok idegenjének” feltételezésével. És ha a matematikai és információelméleti elemzés hasonló, nem lenne-e következetes dolog feltételezni, hogy a DNS-ben tárolt, információban gazdag üzeneteknek is intelligens forrása van? Mint korábban láttuk, nem nehéz egy intelligens szerzõre mint az írás forrására következtetni, hiszen tudjuk, hogy teljesen hiábavaló dolog megpróbálni redukcionista magyarázatot adni a papír és a tinta fizikájának és kémiájának segítségével. Másképp fogalmazva, amikor a papíron lévõ írás teljes magyarázatára van szükség, van egy hézag a fizika és a kémia magyarázó erejében. Ez nem a tudatlanság hézaga, hanem elvi hézag; egy jó hézag, amelyet éppen a tudomány ismerete és nem a tudatlanság tárt fel. A papíron lévõ írás (vagy a vásznon lévõ festmény) olyasvalamit mutat, amit Del Ratzsch „ellenáramlatnak” nevez – olyan jelenséget, amelyet a természet nem képes létrehozni egy alkotó segítsége nélkül. Mivel tudjuk, hogy a fizika és a kémia még elvben sem képes magyarázatot adni az írásban megnyilvánuló „ellenáramlatra”, elutasítjuk a naturalista magyarázatot, és feltételezünk egy alkotót.
Hasonlóképpen, egyrészt a biológiai információ természetének ismerete, másrészt annak tudása, hogy az intelligens források az információ egyedüli ismert forrásai, azzal a ténnyel együtt, hogy a véletlen és a szükségszerûség nem képes elõállítani azt a fajta komplex specifikált információt, ami a biológiában elõfordul372, a tervezésre mint legjobb magyarázatra utal az információban gazdag DNS létezését illetõen. Erõsen gyanítjuk, hogy egyes tudósok vonakodása attól, hogy az információban gazdag biomolekulák létezésébõl a tervezésre következtessenek, nem annyira a tudománnyal kapcsolatos, mint inkább a tervezésre való következtetés konzekvenciáival a Tervezõ lehetséges identitását illetõen. Ez tehát nem tudományos, hanem világnézeti kérdés. Végül is a tudósok szíves-örömest vonnak le (tudományos) következtetéseket az emberi vagy akár földön kívüli tervezésre, tehát a nehézség bizonyosan nem abban van, hogy általában képtelenek a tervezésre következtetni.
Hangsúlyozni kell, hogy ha vannak is olyan „jó hézagok”, amelyek egy Teremtõre utalnak, ez nem jelenti azt, hogy ezek a hézagok Isten létezésének egyedüli bizonyítékai. Ezek legfeljebb további bizonyítékokkal szolgálnak, azokon a fõ bizonyítékokon kívül, amelyekkel a teremtett világ csodái szolgál
185
372 Lásd a 8. fejezetet.



nak. Végül is a komoly keresztény teológia azt tartja, hogy Isten nemcsak megteremtette a világot, de folyamatosan fenn is tartja azt és folyamatait – nélküle megszûnne létezni. A világnak azok a részei, amelyeket értünk, Isten dicsõségét mutatják, függetlenül attól, hogy mit készítünk azokból a részeibõl, amelyeket nem értünk. A materialista persze a priori elutasítja a jó hézagok létezésének lehetõségét, amelyek egy Teremtõ tevékenységére utalnak373. Azok számára, akik hisznek Istenben, a helyzet egészen más. Õk hiszik, hogy a világegyetemet Isten hívta létre, ezért õ felelõs annak természeti folyamataiért. Ezek után felmerül a kérdés: Ezeknek a folyamatoknak csak közvetett módon okozója Isten, amennyiben ezek egy olyan univerzumban zajlanak, amelyért végsõ soron õ a felelõs, vagy pedig vannak olyan folyamatok és események, amelyeknek közvetlenül Isten az okozója. Egyes teológusok az elõbbi nézetet vallják, és azt tartják, hogy a természetnek van egyfajta „funkcionális integritása”, ami azt jelenti, hogy a világot ugyan Isten teremtette, de „nincsenek funkcionális hiányosságai, nincsenek olyan hézagok a mûködésében, amelyek szükségessé tennék, hogy Isten közvetlenül beavatkozzon”.374 Mindazonáltal – amint Alvin Plantinga rámutatott – logikusnak tûnik, hogy ha van egy Isten, aki közvetett módon bármit cselekedhet a világban, akkor közvetlenül is kell cselekednie, vagy közvetlenül teremtenie kell valamit. Ha egyszer elismerjük, hogy Isten közvetlenül cselekedett legalább egyszer a múltban, amikor megteremtette a világot, akkor mi akadályozhatná meg abban, hogy többször is így cselekedjen, akár a múltban, akár a jövõben? Végül is a világegyetem törvényei nem függetlenek Istentõl, hiszen ezek alkotják azt a törvénykönyvet, amelyben le vannak fektetve azok a szabályok, amelyeket Isten beépített az univerzumba. Ezért abszurd dolog lenne azt gondolni, hogy ezek oly módon kényszerítik vagy korlátozzák Istent, hogy soha nem tehet semmilyen rendkívülit. Plantinga így foglalja össze a lényeget: „Nem lehet-e ésszerûen arra következtetni, hogy Isten teremtette például az életet, az emberi életet, vagy valami más rendkívüli dolgot? (Nem azt mondom, hogy erre kell következtetni, csak azt hogy lehet; csak akkor kell, ha ez az, amit a bizonyítékok a legerõsebben sugallnak).”375 És ez a bökkenõ: Vajon készek vagyunk-e elmen
186
373 Minthogy elutasít másféle érveket is, például a finom összehangoltságra vagy az eleganciára vonatkozó érveket, amelyek pedig a tudomány fõ áramlatába tartoznak. 374 Lásd például H.J. van Till, When Faith and Reason Co-operate [Amikor a hit és az ész együttmûködik], Christian Scholar’s Review, 21, 1991, p.42 375 “Should Methodological Naturalism Constrain Science” [Kényszerítheti-e a módszertani naturalizmus a tudományt], Christian Perspectives for the New Millennium [Keresztény kilátások az új évezredre], Scott B Luley, Paul Copan and Stan W Wallace, Eds., Addison Texas, CLM/RZIM Publ., 2003



ni odáig, ameddig a bizonyítékok vezetnek – akkor is, ha az univerzum naturalista értelmezése ellen szólnak? Ha létezik egy cselekvõ Teremtõ Isten, akkor nem meglepõ, ha arra irányuló kísérleteink, hogy naturalista elõfeltevések alapján próbáljuk megérteni az univerzumot, legnagyobbrészt nagyon sikeresek376, de azt találjuk, hogy van néhány (viszonylag kevés) terület (különösen azok, amelyek az eredettel kapcsolatosak), amelyek nem adják meg magukat semmilyen naturalista módszertannak, sõt egyre homályosabbak ezek számára377. John Polkinghorne – akárcsak Plantinga – kifejezetten elutasítja a hézagok Istenének rossz teológiáját, mégis váltig állítja, hogy „nem szabad megelégednünk egy ilyen felületes válasszal, és azt hinnünk, hogy az Isten cselekedeteire vonatkozó intuícióink sohasem kapcsolódnak össze a fizikai folyamatokról való tudásunkkal”. Nézete szerint „ha a fizikai világ valóban nyitott, és felülrõl lefelé irányuló szándékos kauzalitás mûködik benne, a természet alulról felfelé haladó magyarázatában kell lenniük belsõ „réseknek”, hogy helyet csináljanak a szándékos kauzalitásnak... Ebben az értelemben mi is a „rések emberei” vagyunk, és ebben az értelemben a „rések Istenében” nincs semmi kivetni való.” Ami Isten beavatkozását illeti, az „nem energia, hanem információ által történik”.378 Habár Polkinghorne váltig hangoztatja, hogy Istent nem szabad egyszerûen úgy tekinteni, mint egy okot a sok közül, vagy mint egy platóni értelemben vett fõistent (demiurgosz), mindazonáltal ha Isten tett valamit közvetlen módon, akkor nyilván felelõs valamilyen energetikai hatásért vagy kölcsönhatásért. Végül is az energia-megmaradás törvénye azt mondja nekünk, hogy az energia megmarad. Azt viszont nem mondja meg, hogy ez az energia honnan ered – errõl könnyen és gyakran megfeledkeznek. Továbbá az igazhitû kereszténység központi tartópillére – amit Polkinghorne is nyilvánosan vall – vagyis Krisztus feltámadása, egy olyan történelmi esemény, amely az Újszövetség szerint hatalmas mennyiségû isteni energia közlésével járt.379
187
376 Korábban már említettük, hogy amikor az univerzum törvényeit és mechanizmusait vizsgáljuk, többnyire nem számít, hogy valódi vagy csak látszólagos tervezést feltételezünk. 377 Megfigyelhetõ, hogy még a Teremtés Könyve is korlátozza az ilyen rendkívüli események számát. Továbbá a teremtés története azzal a szombattal végzõdik, amikor Isten beszünteti azokat a közvetlen tevékenységeket, amelyek a teremtés folyamatával jártak (lásd 1Mózes 1). 378 “The Laws of Nature and the Laws of Physics” [A természet törvényei és a fizika törvényei], Quantum Cosmology and the Laws of Nature: Scientific Perspectives on Divine Action [Kvantum-kozmológia és a természet törvényei: tudományos kilátások az isteni cselekvéssel kapcsolatban], Robert John Russell, Nancey Murphy and C.J. Isham, Eds., Second Ed., Vatican City and Berkeley, The Vatican Observatory and The Center for Theology and Natural Sciences [A Vatikáni Obszervatórium és A Teológia és Természettudományok Központja], 1999 p. 438 379 Pál levele az efezusiakhoz, 1:19-20



Isten komplexitása: döntõ ellenérv?
Egyesek a következõ ellenvetéssel élnek: Ha Istent bevisszük az egyenletbe, azzal csak öngólt lövünk, hiszen úgy „magyarázzuk” a szervezett komplexitás létezését, hogy feltételezünk egy lényt, aki természeténél fogva még komplexebb, mint az, amit meg akarunk magyarázni. Richard Dawkins ezt így fogalmazta meg: „Ha úgy magyarázzuk a DNS/fehérje gép eredetét, hogy segítségül hívunk egy természetfölötti Tervezõt, akkor nem magyarázunk meg semmit, hiszen a Tervezõ eredete magyarázat nélkül marad. Valami olyasmit kell mondanunk, hogy ’Isten mindig is ott volt’, és ha megengedjük magunknak az ilyenfajta könnyû kiutat, akár azt is mondhatjuk, hogy ’a DNS mindig is ott volt’, vagy ’az élet mindig is ott volt’, és ezzel a magunk részérõl el is intéztük a dolgot”.380
Ez az elemzés azonban nagyon zavaros és elégtelen. Elõször is tudjuk, hogy a DNS nem volt mindig ott, és ez élet sem. Ez az egyik fõ oka annak, hogy létezésük felõl érdeklõdünk. Sõt, „feltételezni egy lényt, aki természeténél fogva még komplexebb, mint az, amit meg akarunk magyarázni” olyasmi, amit nagyon gyakran teszünk. Például amikor egy régész elõször veszi észre a karcolásokat egy barlang falán, izgatottan felkiált: „Emberi intelligencia!” Abszurd dolog lenne azt mondani neki: „Ne légy nevetséges. Ezek a karcolások nagyon egyszerûek. Miféle magyarázat egy olyan komplex dolgot feltételezni, mint az emberi agy, csak hogy számot adj ezekrõl az egyszerû karcolásokról a barlang falán?” Hasonlóan abszurd dolog lenne azt mondani, hogy ha a karcolásokat emberi tevékenységgel magyarázzuk, „nem magyarázunk meg semmit”. E karcolások szemiotikája fontos nyomravezetõ lehet azoknak az embereknek az identitását, kultúráját és intelligenciát illetõen, akik a falba vájták õket.
Mellékesen nem különös, hogy régészünk intelligens eredetre következtet, amikor szembesül néhány egyszerû karcolással, miközben egyes tudósok, szembesülvén az emberi genom 3,5 milliárd betûs sorozatával, azt közlik velünk, hogy ez megmagyarázható kizárólag a véletlen és szükségszerûség alapján?
Általában akkor következtetünk komplex intelligens forrásra, amikor bizonyos struktúrákat vagy mintákat találunk, amelyek – bár önmagukban lehetnek „egyszerûek” – olyan jellemzõket mutatnak, amelyeket csak az intelligens tevékenységgel tudunk társítani. Persze itt azt az ellenvetést lehet tenni, hogy azért vonunk le ilyen következtetéseket, mert ismerjük az emberi lényeket és a tervezésre való hajlamukat. De vajon ez elegendõ ok-e arra, hogy valamit, aminek a struktúrája összeegyeztethetõ az intelligens tevékenységgel, egy nem in
188
380 The Blind Watchmaker [A vak órásmester], i.m. p141



telligens forrásnak tulajdonítsunk, amellyel e struktúra teljesen összeegyeztethetetlen? Ne feledjük, hogy mire következtetnénk, ha meglátogatván egy távoli bolygót, tökéletes titánkockák rakásainak egy sorát találnánk, ahol a rakásokban lévõ kockák száma rendre a prímszámokat adja: 2, 3, 5, 7, 11 stb. Nagy valószínûséggel arra következtetnénk, hogy mesterséges tárgyakkal van dolgunk, amelyeket egy intelligens alkotó hozott létre, noha halvány fogalmunk sem lenne, miféle intelligens alkotó lehetett az. A kockarakások önmagukban sokkal „egyszerûbbek”, mint az õket megalkotó intelligencia, de ez nem akadályoz meg minket abban, hogy az intelligens eredetre következtessünk, ami a legjobb magyarázatra való ésszerû következtetés. A SETI projekt indoklása – amint láttuk – pontosan ugyanezt az érvet használja: Ha egy olyan jelet vennénk az ûrbõl (ahogy az meg is történik Carl Sagan „Contact” [Kapcsolat] címû regényében), amely prímszámok egy sorozatából áll, akkor feltételeznénk, hogy intelligens forrásból származik. Sõt, ha egy ilyen esemény megtörténne, a világsajtó szenzációként tudósítana róla, és egyetlen tudósnak sem jutna eszébe azt az ellenvetést tenni, hogy a sorozat intelligens eredetének feltételezése nem magyarázat, hiszen ez azt jelenti, hogy a sorozatot valami olyasmivel magyarázzuk, ami komplexebb, mint maga a sorozat. Meg kell hagyni, hogy ez sok más kérdést is felvetne, például az intelligencia természetének kérdését, de legalább egyetértenénk abban, hogy létezik egy földön kívüli intelligencia. Még Dawkins is úgy tekintené ezt, mint új ismeretet.
Korábban utaltunk Dawkins vágyára, hogy mindent olyan „egyszerû dolgokkal magyarázzunk, amiket a fizikusok megértenek”. Mármost egyrészt az atomok egyszerûbbek, mint az élõlények, hiszen az élõlények atomokból felépülõ komplex struktúrákból állnak, másrészt az atomok egyáltalán nem egyszerûek, aminek folytán az elemi részecskék fizikája a világ legkiválóbb elméit vonzza. Minél mélyebbre hatolunk az univerzum struktúrájába, annál komplexebbé válik.
Gondoljunk a relativitáselméletre, a kvantummechanikára vagy inkább a kvantum-elektrodinamikára. Ezek olyan messze vannak az egyszerûségtõl, hogy csak a legintelligensebb emberi elmék képesek felfogni õket, és még így is sok rejtély megoldatlan. Például senki sem tudja, miért mûködik a kvantummechanika, és – amint Richard Feynman rámutatott – még azt sem tudja senki, hogy mi az energia. Mármost itt van a furcsa dolog. Ha Richard Dawkins kifogásolja Istennek mint végsõ magyarázatnak a komplexitását, akkor kifogásolnia kellene a részecskefizika univerzuma struktúrájának komplexitását is, és elégedetlennek kellene lennie az olyan végsõ magyarázatokkal, amelyek olyan fogalmakat használnak, mint az „energia”, hiszen valójában nem értjük õket.
189



Úgy tûnik, hogy Dawkins két dologban téved. Elõször is azok a dolgok,
amelyeket egyszerûnek hisz, nem egyszerûek. Másodszor, a tudósok nem azért
fogadják el a komplex fizikai elméleteket, mert azok egyszerûek, hanem ma
gyarázó erejük miatt. És a magyarázó erõ épp oly fontos – ha nem fontosabb
kritériuma egy tudományos elmélet érvényességének, mint az egyszerûség.
Olykor az egyszerûbb elméleteket elvetették, mert nem rendelkeztek kellõ ma
gyarázó erõvel. Einstein mondta: „A magyarázatoknak olyan egyszerûeknek
kell lenniük, amennyire csak lehetséges, de nem egyszerûbbeknek.”381
Ki teremtette Istent?
Egyesek, akik nehéznek tartják elfogadni Istent mint végsõ realitást, feltehetik a kérdést: „És ki teremtette Istent?” Mármost minden „Ki teremtette X-et?” típusú kérdés feltételezi, hogy X a teremtett dolgok kategóriájába tartozik. Így a következõ logikus kérdés ez: Vajon a teremtett dolgok kategóriája kimeríti a teljes valóságot? Nincs semmi, ami örök? Persze, ha úgy tetszik, a priori feltételezhetjük, hogy semmi sem örök. De ha ezt tesszük, tudnunk kell, hogy ezt a feltételezést sem a tudomány, sem a filozófia nem igazolja. Sõt, voltak idõk – és nem biztos, hogy ez már teljesen a múlté –, amikor a materializmus egyik alaptétele volt, hogy az anyag / energia / univerzum örök, ezért amikor e nézet képviselõi feltették a kérdést – „Ki teremtette Istent?” – akkor nem találhattak menedéket abban a hitben, hogy az örök dolgok kategóriája üres, hiszen õk maguk hittek legerõsebben az anyag örökkévalóságában.
Logikailag nyilvánvaló, hogy az ok-hatás láncokat vagy követjük visszafelé a
végtelen távoli múltba (végtelen regresszió – ez a fogalom filozófiailag is proble
matikus), vagy van egy pont, ahol megállunk egy végsõ realitásnál. A tudomány
ban a magyarázat – ha el akarja kerülni a végtelen regressziót – mindig elvezet bi
zonyos dolgokhoz, amelyeket végsõnek tekintünk. Austin Farrer emlékeztet
minket gyermekkori kérdezõsködéseinkre: „A magyarázat vég nélküli keresését
úgy dicsérték, mint isteni elégedetlenséget. Valójában ez a hajlam leginkább a szel
lemi fogyatékosokra jellemzõ. „Miért hordja az a férfi azt a sapkát?” „Azért, mert
rendõr.” „Miért rendõr?” „Azért, mert amikor kicsi volt, rendõr akart lenni.” „Miért
akart rendõr lenni?” „Azért, mert pénzt akart keresni.” „Miért akart pénzt keresni?”
„Azért, mert élni akart – mindenki élni akar.” „Miért akar mindenki élni?” „Hagyd
abba a kérdezõsködést, drágám, és aludj el szépen.” Igen, egyszer abba kell hagy
190
381 További fontos kritérium a konzisztencia – logikai konzisztencia és konzisztencia a bizonyítékokkal.



nunk a kérdezést, mert elértünk valamihez, amit értelmetlen megkérdezni – például értelmetlen megkérdezni, hogy az élõlények miért akarnak élni.
Az ateista és a hívõ nézete között nem az a különbség, hogy van-e értelme a végsõ tény felõl érdeklõdni. A kérdés csak az: Mi a végsõ tény? Az ateista végsõ ténye az univerzum, a teista végsõ ténye pedig Isten”.382
Van egy égetõ kérdés: Melyik irányba mutat a tudomány – az anyag volt az elme elõtt, vagy az Elme volt az anyag elõtt? A kérdés bizonyára csak úgy válaszolható meg – mint mindig –, ha követjük Szókratész tanácsát: megvizsgáljuk a bizonyítékokat, és megnézzük, hová vezetnek – bármennyire fenyegeti is ez elõítéleteinket.
James Shapiro felteszi a kérdést: „Mi a jelentõsége a biológia és az informatika között kialakuló interdiszciplináris tudománynak az evolúcióról való gondolkodás szempontjából? Nos, lehetõvé teszi, hogy ne ideológiai, hanem tudományos választ adjunk arra a központi kérdésre, amelyet oly hevesen vitatnak a fundamentalisták a kreácionisták és darwinisták között folyó vita mindkét oldalán. Játszik-e szerepet bármilyen vezérlõ intelligencia a fajok eredetében, amelyek az alkalmazkodás ragyogó példáit mutatják – a lambda profág repressziótól és Krebs-ciklustól kezdve, a mitózison és a szemen keresztül az immunrendszerig, a mimikriig és a társadalmi szervezõdésig?”383 Dean Kenyon biofizikus, az élet eredetérõl szóló kiváló könyv384 szerzõje azt mondja, hogy minél többet tudtunk meg az utóbbi években az élet kémiai részleteirõl – a molekuláris biológiával és az élet eredetével kapcsolatos tanulmányainkból –, annál valószínûtlenebbé vált az élet eredetének szigorúan naturalista magyarázata. Kenyon-t tanulmányai arra a következtetésre vezették, hogy a biológiai információt megtervezték: „Ha a tudomány tapasztalaton alapul, akkor a tudomány azt mondja nekünk, hogy a DNS-ben kódolt üzenetnek egy intelligens szerzõtõl kell származnia. Hogy miféle intelligens szerzõ volt ez? A tudomány nem tudja megválaszolni ezt a kérdést; ezt a vallásra és a filozófiára kell hagynia. De ez nem akadályozhatja meg a tudományt abban, hogy elismerje az eredet intelligens okának bizonyítékait, bárhol is találhatók ezek”.385
Az eddig mondottak fényében meglepõdöm, amikor egy olyan kiváló tudós tollából, mint E. O. Wilson, az ilyen bizonyítékok létezésének tagadását olva
191
382 Farrer, A Science of God [Isten tudománya], i.m. p.33-34 383 A Third Way [A harmadik út], Boston Review, Feb/March 1997 p.33 384 Biochemical Predestination [Biokémiai predesztináció], D.H. Kenyon and G. Steinman, New York, McGraw-Hill, 1969
385 Pandas and People: The Central Question of Biological Origins [Pandák és emberek: Az élet eredetének központi kérdése], P. Davis and D.H Kenyon, Dallas, Texas, Haughton Publishing Co., 1989, p.7



som: „Bármely kutató, aki bizonyítani tudja az intelligens tervezés tényét a tudomány elfogadott keretei között, történelmet fog csinálni és örök hírnévre tesz szert. Végre be fogja bizonyítani, hogy a tudomány és a vallási dogma összeegyeztethetõ! Még egy kombinált Nobel-díj és Templeton-díj (az utóbbit éppen eme összhang kutatásának bátorítására alapították) sem lenne megfelelõ elismerés. Minden tudós szeretne elérni egy ilyen korszakalkotó eredményt. De eddig még a közelébe sem jutott senki, mégpedig azért, mert nincs olyan bizonyíték, elmélet vagy kritérium, ami a legkisebb mértékben tudományos lenne. Csak a mulasztás reménye maradt meg, ami egyre halványul, ahogy a biológia tudománya fejlõdik”.386 Meglepõdve olvasom ezeket a sorokat, hiszen még ha valaki nem is vesz tudomást a biológiáról szóló elõzõ fejezetekrõl, mert azok kétségbe vonnak bizonyos elterjedt nézeteket az eredetre vonatkozóan, hogyan veheti semmibe az ott felsorolt fizikai és kozmológiai bizonyítékokat, amelyek egyáltalán nem kérdõjelezik meg az elfogadott tudományt? Hasonlítsuk össze Wilson álláspontját Allan Sandage-éval, akit a legnagyobb élõ kozmológusnak tekintenek: „A világ minden részében és összefüggésében túl bonyolult ahhoz, hogy csupán a véletlen mûve legyen. Meg vagyok róla gyõzõdve, hogy az élet – a minden organizmusában jelenlévõ renddel – egyszerûen túl jól van összerakva”.387 Ne feledjük, hogy az élet eredetének kérdéseivel kapcsolatos tudományos kutatás bizonyítéka volt az, ami meggyõzte Anthony Flew-t, a kiváló filozófust, aki egész korábbi életében ateista volt, hogy a DNS komplexitásának természete csak egy intelligens Teremtõvel magyarázható.388 Wilson azt mondja, hogy nincs bizonyíték, Sandage és Flew pedig azt állítja, hogy van. Mindkét nézet nem lehet igaz.
192
386 Intelligent Evolution [Intelligens evolúció], Harvard Magazine, November 2005 387 A Scientist Reflects on Religious Belief [Egy tudós elmélkedése a vallásos hitrõl], Truth 1 1985, p.54 388 BBC Radio 4 Interview, 10th December 2004



EPILÓGUS:
MI VÉGRE VAGYUNK ITT?
„Meg vagyok döbbenve, hogy a körülöttem lévõ valóságos világ tudományos képe milyen tökéletlen és hiányos. A tudomány sok tényszerû információt közöl velünk, és összes tapasztalatunkat csodálatosan egységes rendbe szervezi, de mélyen hallgat mindenrõl, ami valóban közel áll a szívünkhöz, ami valóban fontos számunkra. Egy szót sem mond nekünk a pirosról és a kékrõl, a keserûrõl és az édesrõl, a testi fájdalomról és a testi élvezetrõl; semmit sem tud a széprõl és a csúnyáról, a jóról és a rosszról, Istenrõl és az örökkévalóságról. A tudomány néha úgy tesz, mintha válaszolna ezekre a kérdésekre, de válaszai gyakran olyan ostobák, hogy nem is vesszük komolyan õket.”
Erwin Schrödinger (Nature and the Greeks [A természet és a görögök], Cambridge, Cambridge University Press, 1954).
Idáig azt bizonygattam, hogy bár a tudomány nem képes megválaszolni egyes alapvetõ kérdéseket, mindazonáltal a világegyetemben vannak bizonyos nyomravezetõ jelek a hozzá való viszonyunkat illetõen – olyan jelek, amelyek tudományosan hozzáférhetõek. Az univerzum értelemmel való felfoghatósága például egy olyan Elme létezésére utal, aki felelõs mind az univerzumért, mind a mi értelmünkért. Ez az oka annak, hogy képesek vagyunk mûvelni a tudományt és felfedezni azokat a csodálatos matematikai struktúrákat, amelyek a megfigyelhetõ jelenségek mögött rejlenek. Ez, valamint az a tény, hogy egyre mélyebb betekintést nyerünk az univerzum finom összehangoltságába – általában a világegyetemben és konkrétan a földön – összhangban van azzal az elterjedt nézettel, hogy valaki ide szánt minket. A föld az otthonunk.
De ha az univerzum mögött van egy Elme, és ha ez az Elme azt akarja, hogy itt legyünk, a valóban nagy kérdés ez: Miért vagyunk itt? Mi a célja létezésünknek? Ez az a kérdés, amely a leginkább gyötri az emberi szívet. Az univerzum tudományos elemzése nem adhat választ erre a kérdésre, ahogy Matild néni tortájának tudományos elemzése sem mondja meg nekünk, hogy miért sütötte. A torta tudományos vizsgálata elárulhatja nekünk, hogy jó az embereknek, sõt azt is, hogy nagy valószínûséggel emberek számára tervezték, hiszen táplálkozási
193



igényeik szerint van összeállítva. Más szóval, a tudomány igazolhatja azt a következtetést, hogy a torta mögött van egy cél, de nem tudja pontosan megmondani, mi ez a cél. Abszurd dolog lenne ezt a célt magában a tortában keresni. Ezt csak Matild néni árulhatja el. Az igazi tudomány nem jön zavarba attól, hogy ezen a ponton csõdöt mond – egyszerûen felismeri, hogy nem képes megválaszolni az ilyen kérdéseket. Ezért komoly logikai és módszertani hiba lenne csupán az univerzum alkotóelemei – anyaga, struktúrái és folyamatai – között keresgélni, hogy kitaláljuk, mi a célja, és miért vagyunk itt. A végsõ válasznak ha van ilyen egyáltalán – az univerzumon kívülrõl kell jönnie, valamitõl vagy valakitõl, aki hasonló viszonyban van az univerzummal, mint Matild néni a tortájával.
De hogy fogjuk ezt kitalálni? Azt mondtuk, hogy bizonyíték van arra, hogy az univerzum mögött van egy Elme, aki azt akarta, hogy mi itt legyünk. És mi rendelkezünk értelemmel. Ezért logikus, hogy nem csupán azért kaptunk értelmet, hogy képesek legyünk felkutatni bámulatos otthonunkat, az univerzumot, hanem azért is, hogy képesek legyünk megérteni azt az Elmét, aki megajándékozott minket ezzel az otthonnal.
Továbbá mi emberek képesek vagyunk kifejezni és másokkal közölni gondolatainkat. Ezért fölöttébb meglepõ lenne, ha az az Elme, akitõl származunk, kevésbé lenne képes kifejezni magát és közölni gondolatait, mint mi. Ez rögtön elvezet minket a következõ kérdéshez: Van-e bármilyen komoly és hiteles bizonyíték arra, hogy ez az Elme megszólalt és beszélt hozzánk?
Sok ókori kozmológia mindenféle istenekkel népesítette be az univerzumot. Azt gondolták, hogy ezek az istenségek az univerzum õskáoszából születtek meg, úgyhogy maguk is részei voltak az univerzum anyagának. Ez nem lehet válasz a kérdésünkre, hiszen mi egy olyan Elmét keresünk, aki az univerzumtól függetlenül létezik.
Arisztotelész görög filozófus fogalmazta meg a „Mozdulatlan Mozgató” fogalmát, amely, bár maga nem változik, más dolgokat megváltoztat. Abszurdnak találván a gondolatot, hogy a változás elve az univerzumon belül van, azt gondolta, hogy ez a Mozdulatlan Mozgató bizonyos értelemben az univerzumon kívül van. Azonban Arisztotelész Mozdulatlan Mozgatója túl távoli és absztrakt volt ahhoz, hogy beszéljen a világhoz.
A Genezist (Mózes elsõ könyvét) jóval Arisztotelész elõtt foglalták írásba. Ez a következõ szavakkal kezdõdik: „Kezdetben teremtette Isten a mennyet és a földet”.389 Ez a kijelentés szöges ellentétben áll a kor más mitikus kozmogóniáival – mint például a babilóniai, amelyben az istenek részei voltak az univer
194
389 1Mózes 1:1



zum anyagának, és a világ egy istenbõl készült. A Genezis azt állítja, hogy van egy Teremtõ Isten, aki az univerzumtól függetlenül létezik. Ez az állítás alapvetõ jelentõségû a judaizmus, a kereszténység és az iszlám szempontjából. János, a keresztény apostol ezt így fogalmazta meg: Kezdetben volt az Ige, és az Ige Istennél volt, és Isten volt az Ige. Õ kezdetben az Istennél volt. Minden általa lett, és nélküle semmi sem lett, ami létrejött. Benne élet volt, és az élet volt az emberek világossága.390
Ez az elemzés figyelmet érdemel. Következményeivel már foglalkoztunk az információnak az anyaggal szembeni elsõbbségével kapcsolatban. És vannak további következményei is. Az „Ige” szó görög eredetije a Logosz, amelyet a görög filozófusok gyakran használtak az univerzumot irányító racionális elvre. Íme az univerzum értelemmel való felfoghatóságának teológiai magyarázata: az isteni Logosz elméjének terméke. Mert ami az univerzum mögött áll, az sokkal több, mint egy racionális elv: maga Isten, a Teremtõ. Az univerzum mögött nem egy absztrakció vagy egy személytelen erõ áll. Isten, a Teremtõ egy személy. És ahogy Matild néni nem része tortájának, Isten sem része univerzuma anyagának.
Mármost ha az univerzum mögött rejlõ végsõ realitás egy személyes Isten, ennek messze ható következményei vannak az igazság keresése szempontjából, hiszen új lehetõségeket kínál a végsõ realitás megismerésére, túl a dolgok tudományos tanulmányozásán. Mert a személyek nem olyan módon kommunikálnak, mint a dolgok. Minthogy magunk is személyek vagyunk, megismerhetünk más személyeket. Ezért a következõ logikus kérdés ez: Ha a Teremtõ személyes, vajon szólt-e hozzánk közvetlenül, azon túl, amit közvetett módon megtudhatunk róla az univerzum struktúrái által? Mert ha létezik egy Isten, és beszélt hozzánk, akkor amit mondott, annak rendkívüli jelentõsége van az igazság keresése szempontjából.
Ezen a ponton ismét találkozunk a Biblia kijelentésével, miszerint Isten a lehetõ legmélyebb és legközvetlenebb módon beszélt. Õ, az Ige, aki egy személy, emberré lett, hogy megmutassa, hogy az univerzum mögött rejlõ végsõ igazság személyes. Az Ige testté lett, közöttünk lakott, és láttuk az õ dicsõségét, mint az Atya egyszülöttjének dicsõségét, telve kegyelemmel és igazsággal.391
Amint Schrödinger a fenti idézetben rámutat, ezek olyan dolgok, amikrõl a természettudományok semmit sem tudnak mondani. Mindazonáltal – mint sok más dolog esetén, amely kívül esik a tudomány illetékességén – ez nem azt jelenti, hogy nincsenek rájuk bizonyítékok. E bizonyítékok ismertetése túllépne a
195
390 János evangéliuma, 1:1-4 391 János evangéliuma 1:14



jelen könyv keretein, és a történelem, az irodalom és a tapasztalat területére vezetne. Ezért meg kell elégednem azzal, hogy idézem Arthur Schawlow-t, aki Nobel-díjat kapott a lézer-spektroszkópiában elért eredményeiért. Õ ezt mondta: „Szerencsések vagyunk, hogy birtokunkban van a Biblia, különösen az Újszövetség, amely olyan sokat mond nekünk Istenrõl teljesen közérthetõ emberi nyelven”.392 Végül kijelentem, hogy a tudomány egyáltalán nem temette el Istent: A tudomány eredményei Isten létezésére utalnak, és magát a tudományos vállalkozást is az õ létezése teszi hitelessé. Elkerülhetetlen, hogy mindnyájan – nem csak azok, akik tudománnyal foglalkoznak – válasszunk egy elõfeltevést, amivel elindulunk. Nincs sok választásunk – lényegében csupán kettõ van: Az emberi intelligencia vagy az értelem nélküli anyagból ered, vagy létezik egy Teremtõ. Furcsa, hogy egyesek azt mondják, hogy éppen intelligenciájuk készteti õket arra, hogy az elõbbit részesítsék elõnyben az utóbbival szemben.
***
196
392 Idézi: Margenau, Henry, and Roy Varghese, Cosmos, Bios, Theos [Kozmosz, Biosz és Teosz], La Salle, Illinois, Open Court Publishing, 1992 p.107



AJÁNLOTT IRODALOM
Tóth Tibor: Tudomány, hit, világmagyarázat – Focus Kiadó, 2005
Tasi István (szerk.): A tudomány felfedezi Istent – Aeternitas, 2004
Hornyánszky–Tasi: A természet IQ-ja – Kornétás Kiadó, 2002
Tasi István: Mi van, ha nincs evolúció? – Kornétás Kiadó, 2007
Harun Yahya: Evolúciós csalás – Kornétás Kiadó, 2006
Ariel A. Roth: Gyökereink – Advent Kiadó, 2003
William A. Dembski: Intelligens tervezettség – Laurus Kiadó, 2007
Henry M. Morris: Kreacionizmus – KIA, 2000
Del Ratzsch: Mibõl lesz a tudomány? – Harmat, 2002
Michael J. Behe: Darwin fekete doboza – Harmat, 2002
Thaxton–Bradley–Olsen: Az élet eredetének rejtélye – Harmat, 1997
Jobe Martin: Evolúciótól teremtésig – Jó Hír, 2002
Don Batten (szerk.) Kérdések a kezdethez – Evangéliumi Kiadó, 2003
Werner Gitt: Logosz vagy káosz? – Evangéliumi Kiadó, 1990
Werner Gitt: Ha az állatok beszélni tudnának – Evangéliumi Kiadó, 1991
Werner Gitt: Teremtés + evolúció = ? – Evangéliumi Kiadó, 1992
Werner Gitt: A teremtés bibliai tanúságtétele – Evangéliumi Kiadó, 1996
Werner Gitt: Jelek a mindenségbõl. Mi végre vannak a csillagok? – Evangéliumi Kiadó, 1997
Werner Gitt: Kezdetben volt az információ – Evangéliumi Kiadó, 1998; átdolgozott kiadás 2004
Werner Gitt: Idõ és örökkévalóság. Kezdetben volt az õsrobbanás? – Evangéliumi Kiadó, 2000
Alexander Seibel: Relativitáselmélet és a Biblia – Evangéliumi Kiadó, 1990
D. Gooding–J. Lennox: Küzdelem az élet értelméért – Evangéliumi Kiadó, 2001
W. Ouweneel: Teremtés vagy evolúció? – Evangéliumi Kiadó, 1991
A. E. Wilder-Smith: Aki gondolkozik, annak hinnie kell – Evangéliumi Kiadó, 1998
Reinhard Junker: Ádámtól származik az ember? – Evangéliumi Kiadó, 1997
Reinhard Junker: Jézus, Darwin és a teremtés – Evangéliumi Kiadó, 2002
Reinhard Junker: Hogyan kapta csíkjait a zebra? – Evangéliumi Kiadó, 2003
John Blanchard: Evolúció – tény vagy elképzelés? – Evangéliumi Kiadó, 2008
*