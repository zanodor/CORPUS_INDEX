---
master_file: "[[@BunyevaczZsuzsaNimrod]]"
---
# Index for Bunyevácz Zsuzsa – Nimród nyomában.pdf

magtudin.org
BUNYEVÁCZ ZSUZSA
9-12 minutes
NIMRÓD NYOMÁBAN
I. rész.
A Biblia szerint Noénak három fia született: Sém, Hám és Jáfet. Hám fia
volt Kús, aki „nemzé Nimródot”, aki hatalmas „birodalmának kezdete volt
Bábel, Erek, Akkád és Kálnék, a Sineár földén”. Noha a ma sumíroknak
nevezett nép által lakott birodalom egykori királya, Nimród, a magyar
hagyományban mint őskirályunk szerepel, sokáig szinte semmit sem
lehetett tudni róla. Sorozatunkban Nimród király nyomába eredünk a
téma kutatóinak segítségével. Elsőként Gönczi Tamással beszélgettünk, a
Nimród gyűrűje című könyv szerzőjével, aki elsősorban a szájhagyomány
oldaláról foglalkozik a kérdéssel.
- A Nimród tradíciót legjobban a szóhagyományon keresztül lehet
megközelíteni. Nagyon érdekes, hogy az erdélyi területeken maradt fenn
belőle majdnem az összes Nimród emlék. Itthon szinte semmi sem, de
ettől függetlenül mondhatjuk, hogy magyar hagyományról van szó, csak a
két országrészen belül az erdélyi volt a hagyományátadó, de egyelőre nem
tudjuk, hogy mi lehet ennek az oka.
Napjainkban nagy valószínűséggel azért került felszínre a Nimród kérdés,
mert egyre többet beszélünk az Árpád-házról. Szakrális királyainkkal
korábban csak történelmi szempontból foglalkoztak, és nem törődtek a
mitológiai hagyománnyal, holott a kettő csak együtt ad teljes képet. A
kérdés főleg azért izgalmas, mert Kézai mester szerint az Árpád-ház
legelején Nimród király áll, ami azért is érdekes, mert a többi gesztában
ezt nem említik. Valószínűleg ő azért írt róla, mert az ő korában még élő
hagyományon keresztül bontja ki ezt a kérdést, bizonyára a népi, és nem
az egyházi hagyományon keresztül foglalkozott a kérdéssel, tehát a magyar
néphagyományon keresztül találta meg Nimródot, az őskirályt.
BUNYEVÁCZ ZSUZSA about:reader?url=http://www.magtudin.org/Nimrod%201.htm
1 of 5 8/29/2020, 6:17 PM



A hagyomány szerint a magyarok őskirálya a Turul nemzetségen keresztül
az Árpád-házban hagyományozódik tovább.
- Meglepő, hogy egy karizmatikus magyar királyi család, az Árpád-ház
legelején egy mitikus király áll.

Ha ehhez még hozzátesszük az Erdélyben szórványban található
hagyománytöredékeket, akkor azt is látjuk, hogy ez az őskirály magyarul
beszélt, és egyúttal a világ királya is volt. A világ királya ezek szerint a
magyarok királya.
Időtlennek tűnik ez a hagyomány, mert nem tudjuk, hogy a mítosz mikor
találkozott a történelemmel. Nem tudjuk hitelesíteni, hogy mikor élt a
mitikus Nimród király. Azt viszont tudjuk, hogy az Ószövetség említést
tesz Nimródról. A magyar és az ószövetségi hagyomány azonban csak a
nagy király nevében egyezik meg. Az ószövetségi Nimród kora viszonylag
pontosan behatárolható, a magyaré biztosan korábbi, de pontosan nem
ismert. És ami még érdekesebb, egyedülálló a világban, az, ami a magyar
mítoszokban az Árpád-háznál történik: a mítosz belép a történelembe. Ha
az európai királyi dinasztiákat nézzük, látjuk, hogy próbálnak mitikus
gyökeret találni királyi családjaiknak, a mi néphagyományaink pedig
Nimród őskirályunkig vezetnek, aki jó szándékú, megbecsült király.
- A Bibliában azonban negatív személyként jelenik meg Nimród.
- Az Ószövetség csak megemlíti, többé nem tér vissza rá, nem tesz hozzá,
nem foglalkozik vele részletesen. Az ott megrajzolt kép feltűnően
különbözik a mi Nimródunktól: a mi hagyományunkban jó szándékú,
óriás király, aki a világ első királyságát alapítja meg, dinasztiát alapít, de
semmiképpen sem olyan, mint az Ószövetségben: akarnok, zsarnok.
Benedek Elek érdeklődését is felkeltette ez a különbözőség. Felvetette,
hogy a magyar mesekincsben és mitológiai hagyományban fellépő Nimród
lehet, hogy nem azonos az ószövetségi Nimróddal, illetve lehet, hogy
azonos, de valamilyen ok miatt különféle megítélés alá esik.
Elképzelhetőnek tartotta azt is, hogy az ószövetségi király időeltolódás
kapcsán a korábban már létező Nimródnak csupán egy későbbi reflexiója.
- Csillagmítoszaink szerint Nimród a csillagok felett jár, mint vadász, de
az Ószövetségben is az olvasható, hogy „kezde hatalmassá lenni a földön.
Ez hatalmas vadász vala az Úr előtt, azért mondják: hatalmas vadász az
BUNYEVÁCZ ZSUZSA about:reader?url=http://www.magtudin.org/Nimrod%201.htm
2 of 5 8/29/2020, 6:17 PM



Úr előtt, mint Nimród”.
-Nagyon érdekes, hogy a magyar mitológiai hagyományban mint vadász
nem jelenik meg, a mesehagyományban viszont igen. Ismeretes Hunor és
Magor vadászata, de itt már az aranyszarvassal is találkozhatunk. Úgy
mondanám, hogy az időrendi sorrend a következő: mese, mitológia,
történelem. A mese gyökerei vezetnek a legrégebbre. Ha lefejtjük a
mitológiát, akkor megmarad az ősmese, ott viszont megjelenik a vadász. A
magyar mese tehát őrzi ezt az őshagyományt, valamint azt, hogy az
őskirály magyarul beszél.
Nagyon érdekes, hogy az ószövetség szerint a vízözön előtt a kultúra
nyelve Nimród nyelve volt. Bábel-toronyának építésénél veszti csak el az
emberiség, a gondolkodó kultúrréteg, a nyelvét. Milyen érdekes, Nimród
nyelvét beszéli a kultúrréteg, viszont a mi mesehagyományunk kapcsán
Nimród nyelvét beszéli az Árpád-ház!
Van tehát egy nimródi ősmese képünk. Minden, ami ezzel kapcsolatban
fennmaradt, lejegyeztem, és mintegy mitológiai világörökséget,
összekapcsoltam egymással. Felhasználtam Kerényi Károlytól kezdve
Hamvas Béláig mindent, ami a tradíciókkal kapcsolatban fellelhető, és
próbáltam összekapcsolni a Nimród hagyománnyal. Így találtam meg
Nimród gyűrűje néven, hogy valamikor volt egy egységes hagyományunk,
az elején Nimróddal, mint őskirállyal, és ez a mitológiai örökség köszön
vissza az aranyszarvasban, az Árpád-házban, szerepe megcsillan a
pálosoknál, a Pilis esetében, mint szakrális helynél és még sorolhatnám.
Ősi hagyománykincsünk a világ első nyelvére, az ősnyelvre is utal, ami
kapcsolódik a magyarsághoz, fontos kihangsúlyozni a hitelesség kedvéért,
hogy nem tudni még, milyen szinten. Hiszen egyelőre csak töredékes
információk vannak a birtokunkban. Ezeket az egyezéseket kapcsolom
össze, ezért nagyon nehéz megmondani az ősnyelv és a magyar nyelv
kapcsolatát, de hogy van kapcsolat, az biztosnak látszik.
- A Biblia szerint Nimród építteti Bábel tornyát1⁄4
- Említésre méltó, hogy ősmese kincsünk is toronyépítőként említi, de az
Ószövetséggel ellentétben nem úgy, aki azért épít tornyot, hogy onnan
támadjon, hanem azért, hogy minél közelebb legyen az Égi Királysághoz.
Nem Isten ellen támad, hanem Istent, a Fényt akarja megismerni.
Érdemes emlékeznünk arra, hogy őseink mindig a magaslatokra jártak
BUNYEVÁCZ ZSUZSA about:reader?url=http://www.magtudin.org/Nimrod%201.htm
3 of 5 8/29/2020, 6:17 PM



imádkozni. Az ősi magyar hagyomány kerek tornyai karcsúak, de magas
voltak, és azért imádkoztak a magasban, hogy közelebb legyenek Istenhez
Érdekes, hogy a Tündér Ilonáról szóló meséinkben fennmaradt egy olyan,
miszerint Tündér Ilona egy torony tetején él, mint tündér királylány, így
legközelebb van a Naphoz. Ez azt jelenti, hogy Nimród egy nagyon régi
napmítosz örököse. Ez pedig, elvezet minket a Pilissel való kapcsolathoz:
ez az úgynevezett fehér (fény?) kereszténység vidéke, ami hajdanán az
Árpád-házi királyok szakrális központja volt. Egyre többen jutnak arra a
következtetésre, hogy a Pilis koronázó székhely volt, így nyilván szoros
kapcsolatban kell lennie az őskirállyal. Nagyon régi, archaikus
hagyománykincsek öröklődtek a Pilisben. Hiába telepítettek be bárkit,
érdekes módon minden nép átörökítette ezt az őshagyományt.
Mesehagyományunk szerint az ősi óriáskirály - aki sziklákat képes
emelgetni – palotája a Pilisben van.
- Több kutató az Orion csillagképet Nimróddal azonosítja.
- Jómagam a szóhagyomány oldaláról foglalkoztam Nimróddal, így csak
ilyen szempontból tudok bármit is mondani ezzel kapcsolatban. Feltűnő,
hogy a mi mitológiánkban, eltérően másokétól, az Orion nekünk nem
tájoló pont, hanem otthon. Orion az otthona Nimród királynak, otthona
Csaba királyfinak. Égi otthon, égi központ. Nálunk nincs kapcsolata az
egyes földi helyekkel olyan direkt módon, mint például az egyiptomi
piramisoknál megfigyelhető. Az Orion az egész világon egyfajta kijelölő
pont, csak nálunk otthon. Különös a viszonyunk hozzá. A „fényes otthon”
és az úgynevezett fehér kereszténységünk között kapcsolatot kell
feltételeznünk, ez utóbbi az Árpád ház kihalásával megszűnt. (Ismeretes,
hogy a fehér kereszténység se nem római, se nem ortodox, hanem
speciálisan magyar volt, és a fénymítosznak fontos szerepe volt benne.)
- Mi az oka annak, hogy gyakorlatilag nincs írásos emlékünk
Nimródról? Kézain kívül mások miért nem írtak róla?
- Bábel tornyának építése előttről egyetlen írásos emlék maradt fenn,
amiben „kultúrhéroszként” említik Nimródot, aki írást, tudást, hitet adott
a népnek.
Első hallásra talán hihetetlennek tűnik, de a valóság mégis az, hogy a nem
írott hagyomány sokkal hitelesebb, mint az írott. Az írott átpolitizálható,
manipulálható. Gondoljuk el, hogy amikor a nagymama mesél az
BUNYEVÁCZ ZSUZSA about:reader?url=http://www.magtudin.org/Nimrod%201.htm
4 of 5 8/29/2020, 6:17 PM



unokájának, akkor csak azt adja tovább, amit ő hallott a nagymamájától,
tehát sokkal tisztább forrásnak tekinthető.
Kivétel nélkül a vallásalapítók „csak” verbális hagyományt hagytak hátra,
amit csak később írtak le. Nem véletlen például, hogy Buddha kifejezetten
ellene volt annak, hogy lejegyezzék szavait. A kimondott szó a
legfontosabb, és éppen ezért is érdekes, hogy csak a verbális
hagyományban van meg a Nimród-emlék.
Hadd mondjak egy példát! Amikor gyűjtöttem az anyagot a könyvemhez,
találkoztam egy alföldi parasztasszonnyal, aki elmesélte – amit
generációkon átmeséltek a családjában, hogy Nimród gyűrűje létezik,
Nimród halálával nem „ment” az égbe, hanem Attilához, majd Árpádhoz,
végül fehér atyákhoz került. Az egyszerű parasztasszony nagy
valószínűséggel nem látott pálos atyát és nem tudta, hogy ők a fehér atyák.
Valószínűleg nem olvasott Attiláról és nem biztos, hogy ismerte az Árpád
ház történetét, de azt minden bizonnyal állíthatjuk, hogy nem volt
tisztában a pálos rend és az Árpád-házi királyok kapcsolatával. Nagy
hatással volt rám ez a történetet, ami jól példázza, hogy mi a
hagyományátadás legtisztább módja, és éppen ez teszi hitelessé Nimród
őskirályunk létét.
BUNYEVÁCZ ZSUZSA about:reader?url=http://www.magtudin.org/Nimrod%201.htm
5 of 5 8/29/2020, 6:17 PM



magtudin.org
BUNYEVÁCZ ZSUZSA
9-11 minutes
BUNYEVÁCZ ZSUZSA
NIMRÓD NYOMÁBAN
ŐSTÖRTÉNETÜNK AZ ÉGRE VAN ÍRVA
A Biblia szerint Noénak három fia született: Sém, Hám és Jáfet.
Hám fia volt Kús, aki „nemzé Nimródot”, aki hatalmas
„birodalmának kezdete volt Bábel, Erek, Akkád és Kálnék, a
Sineár földén”. Noha, a ma sumeroknak nevezett nép által
lakott birodalom egykori királya, Nimród, a magyar
hagyományban, mint őskirályunk szerepel, sokáig szinte
semmit sem lehetett tudni róla. Sorozatunkban Nimród király
nyomába eredtünk a téma kutatóinak segítségével. Prof. Dr.
Badiny Jós Ferenc sumerológust kértük, ossza meg velünk
Nimróddal kapcsolatos kutatásainak eredményét.
- Ma az egész úgynevezett nimródi vagy nimrudi – én inkább az utóbbit
használom – hagyomány csak a mondavilágba zsugorítottan éldegél a nép
emlékezetében, a Habsburg, illetve a marxista történetírás elpusztította
azt is, ami még megmaradt belőle.
Ismeretes, hogy a Tarihi Üngürüsz szerint Nimrudnak két fia volt: Hunor
és Magor, akiknek az utódai a hunok és a magyarok, valamint arról is
tudósít bennünket, hogy egyazon nyelvet beszéltek. Történetüket, a
Csodaszarvas űzését, egy Adzsem nevű országba helyezi, ami nagy
valószínűséggel azt a területet jelöli, ami a mai Irak és Irán területére esik,
ahogy azt a fennmaradt írások mutatják. A szakirodalom egyébként
Adzsem helyett inkább az Elam nevet használja.
BUNYEVÁCZ ZSUZSA about:reader?url=http://www.magtudin.org/Nimrod%202.htm
1 of 5 8/29/2020, 6:17 PM



Rawlison kutatásai is megerősítik azt a régi hagyományt, hogy Nimrudnak
két fia volt Mezopotámiában. Mindkét fiúról egy-egy várost neveztek el:
Káldeában volt MUGEIR (Magor?), Adzsemben HUN-URI
(Hunor?)Keveset foglalkoznak azzal, hogy a történetírás atyjának nevezett
Hérodotosz a szkítákat Herkulestől származtatja, akinek három fia volt:
Agatirs, Gelon és Szkíta. Ma már tudjuk, hogy a görögök Herkulese a
mezopotámiai Gilgames görög változata. Az akkád nyelven írt Gilgames
eposznak azonban megvannak a sokkal korábbi, sumer nyelven írt eredeti
töredékei, amelyek alapján a Gilgames eposz készült. Ma már a kutatók az
egész eposzt a Bibliában említett hatalmas uralkodó, Nimrud nevéhez
kapcsolják, így azon a véleményen vannak, hogy valóban élt és uralkodott
Nimrud, akinek a története később – komoly változtatások után
megjelenik az Ószövetségben.
Meg kell említeni, hogy a régi szkítáknál létező Nimrud-Gilgames
hagyomány még Mátyás király korában is élt, ezt bizonyítja többek között
az is, hogy Mátyás szobrot emeltetett a nemzet ősapjának, Herkulesnek.
- A fennmaradt írásos emlékekből, illetve hagyományokból mit tudunk
még Nimrudról?
-A hagyományok alapján elmondhatjuk, hogy Nimrud, miután elhagyta
Asszíriát, keletre költözött, ahol új birodalmat alapított, az egykori Mediát,
Perzsiát, és Baktíriát is hatalma alá vette. Asszíriából elindulva
hatalmának központját Perzsiába, a hajdani Evilátba helyezte át. Érdekes,
hogy a hagyományok a térség első honfoglalóit mindig kusoknak nevezték.
Ezzel kapcsolatban pedig meg kell említeni, hogy a régi sumer
nyelvemlékekben megtaláljuk a KUS és KÁM szavakat. (K/H/ám fia Kus,
aki „nemzé Nimrudot”). KÁM azt jelenti, hogy a „Tudás Isteni
Tökéletessége”. A sumer szótárak KUS jellel értelmezik az „Isteni
rendelkezést”, és a KUS ékjel jelentése „szarvasállat”, ami alatt Kost kell
értenünk. A sumernak nevezett ékírásos agyagtáblákból kiolvasható a
káldeus hiedelem teremtéstörténete. Eszerint KÁM-ból, az Isteni Tudás
Tökéletességének a világából származik KUS-KOS. Magyarul Nimrud
nagykirály volt a kusi-kosi nép, őseink és a világ első tanítómestere.
Ezt támasztja alá az is, hogy Perzsiát minden korai forrás Adzsemnek
hívja. Higgins szerint az „adzsa” szó szanszkritul „kost” jelent. Ez pedig azt
igazolja, hogy Adzsem alapítója a biblia Kus pátriárka nevében maradt
fenn. Innen eredhet hát az Adzsem elnevezés, amely Kus földjét, Szkítiát,
BUNYEVÁCZ ZSUZSA about:reader?url=http://www.magtudin.org/Nimrod%202.htm
2 of 5 8/29/2020, 6:17 PM



és később Kézai Simon idejében már Perzsiát, Evilátot jelöli.
- Sumer nyelven értelmezhető-e Nimrud neve?
- A sumerok NIB-ÚR néven ismerték. Szerintük a Világ Világosságának,
EN-LIL-nek a fia volt. Sumerul a NIB-ÚR Párduc Urat jelent. Feltűnő,
hogy a görög Herkulestől a mezopotámiai Nimrudig vizsgálódva,
mindenhol megleljük a párduc hagyományt. A sumernak nevezett népnél
találjuk például, hogy párducbőrből készült kacagányt viseltek mint
felségjelvényt már Kr. e. 3000. körül és emlékeztetnünk kell arra, hogy
Árpádék is hasonló öltözetet viseltek.
Az Ermitázsban, Nagy Péter cár gyűjteményében található egy
aranypárduc, amiről a katalógus azt írja, hogy az egyik legrégibb szkíta
királysírban találtak rá, amely a Kr. e. VII. századból való, és az ilyen
párducábrázolás igen fontos tényezője volt a későbbi szarmata és hun
szimbolizmusnak, tehát valószínűleg az ősmitológia alakja.
A Jézus-hitű Álmosnál, Árpádnál is találkozunk a párduc hagyománnyal,
karizmatikus hagyomány fűződik hozzá, így nem csoda, hogy próbálták
megváltoztatni, a római kereszténységben báránnyá változtatták, de az
eredeti párducnak azért több helyen is fennmaradtak a nyomai. Például
Ják ősi románkori templomában egy zárókövön párduc fejű és lábú bárány
látható, de példaként hozhatjuk fel a Domonkosfán és Zalaháshágyon
talált ábrázolásokat.
Érdekes, hogy Ozirisz is párducot jelent. (Os = sok, Iri = szem, sokszemű,
sokfoltú). Meg kell említeni, hogy Jézust a zsidók gyakran nevezték Rabbi
ben Panther néven, mert a „Párduc”, Nimrud fiának tartották. A
misztikusoknál pedig a párduc az „élet - lehelet édessége”, vagyis a
Szentlélek megfelelője. A régi hiedelmek az égi Párduc-Nimrudban a
Szentlélek sugarát látták. Az egyiptomiaknál hasonló hiedelmet találunk,
mert a Fény Fia, Ozirisz is párducnak van ábrázolva. Az egyiptomi
Halottak Könyve többször említi, hogy Ozirisz egyenlő Orionnal.
- Milyen kapcsolat van az Orion csillagkép és Nimrud között?
- Az Orion az egyetlen csillagkép, amely az északi és a déli féltekén
egyformán látható, így az Égbolt Urának tartották. A hozzá való tartozás
nem kiválasztottságot, hanem Istenhez kapcsolódó kötelességek
elvégzésének hivatását jelentette. A szkíták magas erkölcsisége ezen a
hiten nyugodott, nemcsak az egyének, hanem az egész társadalom
BUNYEVÁCZ ZSUZSA about:reader?url=http://www.magtudin.org/Nimrod%202.htm
3 of 5 8/29/2020, 6:17 PM



felfogását és életmódját irányította. Mondhatjuk úgy, hogy nemzeti
vallássá lett anélkül, hogy valamilyen hierarchikus papi szervezettel
rendelkezett volna. Ez volt a híres szkíta erkölcs, szkíta hitvilág.
Az ősi Nimrud hagyomány a Nimrudi népeknek az Isten oltalmát hirdeti
az égen látható hatalmas Nimrud-Orion mindenüvé elérő tekintete által. A
Nimrudi népek ezt a hagyományt nemzeti vallássá fejlesztették, és ez tette
oly erőssé nemzetségüket, hogy mindig kiverekedték szabadságukat. Van
adatunk arra is, hogy az Oriont Herkulesnek is nevezték.
A sumerok a SIBA-ZI-ANNA, azaz az Ég Hűséges Pásztoraként tisztelték
ezt a csillagképet, hitük szerint az Égből vigyáz az ő népére.
A babiloni sémi-akkádok azonban nem így néztek az Orion-Nimrudra.
Ismert, hogy az állandóan ellenük törő semita népek babonás félelemmel
viseltettek Nimrud iránt. Valószínűleg azt hitték, hogy Nimrud
megbosszulja azt, hogy a békés sumerok földjére oly kegyetlen módon
betolakodtak. Ők a SITTADALU nevet használták, ami széles, hatalmas
óriás embert jelent, de ők a „fegyverrel megüt, szétver” értelemben
ismerték. Gössmann, a téma egyik szakértője csupán ennyit jegyzett meg
erre vonatkozóan: A sémiták a sumer Ég Hűséges Pásztora csillagkép
nevét a saját értelmezésük szerintire változtatták.
Érdemes megjegyezni, hogy az arabok, akik Chorezmben ismerkedtek meg
a csillagászat tudományával, úgy tanították, hogy az Ikrek csillagképe az
Orionba tartozik. Ezt a régi kaldeus bölcsek is így mondták, ami azért is
fontos, mert mondavilágunk is így vallja. A fennmaradt írásos hagyomány
egyöntetűen az Orion-Nimrud csillagképhez kapcsolja az Ikrek (Hunor és
Magor) csillagait. Ez pedig azt hirdeti nekünk, hogy Csodaszarvas
mondánk Nimrud két fiára vonatkozó része az égi rend szerint való. Ez
pedig nem más, mint az Égi Rend szerinti, vagyis az Égből a Földre vetített
hun-magyar őstörténet.
Az ősi sumer-szkíta hit minden szervezett és kötelezettségekkel terhelt
„vallásnál” erősebb volt. Nimrud személyéhez kapcsolódott, akit népe
isteni eredetűnek, a Világ Világosságának, Enlil fiának tartott. Úgy hitték,
hogy Nimrud lelke az Orionban lakozik, és innen vigyáz, mint az Ég
Hűsége Pásztora az ő népére. Árnyék lelke azonban, mint NIB-ÚR-TA,
azaz „másvilágra költözött Párduc Úr”, a „Halottak Országában”, a „földi
ügyek” segítője. Mindezt pedig korunk egyik legjelentősebb semitológusa,
a sémi hagyományok hiedelmét tanító biblikus, G. S. Langdon is elismeri:
BUNYEVÁCZ ZSUZSA about:reader?url=http://www.magtudin.org/Nimrod%202.htm
4 of 5 8/29/2020, 6:17 PM



Nimrudot ő is Isten Fiának, EN-LIL-nek nevezi és az összes Nimruddal
kapcsolatos nevet visszavezeti a valóban élő királyként uralkodó Nimród
Gilgames uruki királyhoz.
Ugyanúgy, ahogy a zsidók büszkék Ábrahám ősatyjukra, nekünk is
büszkének kellene lennünk a miénkre, az ugyanúgy Noétól származtatott
Nimródra.
BUNYEVÁCZ ZSUZSA about:reader?url=http://www.magtudin.org/Nimrod%202.htm
5 of 5 8/29/2020, 6:17 PM



magtudin.org
BUNYEVÁCZ ZSUZSA
15-18 minutes
BUNYEVÁCZ ZSUZSA
NIMRÓD NYOMÁBAN
III. rész.
MAGYAROK ŐSAPJA
Krónikáink a magyarokat Noé két fiától, Chámtól vagy Jáfettől
eredeztetik. A Képes krónika-család és a Tarih-i Üngürüsz a
bibliai Chámon és Kuson keresztül Nimródtól származtatja a
hunokat és a magyarokat. Népünk e hitet kitörölhetetlenül
megőrizte emlékezetében – minderről Marton Veronika
sumerológust kérdeztem.
- A több ezer éves ékiratok vizsgálatának eredményei arról tanúskodnak,
hogy a magyarság a Mezopotámiában élt ókori népnek, a káld-sumirnak az
egyenes ági leszármazottja. A magyar nép származásának gyökerei Noéig
és a fiaiig nyúlnak vissza. Nem az a csodálatos ebben, hogy Noé az ősapa,
hiszen a Biblia szerint a mai emberiség ősei Noé bárkájából bújtak elő,
hanem az, hogy a magyarság Noéig visszavezethető származási vonalának
mind a krónikáinkban, mind az ékiratokban írásos nyoma van. Az
összekötő kapocs Nimród, a magyar krónikákban Nimrót, Nemrót vagy
Ménrót.
Nimród az ókorban nagyon népszerű volt, számos néphagyomány, sok-sok
feljegyzés és könyv emlékezik meg róla. Josephus Flavius szerint Nimród
kezdeményezte Bábel tornyának az építését (a Károli Bibliában e tény név
nélkül említtetik), amely áttételesen az eladdig egy nyelven beszélő nép
nyelvének összezavarodását okozta. A zsidó Hagadda Nimródot Ábrahám
BUNYEVÁCZ ZSUZSA about:reader?url=http://www.magtudin.org/Nimrod%203.htm
1 of 8 8/29/2020, 6:18 PM



kortársának, a bálványimádás és a tűztisztelet megalapítójának tartja. A
szíreknél Ábrahám Nimródot égő kemencébe vetette, mert nem akart
felhagyni a bálványimádással. Az arab hagyomány Nimródnak ró fel
minden rosszat és jót. Chorenei Moses szerint Nimród birodalma az
örmény hegyekig nyúlt. Mások azonosítják az asszír Ninussal, Ninive
alapítójával. Az óbabiloni korból származó un. „Nabateus mezőgazdaság”
c. arab könyvben az áll, hogy Nimród annak a babiloni dinasztiának az
élén áll, amelyet kánaáninak neveztetnek. Arábia más részén kusitának
tartják. Berossos Evechoust (Evekus), az első vízözön utáni babiloni
uralkodót azonosnak tartja Nimróddal1⁄4 és az Evekus névből valóban
kihallik a „kus” szó. (Talán, valóban azonosságot takar?)
- Esetleg más néven találkozunk-e Nimróddal az ékiratokban?
- Az ékiratok szerint a Biblia említette Nimród azonos Gilgamessel. Neve a
régi görögök szerint Gilgamos, innen származik a közismert Gilgames
elnevezés. Az ékiratokban (G)IS-DU-BAR, de mind a sumir ékiratos
táblákon, mind az asszírok által összeszerkesztett Gilgames eposzban
többféle ékjellel írták a nevét, és többféleképpen is hangzósították. Ennek
oka, hogy a Gilgames-történetek számos ókori nép hagyományában, írásos
emlékeiben fennmaradtak, és a szövegek egymástól igencsak távoli
helyeken kerültek elő. Így, ha a történetek azonosak is, a nevek írásában
(és hangzósításában) bizony eltérés van. Leggyakoribb jelentése „a
napisten fokosának hőse”. E jelcsoportnak más értelmezése is lehet, mert
a káld-sumir jelek jobbadán többjelentésűek, de a különféle jelentések
nincsenek szöges ellentétben egymással.
Egybevetve a Bibliát és a Gilgames eposzt, kiderül, hogy valóban egyazon
személyről, bátor vadászról és harcosról, „utazóról” van szó. Mindkettő
birodalomalapító, mégpedig az első a (kis)ázsiai birodalomé.
Izdubar királyságának központi magja Sinear (=Sumer) és Akkad, Babilon,
Erek (az örök város) és Nippur.
Nimród „1⁄4birodalmának kezdete volt Bábel, Erekh, Akkád és Kálnéh a
Sineár földjén.
Tehát Izdubar és Nimród első birodalma ugyanazon terület volt. Nimród
„e földről ment aztán Assíriába és építé Ninivét, Rekhoboth városát és
Kalaht. És Reszent Ninive között és Kalah között1⁄4” A héber iratok
Asszíriát „Nimród földjének” nevezik. Izdubar is Asszíria felé kelt útnak,
BUNYEVÁCZ ZSUZSA about:reader?url=http://www.magtudin.org/Nimrod%203.htm
2 of 8 8/29/2020, 6:18 PM



hogy megvívjon Humbabával.
George Rawlinson angol asszirológus írja, hogy Nimród valóban a babiloni
uralom létrehozója volt, és egy vagy két évszázaddal a méd vagy az elamita
dinasztia előtt uralkodott.
Tehát e megállapítások egymással egybevágnak. Mind Nimród, mind
Gilgames birodalmának kezdete Sumerhoz kötődik, és szinte ugyanazon
városokat alapítják, ezután vándorolnak Asszíriába.
Izdubar apja Samas, a napisten, „amelyet Kusu-nak is lehet olvasni.” E név
azonosnak tűnik a Kus névvel. A Biblia szerint Nimród Kus egyik fia, tehát
kusita, vagyis etióp. A kutatók többsége a kusitákat Etiópiából
származtatja;. A magyar néphagyomány Árpád népét, az erőteljesebb
alkatú és sötétebb bőrű fekete magyarokat kusitának tartja, szemben a
kisebb, kissé mongoloid hunokkal.
- Mit mondanak a mi krónikáink?
- A Thuróczy krónikát azért szeretem jobban a többinél, mert Nimródról
és a magyarok eredetéről szinte minden korabeli ismeretet közöl, s ami a
régi keleti forrásokban megvan, az megvan abban is. Mátyás király
krónikaírója nem bizonyított tényként közli ezen ismereteket, hanem
egymás mellé állítva, mindegyiket felsorolva, hogy ilyen vélemény is van,
olyan is van. Az egyik író ezt közli, a másik azt, s az olvasóra bízza, hogy
meggyőződése és lelkiismerete szerint melyiket fogadja el.
„Szent Jeromos megjegyzi: Khús nemzette Nimródot. Ez volt az a Nimród,
aki Noé utódait rávette az Úr elleni lázadásában ama híres torony és város
építésére1⁄4 A hagyomány azt tartja, hogy 1⁄4e torony építése Núbia és
Egyiptom határán történt1⁄4, mások viszont azt mondják, hogy Káldeában
az Eufrátesz folyó mellett volt1⁄4 némelyek úgy tartják, hogy ez a Nimród
volt a hunok, vagyis a magyarok ősapja. 1⁄4 Nimród, az óriás a nyelvek
összezavarodása után Havilah földjére költözött, amit most Perzsiának
neveznek, és itt két fiat nemzett Enéh nevű feleségének, az egyiket
Hunornak, a másikat pedig Magornak nevezték: végül is az összes hunok,
vagyis a magyarok ezektől vették eredetüket. Azt is mondják, hogy
ugyanennek a Nimródnak más feleségei is voltak, és1⁄4 más fiakat is
nemzett, és hogy ezek és utódaik1⁄4Perzsiában laknak, testalkatuk és
színük hasonlít a hunokéra, csupán beszédük különbözik tőlük
valamelyest, ahogy a szászoké a türingiaikétól.”
BUNYEVÁCZ ZSUZSA about:reader?url=http://www.magtudin.org/Nimrod%203.htm
3 of 8 8/29/2020, 6:18 PM



Thuróczy teljesen világosan utal arra, hogy Perzsiában Nimród
leszármazottjai éltek, s reméljük még ma is élnek, akik hozzánk,
magyarokhoz hasonlítanak. Ezt a Tarih-i Üngürüsz is alátámasztja:
„A régi időkben a Madzsar törzs nemzetsége Nemród gyermekeitől
származott. Nemródnak volt egy Ankisza nevű felesége, s ettől a
feleségétől két fia született. Az egyiket Magornak, a másikat Hunornak
hívták.”
A fiúk felnőve, Nemróddal, az apjukkal vadászni indultak. Nemród egy
vadra bukkant, amely Adzsem határán eltűnt. Adzsem a Kaukázus déli
lábánál fekszik, Perzsia északi része. Itt építettek a fiúk egy monostort1⁄4
A Tarihi Üngürüsz Hunort tartja a magyarok ősapjának nem pedig
Magort. A magyar hagyomány meg Magort tartja a magyarság névadó
ősének. Előfordulhat, hogy a Magor-féle névadásban szerepet játszhatott a
népetimológia, hiszen a Kuma parti Madsar (=Magyar) város neve
összecseng Magor nevével.
A Tarihi Üngürüsz Hunor és Magor édesanyját Ankiszának nevezi. A
krónikák pedig Enéhnek. Enéh nevének jelentését sokan boncolgatták,
figyelemreméltó irodalma van. Ankisza neve sumir eredetűnek tűnik.
Előrebocsátom, hogy a latin betűs nevek ékjelekre való átírását,
értelmezését nagyon óvatosan kell végezni. Ennek ellenére megteszem,
mert érdekes, ha nem is bizonyítható eredményt ad. Bizonyított csak
akkor lesz az alábbi fejtegetés, ha valamelyik táblán, nem külön-külön,
hanem szószerkezetként előbukkan Ankisza neve.
A név szótagolva AN.KI.SzA. Jelentése az „Ég-Föld termékenyítettje”. Az
utolsó „termékenyített”-ként értelmezett ékjel szószerinti jelentése „valaki
által megtermékenyített”. Ezen kívül más olvasat is megállná a helyét, de
azok is közel állnak a fenti értelmezéshez.
Az Ankisza név jelentése, még akkor is, ha feltételezett megerősíti Nimród
leszármazottjainak, Hunor és Magor utódainak csodálatos eredetét.
A magyar krónikák és a káld-sumir szövegek egybevetése, gondos
tanulmányozása azt sugallja, hogy a magyar nagyon-nagyon régi nép.
Eredete a vízözönig, feltételezésem szerint a vízözön előtti időkre nyúlik
vissza. Az ékiratok alapján ez több mint valószínű. A magyarság több
évezredes történelme bizonyítja, hogy népünk Isten oltalma, védelme alatt
BUNYEVÁCZ ZSUZSA about:reader?url=http://www.magtudin.org/Nimrod%203.htm
4 of 8 8/29/2020, 6:18 PM



áll. Ezt az isteni kegyet megpróbáltatásokkal, nehézségekkel szolgálta és
szolgálja meg, mert az évezredek óta tartó nyílt vagy alattomos
elveszejtésünkre való idegen törekvés, ármánykodás ellenére sem
eltüntetni, beolvasztani, sem megsemmisíteni nem sikerült. Népünk
olyan, mint porából éledt főnixmadár, amely minden ötszázadik évben
elégeti magát, hogy aztán hamvaiból új életre keljen és továbbéljen. Úgy
legyen!
- A Kézai-féle krónika Nimródot találóan Nemrótnak hívja. Nemrót
(=nem rótt) sokatmondó név, s talán azt jelenti, hogy Noé fiának,
Khámnak az unokáját, Nimródot nem átkozta, nem rótta meg?
- A Nimród és a Nemrót név között valóban feltűnő az egyezés. A két név
azonos volta kizárólag magyar nyelven igazolható. Az ókori keleti népek
többsége írásában nem jelölte a magánhangzót, mert nem volt
jelentésmódosító szerepe; s az azonos helyen képzett zöngés és zöngétlen
mássalhangzók a beszédben felcserélődhetnek: t = d. Ezek
figyelembevételével a két név valóban egyező. A nyelvészeti fejtegetést a
bibliai (és más) történések is alátámasztják.
Ez csak egy, de jelentős példa, amely megerősíti azokat a véleményeket,
miszerint a bibliai történetek a magyar őstörténet részei, csak akkor az
elődeinket még nem nevezték magyarnak.
A kételkedőkben a Nimród-Ménrót névazonosítást illetően felmerülhet,
hogy a krónikáinkban utólagos belemagyarázás történt. Vajon, akkor
hogyan értelmezhető a többi, a magyar nyelv segítségével értelmezhető,
megfejthető sok-sok bibliai beszélő név?
Nimród (= Izdubar) Kus nemzetségbeli hódító uralkodó volt, aethióp
(=etióp). Ismereteink szerint Etiópia Afrikában van, de a régiségben
etiópoknak nevezték Medea és Elam hegyeiben, továbbá a Babilóniában is
élt kassukat vagy kossaiakat, azaz a kusitákat. Berossos szerint kusita
eredetű az arábiainak nevezett V. dinasztia, amelynek ugyanaz volt a
felségterülete, mint Nimródénak.
A Biblia az ázsiai és az afrikai kusok között nem tesz különbséget, de
némely magyar krónika igen. Tény, hogy a kassuk Elam őslakói a
kőemlékeken, határozottan etióp típusúak. Nimród meg nemcsak
származására, hanem kinézetére nézve is kusita. A róla készült
ábrázolásokat nézve semmiképpen sem tartható sémitának. Mind a káld
BUNYEVÁCZ ZSUZSA about:reader?url=http://www.magtudin.org/Nimrod%203.htm
5 of 8 8/29/2020, 6:18 PM



sumir ékiratok, mind a Biblia tanúsága szerint élő, történelmi személy,
nagy király és hadvezér volt. Az általa alapított városok Mezopotámiában a
legrégebbiek. Például a Talmud szerint Kalneh azonos Nippurral, a
sumirok vallási központjával.
Amióta világ a világ, a történelmi események ismétlődnek, csak a
szereplők köntöse változik. Voltak hatalmas, hódító, de az idők folyamán
nyomtalanul eltűnt, s voltak dicső, majd meghódított, kijátszott és
megcsalt, de ma is létező népek. A magyarság ez utóbbiak közé tartozik.
Történelmében bizonyos események időről időre ismétlődnek. Nem volt ez
másként az ókorban, és nincs másként ma sem.
A Biblia és a magyar krónikák szinte egybehangzóan közlik Nimródról,
hogy „1⁄4kezde hatalmassá lenni a földön 1⁄4 hatalmas vadász vala az Úr
előtt,1⁄4”, annak ellenére, hogy atyjafiát Noé, a dédapa megátkozta: „Noé
szőlőt ültete1⁄4, ivék a borból, s megrészegedék, és meztelenen vala sátra
közepén. Khám1⁄4, Kanaánnak az apja meglátá az ő atyjának
meztelenségét, és hírül adá künnlevő két testvérének. Akkor Sém és Jáfet
ruhát ragadván1⁄4 háttal menve takarák be atyjok meztelenségét1⁄4” Az
atya meztelenségét látni a régiségben főbenjáró bűnnek számított, mégis
Noé nem Khámot, aki kitárulkozva látta, hanem annak akkor a legkisebb
fiát Kanaánt átkozta meg: „1⁄4felserkene Noé mámorából, és megtudá a
mit vele az ő kisebbik fia cselekedett vala: Monda: Átkozott Kanaán!
Szolgák szolgája legyen atyjafiai közt.”
Feltételezhető, hogy Khámmal együtt Kanaán is látta Noét, s a Biblia e
részt valamilyen okból kifolyólag homályban hagyja, illetve nem
pontosítja, és „az ő kisebbik fia” meghatározás talán Kanaánra, és nem
Khámra vonatkozik. Akár így, akár úgy, az átok, a megrovás Nimródot
nem illette.
- Felmerül a kérdés, vajon a Biblia miért bánik olyan kurtán-furcsán
Nimróddal?
- Noé leszármazottjai között szerepel a neve, és az is, hogy hatalmas
vadász, városalapító1⁄4 . Ezután sem Nimródról, sem az utódairól nem esik
szó. Más keleti források Nimródot tartják Bábel tornya építtetőjének, de a
Biblia ezzel kapcsolatban nevét sem említi. Sőt a továbbiakban a
leszármazottjairól is hallgat, pedig a magyar krónikák, például a Thuróczy
részletesen, apáról fiúra haladva Noétól kezdődően közli Khám, Kus,
Nimród Hunor stb. leszármazottjainak nevét, összesen 42-t.
BUNYEVÁCZ ZSUZSA about:reader?url=http://www.magtudin.org/Nimrod%203.htm
6 of 8 8/29/2020, 6:18 PM



A bibliai nevek többsége nem egyéneket, hanem népeket jelöl.
Aprólékosan felsoroltatnak az átok sújtotta Kanaán utódai, méghozzá
tizenegy népcsoport, azaz törzs (és város). Lakóhelyük a „termékeny
félhold” íve, Egyiptom, Mezopotámia és a Közép (itt: Földközi) tenger
határolta, igen termékeny és gazdag föld; ilyen nagy területre „széledének
[el] a Kananeusok nemzetségei”.
Igazából a bűnt Khám követte el, mégis Kanaán lett az átkozott. Ha Noé
Khámot átkozza meg, akkor az átok nemcsak rá, hanem a meg sem
született fiára, jelen esetben Nimródra is vonatkozott volna. De Nimródot
nem lehetett megátkozni, hiszen „hatalmas vadász vala az Úr előtt”.
Ilyetén módon az Úr kegyeltje (nem csupán ő, hanem, minden keserv és
hányattatás ellenére az utódai, a magyarok is). Nimródot ezért átok nem
érhette, talán nem is fogta, de a további sorsát a Bibliában el lehetett
hallgatni, és testvére, Kanaán népeinek erkölcsösségét, a szülőföldjükhöz
való jogát is kétségbe lehetett vonni.
Ennek valószínű oka az, hogy erkölcsi szempontból indokolttá tegye az
izraeliták Kánaán elleni agresszív támadásait. A terület népessége
szorgalmas és békés, földje jó és termékeny, amolyan ”tejjel mézzel folyó
Kánaán”, amelyet bármely nyomorúbb területről jött nép bizton
megirigyelhetett, és álmokat szövögethetett arról, hogy egyszer az övé
lesz1⁄4, és lett.
Az Úr kihozván az izraelitákat Egyiptomból, nekik ígérte Kánaán földjét:
„Le is szállok, hogy megszabadítsam őt [a népet] az Egyiptombeliek
kezéből és felvigyem őt arról a földről, jó és tágas földre, téjel és mézzel
folyó földre, a Kananeusok, Khitteusok, Emoreusok, Perizeusok,
Khiveusok és Jebuzeusok lakóhelyére”. E föld, bizony a Chám kisebbik fia,
Kanaán utódainak sajátja volt, amelynek lakóit az izraeliták erőszakkal,
kegyetlenséggel, csalással és árulással űzték el1⁄4 Mózes IV. könyve
részletesen leírja az izraeliták hadi készületeit; s hogyan vették el a
kánaaniták országát, s tették őket földönfutóvá.
Meglepő hasonlatosság, hogy hazánkat, a Kárpátok övezte országot a
középkorban „tejjel mézzel folyó Pannóniá”-nak hívták. Minden megvan
itt, ami szem-szájnak ingere, van gazdag földje, könnyen védhető határai,
kellemes éghajlata, ügyes, de már szolgalelkű népe1⁄4 . Vajon ugyanaz lesz
a sorsuk, mint a kánaánitáké?
(E tanulmányban, a Jézus-hitű Álmos, Árpád kitétel, minden bizonnyal
BUNYEVÁCZ ZSUZSA about:reader?url=http://www.magtudin.org/Nimrod%203.htm
7 of 8 8/29/2020, 6:18 PM



sokakban, a kételyt, a túlzást, vagy még inkább a tagadását fogja kiváltani.
Ennek megelőzésére csak annyit, hogy Dr. Badiny-Jós Ferenc: A káld
pártus hagyomány és a magyarok ősvallása című legújabb könyvében
részleteiben bizonyítja a fenti állítást. Valóban merésznek tűnik, de mind
addig amíg nem olvastuk végig, ne vessük el a sulykot, gondoljunk arra,
hogy a kutatások viszik előre még a történelemtudományt is.)
BUNYEVÁCZ ZSUZSA about:reader?url=http://www.magtudin.org/Nimrod%203.htm
8 of 8 8/29/2020, 6:18 PM