---
master_file: "[[@PapGaborKain]]"
---
# Index for Pap Gábor – Káin és Ábel vagy Hunor és Magyar.pdf

Pap Gábor előadására Bodor Attila Vácról hívta fel a
figyelmemet kifejezetten azzal a céllal, hogy a Liliomkert
hetilapja foglalkozzon a témával.
Szerinte ma a magyarság meghasonlottságban él, mert
nem a saját erkölcse szerint él.
Káin és Ábel
vagy
Hunor és Magyar?
Az emberi társadalom számára
két út lehetséges: egymásért vagy egymásból élni.
Ezekkel a szavakkal kezdte beszédét a Magyarok Szövetsége kunszentmiklósi összejövetelén Pap Gábor művészettörténész – adta hírül a Debrecen Online. Mit is ért ez alatt?
A mai magyarság számára is példaértékű lehet Hunor és Magyar magatartásmodellje, mely szerint a másik embert nem eltaposni, hanem felemelni kell. Erről tartott előadást a napokban Pap Gábor művészettörténész Hunor és Magyar útján: Az "íjfeszítő" népek történelmi kapcsolatrendszere címmel. Az Élhető élet sorozat kapcsán tartott előadás hallgatósága teljesen megtöltötte a Debreceni Egyetem központi épületének auditórium maximumát.
- Mi lehet fontos ma számunkra Hunor és Magyar útjában? - tette fel a lényegi kérdést Pap Gábor művészettörténész. A kérdés megválaszolása nem váratott sokat magára, az előadó az egymásnak nyilazás közben hátat fordító testvérpárt ábrázoló kép segítségével tüstént rámutatott a magyarság útjára. A Káin-Ábel testvérpárost a Hunor-Magyar párossal összehasonlítva fedte fel a művészettörténész azt a nagy különbséget, amely nemzetünk erejét adhatná más népekkel szemben. Káin és Ábel mindig egymás ellen harcolnak, az ilyen konfliktusból mindig a rosszabb, gonoszabb kerül ki győztesen, aki el tudja taposni a másikat.
A magyar nép hagyományos magatartásmodellje azonban ennek épp az ellenkezője. Ez az, amit a Hunor és Magyar testvérpár is megjelenít. Ennek a modellnek a lényege nem az egymás elleni, hanem az egymásért folytatott küzdelem, aminek soha nincs vesztese - magyarázza a művészettörténész.
A Hunor-Magyar-magatartásmodell egy olyan életformát jelent, amelyben az egymásért harcolás során mindkét küzdő fél magasabb szintre kerül, mint ahonnan elindult. Az is feljebb kerül, aki maga fölé emeli a másikat. A modell társadalomban kimutatható következménye, hogy, aki ezt a mintát követi, teremtő jellegű, fölfelé emelő, függőleges mozgást végez, ezzel is gazdagítva környezetét. Káini értelemben a rovar a legsikeresebb élőlény a Földön, mivel eddig mindent túlélt. Ennek a típusnak a feladata a közvetítés, tehát fölfelé nem haladhat, csak oldalirányú mozgást végez. A kettő között az a nagy különbség, hogy az oldalirányú mozgást végző modell soha nem értheti meg a függőlegest, csak fordítva - fejtette ki Pap Gábor.
A magyaroké tehát a Hunor-Magyar-féle magatartásmodell, melyet, ha nem fogadunk el sokat veszíthetünk. A nyerészkedés, és a siker hajszolása nem fér bele ebbe az életformába, hisz anélkül nem lehet sikeres az ember, hogy annak valaki más ne látná kárát, legyen az közvetlen szomszéd vagy a világ másik felén élő ember. A vezető minta ma Magyarországon ennek ellenére a káini modell, ami miatt jelenleg nem jó magyarnak lenni, sehol a világban. Kevés van már hátra ebből a megpróbáltatásokkal teli szakaszból, de a legrosszabb még hátra van - mondta a művészettörténész. Ez a magyarság tisztulásának az időszaka, meg kell találnunk a ránk jellemző magatartásmintát, hogy esélyünk legyen tovább élni. Ebben a káini korszakban mindenkinek el kell döntenie, hogy Káin vagy Ábel útját választja. Ábel útja az emberi magatartás, Káin útja azonban hosszú távon leépüléssel jár az utódokra nézve is. Ha nem akarunk beszennyeződni újra a vesztes oldalra kell állnunk, ahogy már sokszor megtettük a történelem során - mutatott rá a követendő útra az előadó. – x
A természet tiszteletén alapuló világnézet visszavisz a Hunor
Magyar mentalitáshoz, hiszen a természet szempontjából
testvérek vagyunk, és az az érdekünk, hogy a társadalomból
egymásból – a legjobbat hozzuk ki a természet minél
kíméletesebb használata érdekében. Unokáink javára. A gondolat
időszerűségét, a változás igényét és közeledtét éppen az jelzi,
hogy sokak, sok oldalról indítva a gondolkodást ugyanide
értek/értünk.
Pap Gábor előadásai a youtube-on megtekinthetők.
cím: szkíta-magyar erkölcs
Hunor és Magor édenkertje
A magyar krónikák őseink egyik szállásterületét a perzsiai Evliat
tartományba helyezték, mely talán a Kaukázusban volt. Írásos
hagyományunk újabb bizonyítékot szolgáltatnak arra, hogy
őseink egy része nem a Volga-Urál mellől, hanem délről, a régi
Édenkert felől érkezett.
A középkori magyar krónikák közül Kézai Simon műve, valamint
a Képes Krónika is úgy értesült, hogy a magyarok két ősapja,
Hunor és Magor, Nimród fia Perzsia vidékén, Evliat
tartományban éltek egy jó ideig. A régi feljegyzéseket lefordító és
azokhoz magyarázatot készítő történészek teljesen mellőzték
ennek a földrajzi névnek a magyarázatát, így azokból nem
tudhatjuk meg, hol is lehetett ez a tartomány. Egyedül a szavárd
magyarokat kutató és a magyar őstörténet számos, szkíta-hun
vonatkozását megfejtő Thúry József azonosította be ezt a helyet.
Vámbéry legjobb tanítványa és a hun rokonság elkötelezett
kutatója alaposan tanulmányozta az ókori nyelveket, valamint a
muszlim forrásokat és 1898-ban a Századok folyóiratban
közzétette tanulmányát a szavárd magyarokról, abban próbált
választ adni arra, hogy hol
lehetett Evliat.
Mesés kincsek lelőhelye
Perzsia vagy Perszisz alatt az
ókori görög és római szerzők az
egykori Perzsa birodalom
északnyugati vidékét értették. A
régi óori történeti művekből
ismert, hogy a perzsák kétszer, a
Kr. e. 6-3. század, valamint a Kr.
e. 3-6. század között uralták
Mezopotámia, a Kaukázus,
valamint Közép-Ázsia bizonyos
területeit, de elképzelhető, hogy a
köztes időben is megőrizték egykori nevét. Bonfini 16. század
elején kiadott történeti műve Perszisz alatt a mai Azerbajdzsán
vidékét értette, a Kür és az Araz-folyó közti területet. A régi
tudósítások tehát a hunok és magyarok ősi szállásterületét, délre,
az emberiség egyik legkorábbi központjába helyezték. Evliat neve
és korai története az ősi sumér időkbe vezet bennünket. A sumér
azt követő mezopotámiai forrásokból merítő Biblia foglalkozik az
Evliat szó eredetével és a terület leírásával. Azt olvassuk, hogy az
Édenkertből négy folyó ered, első a Piszon, a Kür-folyó, amely
megkerüli az egész Havliah (Evliat) földet. Ezen a vidéken sok
arany és ónix-kő van, de ott termesztik a bdelliom fűszernövényt,
melynek akkád neve budulhu volt. Ez a fűszer ma is megél a
Kaukázusontúli vidékeken, Grúziában és Azerbajdzsánban.
A Biblia további három folyó, a Gikhon, Hiddikel és az Eufrátesz
nevét említi. Thúry a korabeli források alapján beazonosította
ezeket. Szerinte a Gikhon-folyó a Phaszisz (Rioni) folyóval
azonosítható, az ókori Kolkisz-királyság legfőbb folyójával
(Kolkiszon ma Grúzia és Abházia osztozik). A Hiddékel az Araz
folyó lehet, mely ma Azerbajdzsán és Irán határfolyója. A
negyediknek, az Eufrátesznek a neve jól ismert számunkra.
A mitikus átjáró
A Bibliában szerepő Édenkert nem más, mint a Kaukázusontúli
vidék, ahol már az ókor korai évszázadaiban fejlett műveltséget
hoztak létre eleink, túlzás nélkül állítható, hogy az volt az
emberiség egyik központja. Thúry szerint a magyarok ősei nem a
vadonban éltek, hanem a Világ közepét uralták. Evliat - a magyar
történész szerint - nem más, mint Kolkisz, a Fekete-tenger keleti
medencéjének virágzó központja, ahol sok történeti emlék
igazolja a szkíták-hunok-magyarok ottlétének tényét. Kolkisz
nagyon közel van ahhoz a térséghez, melyet a krónikák Meotiszi
ingoványnak neveztek, vagyis a Tamany-félszigethez és az
Azovi-tenger keleti medencéjének mocsaras vidékéhez. A két
térséget egy átjáró köti össze, csak nem mocsaras vidéken át
vezet (ahogyan a krónikáink tudni vélték), hiszen a Fekete
tengerben benyúló Kaukázus nem tette lehetővé, hogy
tengerparton jussanak át Kolkiszból a kubán-folyó vidékére, majd
az Azovi-tengerhez. Egyetlen egy lehetőség maradt az átjutásra,
mégpedig a Kaukázus legfőbb hadiútján, a Darial-hágón át, amely
éppen az alán vidékekre juttatta őseinket. A csodaszarvas ülözési
jelenet, valamint Belár lányainak elrablása a Kaukázus hágóinak
közelében történhetett, éppen ott, ahol mai napig élnek a
magyarhoz hasonló mondai elemek az oszétok, vagyis az alánok
között.
Elszakadt szavárdok
Minden bizonnyal onnan, vagyis Evliátból szakadtak el a szavárd
magyarok, akik nem keltek át a hágón, hanem a Kür-folyó
mentén haladtak keletre és a mai Kelet-Örményország és Nyugat
Azerbajdzsán telepedtek le. Elképzelhető, hogy ott egy támadás
érte őket, amely kettészakította a hun-magyar szövetséget.
Elképzelhető, hogy Evliat tartomány neve nem tűnt el
mindörökre, hiszen Azerbajdzsán középső vidékén, a Kür-folyó
partján van egy Jevlah nevű város. Lehet, hogy a hun és magyar
eleink régi tartománynevüket is elvitték arra a vidékre?
forrás: OB barikad.hu