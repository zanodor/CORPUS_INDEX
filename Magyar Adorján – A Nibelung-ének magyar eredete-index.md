---
master_file: "[[@MagyarAdorjanNibelungenek]]"
---
# Index for Magyar Adorján – A Nibelung-ének magyar eredete.pdf

Magyar Adorján
A Nibelung-ének magyar eredete
Ez a germánnak ismert mitologia – sejtelmem szerint – az északi
árja-előtti ősnépektől: finnektől, esztektől, livektől stb., tehát magyar
rokonoktól vette eredetét, illetve alapjait. Ezeket a népeket ugyanis a
náluk sokkal harciasabb árják nagyrészt leigázták, majd nyelvüket
elárjásítva, műveltségük nagy részét is elsajátították.
Hosszadalmas volna itt felsorolnom ennek teljes nyelvi bizonyítékait,
hogy például a germán mitologia főistenének ODIN-nak
(romlottabban: WOTAN) neve, ami egy, egyen szavunkból
származott és hogy ez a főistenség tulajdonképpen az egész
Mindenség, tehát az Ég egyetlen nagy Egészbe való bölcseleti
egyesítése és költői megszemélyesítése volt. Bevezetésül tehát csak
néhány idevonakozó szóra mutatok rá, amelyek az értelmi rokonság
mellett hangtanilag is azonosak egymással.
EGY ........ Egység, Egy-Isten
EGÉSZ .... A Mindenség egysége, egésze
IGAZ ......... Egy-az
ÉG ........... A Mindenség
OK ........... A létező Mindenség emberi ésszel föl nem fogható
OKA, létrehozója, teremtője.
ÜK ...... Az Ős-Ok megszemélyesítője: ős-apa, ős-istenség
AGG .......... Öreg. A népek főistenségét, illetve annak
örökkévalóságát öreg férfi alakjában személyesítik meg. De csak
magyarban azonos az öreg és az örök szó.
Ismeretes, hogy ODIN régebbi nevét a germánok YGG-nek írják.
(Lásd például a svéd Frans G. Bengsston, „Röde Orm” című



könyvében). E nevet pedig akár IGG-nek, akár ÜGG-nek olvassuk,
mindenképpen a mi ÉG, EGY, ÜKK szavunkkal egyezik.
Megjegyezzük, hogy kb. 900 éves „Halottibeszédünkben” az IG még
egyenlő az EGY-el.
A finn mitologia főistenségének neve UKKO, egyezik az ÜK és OK
szavainkkal, de azonos a régi okiratainkban fönnmaradt UKKON
névvel is, amelyben némely tudósunk ősi főistenségünk nevét
sejtette.
A germán mitologiában szerepel az IGGDRAFIL-FA, amelyet
óriásinak, égbeérőnek képzeltek. Az IGG szótagban itt is az ÉG,
illetve ÉG-Isten nevére ismerhetünk azért is, mert a mi népi
hagyományainkban is szó van ISTENFÁRÓL, számtalan
népmesénkben pedig az égigérő fáról.
A germán mitologia őslényeit AS-oknak (Asz, vagy Az) nevezik, ami
egyezik az ŐS szavunkkal, amelyet északi rokonaink szintén ÁSZ
nak ejtenek.
A germán mitologiában szerepelnek az „Isteni szüzek” (Göttliche
Jungfrauen), akiket azonban IDISI (Idiszi) néven is neveztek (Pl.
Mayers Lexicon: Deutsche Mytologie). Ez az elnevezés teljesen
egyezik a mi édes, tájszólásban ides, a csángó-magyaroknál iedesz
szavunkkal. Lehetetlen tehát, hogy a magyar SZÜZ szónak véletlenül
volna tökéletes megfelelője a német „SÜSS”ÉDES, amikor a
mitologiai szüzek neve IDISZI. A szüzesség-édesség, eszmetársulás
érthető.
A germán mitologia IDŐ-istennője IDUN volt.
A germán mitologia HALÁL-istennője HOLDA, HALJA, NEHALENNIA
neveken ismeretes. ezek a nevek a magyar HALÁL és HOLT
szavaknak felelnek meg. Az utóbbival kapcsolatban megemlítem



még, hogy a régi magyarban a jelző gyakran a jelzett szó után
következett (Pl. Dunántul: Hegymagas – Magas hegy, Becskerek
Kerek vár, ugyanis őseink nyelvében a bács, becse, pécs, bécs
szavak jelentése vár volt.). Eszerint tehát a NE-HALENNIA jelentése
HALÁLNŐ.
Elképzelhetetlen, hogy a germán mitologia ennyi neve a magyar
nyelv ilyen sok szavával csak úgy véletlenségből volna egyező.
A Nibelung-Ének felületesen szemlélve kereszténynek látszik, de
igen sok kereszténység előtti őselemet is tartalmaz, tehát – mint már
azt mások is észrevették – kétségtelen, hogy részleteiben, külön
külön meg volt és hogy ezeket a régi anyagokat csak később
foglalták egybe, hozzáalakítva a kereszténység fölfogásához.
Több mint ötven esztendeje olvastam egy magyar értekezést, amely
szerint az ének anyaga az ősmagyar csallóközi eredetű,
kereszténység előtti magyar regékből származik. És hogy a németek
ezeket a regéket próbálták a maguk és a kereszténység felfogásához
átformálni. Sajnos, ennek az értekezésnek már sem a szerzőjét, sem
a címét, megjelenési helyét megnevezni nem tudom, de
megállapításainak valószínőségét sok kétségbevonhatatlan adattal
igazoltnak látom.
Ismeretes, hogy Siegfriedet, az ének főalakját, Északon Sigurd-nak
nevezik, s hogy az ének, az összes szaktudósok szerint, Délen és
pedig Ausztriában született, s onnan került Németországba, majd
Skandináviába – igen régen ugyan – de már irodalmi uton. Ez a
megállapítás egészen közel hozza a dolgot Magyarországhoz,
annyival is inkább, mert pl. a Bécsi Síkság (Marchfeld) és az ettől
délre eső hegyvidék, még az avarok korában is Hunniának
neveztetett, ahová – az avarok legyőzése után, az ottani fajunkbeli
őslakosságot részben elűzve – csak Nagy Károly telepített



keresztény bajorokat és szlávokat.
Dr. Otto L. Jiriczek tanár, „Die Deutsche Heldensage” (Sammlung
Göschen. G.J. Göschensche Verlag, Berlin u. Leipzig, 1913) című
művében a 111. oldalon ez olvasható: „Nach ‘Frankenlandʼ reitet
Sigurd, als er zu dem Walkürenfels kommt; er heisst ‘der südliche,
der hunnische Heldʼ... ”
Valamilyen germán ének tehát Siegfriedet „déli” és egyenesen hun
hősnek mondja. Sajnos Jiriczek nem árulja el, hogy melyik ének ez és
hol található, de kétségtelenül a forrást akarja magyarázni, mikor
zárjelben megjegyzi, hogy szerinte a „hun” alatt németeket kell
érteni!... De elmulasztja megmondani azt is, hogy milyen alapon.
Pedig valószinütlen, hogy az északi germánok, akik egy ideig maguk
is Atilla uralma alatt voltak, olyan tudatlanok lettek volna, hogy még
azt sem tudták, mi a hun és mi a német..., hiszen a germán
hősénekek is sokat foglalkoztak a hunokkal és Atillával... Ha tehát
egy germán hősköltemény Siegfriedet hun-nak mondja, akkor az
mást nem jelenthetett, mint hogy a hajdani germánok őt ilyennek
ismerték és csak később, önkényesen, ujabb-irodalmilag tették meg
német hősnek.
Megemlítem még azt is, hogy Sigurd név a régi magyar Zoard névvel
feltünően egyezik. Abban az időben, amikor még nem volt nemzeti
sovinizmus, ha a néphagyomány Sigurdon hun-nak tartotta, nem
jutott eszébe senkinek sem őt németre hamisítani. Ellenben az
említett könyv szerzője már akár német, akár más szempontból
(Jiriczek név szláv származásra vall) a tényt elhomályosítja, sőt
meghamisítja. Pedig a germán mitologiával és hősénekekkel
foglalkozva, kétségtelenül tudta, hogy a germán hősénekek Atilláról
és a hunokról csupa dicséretes dolgokat emlegetnek, illetve az
énekekben alig akad olyan állítás, ami nem válik Atillának és a
hunoknak dicsőségére, viszont a német, vagy germán hősökről,



fejedelmekről általában csak rosszat mondanak. Még Siegfriednek
alattomos gyilkosairól is megmondják, hogy azok németek voltak.
A Nibelung-Ének éppen ugy, mint más germán hősiének a hunokról
szép és dicséretes dolgokat regél, magát Atillát[1] pedig valósággal
isteniti, s ODIN, germán főisten fiának nevezi. Viszont Jiriczek a
hunok hadait „bestialisch”-oknak mondja, mintha a Nibelung-Éneket
soha sem olvasta volna. Érdekes lenne tudni, hogy mire támaszkodik
ez a kétségtelenül gyűlölködő megállapítás?! Ismeretes ugyanis,
hogy a német, a latin „bestialis” szót az „állatiasnál” sokkal
súlyosabb értelemben használja. Szerinte ez, az állatiasság mellett
rosszindulatút és erkölcstelent is jelent.
Jiriczek őrizkedik annak a megemlítésétől is, hogy a hunok vezető,
uralkodó, uri osztály voltak, hadaiknak nagy többsége pedig
meghódított népekből, főképpen germánokból állott. Ha tehát
Siegfriedet a germán hősiének déli hun hősnek mondja, ez egyezik
azzal az említett értekezéssel, amely a Nibelung-Ének anyagát az ősi
magyar Csallóközből eredőnek állítja, hiszen ahhoz sem fér semmi
kétség, hogy Siegfried regebeli, mitologiai személy, akinek ilyen
voltát csak a keresztény felfogás tüntette el, illetve formálta át.
De egyezik az említett értekezéssel még más is.
A Nibelung-Ének befejezésében ezt olvassuk:
Getichtet man ez sit hat
dicke in Tiuscher zungen
dei alten and die jungen
erkennt wol diu macre
sugt der Dichter der Klage von
dem Kampfe und Untergange
der Burgunder im Hunenlande.



Ezt Kurz Heinrich: „Geschichte der deutschen Literatur” (Leipzig
1876, I. kötet 479. oldal) művében így találjuk németre fordítva:
Gedichtet Mensch das später hat
dicht in deutscher Zunge
Die alten und die Jungen
erfahren wohl die Erzĺhlung... stb.
Tudjuk, hogy a burgundok németek, tehát azok voltak a Nibelungok
is, akik Siegfriedet meggyilkolták.
A költemény végén levő sorokat, amiket a Nibelung-Ének magyar
fordításához (Budapest, Lampel R. kiadása) Szász Károly a
bevezetésében is idéz, magyarul így olvashatjuk:
A passaui püspök, Pilgerin
Öcséihez való jó szive szerint,
Leiratá a gyász-mesét,
Hogy tudja minden, hogy esék;
Latin betükkel még pedig:
Ezt mindenkinek elhihetik...
Azt sorba leírta mind,
Maga s világ tudásakint
Konrád mester, iródiák.
Azóta aztán átirák
S megvan németül is a dal...
Szász Károly ezekhez többek között még hozzáfűzi a megjegyzést:
„Konrád íródeák latinul írta meg a munkát, s azt utána más fordította
le, vagy dolgozta át németre.” Bizonyos tehát, hogy az eredeti
Nibelung-Ének, illetve annak ősalakja nem volt német, hiszen akkor
nem kellett volna azt németre fordítani. Kitűnik ellenben, hogy Pilgrin
passaui püspök Konrád nevű íródeákja a püspök megbízásából,



valamilyen rege, vagy regék (szerintem magyar regék) alapján
fordította le latinra, majd ugyanazt az anyagot, talán még Konrád
életében és tudtával, valaki – valószínüleg költő, vagy énekmondó
lefordította németre is.
Vannak, akik azt vitatják, hogy az ének latin-előtti ős szövege, vagy
anyaga francia volt. Ennek azonban semmiféle bizonyítéka nincsen.
Ellenben tény az, hogy Pilgrin nevü püspök volt az első
Magyarországon járt hittérítő, aki többek között azt írta a pápának a
magyarokról: „...nem tiltják alattvalóiknak a keresztelkedést és a
papoknak megengedik közöttük a szabad járást-kelést. Annyira
egyetértenek a pogányok és keresztények, oly benső közöttük a
barátság, hogy teljesedettnek látszik Ézsaiás jóslata: együtt legelnek
a farkas és a bárány, az oroszlán és az ökör szénát esznek...” Ebből
kitünik az is, hogy milyenek voltak azok a „pogány magyarok”, amikor
nem volt harc és hogy a vallást illetőleg olyan türelmesek voltak,
amilyent más népekről még a mai időkben sem mondhatunk el.
Pilgrin és íródeákja sokat járt a magyarok között, s a térítés
érdekében bizonyosan megtanultak magyarul és alkalmuk volt a
magyar mese-, énekmondókat, regősöket is hallgatniok mindenfelé
az országban, így bizonyosan a Dunántulon és Csallóközben is. A
regősök énekeinek szépsége valószínüleg mindkettőjüket annyira
megihlette, hogy Pilgrin megbizta Konrádot, hogy azokat latinul
jegyezze fel. Érdekes tudni, hogy Dunántul énekmondó magyar
regősök egészen napjainkig voltak még. Róluk Sebestyén Gyula, aki
az énekmaradványokat is összegyűjtötte, két könyvet is írt:
„Regősök” és „Regős Énekek” címeken.
Köztudomásu, hogy Pilgrin püspök nem Atilla, hanem a magyarok
megtérítésének idejében élt, a Nibelung-Ének őt mégis Atilla korában
szerepelteti. Lehet, hogy Konrád, ura iránti hódolatból szőtte nevét
az elbeszélésbe, hiszen tény, hogy a költői szabadság nevében



ilyesmitől a regeirók már akkor sem riadtak vissza, ha ezzel
valamilyen célt akartak elérni. De megtehette ezt a Konrád latin
feljegyzését felhasználó és azt németre fordító valamely költő a
későbbi időben, aki aztán még más hozzátoldásokkal is szaporította,
bővítette az anyagot. Ezeknek a nem népi rege- és mesemondóknak
ugyanis egyik célja mindig az volt, hogy mondókájukat hosszúra
nyujtsák, s ezzel egyrészt tekintélyüket növeljék, másrészt a
hallgatóságot minél több estén át lekössék és így több adományt
kaphassanak.
Jiriczek is említi könyve 93. oldalán, hogy a fordító sok mindent
beletoldott az énekbe.
Tudjuk, hogy abban az időben az avarokat és magyarokat ugy a
németek, mint más nyugati népek hunoknak nevezték, így Pilgrin
püspöknek a hunok közötti szerepeltetése az akkori közönség előtt
nem tünhetett fel helytelennek. Az azonban a Nibelung-Ének
szövegéből világosan látszik, hogy mindenáron hosszulére
igyekeztek ereszteni, ami az igazi népköltészetnek nem sajátsága.
Vannak ugyan, akik a Nibelung-Ének szerzőjéül a még későbben élt
Kurenbergi Konrád költőt tartják, mert ez hivatásos költő lévén,
ilyesmi megalkotására képesebb lehetett. Valószínű azonban, hogy ő
is csak tökéletesítője és hosszabbítója volt az éneknek, amely a mai
alakjában mestermű, akár egy ember szerkesztette különálló
elbeszélésekből, énekekből össze, akár több, egymásután következő
ember műve is az. De bizonyosra vehető, hogy a sok véres és
borzalmas elbeszélés mind későbbi betoldás. Ilyesmit csak az olyan
harcias népek izlése, amilyenek a régi germánok voltak, követelt
meg, mert ilyenek nélkül számukra a regék nem lettek volna elég
érdekesek. A régi germán hősköltemények mind tele vannak
hihetetlenül borzalmas, véres öldöklésekkel, gyilkosságokkal,
kegyetlenségekkel és bosszúállásokkal. A magyar nép ősi,



kereszténység előtti fölfogása szerint – mint ezt a máig élő
népmesékből tudjuk – a Tulvilág, vagy Másvilág a Tejútban látszó
sziget (Fehérköz), vagyis a mennyei Tündérország (a mennyei
Tejfolyóban lévő Csallóköz), ahová a földi életből elköltözött igaz
emberek jutnak, ahol Tündér Ilona gyönyörűséges kertjében örök
boldogságban élnek. A germán mitológiai Tulvilág lényege a
Walhalla, egy mérhetetlen nagyságú épület 500 ajtóval, amelyben a
harcokban elesett hősök lelkei laknak. Ezek minden reggel,
időtöltésből, egymással harcra kelnek, délig azonban sebeik
begyógyulnak, azután Odin asztalánál lakomához ülnek, méhsört
isznak és vadkanszalonnát esznek. Minden egyébtől eltekintve tehát
– amint azt már Ipolyi Arnold mitologusunk is megjegyezte
megállapíthatjuk, hogy a mi ilyen regéink ősibb jellegűek. Itt is a kert
kétségtelenül ősibb, mint az 500 ajtós óriási épület.
Könyve 48. oldalán Jiriczek is úgy ír, mintha a Nibelung-Éneket
franciából fordították volna németre. Nagyon valószinűtlen azonban,
hogy a germánokról, hunokról és Atilláról ily sokat beszélő
hősköltemény a franciáknál születhetett, sőt ha ilyen francia nyelvű
hősköltemény mégis lett volna, úgy azt csak tőlünk, vagy a
németektől átvett szöveg fordításának lehet tartanunk. A mi
irodalmunkban ilyen dolgok fönn nem maradhattak, mert egyrészt a
háborús pusztítások sehol sem voltak olyan mérvüek, mint nálunk
(tatárjárás, százötven éves török uralom, aztán pedig a több
százados osztrák elnyomás), másrészt mert a keresztény papság
sehol sem üldözte annyira a mult emlékeit, mint éppen nálunk.[2]
Érthető tehát, hogy nemcsak a rege és mondavilágunk nem juthatott
irodalmi fejlődésre, hanem a pogány ízű történetek feljegyzései sem
maradhattak meg, hanem csak meséinkben, amikben azonban a
Nibelung-Ének több ősalakját ma is megtaláljuk. Pedig az a tény,
hogy Pilgrin püspök és íródeákja magyarországi hittérítők voltak,
tehát okvetlenül tudtak magyarul, továbbá, hogy a germán



hősénekek Siegfriedet még hun-nak is mondják, már önmagukban
erős bizonyítékok a mellett, hogy a Nibelung-Ének őseleme magyar
nyelvű kellett, hogy legyen.
A Nibelung-Énekből kitünik még az is, hogy Atilla és Krimhilda násza
Bécsben volt, valamint, hogy Atilla Krimhildának Tuln városáig
(„Osterland”-ban, azaz Ausztriában) elébe ment. Ez a földterület
akkor nemcsak Atilla birodalmához tartozott, hanem Hunniának olyan
része volt, ahol hun és fajunkbeli lakosság élt. A történelmi
feljegyzésekből tudjuk, hogy az egész bécsi síkságról és az ettől
délre eső hegyvidékről csak sokkal később, az avar birodalom
bukása után – mint említettük – Nagy Károly űzte el a „hun”
őslakosságot és telepített helyükre keresztyén, tehát
„megbizhatóbb” bajorországi németeket és szlávokat. Ezért van az,
hogy az ausztriai németek tájszólása még ma is egyezik a bajorral.
Thierry Amadée „Histoire dʼAttila” című műve II. kötet 193-194.
oldalán írja, hogy Nagy Károly telepítésének célja a hunniai katonai
támpontok biztosítása volt. Idézi, hogy ennek érdekében:
„Coeperunt populi sive Sclavi, sive Bajoarii inhabitare terram unde
expulsi sunt hunni.” (Auc. Anoym. Vita S. Virgil., Ann. 798).
Tudjuk azonban azt is, hogy az ilyen elüzetéseknél inkább csak a
legyőzöttek vezető rétegét űzték el, mint a hódítókra esetleg
veszedelmeseket, a nép alsóbb rétege azonban részben helyén
maradt és hogy meg ne öljék, vagy el ne űzzék, elfogadta a hódítók
vallását és talán jól-rosszul megtanulta azoknak a nyelvét is.
Thierry említett könyve II. kötet 200. oldalán azt írja: „Hunnia (vagyis
Magyarország és a hozzátartozó bécsi síkság) Nagy Károly győzelme
után vad szomszédai, a szlávok és bolgárok számára azzá lett, ami
vadászaton a halálra sebzett állat a rátámadó és őt széttépő ebek
számára. Vendek, szorábok, fehér horvátok, csehek, lengyelek törtek



be a nyugati átjárókon és az Al-Dunán át. Állandóan vérszomjas
bandák rohantak a falvakra, a lakosságot legyilkolva, gyujtogatva, az
állatokat elrabolva és magukat a föld uraivá téve... stb.”[3]
Német tudósok határozottan állítják, hogy a Nibelung-Ének szerzője,
vagy szerzői ausztriaiak voltak, mert az ének az ausztriai (akkor még
Hunnia) földrajzi helyzetét helyesen írja le, ellenben az északibb
német tájakét hibásan és zavarosan.
Más arra valló adat, hogy a Nibelung-Ének eredetije „hun” nyelvű,
vagy a tulajdonképpeni magyarság költészetéből való volt az is, hogy
benne a burgundok, tehát a németek igen rossz megvilágításban
szerepelnek. Először a kis törpék nemzetségét, az eredeti
nibelungokat támadták és írtották ki, hogy kincseiket elrabolhassák,
és mikor azt egy hegy mélyéből valóban el is rabolták, így a
legyőzöttek örökébe léptek, ők vették fel a nibelung nevet (a rablók
régi szokása volt ez, hogy így jogos örökösöknek lássanak). Ezután
pedig előre kiszemelt terv szerint, alattomosan, hátulról
meggyilkolták Siegfriedet.
A mi népi hagyományaink szerint is a törpék sötét erdőkben, vagy
földalatti barlangokban laknak és gazdag arany kincsek, drágakövek
birtokosai, aki azonban tőlük kincset rabol, arra az, miként a
Nibelung-Énekben is, bajt, szerencsétlenséget, sőt halált hoz. Itt is
látszik tehát, hogy a Nibelung-Ének feljegyzői, fordítói az ének
meghosszabbítása kedvéért valósággal gyűjtötték bele a rege
motivumokat, amelyekről később, a néprajzi tudományban járatlanok
azt hitték, hogy a Nibelung-Énekből valók. Pedig a bajt okozó kincs
magyarázata egyszerűen az, hogy a gazdagnak sok az ellensége,
akik kincseire vágynak és hogy elvehessék, igyekeznek elveszíteni,
mégpedig ahogyan az irigyek szokták, gonosz alattomossággal.
Másrészt őseink felfogása szerint az örök Törvény, az Isteni Igazság
minden jót megjutalmaz, de ugyanugy megbüntet minden



gonoszságot is, vagyis jelképesen szólva: a rablással, gyilkolással
szerzett kincs az illetőre romlást, halált hoz.
A „Niebelung” név szószerinti értelme „Ködfiak”, de tulajdonképpen
„Homályfiak” is, amely elnevezés a földalatt, vagy sötét erdőben lakó
törpékre valóban ráillett, de ráillik az e nevet felvevő, alattomosan
gyilkoló burgundokra is. Ezzel szemben az énekben Atilla jó és
nemes uralkodónak van feltüntetve. Siegfriedet a burgund, tehát
német Hagen és egy társa alattomosan, hátulról gyilkolják meg, és
később a nibelungokat, köztük Hagent is az alattomos bosszu öleti
meg. Siegfried özvegye, a szintén német Krimhilda gyilkoltatja le
őket. Krimhilda csak azért lett Siegfried halála után Atilla nejévé,
hogy bosszúját végrehajthassa. Ravasz módon meghivatta magához
a gyanutlan Atillával a nibelungokat, mint kedves vendégeit, akiket
aztán a vendégségben jelen volt hun harcosokkal összeveszített,
felingerelte őket egymás ellen annyira, hogy a hunok a nibelungokat
megtámadták és megölték.
A nibelungok gonoszságait az ének németre fordítója, majd a
Siegfried mondák későbbi skandináv továbbmondói is, igyekeztek
szépíteni azzal, hogy a nibelungok veszte okozójátul Atillát próbálták
vádolni, és még inkább erre törekednek a mai hazafias német írók.
Az énekből azonban ezeknek ellenére is kitünik, hogy eredetileg a
hunok ellen elkövetett gonoszságról volt szó, mert hiszen Siegfiedet
a „hun hőst” gyilkolják meg, aztán pedig az őket gyanutlanul
vendégeiként fogadó Atilla kedves fiacskáját. De kitünik az elrejteni
próbált valóság még abból is, hogy a nibelungok a homály, a
sötétség fiainak mondatnak, Siegfried, a hun király pedig, amint majd
alább látjuk: „a világosság fia” és Odin főisten származéka,
ugyanugy, mint Atilla is. A Siegfried mondák behatóbb
tanulmányozása és a tények el nem hallgatása révén tehát kitünik,
hogy Siegfriednek, vagy Sigurdnak (talán Zoárd) német hősként való
kisajátítása teljesen önkényes, a tényleges adatokkal ellenkező



cselekedet.
Láttuk, hogy a „nibelung” szó magyarul „ködfiak”-at jelent és
bizonyára valamilyen „homályfiak”, vagy más hasonló értelmű
elnevezésnek csak németre fordítása.
A német nyelvben Nebel, a latinban, olaszban nebula, nebbia,
nebuloso, köd, ködös, homályos, borus, felhős jelentésű, mivel a
nubes felhőt jelent. Ez megfejti azt is, hogy a Nibelung-Ének fordítója
miért mondja, hogy a nibelungok burgund germánok voltak. Azért,
mert a magyar boru, borulás, a köd, ködös szavainkkal azonos
értelmű, úgyhogy ebből világosan kitünik még az is, hogy az eredeti
magyar regében a gonosz gyilkosok nemzetségét, akik a „világosság
fiát” meggyilkolták, még boru, vagy buru fiainak is nevezték.
Nem kétséges az sem, hogy a boru, vagy buru szó azonos a borít,
beborít, leborít, burkol, beburkol szavainkkal is, tehát boru
szavunknak felhő, homály, sötétség jelentése is volt. Az pedig
közismert, hogy a finn és vogul rokonaink az Északot tartják
mitologiájukban a sötétség és gonoszság hazájának, amit egyébként
észak, helyesebben éjszak és éjszaka szavaink azonossága is
tanusit. Az észak és a gonoszság eszmei azonositását a
legtökéletesebben kifejzve a finn Kalevalában találjuk meg, ahol
„Észak urasszonya” vén, csuf, gonosz boszorkányszerű nőalakban
van megszemélyesítve. A görög Boreas – Észak, teljesen egyezik
„boru” szavunkkal.
Feltünő mindenesetre a boru, buru, burkol szavaink egyezése a
burgund névvel, továbbá a poroszok régi magyar burkus és általában
használt prusz nevével.
A latinban az ország neve is Borussia. Az pedig tény, hogy régen ugy
a germánok, mint a szlávok a hunoktól csak Északra éltek.



A Nibelungok hazáját az ujabb, skandináv mondákban is Nifelheim és
Nifelhel néven nevezzük. Az első értelme Ködhon, de a másodiké
„homályos alvilág” is lehet, sőt halálországnak is magyarázható,
mivel a germánok halálistennőjének neve: Hel, Halja, és Nehalennia
volt, amely név nem csupán a mi halál szavunkkal egyezik, hanem a
német „Hőle” (barlang) és „Hölle” (pokol) szóval is. Ez a német
„Höle” szó a barlang, üreg, üresség értelmével (amelynek megfelel a
mi hőle – hüvely és üres jelentésü, valamint a hólyag szavunk is)
visszavezet bennünket a barlang és boru és így a sötétség burgund
nevére, azaz a homály fiaira, a nibelungokra.
Ősnyelvünk egyik sajátsága és nyelvtörvénye volt az egytagu szavak
megfordíthatása. Az említett hől, hól – üreg, üres, barlang, szóalak
megfordítása képezi a magyar luk (lyuk) és a német Loch – lyuk
szavakat, holott az árja nyelvekben e megfordítás törvénye nincsen
meg. Meglepő tehát, hogy a finn mitologiában Észak
megszemélyesítője, a gonosz boszorkány Louhi, ami szintén a hőle
és halál szó megfordítása és a luk szóval azonos.
Barlang szavunk tulajdonképpeni értelme is homály és sötétség volt,
amit bizonyít, hogy a székelymagyarok nyelvében ma is barlang
(kopott kiejtéssel: ballang) az igen sötét erdő, erdei homály és a
homály általában is.
Mindezekkel ellentétben Siegfried nemzetségének, amelyről azt is
mondja az ének, hogy Odintól származik, a neve „Wölsung”. Maga
Siegfried pedig a világosság fiaként van bemutatva. Nem kétséges
tehát, hogy a „Wölsung” név völ töve a mi világos, tájszólásban:
velágos szavunk tövével, valamint a sumir „vul” – tűz szóval azonos.
Ismeretes ugyanis, hogy ősnyelvünk „u” magánhangzója gyakran „ö”
hanggá is változott.
Ha pedig a Nibelung-Ének német, vagy germán eredetű, úgy



bizonyára nem adták volna önmaguknak a nibelungok és Hagen oly
nem szép szerepét, sem önmagukat „sötétség fiai”-nak el nem
nevezik. Még kevésbbé fordulhatott volna elő, hogy a „világosság
fiát” és Odin származékát „hun hősnek” nevezzék.
Valószínű, hogy a Nibelung-Ének fordítója az énekben előforduló
magyari személyneveket, azoknak értelme szerint lefordította, de
még valószínűbb, hogy ezek közül többet csak a német kiejtéshez
alkalmazott. Nem bocsátkozom az előforduló nevek
etimologizálásába, ami az eddigiek után már felesleges, de mégis
megemlítem, hogy a Hagen név, azaz Siegfried gonosz és alattomos
gyilkosának neve feltünően emlékeztet a bibliabeli Kain névre és még
inkább a magyar kaján szóra, aminek „haján” kiejtése is volt
valamikor. Viszont az, hogy Sigurd, vagy Siegfried meg a világosság
megszemélyesítőjeként szerepel, arra mutaat, hogy itt ősrégi
eredetü mitologiai motivummal van dolgunk, vagyis a Világosság és
Sötétség, a Nap és az Éj örök küzdelmével: a wölsungok és a
nibelungokéval, de amiről a Nibelung-Ének fordítójának már sejtelme
sem volt. Köztudomásu pedig, hogy ez az egyiptomiaknál is megvolt
Ozirisz és Szet mitoszában. Mint a bibliai hagyomány szerint a
gyilkos Kain (kaján) saját testvérét, Ábelt ölte meg, ugyanugy az
egyiptomi hitrege szerint Szet is a testvérét. Szet neve pedig nem
más, mint a mi setét, sötét szavunk, amely azonos a Sátán névvel.
De egyezik az ördögnek ez a neve még a settenkedik szavunkkal is,
amely ismét az alattomosságot, gonosz szándékkal hátulról való
támadást, tehát Hagent, a kajánt juttatja eszünkbe. A mély és a
magas magánhangzós szavaink gyakori hangzó váltakozásai alapján
mondhatjuk, hogy a settenkedik szavunknak volt sattankodik
(sátánkodik) kiejtése is, ami nemcsak a sátán nevét őrzi, hanem a
német Schatten – árnyék szónak az őse is. A „Szet”, sötétség
értelmét Burgsch Henrik német tudós anélkül, hogy magyarul tudott
volna, megállapította és Hathor istennőnek Bubasztiszban tisztelt



megnyilvánulását, amit „Schetat” néven neveztek, ő „dunkle”,
„verborgene”, azaz sötét, rajtett értelmünek fordította. (Brugsch H.,
„Religion und Mythologie der alten Egypter” Lepzig, 1885. 702.
oldal.) Eredetileg Oziris Hold-isten volt, de később Napistenként is
tisztelték, aki ellensége volt a Sötétségnek, és aki tehát
mindenképpen a világosság megszemélyesítője volt.
Az eredeti ősregékben Siegfried még a Napisten lehetett, amire
következtethetünk abból is, hogy a germán regékben nemcsak
erősnek, de igen szépnek is mondják. Ez eszünkbe juttatja a magyar
nép által még ma is emlegetett Szépistent, valamint a görögök
mindig igen szép arcunak ábrázolt Apollonját, aki szintén Napisten
volt. Siegfried azonban még az erő és világosság együttes
megszemélyesítője volt, a görögöknél ellenben már külön volt az
erőnek is istene.
A német népi hagyományokban (nem az irodalmiban és nem az
irodalmivá tett Nibelung-Énekben) Siegfried hatalmas óriás
ugyanugy, mint a mi népi (és nem irodalmi) hagyományainkban toldi
Miklós (Lásd: Bán aladár, Toldi-monda alaprétege, 1917, 21-35.
oldal). Népi regéinkben Toldi még nem harcol karddal, hanem
hatalmas doronggal, miként Heraklesz, és bár rettentő erős, a szíve
jóságos, békés indulatu. Mintha tehát a Siegfried név is csak fordítás
volna: Sieg és Friede – győzelem és béke. De lehetséges az is, hogy
egy régebbi Szigurd, vagy Zoárd nevet e két német szóhoz csak
hozzá alakították, hogy a „hős” nevébe a „győzelem” és „béke”
értelmet belemagyarázhassák.
Jiriczek említett könyvében a 118. oldalon pedig hivatkozás van arra,
hogy még a XVII-ik század elején is Wormsban az egyik templomban
őriztek egy hatalmas fenyőfa-dorongot, amelyről azt tartották, hogy
a „hürnen Seyfried” fegyvere volt. Ez is azonosítja Siegfriedet a
magyar Toldival és Herkulessel is. És kétségtelen az is, hogy a



dorong, a bunkósbot ősibb fegyver, mint a kard.
A „hürnen” szó a német „Horn” – szarv, szaru-anyag jelentésü
szóból származik és „szarubőrüt” jelent. A Nibelung-Ének szerint
ugyanis Siegfried, sárkány vérében megfürdött, s ettől a bőre úgy
megkeményedett, hogy sebezhetetlenné vált a háta közepén levő kis
hely kivételével, ahová fürdéskor egy hársfalevél tapadt. Ezt Hagen
tudta és dárdájával itt döfte keresztül. A görögök nemzeti hősét
Achillest a Stix vízébe mártották bele és lett a bőre az egyik sarka
kivételével, melynél fogva a vízbemártáskor az anyja tartotta, a teste
sérthetetlenné. Ilyen formában van ez a németeknél is. a vogul, tehát
a magyar-rokon nép regéi között azonban az első emberpárnak még
„körömbőre” volt, ami őt páncélként védte, de amit Kuláter, azaz a
Halálisten, más változat szerint az ördög cselvetése következtében
elveszett annyira, hogy csak az ujjak hegyén maradt meg a köröm
páncél. Ez a hagyomány, bár a magyar és a vogul egymással
évezredek óta nem érintkeztek, elkeresztényesítve meg van nálunk
is. (Kálmán Lajos: „Világunk alakulásai nyelvhagyományainkban”, és
Kandra Kabos: „Magyar Mitologia”). A magyar hagyomány ezt
mondja: „Ádámnak eleintén olyan kemény bőre volt, mint a köröm, de
mivel vétkezett, ezt elveszitette és csak a keze, meg a lábaujjain
maradt meg a köröm.” [4]
A vogul és magyar hagyományok jellege ősibb, mert itt még az
egész emberi nemről van szó, míg a német és görög hagyományok
már csak egy-egy nemzeti hősről beszélnek. Az előbbiek az
őskezdetben, az utóbbiak pedig már a késői ember-társadalmi
korban mozognak. a német hagyományból azonban a mi mitologiánk
Siegfriedet, aki valamikor Napisten volt, visszavezeti az ősi
eredethez, amikor az emberiség atyjaként is szerepelt és e szerint
Ádámmal azonos volt. Valószínű, hogy mint ilyent öltöztette fel a nép
képzelet az első embert védő páncélbőrbe, de mert a „jó” és „rossz”
örök küzdelme mindig lelki probléma volt, hézagot hagyott a „jó”



páncélzatán, hogy a rossz, ravasz, alattomos módon valahol
beleköthessen a jóba.
Jiriczek könyvének 95. és az azt követő oldalain azt is mondja, hogy
a Nibelung-Ének első része mindenesetre a régibb, mivel ez még
egészen mitikus, rege, vagy meseszerü, a második rész ellenben
inkább a történelmi-monda jellegét viseli a burgundok, hunok és
Atilla szerepeltetésével. Megállapítja ez utóbbiról, hogy kétségtelenül
később lett hozzáfüzve az eredetihez. De másutt azt állapítja meg
Jiriczek, hogy a Nibelung-Ének az 1200-as években keletkezett,
azonban „az eredetét homály fedi” (67. oldal)... Ehhez a
megállapításhoz csak annyit adjunk hozzá, hogy a „homály” igen
gyakran „elhomályosításból” ered, ha kellemetlennek mutatkozik a
világosság.
A Nibelung-Énekben egyébként is igen sok olyan motivumot
találunk, amelyek népmeséinkben is megvannak, de egyszerűbben
és ősibb jelleggel. Szembetünő például a nő, akit a férfi csak ugy
nyerhet el, hogy előbb legyőzi a küzdelemben. A Nibelung-Énekben
ez tulságosan komplikált. Nálunk a mesehősnek a nőt, vagy az anyját
egyszerüen le kell győznie. a másik ilyen a fürdőző tündérek esete,
akiknek ruháit ellopa a hős. Nálunk a mesehős a fürdő tündérnek a
víz melletti füben csillogó pártáját viszi el, amiért aztán a tündér a
feleségévé lesz, mert a párta a szüzesség jele, s elvivője birtokosává,
férjévé lett annak, aki azt addig viselte. Az ilyen értelmekről azonban
sem Konrádnak, sem a Nibelung-Ének későbbi átiróinak, bővítőinek
nem volt tudomása.
A láthatatlanná tevő sapka szintén meg van népmeséinkben és meg
van a madarak nyelvének megértése is.
Legérdekesebb azonban Brunhilda esete, akit Odin főisten,
engedetlensége miatt büntetésből egy hegy tetejére varázsolt, s akit



Siegfriednek sikerült onnan megszabadítani. De mégsem lesz övé a
nő, nyilvánvalóan azért, mert az ének további összeállítása
érdekében a költő azt másnak, Siegfriednek pedig Krimhildát szánta
feleségül és mert a keresztény felfogáshoz illetlennek látszott, hogy
ezeket az eltervezett házasságokat megelőzően Brunhilda és
Siegfried már egymáséi lettek volna. Kétségtelen, hogy eredetileg
Brunhilda és Krimhilda egyazon személy, tehát két nőről nem is volt
szó az énekben, azonban ezt a „további költők” nem tudták. Jiriczek
szintén azt mondja könyvének 107. és 108. oldalain, hogy az énekben
ez olyan zavaró valami, amit a költőnek legjobb lett volna elhagynia,
de ezt azért nem tehette meg, mert az eredeti népköltésben, a
Siegfried mondákban benne volt, tehát elhagyása a hallgatóságban
megütközést kelthetett volna. Kétségtelenül igaza van Jiriczeknek,
csak azt kell hozzátennünk, hogy a költő az ének
meghosszabításáért követte el a betoldásokat és ezek miatt az olyan
változtatásokat, amelyek a népi hgyományokkal ellenkeztek, a
kihagyás tehát az ének átíróinak eredeti céljával is ellenkezett volna.
*
[1] A hun király nevét azért nem írom Attila-nak, mint a nyugatiak,
mert ez ellenkezik a magyar kiejtéssel. Atilla pedig nem volt sem
latin, sem görög, sem német. Viszont a régi magyarban megvolt az
illa, -elle kicsinyítő rag, aminek fennmaradt nyomai például: cip-ellő,
és mint Erdélyben az ügyetlen gyerekre mondják: idilló. Az oroszok a
legutóbbi időkig „atyácskának” nevezték cárjukat, ami valószinüleg
valamelyik ősnépünktől származott hozzájuk. E szerint Atilla is
atyácska. Tény, hogy a germán hősénekekben Atilla jóságos,
igazságos, tehát atyai indulatú uralkodóként van feltüntetve.
[2] Lásd az Előszóban közölt idevonatkozó adat utalásokat.(K.G.)



[3] Lásd az Előszó megjegyzését. Thierry Amadée megállapítása
szószerint a következő: La Hunnie abattue par le bras puissant de
Charlemagne fut pour ses sauvages voisins. Slaves at Bulgares, ce
quʼest lʼanimal blessé a mort dans une chasse pour les chiens qui
sʼabattent sur lui et le dépčcent. Vendes, Sorabes, Croates, blancs,
Bohęmes, Polonais, occoururent a la rurée par tous les passages
occidentaux des Carpathes, tandis que les Bulgares forçaient les
passages occidentaux at traversaient le Bas-Danube.
A chaque instant, des bandes altérées de sang, fondaient sur un
village, le brűlaient, tuaient les habitants, prenaient les troupeaux, et
se prétendaient maîtres de la terre. (K.G.)
[4] Ezek a hagyományok egészen közel visznek bennünket a
babiloniai O a n n e s mitologiához, mely szerint a mai emberiséget
egy más, régebbi emberiség előzte meg, amely nem emlős, hanem
kétéltű, tehát a békához hasonló volt. Eszerint a bibliai Ádám és Éva
alatt is más testalkatu ősök értendők.
Tény az, hogy az ősidőkben éltek a stegocephal kétéltüek, melyek
nevüket onnan kapták, hogy testük előrészét páncélszerüen
körömhöz hasonló, szaruanyag pikkelyek borították. Ezekkel
egyidőbeliek a velük rokon chiroteriumok (kézállatok) is, melyeknek
egész testét szarupikkely-páncél borította ugyanugy, mint még
régebbi őseiket az őshalakat. A mai halak testét borító pikkely is az
egykori vastag páncélzat maradványa. Érdekes tudni ezzel
kapcsolatban, hogy ma is élnek hal fajták, melyek a vastagabb,
köröm anyagu páncélzatot megtartották. Ilyen pl. a tok-hal, melynek
fiatal korában az egész testét szaru-páncél borítja. Innen kapta a
„tok”-nevet is, mely a dalmáciai „toka” szóban, amely páncél-t
jelent, mind máig megőrizte eredeti értelmét.