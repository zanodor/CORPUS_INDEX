---
master_file: "[[@HomanBalintMagyarc]]"
---
# Index for Hóman Bálint – Magyar városok az Árpádok korában.pdf

HÓMAN BÁLINT MUNKÁI
http://mek.niif.hu/07100/07139/html/0006/index.html[2021. 06. 19. 16:49:17]
KEZDŐLAP
A MAGYAR VÁROSOK AZ ÁRPÁDOK KORÁBAN
Írta Hóman Bálint
Budapest 1908
TARTALOM
BEVEZETÉS. I. A magyar városok keletkezése. Városi fejlődés. A kialakulás kora. Új irány a fejlődésben. Földesúri városok. II. A polgárság elemei.
A polgárok előbbi társadalmi helyzete. Nemzetiségek. III. Városi élet.
Mezőgazdaság, földbirtokok. Ipar. Bányászat. Kereskedelem. Társadalmi helyzet. Építkezés. IV. Egyházi élet. V. Városi hatóság. Jogélet. A városi hatóság. Biráskodás. Jogügyletek. Tulajdonjog és örökösödés. VI. Kötelezettségek. Adózás. Katonáskodás.
VII. A városok országos helyzete az Árpádkorban. A használt forrásgyűjtemények jegyzéke.
KEZDŐLAP



HÓMAN BÁLINT MUNKÁI
http://mek.niif.hu/07100/07139/html/index.html[2021. 06. 19. 16:49:28]
HÓMAN BÁLINT MUNKÁI
TARTALOMJEGYZÉK
EGYETEMES TÖRTÉNET MAGYAR TÖRTÉNET SZENT ISTVÁN MAGYAR PÉNZTÖRTÉNET 1000–1325 A MAGYAR KIRÁLYSÁG PÉNZÜGYEI ÉS GAZDASÁGPOLITIKÁJA KÁROLY RÓBERT KORÁBAN
A MAGYAR VÁROSOK AZ ÁRPÁDOK KORÁBAN A MAGYAR HÚN-HAGYOMÁNY ÉS HÚN-MONDA A SZENT LÁSZLÓ-KORI GESTA UNGARORUM ÉS XII–XIII. SZÁZADI LESZÁRMAZÓI A FORRÁSKUTATÁS ÉS FORRÁSKRITIKA TÖRTÉNETE MAGYARORSZÁGON MAGYAR KÖZÉPKOR ŐSEMBEREK – ŐSMAGYAROK BIBLIOGRÁFIA
Digitális kiadás: Arcanum Adatbázis Kft. 2003. HTML konverzió: KiruNews Bt.
A MEK-változat az ISZT támogatásával készült Hungarológiai Alapkönyvtár



Hóman Bálint munkái
http://mek.niif.hu/07100/07139/html/0006/0001-305.html[2021. 06. 19. 16:49:39]
KEZDŐLAP I. A magyar városok keletkezése. »
A MAGYAR VÁROSOK AZ ÁRPÁDOK KORÁBAN
BEVEZETÉS.
A középkori városok keletkezése
Európa ókori történelmében a városok az állami lét főszervei. Az egyes görög államocskák s a római birodalom története, – a fővárosok: Athén, Sparta, Thébai és Róma körül, mintegy központ körül forogva, – nem más, mint e városok története. Virágzásának tetőpontjára Róma történetében jutott a városi szervezet, hol nem csak mint az állam első szerve, hanem mint annak forrása, alapja lép fel. A római birodalom alkotmánya, intézményei városi alkotmányból, intézményekből fejlődtek. A birodalom katonai és gazdasági berendezése a városokon nyugodott és «a városi szervezet annyira sajátja, hogy egyébből sem áll, mint autonóm városokból.»
A középkor városainak nem jutott ily fontos szerep az államok életében, sőt azt mondhatjuk, hogy mindenütt mintegy az állam testéből kiszakított, külön történetet élő s külön fejlődés alatt álló testületek lépnek fel, melyek többnyire a fejedelmi hatalom támogatói, szemben az uralkodók rovására saját hatalmukat fejleszteni törekvő főés köznemesi osztályokkal. A fejedelmeknek, kik akár honvédelmi, akár pénzügyi tekintetben eszközül használták a városokat, érdekükben volt ezeknek fejlesztése s azt elő is mozdították, de már oly nevezetességre jutásuknak, a minőt az ókor városainál látunk, éppen az uralkodói hatalom vetett gátat. Mindössze Olaszország földjén alakultak városi szervezetek, melyek világtörténelmi szerepre jutottak, egyrészt az egységes uralom összetartó kapcsának hiánya, másrészt a talaj s a nép város alkotásra való fogékonysága következtében, s ez által «maradt Itália, a mi volt, a városok országa.»[2]
A városok történetének tárgyalásánál az első kérdés, a mire feleletet kell keresnünk, hogy mi módon keletkeztek s mily körülmények segítették elő megalakulásukat? Egy pillantást kell vetnünk a nevezetesebb teoriákra, melyek a középkori városi szervezet magvát más-más intézményben keresik és melyek mégis eleddig eldöntetlenül hagyták e fontos kérdést. Különösen a német és olasz városokról kell szólnunk, mint melyeknek a magyarra hatásuk lehetett.
Az a körülmény, hogy a középkori városok tulnyomólag római városok helyén épültek, a város történet első kutatóit a római municipiumokból való származás gondolatára vitte.[3] Az ujabb írók e felfogással már teljesen
szakítottak kimutatván annak tarthatatlanságát;[4] a kapcsolat a római városokkal csupán külső s egyrészt annak következménye, hogy a népvándorlással bejövő népek készen találván a római épületeket, városokat, azokat egyszerűen elfoglalták; másrészt meg, a hol a városok az új betelepülők megjelenésekor már fenn sem álltak, az okozta ezt, hogy a rómaiakat is, mint a középkoriakat a gazdasági, kereskedelmi, honvédelmi célszerűség vezette a városok helyének megválasztásánál, illetve város csak ott fejlődhetett, a hol a kedvező feltételek megvoltak, s mivel e feltételek nem változtak, a városok ugyanazokon a helyeken épültek fel újra.[5] A római hatás tisztán
elnevezésekben, szavakban mutatkozik, melyeknek értelme már megváltozott.[6] Voltak, kik a szabad germánközségből és a püspöki székhelyek népei élvezte immunitásból fejlődöttnek tartották a városok jogát, ismét mások
a céhszervezetből, Gilde-kből, való származás mellett törtek lándzsát.[7] Nevezetesebb ezeknél Nitzsch felfogása, ki a karolingi udvari jogból (Hofrecht), a ministerialis rendszerből keletkezettnek mondja a városi jogot. A ministerialisok, szolganépek közé tartozó kereskedő s iparosnépek a forgalmasabb székhelyek köré csoportosulva
a felettük hatalmat gyakorló püspökök és főurak ellen vívott harcok után felszabadulva lesznek polgárokká.[8] Az ő előbb királyi, majd püspöki officialeseikből alakult a városi biróság. Ezzel szemben s főleg vele vitatkozva az ujabb irodalom tagadja a városoknak udvari jogi származását s elvetve minden eddigi feltevést, a városi jogot a
[9]



Hóman Bálint munkái
http://mek.niif.hu/07100/07139/html/0006/0001-305.html[2021. 06. 19. 16:49:39]
vásárjogra vezeti vissza s minden többi jogát ebből származónak állítja. E felfogás szerint, melynek legnevesebb képviselője Sohm Rudolf, a polgárok kereskedők voltak s a városok csupán a kereskedelemnek köszönik alakulásukat. A vásárjogból s a király jelképes jelenléte miatt érvényes várjogból (Burgrecht) keletkezik a városjog, mely vásárjogi származása alapján menedékjog is s ezért «szolgaságot a városi jog nem ismer.»[10]
E felfogások közül a két utóbbi a legjelentősebb és legalább a német városokra vonatkozólag, – a többi alaposan megcáfoltatván – csupán ezek vehetők tekintetbe és azt hiszem, helyesen járunk el, ha középuton haladunk a kettő közt. Akár az udvari, akár a vásár-jogból való származás teljes elvetését hibának kell vennünk. Valószinű az a fejlődés, hogy a régi ministerialis szervezet bomlásakor a városokban megmaradt szolganépek, illetve ezek túlnyomólag kereskedéssel s iparral foglalkozó rétegei udvari hivatalnokaik, tisztjeik alatt mindjobban tömörülnek és az ekkor már felettük hatalmat gyakorló püspökök, főurak ellenére, gyakran velük vívott hosszú harcok után a tisztviselő választás jogát s ezzel az autonómiát megszerzik maguknak. A ministeriális tisztviselők ez által városiakká, a szolganépi községek városokká emelkedtek. Ez az átalakulás azonban nem mehetett végbe a nélkül, hogy valamely kiváltság által e szolganépek, félszabadok alapot ne nyerjenek e küzdelem folytatására. E kiváltság a vásártartás joga volt, a mi viszont már fejlettebb kereskedelmet tételez fel éppen az említett kereskedő népek körében. E jog által a vásár területén működő birói hatóság – akár a ministeriális község bíráját s tisztviselőit, akár másokat bíztak meg ezzel – jogot nyert a vásáron megforduló minden rendű s rangú ember felett ítélkezni. Eddig a ministeriális községnek a középkori jog individuális jellege következtében csak egyenlő társadalmi helyzetű emberek a tagjai; ezután a vásári biráskodás lassanként az egész községre kiterjesztvén hatáskörét – s ha külön biróság volt, a községi magisztrátussal egybeolvadván – a jog territoriálissá lesz és az ilymódon átalakult községi hatóság a forgalom s kereskedelem szabadsága érdekében jogot nyer minden a határon belül megforduló ember felett való itélkezésre. Városi élet kezdetéről csak a biráskodási jognak e kiterjesztése után beszélhetünk s már e jog élvezése vonta maga után a hűbérrendszer alsóbb osztályaiban, különösen azok kereskedőiben, a ministeriálisoknak ekkor már városi közösségébe való beolvadás törekvését.
Végeredményben tehát azt mondhatjuk, hogy a szabad város a ministeriális félszabad községen épült, polgárainak túlnyomó része e szolganépekből emelkedett azzá, de e fejlődés csupán egy új elem, a vásári jog közbevegyülése után mehetett végbe. A tényleges alap, melyen a városi szabadság nyugszik, a karolingi udvari jog és mégis a később kapott vásártartási kiváltság lévén alapja a várossá fejlődésnek, a vásárjoggal való összefüggése a városinak amannál sokkal bensőbb, sokkal folytonosabb. Ez a szerves összefüggés vezette arra az újabb német írókat, hogy a város udvari jogi származását teljesen elvessék, holott a ministeriális községek s ezek népe nélkül a városok keletkezése talán sokkal később s mindenesetre máskép ment volna végbe. A földesúri hatalommal vívott harczok s éppen az eredetileg királyi ministeriálisoktól való eredet következtében is természetes, a mit Sohm mond,[11] hogy a városok kezdetben mind királyiak s a földesúri városok későbbi kor szülöttei.
A városok keletkezésének kora a tizedik, tizenegyedik század, kifejlődésük és emelkedésük azonban már a következő századokra esik. A keresztes hadjáratok nyomán sűrűbbé vált érintkezés és élénkebb forgalom nagy lendületet adtak az iparnak, kereskedelemnek és valóságos «nemzetgazdasági forradalommá lőn az a
városalkotási láz», melynek Nyugateurópa városjogai teljes kialakulásukat köszönik.[12] Egyre-másra alapítják a városokat és ekkor a XII. század vége felé és a XIII. században jegeczesedtek ki a feltételek, melyek a városi léthez okvetlenül szükségesek és melyek által a község várossá lett, azaz «oly közösséggé, mely ipar, kereskedelem és műveltségi tényezők következtében önállóbb közösségi életnek indult s mely nevezett jellemző tulajdonságaival a többi községek közül kiválik.»[13]
[2] «Italien war und blieb ein Land der Städte.» Hegel K. Geschichte d. Städteverfassung von Italien. Leipzig. 1847. l.
[3] Eichorn K. Fr. Ueber den Ursprung d. städtischen Verfassung in Deutschland (Zeitshrift für geschichtliche Rechtswissenschaft II. Berlin, 1816. 165 – 237. 1.) és Deutsche Staats und Rechtsgeschichte 3. Ausg. Göttingen, 1821 – 3. I. 84 – 86. és II. 46 – 47. lapok. – Gaupp E. Th. Über deutsche Städtegründung, Stadtverfassung und Weichbild im Mittelalter. Jena, 1824. X–XI. I. és 26 s köv. l. Megkülönböztet római-német és német városokat.
[4] Nitzsch. K. W. Ministerialität u. Bürgerthum im XI. u. XII. Jahrhundert. Leipzig, 1859. 14. l. – Hegel.K. Geschichte d. Städteverfassung von Italien. Leipzig, 1847. I. 473 s köv. l. – Maurer G. L. Geschichte d. Städteverfassung in Deutschland. Erlangen, 1869. I. 46. 1. – Below G.Das ältere deutsche Städtewesen u. Bürgerthum. Bielefeld und Leipzig, 1898. 2. l.



Hóman Bálint munkái
http://mek.niif.hu/07100/07139/html/0006/0001-305.html[2021. 06. 19. 16:49:39]
Stubbs W. The constitutional history of England. I. Oxford, 1875. 61 – 2. l.
[5] Igy épült hazánkban Fehérvár Curta, Esztergom Capris, Buda Aquincum, Sopron Scarabantia, Győr Arrabona, Gyulafehérvár Apulum, Kolozsvár Napoca helyén stb.
[6] V. ö. Hajnik I. Egyetemes európai jogtörténet. Bp. 1899. 171 – 2. l.
[7] Hegel K. az italiai városokat a szabad longobard községekből származtatja, a miből és a püspöki immunitásból együttesen fejlődött ki az egyházzal vívott hosszú küzdelmek után a városi szervezet. (Gesch. d. Städteverfassung v. Italien. Leipzig, 1847. I. 473 s köv. 1. II. 93. 1.) – Eichhorn is fontos tényezőnek tartja a püspöki népek immunitását a városi fejlődésben. (id. műve II. 44 s köv. l.) – Wilda W. E. a céhszervezetet tartja a városi szervezet alapjának. Das Gildenwesen im Mittelalter. Halle 1831. 145 s köv. és 176 s köv. l. – Hajnik I. Egyetemes európai jogtörténetében (Bp. 1899. 170–2. 1.) a délfrancia s olasz városoknál az immunitásból, az északfrancia és német városoknál pedig a céhből eredőnek tarja a jogot.
[8] Az udvari jogi jelleget már Eichhorn említi id. értekezése. I. 241 s köv. l. – Nitzsch K. W. Ministerialität u. Bürgerthum im XI. u. XII. Jahrhundert. Leipzig, 1859. Különösen 188. és 247 s köv. l. – A ministerialisok a karolingi várgrófságok népei, nem beneficiumul, hanem ministeriumul örök-bérben birják földjeiet bizonyos szolgálatok, – adó, követség és a hadikötelezettség bizonyos számban való teljesítése-fejében. Időfolyamán beneficiumos hűbéresekké emelkednek ezek közül a harcosok és követek, míg a házi hivatalnokok, iparosok, – kik eredetileg az előkelőbbek, – lejebb nyomatnak. E ministerialisok közé tartozó kiskereskedők, – kik forgalmas székhelyek körül laknak – mint királyi emberek élveznek vámszabadságot. A püspöki, főúri hatalom terjeszkedőben elnyomja a várgrófság hatásköri hatalmát s a ministerialisok felett uralkodván, ezek kereskedése szűk határok közé szorul. A szabad kereskedés e korlátja s a püspöki helyek magas vásárpénze miatt kifejlődik az alvárosi vásár, melyen már nagyban kereskednek. A ministerialisok mind több idegen elemet vesznek fel, általános bomlás lévén. A hűbéresek szabadulni akarnak uraiktól, a régi ministeriális szervezet teljesen feloszlik, a városokban megmaradt részei megkezdik küzdelmeiket uraik ellen, mint királyi emberek tudván csak a forgalmat emelni, a kereskedést szabadon gyakorolni. – Stubbs W. az angol városok alapját az angolszász félszabad községi szervezetben, a «township»-ben látja s a várossá fejlődést a normann hódítás korára teszi. The constitutional history of England. I. Oxford. 1875. 89–96. és 403 köv. 1. Thierry A. Essai sur histoire de la formation du Tiers État. 4 Éd. Paris, 1866. 17 – 19. És 23 – 28 1. a római hagyomány hatását hangoztatva hasonló módon származtatja a várost.
[9] Maurer G. L. Geschichte der Städteverfassung in Deutschland. Erlangen, 1869. I. 197 s köv. és 282. l. – A községi jogból, mint határjogból származtatja a városjogot, a hol a Bürgerschaft tagjai a közös földek, vizek, útak használói, a Bürgermeister a községi javak felett a tanácscsal felügyeletet tartó közeg, mig a birói hivatal a földesúr és helyettesei, a soltész és esküdtek kezében van. Az első kiváltság, a mi a községet várossá teszi, a vásártartás joga, ebből fejlődik ki a többi jog. – Below G. Das ältere deutsche Städtewesen und Bürgertum. Bielefeld u. Leipzig 1898., c. műve 8 – 9. lapján a városok keletkezésének főtényezőjéül a kereskedelmet emeli ki. Sohm R. Die Entstehung d. deutschen Städtewesens (Leipzig, 1890. 14 –16, 18–33. l.) szerint a városi tanács a kereskedők vásári biróságából fejlödött ki, melynek hatásköre a Weichbild jelölte vásártéren minden rendű s jogú emberelvre kiterjedt. Később az egész várost a Weichbilden belül levőnek veszik. A Weichbilden levő N. Károly kard jelképével a király mindig jelenlevőnek tekintetik s így az a jog érvényes itt, a mi a királyi várban, a Burgrecht. Ebből a vásárjog alapján keletkezik a városi szabadság.
[10] «Das Stadtrect kennt keine Unfreiheit.» Sohm R. id. műve. 81. lap.
[11] Sohm R. Die Entstehung des Deutschen Städtewessen. Leipzig, 1890. 30. l.
[12] Below G. Das ältere deutsche Städtewesen und Bürgertum. Bielefeld u. Leipzig, 1898. 6 – 7. 1. és Hajnik I. Magyar alkotmány és jogtörténet. Pest, 1872. I. 241. l.
[13] Király J. Pozsony város joga a középkorban. Budapest. 1894. 11. l.
KEZDŐLAP I. A magyar városok keletkezése. »



Hóman Bálint munkái
http://mek.niif.hu/07100/07139/html/0006/0002-306.html[2021. 06. 19. 16:49:51]
« BEVEZETÉS. KEZDŐLAP A MAGYAR VÁROSOK AZ ÁRPÁDOK KORÁBAN
Városi fejlődés. »
I. A magyar városok keletkezése.
Városalkotó elemek. Idegen hatások. Kiemelkedő községek: Fehérvár és Esztergom. Kereskedelmi központok. Teóriák.
Hazánkban a magyarok betelepülésekor nem lehet szó fejlett községi életről. A római városok helyét már csak romok mutatták, lerombolta azokat a népvándorlás korában annak a számos néptörzsnek áradata, kik nyugat felé vonultukban mind megpihentek, ki hosszabb, ki rövidebb időre a magyar síkságon. A hunnok, avarok és különböző germán törzsek kipusztították a római kultura minden nyomát, s az avar birodalomnak halálos döfést adó Nagy Károly pannóniai romboló hadjárata után a IX. század folyamán beszivárgó szláv elemek s az avarok elszlávosodott maradványai kisebb községekben, inkább telepeken, tanyákon élhettek a honfoglalás idejéig.
A vezérek korában folytatott életmód, a harcos nép nomád hajlamai, nem voltak alkalmasak a városi élet megalkotására. Elég legyen itt Szent László törvényére, hogy az emberek ne menjenek messze lakni a
templomoktól.[1] és Freisingeni Ottó leírására a sátrakban lakásról[2] hivatkoznunk, hogy megcáfolva lássuk a magyarok nagy előszeretetét a nagyobb községekben való lakás iránt, a mit némelyek a városkeletkezés egyik
főtényezőjének tartanak;[3] a magyarság magában nem volt alkalmas városok alapítására, s arra, hogy a polgárságnak törzsévé legyen. Még sokkal kevésbbé alkalmasak erre a leigázott földművelő szláv népek, kik rabszolgasorsba jutottak s később is csak részben olvadtak be a várszerkezethez tartozó várnépek közé. Annyira idegen volt a szláv népeknek a városi intézmény, hogy a szláv országokban, Cseh, Lengyel, sőt még a távoli Oroszországban is, a városok alapítói bevándorolt németek voltak, s a városok teljesen német mintára, filiáció utján alakultak.[4]
A városalkotáshoz szükséges hazai elem hiánya okozta, hogy a magyarországi városok keletkezésénél a főszerep külföldieknek és pedig flammoknak, vallónoknak, németeknek és olaszoknak jutott. Nem állítom ezzel azt, hogy árpádkori városaink lakossága tisztára idegen lett volna, sőt a városi polgárság nagy része magyar volt, mint erről később szólni fogunk, csak azt emelem ki, hogy a magyar városok keletkezésének vizsgálatánál számolnunk kell a külföldiek befolyásával, habár – s ezt ki kell emelnem – hazánkban a német városokkal szemben afféle filiációs
viszonyról, a minő a szláv országok városai és a németek közt volt,[5] szó sem lehet, sőt a német befolyás mellett figyelembe kell vennünk az olasz városoknak hatását. E külföldi hatásokról szólva hangsulyoznunk kell egyuttal a különbözőséget is, a melyek a magyar városokat a külföldiektől elválasztják és a jelleget, a milyenné magyar talajon a magyar viszonyok közt az idegenből ideszármazott városi szervezet átalakult, kifejlődött.
A magyar állami élet szervezésekor Szent István szemei előtt külföldi példák lebegtek, törvényes rendelkezései idegen mintákon nyugodtak, ezeket alkalmazta s módosította a magyar viszonyokhoz. Úgy gondolta csak a magyarokat régi nomád, harcias szokásaikról leszoktathatóknak, ha a fejlettebb társadalmi életet élő szomszéd népek életmódjával megismerteti őket, a mit pedig csak ezek közül valóknak az országba telepítése által érhetett el. Ez az oka annak, hogy az Imre fiához intézett Morum Institutio-ban külön fejezetet szentel a vendégek befogadásának, kik különféle szokást, fegyvert, tudományt hoznak be az országba. Megemlékezik még második törvényében is e hospesekről, és ezek kedvező helyzetét biztosítják Kálmán király törvényének 35. és 80. pontjai.[6] E külföldről bevándorló hospesek és az itt lakó szlávok ismertették meg a magyarokkal a földművelést
és a házi szükségleteket ellátó iparágakat.[7] Ezek a hospesek az állandó beszivárgás mellett nagyobb tömegekben is jöttek be a későbbi időkben, különösen a keresztes hadjáratok idején, s ezekkel telepítették be királyaink Erdély egy nagy részét s a Szepességet. Ezek a hospesek váltak azután egyik népelemévé a később kifejlődő városi polgárságnak; a másik elem, mely annak alakulásában nagy részt vett, a várak birtokain szolgálatra kötelezett földműves és iparos várnépek osztálya volt.
Az első Árpádok korában városokról még szólni nem lehet, hiszen még Európa többi államában is csak



Hóman Bálint munkái
http://mek.niif.hu/07100/07139/html/0006/0002-306.html[2021. 06. 19. 16:49:51]
gyermekkorát élte ekkor a város, voltak azonban már oly nevezetességre jutott helyek, melyek akár mint világi vagy egyházi hatalom székhelyei, akár mint a kereskedelemnek utak, folyók mentén, vám, rév jelenléte vagy vásárok tartása által keletkezett központjai, a többi helységek közül kiváltak és azoknál rohamosabb emelkedésnek indultak. Ilyen volt elsősorban Fehérvár, melynek fejlődése az udvar s az a köré csoportosuló népek jelenléte következtében kifejlődő nagyobb forgalomnak természetes következménye; s látjuk, hogy a XIII. században már mint nagyon régi város szerepel és mint csaknem valamennyi város jogának őse a fehérvári jog említtetik. Különös szerencsétlenség, hogy ez ősrégi városunk Árpád-korban kapott s kiadott oklevelei teljesen elvesztek s így valódi várossá fejlődésének képét csupán következtetésekkel tudjuk szemünk elé állítani; bizonyos, hogy már első királyaink korában élvezett némi kiváltságokat, melyek által azonban még nem lett várossá a szó igazi értelmében, csupán a többinél intenzívebb életet élő községgé.
Az egyházi fejedelmek székhelyei kisebb jelentőségre jutottak, és ez a legszembetűnőbb jelenség, a mi a magyar városokat az olasz és német városoktól megkülönbözteti, a hol minden nevezetesebb város egyuttal püspöki székely is, azaz helyesebben minden püspöki székhely szabad várossá emelkedett. Hazánkban ezek közül csupán az ország főpapjának székhelye Esztergom, mely az egész Árpád-korban a legelső városok közé tartozott, sőt az
országnak legnagyobb s legnevezetesebb városa volt,[8] és még Győr, később Nyitra lettek teljes jogú királyi városokká. Ezeknél is a városi fejlődést külső körülményeknek, a fekvésnek, kereskedelmi okoknak s nem az egyházfejedelem ottlakásának tulajdoníthatjuk.
Maga Esztergom is olyan fejlődését, a minő Fehérváré volt, annak köszönhette, hogy mint második székhelyen s különösen a XII. században, mint valódi fővárosban a királyok többnyire itt tartózkodtak, vendégeiket itt fogadták, míg Fehérvár csak olyan szerepet játszott, mint nyugaton Aachen vagy Speyer, és hogy ezenkívül mint élénk forgalmú hely is elsőrendű volt. Maga az egyházfejedelem ottlakása más irányba terelte volna fejlődését, nem királyi, hanem érseki város lett volna belőle és látjuk, hogy már a XIII. században tényleg annyira elkülönzött a királyi város az érsektől, hogy ennek népei másik érseki várost képeztek. Ez érseki várost[9] III. Endre egy oklevele alapján Esztergom-Alvárosnak nevezhetjük s ez a későbbi kor Vizivárosa.[10] Hasonló helyzet volt Győrben, hol az egyházi várost – Villányi után – Káptalan-Győrnek nevezzük,[11] a melyik azonban szorosabb
kapcsolatban volt a királyi várossal. Nyitrát, mely előbb püspöki város volt, IV. Béla királyivá emelte[12], de nehány év mulva unokája ismét a püspöknek adományozza, a ki valószinüleg joga megsértésének tekintette a királyi várossá emelést.
Az országnak egyes helyei kiváló földrajzi fekvésük által kereskedelmi központokká lévén már történelmünk kezdetén a többi községek fölé emelkedtek. Ezek közé tartoznak elsősorban a duna-menti nagyobb helyek, melyek úgy is mint a Németországba vivő vízi kereskedelmi út állomáshelyei, úgy is mint révek – mit Salamon Pestnél és
Esztergomnál, Ortvay pedig Pozsonynál[13] kiemelt – azaz a két part lakosságának természetes érintkezési pontjai s a szárazföldi kereskedelem átkelő helyei, nevezetességre jutottak. A mint a dana-menti helyek, úgy váltak nevezetesekké a többi kereskedelmi utakon, főbb közlekedési vonalokon levő egyes községek is, mint Sopron, Nagyszombat, Szatmár-Németi, Sátoralja-Ujhely, Kassa, Szeged és a többi.
Nézzük már most, hogy e kiemelkedőbb nevezetességre jutott községek mikép lettek városokká. A hazai városkeletkezésekre vonatkozó irodalomban két felfogás küzd egymással. Az egyik a várrendszerből való
származást teljesen elvetendőnek s a városokat kizárólag a kereskedelem által létrehozottaknak tartja.[14] Mások a várrendszer hatását csupán közvetettnek, külsőnek tartják, a mennyiben a várszerkezet földjén laktak a később polgárokká lett elemek.[15] Ezekkel szemben vannak, kik a várrendszert tekintik a városok bölcsőjének abból az
okból, hogy mielőtt teljes jogú városokká lettek, kétségkívül a várispánok hatósága alatt álló városok voltak.[16] Legelterjedtebb felfogás, mely szerint a várrendszerhez tartozó, s körülbelül a német ministeriales-nek megfelelő, hospesek és várnépek községeiből keletkezett a város, s az ezeknek a várnépeknek – már előbb adott jog alapján választott birájuk lett városi biróvá.[17]
[1] I. törvény. 19. cap. Si derelicta ecclesia sua villani ad alias transierint, pontificali iure ... eodem redire cogantur. Corpus Juris Hungarici. I. Bp. 1899. 56. l.



Hóman Bálint munkái
http://mek.niif.hu/07100/07139/html/0006/0002-306.html[2021. 06. 19. 16:49:51]
[2] Gesta Friderici Imperatoris. Liber. I. c. 31. Monumenta Germ. Historica. Scriptorum T. XX. 369. L. Denique cum vilissima in vicis vel oppidis ibi, id est ex cannis tantum, rara ex lignis, rarissima ex lapidibus habeantur habitacula, toto aestatis vel autumpni tempore papiliones inhabitant.
[3] Szalay J. Városaink a XIII. században, Bp. 1878. 5. lap. V. ö. Még Vajda Gy. Városaink befolyása a közműveltségre. 1000–1301. Bp. 1878. 16–19. 11.
[4] Wenzel G. Magyarország városai és városjogai. Bp. 1877 27–28. 11. és Below G. Das ältere deutsche Städtewesen u. Bürgerthum. Bielefeld. 1898. 8–9. 11.
[5] Volt ugyan hazai városaink közt olyan, mely jogát német városoktól kölcsönözte, e filiális viszony azonban nem a keletkezéskor, hanem a fejlődés későbbi fokán jött létre.
[6] Corpus Juris Hungarici. I. Bp. 1899. 12., 30., 106. és 115. 118. ll.
[7] V. ö. Villányi Sz. Győrmegye és város anyagi műveltségtörténete. 1000–1301. Győr. 1881. 61. l.
[8] Rogerius. Carmen miserabile. 38. §. Szerint fölülmúlja Magyarország minden városát. [Endl. 290. l.]
[9] A kir. várost közönségesen csak «vicus latinorom», «vicus Strigoniensis» néven említik az oklevelek. Kn. M. I. 431. l. Az érseki várost, «civitas archiepiscopalis»-t. [Kn. M. I. 328. l. szerint.] már Imre király egy 1201-iki, oklevelében említve találjuk. Ebből kitünik az is, hogy a királyi város népei már ekkor előkelőbbek amazénál s felettük némi jogokat is követelnek. [Katona St. Historia critica regum Hungariae. IV. 607. l.]
[10] Kn. M. II. 271. l. V. ö. Villányi Sz. Nehány lap Esztergom város és megye multjából. Esztergom. 1891. 10. l.
[11] Villányi Sz. Győrmegye és város anyagi miveltségtörténete. 1000–1301. Győr, 1881. 102. és 104 – 5. l.
[12] Endl. 498. l.
[13] Salamon F. Budapest története. II. Bpest. 1885. 87. és 95. 1. és Ortvay T. Pozsony város története. Pozsony. 1892. I. 105. s köv. l.
[14] Pesty Fr. A magyarországi várispánságok története. Bp. 1882. 131. és köv. l. Szerinte a városok a várispáni intézménynek semmit sem köszönnek s különösen támogatja e nézetét az ellentéttel, miben a várispánságok a városokkal álltak. Ugyanerről szól Ortvay T. Pozsony város története. I. Pozsony, 1892, 119. s köv. l.
[15] Király J. Pozsony város joga a középkorban. Bp. 1894. 21., 22. lapon.
[16] Szalay J. Városaink a tizenharmadik században Bp, 1878. Ugyane nézetet vallja Hajnik J. Magyar alkotmány és jogtörténelem, I. Pest, 1872. 136. l.
[17] Villányi Sz. Győrmegye és város anyagi míveltségtörténete. Győr. 1881. 63. 1. Marczali H. Magyarország története az Árpádok korában. Bp. 1896. II. 508. I. Pauler Gy. A magyar nemzet története az Árpádházi királyok korában. 2. kiad. Bp 1899. I. 343. l. és Timon. Á. Magyar alkotmány és jogtörténet. 3. kiad. Bp. 1906. 151. I. Idehajlik Király J. id. műve 57–8. l.
« BEVEZETÉS. KEZDŐLAP A MAGYAR VÁROSOK AZ ÁRPÁDOK KORÁBAN
Városi fejlődés. »



Hóman Bálint munkái
http://mek.niif.hu/07100/07139/html/0006/0002/0001-307.html[2021. 06. 19. 16:50:02]
« I. A magyar városok keletkezése. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
A kialakulás kora. »
Városi fejlődés.
Várnépi községek. Vásártartás. Vagyoni szabadság. A fejlődés korlátai. Várossá emelkedés: birói hatáskör, autonómia és vámmentesség. Külföldi és magyar városkeletkezések összehasonlítása. Küzdelmek a várispánnal. A gazdaságilag emelkedett városok
A magyarországi városok keletkezésének kérdését nézve, figyelembe kell vennünk, hogy míg a német, olasz s más nyugateurópai városok alakulását ez államoknak csaknem ötszázados története előzi meg és e városok minden idegen behatás nélkül, hazai talajból, bizonyos meghatározott körülmények és előfeltételek mellett keletkeztek, addig nálunk alig kétszáz évi rendezettebb állami lét után a külföldi városjogok ismerete mellett jöttek létre. Ennek következménye az, hogy hazai városaink alakulását a külföldiekével teljesen analógnak tartanunk nem szabad; a fejlődés nálunk sokkal gyorsabban megy végbe a külső hatások következtében.
Az első királyaink alapította várrendszer népei közül a várjobbágyok után álló és a várnépekéhez hasonló szolgálatokra kötelezett, külföldről betelepedett hospesek községekben, a várispán és a várjobbágyok alá rendelve, saját választott biráik alatt élnek.[1] Hasonlóan biróválasztási joggal ruháztatnak fel az előbb kinevezett
tisztviselők, – századosok és tizedesek[2] – alatt álló várnépek, udvarnokok és pedig ezek közül különösen a váraljai községek lakói. Úgy ezek, mint a hospesek személyileg szabadok, de vagyon tekintetében függőségben
éltek, földjeiket bizonyos évi összeg – földbér – fejében mintegy bérben birták.[3] Földművelés, háziipar a főfoglalkozás, de a forgalmasabb helyeken, így a királyi székhelyek, fehérvár és Esztergom körül, továbbá az ország különböző vidékeit összekötő utak gócpontján, Pesten, valamint más fontosabb útvonal menti községekben, már kezdetben is legalább részben kereskedők. E nevezetesebb helyeken az ott megforduló – főleg olasz – kereskedők közül is többen letelepszenek, a kik ismerve a fejlettebb külföldi viszonyokat, törekszenek hazánkban is hasonló helyzet kivivására, s mintegy öntudatlanul beoltják e törekvést a velük immár együtt élő hospesekbe és várnépekbe is.
Az első, a mit elérnek, a vásártartás kiváltsága. Vásár az előtt is volt, csakhogy királyi vásár, hol minden kereskedő vásárpénzt volt köteles fizetni, az új állapotoknak a helybelieknek e teher alól való felmentésének kellett lennie, vagyis az eddigi királyi vásár, községi vásárrá lett, melyen a község lakói – legalább kisebb árúikkal megadóztatás nélkül kereskedtek. A fejlődésben ezzel elérték a fokot, a hol a várossá alakulás kezdődik, a biráskodás és vásártartás joga vonja a többit maga után. Az alakulás világosan megfelel a németországinak, az udvari jog ministerialisai itt a várszerkezet hospesei és várnépei, kik előnyösebb helyzetűek amazoknál, mert a biróválasztási jog kezükben lévén, azért már küzdeniük nem kellett. Mindkét helyütt a kereskedelemnek némi virágzása hozza magával a vásártartás jogát, de míg ott ezt lassan, küzdelemmel vívják ki, nálunk külföldi hatás alatt aránylag igen korán elérik.
A vásáros községek lakói fokozatosan jutnak egyéb jogokhoz,[4] a miket azután mindjobban kibővítenek. A vásár
eleinte csak kisebb árúkra szabad, nagyobbak után még[5] fizetik a vásárpénzt. Birájuk korlátozva biráskodik, fontosabb főbenjáró ügyekben még a várispán ítélkezik, kinek némi szolgálatokkal is tartoznak, de
csekélyebbekkel, mint korábban,[6] az udvarispán alól azonban már kivétettek. Biztosíttatott nekik a szabad hagyományozási jog, mi által vagyonilag is szabadokká váltak, a mi magával hozta a szabad elköltözés jogának privilégiális úton való biztosítását.[7]
Kötelezettségeik szabályoztatnak, úgy a honvédelmiek, mint az adóban fizetendők. A most már személyileg és vagyonilag szabad emberek községei, említett jogokkal – gyakran nem is privilégium, csak szokás által felruházva, nyitva álltak minden odaköltözni óhajtó szabad ember előtt. Népesség szaporodás, forgalom emelkedés által rohamos gazdasági fejlődés áll be, mind több lesz a kereskedéssel foglalkozó lakós és a fejlődő



Hóman Bálint munkái
http://mek.niif.hu/07100/07139/html/0006/0002/0001-307.html[2021. 06. 19. 16:50:02]
helység szabadulni vágyik az őt még lenyűgöző korlátozások alól.
A népelemeknek, kik e községekben éltek, megvolt ugyan biróválasztási joguk, de mint különböző jogállásu emberek, saját osztályaik individuális joga szerint külön gyakorolták e kiváltságot, úgy hogy e városhelyeken
együtt – alig elkülönözve – tulajdonképen több község volt,[8] melyek mindegyike némi autonomiával birt. Ezeknek tehát össze kellett olvadniok, a mi a biróválasztás egysége, illetve a birói hatáskör kiterjesztése által volt elérhető. Az ugyancsak e községekben lakó püspöki vagy káptalani népek szintén külön hatóságaik alatt éltek, habár a többi nép közé vegyülve, mivel azonban ők a földesúr joghatósága alá tartoztak, – mig a többi mind királyi nép – az összeolvadás velük nemcsak nem ment végbe, ellenkezőleg az ő községeik a káptalan vagy püspök földjén különálló földesúri városokká alakultak[9].
Az összeolvasztás által a község egysége alapíttatott meg, az egy helyen lévő különböző hatóságok összetűzéseinek ezzel gátat emeltek, azonban a szabad városi lét felé ez csak fél lépés lett volna. A fejlődésnek legnagyobb korlátja a várszerkezetbe való tartozás volt, mert a kereskedés és forgalom fejlesztése elé minduntalan akadályokat gördített a várispáni joghatóság alá rendeltségük. A vásárt is fel kellett a várispánok hatósága alól menteni, kik eddig a vásárpénz tulajdonosai lévén, ennek beszedésekor mindenesetre gátjául álltak a szabad forgalomnak s a helybelieket is visszariaszthatta a kereskedelemtől az, hogy az amúgy is nyomasztó vámrendszer mellett még községük vásárán is megadóztatták őket. Hasonlóan terhes volt az ispánok részére fizetendő földbér s más szolgáltatások viselése, különösen a beszállásolás és ellátás kötelezettsége. Az igazságszolgáltatást meg nehézkessé tette a várispáni biráskodás súlyosabb ügyekben, mert bizony forgalmas kereskedőhelyeken többnyire gyors itélkezésre van szükség, a mi a nagyúri ispánok gyakori jelen nem léte következtében nem igen volt lehetséges. Ez a késedelmeskedés pedig a közbiztonság rovására, másrészt meg a terhelt félnek, ha nem helybeli volt, esetleg nagyobb kárára szolgálhatott. Ki kellett tehát emelni e községeket a várrendszerbeli községek közül, s bizonyos önkormányzattal felruházva a várispáni hatóságot teljesen ki kellett onnét zárni.
A gazdasági fejlődés elengedhetetlenül megkövetelte a kereskedelem szabadságának megkönnyítését. Legnagyobb hátráltatására voltak a forgalomnak az ország igen sok helyén fennálló és folyton szaporított számú vámok, révek, harmincadok, melyeknek mindjobban gyarapodó terhe éppen a hivatásos kereskedői osztályra nehezedett s már
Kálmán király törvénye könnyíti a vámokat azon kereskedőkre nézve, kik a kereskedésből élnek.[10] Ezért kellett a kereskedelemmel foglalkozókat a vámok fizetése alól legalább részben felmenteni, a mi által élénkebb forgalom indult meg.
E három fő korlátozásnak megfelelőleg a fejlődés eme stádiumában az eddig csak szokáson alapuló jogok megerősítése mellett privilégiális úton jutnak a községek a városi lét három sarkalatos kiváltságihoz: a biró hatáskörének a város területén előforduló minden ügyre való kiterjesztéséhez, az autonomia teljes elismeréséhez, vagyis a király, illetve helyettese és a község közt minden közbeeső hatóságnak kizárásához, s végre a vámmentességnek teljes vagy részleges élvezetéhez. Kiváltságok ezek, melyek már élvezett jogokkal, biróválasztással, vásártartással és vagyoni szabadsággal egyetemben a középkori város definicióját adják; kiváltságok, melyek által a községek a várispáni hatóság alól kivéve a várispánságokkal egyenlő rangú tagjaivá lettek az államszervezetnek, melynek élén a várispán helyett választott birájuk áll. Ezek birtokában a község már «libera villa» – szabad város, – lakosai «cives» – polgárok – lettek, s a városok, melyek ezeket nélkülözik, csak
mérsékelt jogokkal birnak.[11] Ily módon teljes önkormányzatot nyertek s e kiváltságokat követte nemsokára az egyházi autonomia is, a kegyúri jog átruházása a városra, mely szerint plébánosukat maguk választották s ez egyenesen a megyés püspök vagy az esztergomi érsek hatósága alá rendeltetik.
Összegezve az elmondottakat, látjuk, hogy a magyar városok gyökere a várszerkezeti félszabad népek községeiben van, melyek biróválasztási joga és vásártartási kiváltsága képezte az alapot a városok alakulásához. A magyar városok kezdete összeesik a várszerkezeti rendszer bomlásának megindultával, éppúgy, mint a németeké a ministerialitáséval, de mig ott a városkeletkezés már a bomlás későbbi stádiumában ment végbe, addig nálunk külföldi hatások következtében – már annak kezdetekor. A legjellemzőbb különbség a külföldi és a magyar városok keletkezése közt az, hogy mig amazok egyes jogaikat a földesúrral, püspökkel végig küzdött harcok után
vivták ki,[12] addig ezeknél ilyenre példa nincs és nem is lehet. Mig német földön és a többi országban is a városok keletkezésekor a várgrófok hatalma már eltűnt, megsemmisült s a leendő városok felett a hatalmas hűbérurak



Hóman Bálint munkái
http://mek.niif.hu/07100/07139/html/0006/0002/0001-307.html[2021. 06. 19. 16:50:02]
gyakorolnak fennhatóságot, addig hazánkban a várispánok hatalmi jogköre – habár kiterjedésében némileg csorbult a birtokeladományozásokkal – még sértetlen; viszont a földesúri hatalom a királyi mellett még ekkor számba sem jöhet. Igaz, hogy a püspöki hatalom már gátat vethetett volna e fejlődésnek, de ez sem jöhetett számba, mert e városok királyi földön keletkeztek s a püspöki helyek másként fejlődtek, mint alább látni fogjuk. Természetes következménye ez állapotnak, hogy nálunk a földesúrral vivott küzdelmeket a várispánokkal s ezek legelőkelőbb alattvalóival, a várjobbágyokkal vivott harcok helyettesítik, habár ezek a küzdelmek amazoknál jelentőségre és hevességre is csekélyebbek, a mondhatjuk csak szórványosan előfordulók.[13]
E küzdelmek a főérvei azoknak, kik a városoknak összefüggését a várszerkezettel tagadják.[14] Főokul ez ellentétet hozzák fel s azt a tényt, hogy a városi szabadság első feltétele a várispáni hatóság alól való felszabadulás holott ezekkel csak a már kifejlődött szabad városnak a várszerkezettől való függetlenségét bizonyíthatják. Noha nem fogadjuk el e nézetet, s tagadhatatlannak tartjuk, hogy a városi lét gyökere a várszerkezeti rendszerbe, illetve annak egy részébe nyulik vissza, még sem csatlakozhatunk azokhoz sem, kik a várszerkezetnek a városok keletkezésére tett túlságosan jótékony hatásáról szólnak. A várszerkezet hatása annyiban volt meg, hogy a városok az ebbe tartozó földeken, ebbe tartozó népek községeiből emelkedtek városokká, de más hatások következtében.
A várossá alakulást, mint érintettük tárgyalásunk folyamán, gazdasági okok vitték véghez. Kereskedelmi és ipari élet s ennek virágzása volt az indítója az átalakulásnak, a mely e községekben a vásártartási privilégiummal megindult s joggal mondhatjuk, hogy hazánkban is, mint külföldön, a város keletkezése oly szoros kapcsolatban van a kereskedelmi élettel s a vásártartás jogával, hogy könnyen tévedésbe ejthetne és kimondathatná a várszerkezettel való összefüggést tagadó nézetet, habár a tényleges alap elvitázhatatlanul e várrendszer volt.[15]
A vásártartás és kereskedelem fejlődése hozta magával a többi jogokat, birói hatáskör kiterjesztését, autonomiát, vámmentességet, szóval a miknek elnyerése által a város várossá lett.
A most vázolt fokozatos fejlődésen korántsem mentek keresztül városaink teljes számban, csupán, mint említettem, azok a helyek, melyek akár politikai, akár kereskedelmi okok következtében kiemelkedőbb nevezetességre jutottak a XI. és XII. században. Fehérváron, Esztergomon és Pesten kivül ily fejlődésen mentek át azok a helységek, melyek a XIII. században már mint a szent királyok alapításai szerepelnek, s melyek közé
Sopron, Pozsony és Szatmár-Németi tartoznak,[16] továbbá Győr,[17] Nagyszombat s a tatárjárás előtt fennállott városok nagy része. Igy emelkedtek még a szepesi és erdélyi szászok városai, azzal a különbséggel, hogy itt az
egész területek nyertek a városihoz hasonló szabadságot[18] s később egyes városok, mintegy ezekből kikerekítve, jutottak külön szabadságlevélhez.
[1] 1285-ben telepit a visegrádi várhoz csatolt földre, Marosra, Kún László hospeseket, s egy B év után kelt oklevélből látjuk, hogy ezek saját birájuk alatt álló községet alkottak. E Maros az Anjou korban már város lett. [Kn. M. II. 207. 433. l.]
[2] Szt. László III. decr. L. cap. szól az őrök centuriói s decurióiról. Corpus Juris Hungarici. I. Bp. 1899. 74. l.
[3] E várnépi községek helyzetéről felvilágosítást ad a Győr körüli Ság, Nyul, Tarján és Écs falvak szőlőmívesei részére adott kiváltságlevél 1240-ből. Endl. 448. 1. E szerint az ispán és várjobbágyok alá tartoztak, de az alsóbb tisztviselők, centuriók, helyett már saját választott falusi birájuk van. Korlátozzák azonban az ispánt; a mennyiben a beszállásolás megtiltatott, a tartozások kevesbbítettek s az igazságszolgáltatás zaklatásai ellen is intézkedés történt. Idegen biróság elé nem tartoznak. Az örökösödés fiakra és fitestvérekre (frater uterinus) szorított, a lányág felét, a feleség csupán harmadát kapja a javaknak, a többi az ispáné.
[4] Legelöl Fehérvár haladt a fejlődésben s vele a másik székhely, Esztergom és Pest. Sajnos, oklevelek nem maradtak ránk, melyekből e fejlődést világosan szemünk elé állíthatnánk s a következőkre adatokat egyes később emelkedő városok okleveleiből és a XIII. század legelejéről fenmaradt néhány kezdetleges oklevélből veszünk, holott az említett három városnál már a XII. század közepe táján, a többinél ennek vége felé ment ez az emelkedés végbe.
[5] Bars oklevele 1240. W. VII. 103. l.
[6] U. o. és Berényben. Endl. 506. l. Varasdon. Endl. 405. l.
[7] Berény és Valkó. Endl. 434. l.



Hóman Bálint munkái
http://mek.niif.hu/07100/07139/html/0006/0002/0001-307.html[2021. 06. 19. 16:50:02]
[8] Villányi Sz. szerint Esztergomban a vicus latinorum olasz polgárai, a hospesek, várnépek, udvarnokok külön-külön hatóság alá tartoznak, sőt szerinte az egybeolvadás csak a mongol pusztítás után történt. (Néhány lap Esztergom város és megye multjából. Esztergom, 1891. 9. l.) Ez összeolvadás azonban itt már korábban ment végbe, legkésőbb a XIII. század első évtizedeiben.
[9] Minderre legjellemzőbb adatokat és bizonyítékokat találunk Győr város történetében, a melynek kiváltságlevele 1271-ből éppen ez összeolvadást tünteti fel. (Endl. 526. l.)
A győri hospesek, várnépek s más népek, kik ezek közé telepedtek, a váraljában saját külön biráik, de a várispáni hatóság alatt éltek. Vásárjuk volt minden szombaton, melynek tributuma az ispánt illette. Egy helyen laknak, de külön hatóságuk van, a szerint, hogy mely osztályhoz tartoznak és tartozásaik különbözők, igy a hospesek 1/2 fertot (6 korona), a várnépek 5 pondost. (kevesebb, mint 5 korona mai pénzben) fizettek terragiumul. A várnépek közt voltak a győri és a szolgagyőri várhoz tartozóak, ezenkivül tárnokok és más köznépek, kik az említett hospesekkel együttesen a várba telepíttettek át. A váralja továbbra is az ispán hatósága alatt áll s vásárok ott is tartatnak. A privilégium kimondja e népek teljes egyesítését előbbi állapotukra való tekintet nélkül s a vendégek rangjára emelését, hogy «minden rosszakaratú konkolyhintésnek eleje vétessék». Most már mind e népek közösen választanak birót, ki minden ügyben itélkezik felettük. A püspöki és káptalani népek velük élnek, de ezután is külön birót választanak, kiváltságaik ugyanazok, de tartozásaikat az egyháznak fizetik s ennek földesúri joghatósága alá tartozva, külön földesúri város polgáraivá lesznek a királyi város mellett, sőt mondhatjuk a királyi városban.
[10] Colomanni decr. I. cap. 33. Mercatores, ad id solum ut ditescant, venalium rerum dediti studiis, pristina duplicent tributa; pauperes vero, qui de mercato vivunt, solita tributa persolvant. Corpus Juris Hungarici. I. Bp. 1899. 106. l.
[11] Ezek az említett kiváltságok már a legkorábbi s igy legkezdetlegesebb privilégiumokban is bennfoglaltatnak. Igy Patak 1201-iki, Karako 1206-iki és Varasd 1209-iki oklevelében is. (Endl. 399., 403., 405. l.) Azok nélkül városi szabadság még nincsen.
[12] Lásd Nitzsch (2I7. s köv. l.), Hegel (II. B8. s köv. l.) Eichhornt és a többi említett műveket.
[13] Ilyen a trencséni várjobbágyok viszálya a váraljai hospesekkel, kik felett előbbiek bizonyos jogokat követeltek, a mit a király megtagad. H. O. VI. 39. l. A korponaiak az ispánnal kerültek perbe annak hatalmaskodása miatt. F. V/2. 442. l. Valkón a várjobbágyokkal valami Harsány nevű föld miatt tűztek össze. Codex diplomaticus regni Croatiae, Dalmatić et Slavoniae. IV. Zágráb, 1906. 127. l. Pozsony eféle küzdelmeiről 1.: Ortvay T. Pozsony város története. I. Pozsony, 1892. 119. s köv. l.
[14] Pesty Fr. A magyarországi várispánságok története. Budapest, 1882. 131. s köv. l.
[15] Szalay J. kereken tagadja a kereskedelem és ipar fontosságát a város keletkezésénél, de e véleménynek semmi reális alapja nincs. (Városaink a tizenharmadik században. Budapest, 1878. 17. l.)
[16] Sopron a szent királyoktól kapott szabadságára hivatkozik H. O. VIII. 218. 1. Pozsonyról említi Király J. Pozsony város joga a középkorban. Budapest, 1894. czimű műve. 27. l. Szatmár-Németi lakói pedig 1230-diki kiváltságlevele szerint Gizella királyné hűségére jöttek be.
[17] Győrnek e fejlődése, mint fentebb láttuk, már a XIII. században ment végbe.
[18] Az erdélyiek II. Endrétől 1234-ben, a szepesiek IV. Bélától és V. Istvántól nyertek kiváltságleveleket. Endl. 420., 460., 522. l. Hasonló jogokkal éltek a rövid ideig itt lakó német lovagrendnek emberei a Bárcaságban 1211 – 1224-ig F. III/1. 106. l.
« I. A magyar városok keletkezése. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
A kialakulás kora. »



Hóman Bálint munkái
http://mek.niif.hu/07100/07139/html/0006/0002/0002-308.html[2021. 06. 19. 16:50:13]
« Városi fejlődés. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
Új irány a fejlődésben. »
A kialakulás kora.
XII. század. III. Béla korában vettetik meg az alap. A várszerkezet bomlása és II. Endre uralma. III. Béla és Kálmán hercegek, mint városalapitók. IV. Béla törekvései. A honvédelmi szempont hiánya városainknál. Váraljai községek. «Villa» és «civitas»
A szabad városok keletkezésének korára nézve nem támaszkodhatunk okleveles adatokra. Vásártartási joguk nem lehetett privilégium által szabályozva, hiszen, mint említettük, a vásárok királyiak voltak s igy a forgalmas helyeken ezek tartását egyszerüen elrendelték, minden oklevélkiadás nélkül. A többi joghoz szinte észrevétlenül jutottak, s csak később az egész városi jog meghatározásakor gondoltak a szokásjognak privilégiális
megerősítésére. Kiváltságlevelet csak akkor kapnak, mikor már a várossá emelő három jogot[1] megkapták, sőt néhol ezt is előbb gyakorlatban szerezték meg. A varossá alakulás csak a XII. század második felében mehetett végbe; bizonyítjuk ezt azzal, hogy mig a XIII. század első feléből maradtak fenn, – habár csekély számban városi kiváltságlevelek, addig ez előtt való időről ilyeneknek semmi nyoma sincs, a mit a tatárjárás pusztításainak tulajdonítanunk nem lehet. Vásártartási kiváltságuk esetleg korábbi időre nyúlik vissza, emelkedésük e korra esik, kifejlődésük azonban már a XIII. században ment végbe, látjuk ezt az e század legelejéről fanmaradt oklevelek kezdetlegességéről.[2]
A XII. század vége felé a korviszonyok legmegfelelőbbek voltak a városi lét alapja megvetésének. III. Béla király – legkiemelkedőbb képviselője az országa javát mindenkor szeme előtt tartó, de semmi ellenmondást nem tűrő
régi magyar királynak[3] – uralkodik ekkor, kinek politikai és uralkodási képessége lehetetlenné teszik, hogy ne fogta volna fel a fontosságát ily függetlenebb, de a királyi hatalmat erősítő s a forgalom emelése által az ország felvirágoztatására szolgáló közösség alakulásának horderejét az elődei alatt, sőt uralkodása kezdetén ő ellene is fejét itt-ott már felütő nemesi hatalom növekedésével szemben. Ugy vélem, feltehetjük III. Béláról, hogy – habár hallgatagon is – örömmel látta az önállóbb községi fejlődést s azt elő is mozdította. Még ha ily szempontok nem is vezérelték volna, feltétlenül fogékonynak kellett lennie a túlfinomult ízlésű görög udvarban nevelkedett és a római császári trón örököséül nevelt királynak azok iránt a kulturális hatások iránt, a mit ily emelkedő községi életnek magával kell hoznia; éreznie kellett a közigazgatási és financiális tekintetben kiválóan uralkodó Bélának, hogy a községi élet a gazdasági emelkedésre milyen hatást gyakorolhat.
A XII. század utolsó negyedében jutottak a mi várszerkezeti alapon kereskedelem és forgalom által emelkedett községeink oly fokra, hogy a várossá emelkedéstől őket csak a kiváltságlevél kiadása választotta el. Ebben a korban vettetett meg alapjuk mindazoknak a városainknak, melyek, mint említettük, első királyainkig szeretik visszavinni eredetüket s a XIII. század elején ezek közül némelyek már élvezték mindazokat a jogokat, melyek a városi léthez szükségesek. Esztergom városáról legalább tudjuk, hogy polgárai 1201-ben annyira hatalmasak,
hogy az érseki népekkel szemben mint hatalmaskodók mernek fellépni.[4] Fehérvár ily kiváltságos helyzete kétségen felül áll, egyébként a XIII. században nem említhetnék állandóan, mint a városi jogok mintaképét a «libertas Albensis»-t, melyet Szt. Istvántól adottnak tartanak. Hasonló fejlettségi fokon állhatott Pest és néhány
szlavón város, különösen Nagyolasz, melyet 1165 körül alapítottak milánói kivándorlók,[5] s mindenesetre közel álltak e fokhoz a XIII. század elején kiváltságolt helyek és más kérdés az, vajjon volt-e már e korban privilégiumuk e jogaikról. Úgy hiszem bátran kimondhatjuk a tagadó választ. Esztergom kiváltságleveléről sehol sincs említés, s ebből azt a következtetést vonhatjuk le, hogy ilyen nem is volt; Fehérvárét pedig Szt. Istvántól kiadottnak, de ezt – nyilván mert nem is létezett – elégettnek mondják 1237-ben, a mikor élvezett, de addig irásba nem foglalt jogaik megerősítését kérelmezik. Ezt az 1237-diki oklevelet, melynek egy 1496-iki itéletlevél közli néhány pontját kivonatosan,[6] tarthatjuk Fehérvár első kiváltságlevelének, mely jogát irásba foglalta.
A XII század második felében a városi élet csiráinak képződésével egyidőbe esik a várszerkezeti rendszer



Hóman Bálint munkái
http://mek.niif.hu/07100/07139/html/0006/0002/0002-308.html[2021. 06. 19. 16:50:13]
megrendülése, az abba tartozó legfelsőbb osztálynak eredeti rendeltetésétől, a katonáskodástól való eltérése által. III Béla erős központi kormánya késlelteté e bomlást; annál nagyobb erővel tört ki fiai alatt. Imre ugyan apja nyomdokaiba lépett, de öccse viszálykodásai már ekkor várbirtokok adomány útján való elpocsékolására vezettek. II. Endre uralkodása alatt azután szakadatlan sorban vándorolnak át a királyi várföldek az azon lakó népekkel egyetemben magánosok kezére, miáltal a nemesség felsőbb osztályainak hatalma veszedelmesen növekedni kezd. Endre nem kedvezett a városi községeknek; gazdaságilag neki ily szolid pénzügyi alap elégtelen volt, így hasznukat nem vehette, erőkifejtésre meg a királylyal szemben a most alakulóban levő városok nem is gondolhattak. Már pedig ő rá csak két dologgal lehetett hatni, pénzzel és erőszakkal. A községek, melyek – mint említém, – már Béla alatt magasabb fokon álltak, nem félhettek attól, hogy a király a szokás által szentesített jogaikat megsérti, de nehány kevésbbé erős község siet a királytól városi jogainak elismerését megnyerni.[7]
Endre uralkodása határozott visszaesést jelentene a városi fejlődésben, ha a királyfiak, Béla és Kálmán hercegek, az Endre elleni oppozició vezérei és nagyapjuk uralkodásának folytatói, fel nem ismerik a városalapítások fontosságát gazdasági szempontból, a várbirtok eladományozásával szemben. A királyi népek mindenképen
igyekeztek akár nemesítés, akár a már fennálló nehány városi község lakosaiéhoz hasonló jogok elérése által[8] biztonságba jutni a magánosok uralma alá jutás elől. E törekvés jó támogatókra talál a hercegekben, kik országrészükben alapítanak városokat. Béla, mint Tótország hercege, Varasdnak ad kiváltságlevelet a Perinát telepíti és kiváltságolja,[9] majd mint az Erdélyi harmadrész urának, az ő közbenjárásának tulajdoníthatjuk Szatmár-Németi és Dézsvár Endrétől nyert kiváltságlevelét;[10] Kálmán herceg, ki fivére utóda lett a báni székben,
Valkóvár telepeseinek és Verőce lakóinak ad városi szabadságokat.[11] Itt lép először fel a telepített város, hol a kiváltság megelőzi a fejlődést, ellentétben az eddig tárgyalt fokozatos emelkedésű városokkal. Ugy Perina, mint Valkó teljesen új telepek, mint a valkóváriaknak adott három évi s a perinaiaknak adott hét évi adómentesség mutatja. Az eddigi városok nagy része is telepesek alapítása, de ezek jóval a várossá emelkedés előtt vándoroltak be.
IV. Béla trónralépése után erős kézzel akarja letörni a nemesi túlhatalmat, közepébe nyúl a darázsfészeknek s az eladományozott várbirtokok nagy részét visszaköveteli, mert a várszerkezetet a maga épségében mint országfentartó szervezetet – akarja rekonstruálni. Nem szünik meg e mellett újabb városi kiváltságok kibocsátása által hatalmának más támogatókat szerezni. Egymásután erősíti meg Dézsvár, Fehérvár, Karakó és a Trencséni hospesek szabadságait, kiváltságot ad Nagyszombatnak, valamint Barsnak,[12] s valószinüleg ő adja N.-Szőlős és Dézsakna első privilégiumát is.[13] Hasonló szellemben működik öccse Szlavóniában, Szamobort, Dubicát alapítja s Perina meg Varasd kiváltságait megerősíti.[14]
Megvolt az alap városi élet emelésére, voltak városaink s remény volt ezek békés gazdasági emelkedésére, de hiányzott ezekből valami, a mi a külföldiekkel szemben magyar nemzeti jellegűvé teszi e korbeli városainkat. Ez a külömbség az, hogy mig külföldön elsőrendű, sőt nélkülözhetetlen a gazdaságilag fejlett városok alapításánál a honvédelmi szempont figyelembevétele, addig nálunk a tatárjárás előtti városok teljesen nélkülözik ezt. Volt ugyan a nagyobb városoknak némi erődítése, de ez tisztán a város saját védelmére s nem országos célra épült,
mint Esztergomról mondja Rogerius Carmen Miserabilejében.[15] Nem is volt szükség ilyenre, mert – bár a nemesi hatalom emelkedőben volt – városainknak nem kellett tartaniok a hatalmas szomszédos hűbér urak támadásaitól, mert ilyenek nálunk e korban még nem igen voltak. Az e korbeli külföldi városoknál elengedhetetlen főkellék az
erődítettség és e nélkül egyáltalán el sem képzelhető Nyugateurópában középkori város.[16] Ezzel szemben hazánk első városi községei mondhatjuk csak terjedelemben, fejlettségben s rendezettségben különböztek a falvaktól. Jellemvonás, a mit ma is megtalálunk magyar talajon keletkezett alföldi városainknál,[17] Ezért elvetendőnek kell tartanunk azt a felfogást, mely hazánkban is a városi létet csupán a fallal való körülvételtől kezdődőnek tartja.[18]
A XIII. század elején létesült, s a vázolt módon keletkezett városainknak a várakkal csak annyi kapcsolatuk volt, hogy egyrészt a kereskedelemmel foglalkozó s ennek következtében védelemre szoruló lakosság szivesebben húzódott meg a várszerkezeti várak közelében; másrészt meg a kereskedőkre nézve legalkalmasabb lévén a várispáni székhelyek közelében való letelepedés, az ily helyeken levő nagyobb forgalom szükségszerűleg gazdasági emelkedést hozott létre a környékbeli falvakban, s különösen ez utóbbi oknak következménye, hogy városaink kezdetben többnyire váraljai községek voltak.[19] E városoknak a közelükben levő várakhoz vajmi kevés



Hóman Bálint munkái
http://mek.niif.hu/07100/07139/html/0006/0002/0002-308.html[2021. 06. 19. 16:50:13]
közük volt, annak védelmében részt nem vettek, és veszedelem idején a várost e vártól függetlenül védelmezték. A tatárok ostromakor Esztergom városát annak lakósai és az odamenekült urak védték, miután előbb már sáncokkal, faerődítésekkel körülvették a tatárok jövetelének hirére; ellentálltak ugyan, de előbb a külvárosok faházait, majd a belső város, a «vicus Strigoniensis» palotáit is kényszerültek átadni, maguk pedig jóformán mind elhullottak. Ezzel szemben az esztergomi várat, melyet ispánja a spanyol Simon védelmezett várkatonáival, s mely valószinüleg már ekkor kőfallal volt megerősítve, nem birták bevenni.[20]
A város és vár összefüggésére a XIII. század első feléből adatunk nincs, a város szó várból származása semmit sem mutat, mert e korban még a várost egyszerűn falunak nevezték, latinul «villa»,[21] legfeljebb «villa senatoria»,
«villa magna» vagy «villa magna et ditissima» elnevezéssel fordulnak elő forrásainkban.[22] A «civitas» szó az erősséggel körülvett helyekre vonatkozik, főkép a királyi vagy főpapi, továbbá még a várispáni székhelyekre is és
eleinte a «castrum»-mal szinonim értelemben használatos, a XIII. század elején várral körülvett községet jelent.[23] Városaink közül csupán Esztergomot és Fehérvárt találjuk ily néven említve, s ezek mint előbbiről Rogerius
említett helyén látjuk, tényleg némi védművekkel voltak ellátva.[24] E szó város értelemben csak akkor használatos, a mikor már nálunk is erődített helyek voltak a városok. Ki kell tehát az előadottak alapján mondanunk, hogy a XIII. század elején fennállott városaink tisztán gazdasági okok következtében fejlődvén várszerkezeti községből várossá, nem voltak erődített helyek s habár gazdaságilag városok voltak is már, a köznyelvben és hivatalos iratokban a két királyi székhelyet kivéve falvaknak neveztettek, a minek oka abban van, hogy a külföldi s a magyar uralom alatt álló dalmát városoknak is e korban az erőd elengedhetetlen része lévén,[25] a nyilt területen elterülő helységeket középkori ember városnak, «civitas»-nak, nem nevezhette.[26]
[1] Birói hatáskör kiterjesztése, autonómia és vámmentesség.
[2] Igy Patak, Karakó és Varasd említett oklevelei.
[3] Némi irigységgel ir e hatalom nagyságáról a Béla apja, II. Géza idején nálunk járt Freisingeni Ottó: «At omnes sic principi suo obsequuntur, ut unusquisque, ne discam manifestis illum contradictionibus exasperare, sed et occultis susurris lacerare nefas arbitretur», majd «sola principis voluntas apud omnes pro ratione habetur». (Gesta Friderici imp. Lib. I. e. 31.) Monumenta Germaniae Historica. Scriptores. XX. 369. l.
[4] Katona St. Historia critica regum Hungariae. IV. 607. l. közli Imre királynak ez ellen hozott rendelkezését.
[5] Francavilla magyar nevét így állapítja meg Csánky D. Magyarország történelmi földrajza a Hunyadiak korában. II. Bp. 1894. 236. l. v. ö. Pesty Fr. Eltünt régi vármegyék. I. Bp. 1880. 324. l. – Telepítéséről ld: Marczali H. Magyarország története az Árpádok korában. II. Bp. 1896. 309. l.
[6] F. IV/1. 73. l. és VII/1. 107. l. közölve. Ennek alapján hivatkoznak a későbbi oklevelek, kezdve Nagyszombat 1238-diki privilégiumán, a Szt. István-féle kiváltságokra.
[7] Endrétől mindössze 3 városi kiváltság maradt ránk. Karakó, Varasd és Szatmár-Németi oklevele. Endl, 403., 405., 426. l.
[8] A várjobbágyok előbbi, várnépek, udvarnokok utóbbi módon szabadulhattak. V. ö. Villányi Sz. Győrmegye és város anyagi míveltségtörténete. Győr. 1881. 97–98. l. és Pesty Fr. A magyarországi várispánságok története. Bp. 1882. 131 – 141. l.
[9] Codex diplomaticus regni Croatiae... III. Zágráb, 1905. 186. l. W. XI. 182. l.
[10] Endl. 426. l. Dézsvárét említi IV. Béla 1236-i kiváltsága. W. XI. 285. l.
[11] Endl. 434. és 443. 1.
[12] W. XI. 285. F. IV/1. 73. Endl, 444., 447. W. VII. 103. és H. O. VI. 39. l.
[13] Dézsvár kiváltsága említi ezeket.
[14] Perina oklevele. 1240. W. XI. 313. l. Szamoborról és Varasdról IV. Béla későbbi kiváltságaiból értesülünk: Endl. 456. l. és Codex diplomaticus regni Croatiae. IV. Zágráb, 1906. 166. l. – Dubica város tanácsa egy 1244-iki kiadványában említi Kálmánt. F. IV/1. 349. l.



Hóman Bálint munkái
http://mek.niif.hu/07100/07139/html/0006/0002/0002-308.html[2021. 06. 19. 16:50:13]
[15] Rogerius. Carmen Miserabile, 39. §. Endl. 291. l.
[16] Ld.: Hegel K. Geschichte d. Städteverfassung von Italien. Leipzig, 1847. I. 473. s köv. l. Maurer L. G. Geschichte d. Städteverfassung in Deutschland. Erlangen, 1869. I. 197. s köv. l. és Below G. Das ältere deutsche Städtewesen und Bürgertum. Leipzig, 1898. 3–4. és 24–25. l.
[17] Érdekes analógiát lehetne e XIII. századbeli városaink és e mai ú. n. parasztvárosaink közt vonni más tekintetben is. Itt csak felemlítem azt a szembetünő hasonlatosságot. hogy míg a kereskedelem és forgalom aránylag nagynak mondható, ipar jóformán nincs és a lakosság főfoglalkozása még a földművelés.
[18] Krones Fr. Zur ältesten Geschichte d. oberungar. Freistadt Kaschau. Wien, 1864. 19., 25. 1. Hajnik J. Magyar alkotmány és jogtörténelem. I. Pest, 1872. 136. l. és Timon Á. Magyar alkotmány és jogtörténet. 3. kiad. Bp. 1906. 152. l.
[19] Trencsén lakói eredetileg a váraljai «villa Zamar» lakói (H. O. VI. 39. l.), Barsvár alatt «in suburbio» laktak a hospesek (W. VII. 103. l.), a patakiak a vár aljában kissé távolabb laktak, mint az 1272-diki s 1285-diki – Imre oklevelét erősítő kiváltságokból kitűnik (F. V/1. 181. V/3. 295. l.), Szamobor «propo castrum Oskich» alakult (Endl. 456. l.) Valkó meg «iuxta castrum Valkow». [Endl. 434. l.] Esztergomról tudjuk ezt Rogerius-tól. Ugyancsak váraljai fekvésű Pozsony is. (Ortvay T. Pozsony város története. I. Pozsony, 1892. 119. s köv. l.)
[20] Békefi R. A pilisi apátság története. I. Pécs, 1894. 316. l. közölt oklevél és Rogerius. Carmen Miserabile. 39, 40. §. (Endl. 291 2. l.)
[21] Igy Karakó, Varasd és Trencsén privilégiumában (Endl. 403., 405., 447. és H. O. VI. 39. l.) – Ezt mutatja az is, hogy a biró a korábbi privilégiumokban gyakrabban neveztetik «maior villae»-nek, mint a későbbi időben.
[22] «Francavilla senatoria», «in magna et ditissima theutonica villa, que Pesth dicitur», «divitem Rodanam... villam». Rogerius. Carmen miserabile. 16., 20., 26. §. (Endl. 266., 267. és 272. l.) – «Magna villa Vorőce». 1234-diki privilégiumában. Endl. 443. l.
[23] Igy nevezi Rogerius, Vácot, Váradot, Győrt és a többit is, Egy oklevél Zágráb püspöki várost. Codex dipdomaticus regni Croatiae... IV. 262. l. «Civitas Musuniensis»-t említ egy II. Béla korabeli oklevél. Kubinyi F. Monumenta Hungariae historica, I. Pest, 1867. 2. lap. – «In civitate Jauriana». Szt. István pécsi alapítólevelében. Karácsonyi J. Szt. István király oklevelei és a Szilveszterbulla. Bp. 1891. 41. l. Ugyancsak István a veszprémi püspökségnek adott oklevélben szól Veszprém és Fehérvár, továbbá «Colon és Wsegrad civitates»-ról, a mikben bizony várost nem sejthetünk, csak várat. U. ott. 57. l. Kezdetben valószinűleg nemcsak a várost, de a hozzátartozó Comitatust is jelenti.
[24] Civitas Esztergomra vonatkozólag Rogerius. Carmen miserabile. 39. 40. §. Endl. 291 – 2. l. «Albam regiam civitatem». U. ott. 40. §. – «civitas Strigoniensis» Kn. M. I. 328. l.
[25] A dalmát városokat kivétel nélkül így nevezik a magyar királyoktól kapott privilégiumok, így Kálmánnak Trau, II. Géza Spalato, III. István Sebenico és II.Endre Nana, valamint Almissa városok részére kiadott oklevelében. Endl. 376., 379., 381. 400. l. és W. I. 93. l.
[26] Jellemző a karakói privilégium (Endl. 403. l.) azon pontja, mely felmenti annak lakósait a végeken való őrszolgálattól, a mi a többi szásznak kötelessége, arra, hogy mennyire hiányzott első városaink alapításánál a honvédelmi szempont. A szász telepítésben ezzel ellentétben világosan észlelhető e szempont. (V. ö. Teutsch G. Geschichte d. Siebenbürger Sachsen. 2. Aufl. I. Leipzig, 1874.)
« Városi fejlődés. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
Új irány a fejlődésben. »



Hóman Bálint munkái
http://mek.niif.hu/07100/07139/html/0006/0002/0003-309.html[2021. 06. 19. 16:50:25]
« A kialakulás kora. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
Földesúri városok. »
Új irány a fejlődésben.
A tatárjárás. IV. Béla politikája. A honvédelem fejlesztése. Várak és telepitések. Erődített városok. Hivatásuk. IV. Béla mint a városok tulajdonképeni alapitója. Kiváltságolások. Telepitett városok. Várba telepítések. Királynéi városok. Anyajogok nincsenek. Fehérvár joga
A végzetes nemzeti katasztrófa, a mongolok pusztítása, nagy fordulatot hozott a magyar városok történetébe s fejlődésüket egészen más, új irányba terelte. A tatárvész rémes eredményei, az országnak szinte védelem nélkül az ellenség karjába hullása szomoru elégtételül szolgáltak a királynak s teljesen igazolták eddigi belpolitikájának helyességét, noha részben ez okozta a készületlenséget, elkeseredettséget szülve az előkelők körében; de nyilvánvalóvá tették egyúttal, hogy a várszerkezet rekonstrukcióját szükségtelen folytatni, ez a rendszer a kor követeléseinek nem felelt már meg. Béla király eddig is látta a várszerkezeti rendszer bomlásának fenyegető veszélyeit, de e bajt főkép gazdaságinak tartotta, s mivel hadügyi tekintetben még bizott a rendszer életrevalóságában, fenntartására mindent megtett, a bajon a várszerkezet erősítésével kivánt segíteni. A segítséget gazdasági szempontból tartá szükségesnek s ez vezette a városok alapításakor is. A tatárok bejövetelének közvetlen előzményei már megismertették vele a honvédelmi eszközök gyatraságát és az ingadozás, a mit e napokban tetteiben találunk, élénken visszatükrözi a lelki tusát, mely a királyban, ki annyira szeretett népét végveszedelem előtt látta, végbement. Ha a tatárjárásból nehány vesztett csatával és az ország részleges elpusztításával kerülünk ki, Béla úgy hiszem még túlzottabb eréllyel folytatta volna eddigi törekvését, de így az ország bukása tapasztalati úton vezette annak megismerésére, hogy a várszerkezeti rendszer immár idejét mult és fenn nem tartható szervezet, melynek bomlását a királynak siettetni kell. A gazdasági szempontból már bomladozásban levő szervezetnek egy tökéletes honvédelmi fiaskó adta meg a kegyelemdöfést. A tatárvész után a bomlás rohamosabban halad s megkezdődik az új társadalmi alakulás. A király politikája látszólag megváltozik, a várszerkezeti rendszer megújítása háttérbe szorul más honvédelmi és gazdasági törekvések mellett, s Béla, mint a nemzet egyik legnagyobb uralkodója, most lép a történelem előterébe. Célja most is az, a mi a tatárvész előtt: a királyi hatalom emelése és az ország gazdasági, valamint honvédelmi fejlesztése; hiányzik azonban e törekvés mellől mindaz, a mi előbbi politikáját némileg önző jellegűvé tette, vagyis a féltékenység a főnemesek túlhatalma ellen. Míg a vész előtt Béla munkálkodásában a királyi hatalom emelése tünik fel végcélként, s az uralom tisztára abszolut jellegű, addig ezután ez háttérbe szorul s kizárólag az ország erősítésére való törekvést ismerjük fel ténykedésében, és már nem hiányzanak a kormányzásból az alkotmányos vonások. A törekvés ugyanaz maradt, csupán annak elemei cseréltek helyet; a kapcsot, a mi a király előző s későbbi politikáját összefüzi, illusztrálja az, hogy Béla a királyi hatalom emelésére mindenkor a középosztály erősítését látta fontosnak, azért igyekszik a várszerkezeti népek felsőbb elemeinek kedvezni a királyi birtokok visszaszerzése által, az alsóbb osztályok,
rabszolgák sorsa úgy sem sokat változott, ha magánosok keze alá kerültek; ezért erősíti később a köznemességet[1] s ezért alapít és kiváltságol uralkodásának úgy első, mint második szakaszában városokat; a középosztályban látta az ellensúlyozó hatalmat a már emelkedő főúri hatalommal szemben. A tatárjárás után azonban a főurakat nem gyengítette birtokelvételekkel, sőt újabb adományokkal azokat várak építésére serkentette. A tatárjárás megmutatta, milyen hiba honvédelmi szempontból a főurak ellen vezetett akció.
A tatárjárás pusztításai tették Bélát az ország második alapítójává, s e működésében különösen a magyar hadügy fejlődése köszön sokat uralkodásának. A nagy honvédelmi katasztrófa a katonai ügyekre irányozta mindenkinek, elsősorban pedig a királynak tekintetét. A tatárok újabb visszatérésétől való félelem sürgőssé tette a munkát. A honvédelmi hiányokon főleg várak építése és külföldi települők befogadása által segítettek, s a városok fejlődésére ezeknek a szempontoknak figyelembe vétele átalakító hatással volt. A királyi népek közül a nagyobb szabadságú városi lakosok voltak legalkalmasabbak az új honvédelmi szervek alkotására; a föld népénél kulturális tekintetben magasabb fokon állván, a királynak pedig kiváltságolásuk miatt feltétlen hűségű emberei lévén, predesztinálva voltak e feladatra. A városok ettől fogva miben sem külömböznek az egykorú külföldi városoktól, épp oly nélkülözhetlenné lesz a köréjük vont fal, mint azoknál s ezáltal a honvédelemben fontos szerep vár rájuk.



Hóman Bálint munkái
http://mek.niif.hu/07100/07139/html/0006/0002/0003-309.html[2021. 06. 19. 16:50:25]
Gazdasági és főképen kereskedő városok helyébe katonai szerepre hivatott s e mellett – a külföldről bevándorló telepesek és az iparral foglalkozó népek fölvétele által erősbödő ipar következtében – gazdaságilag fejlettebb városi községek lépnek, melyek így a középkori város minden kellékének birtokában vannak, valódi «civitas»-ok, habár ez elnevezés megadásával a kiváltságlevelekben még fukarkodnak.
A városok ez átalakulás által jutottak tulajdonképen jelentősebb országos szerepre s lettek azzá, a mi IV. Béla szeme előtt már ifjabb király korában lebeghetett, kárpótlóivá a királyi hatalomnak, a feloszló várszerkezeti rendszerért, de nemcsak gazdasági, hanem honvédelmi tekintetben is. Úgy a városok új alakulására, mint a várszerkezeti rendszer bomlására, a mivel amaz szerves összefüggésben áll, a tatárjárás adta meg a döntő lökést s a király, ki e veszedelem tanulságait megértette és azokat helyesen felfogva, a következő fejlődésnek alapját megvetette, méltán tekinthető az egész új rendszer s így a városok alapítójának is. A mint fennebb kimutattuk, a városi fejlődés gazdasági alapja a XII. század végén III. Béla támogatása mellett vettetett meg, úgy azt is kimondhatjuk, hogy unokája és eszméinek örököse, IV. Béla, volt az, ki a városokat a történelemben őket megillető helyre juttatta, a helyes irányba fejlődést támogatta s kiváltságolással a további emelkedéshez a jogi alapot megadta. Mivel a tatárjárás adott impulzust a városok fejlődésének új irány felé fordítására, szükségtelen
cáfolnunk azok véleményét, kik annak a városi fejlődésre tett korszakos hatását tagadják;[2] s noha nem osztjuk azt a nézetet, mely a városok tartárjárás előtti létezését egyszerűen tagadja, mégis e felfogás egy kiváló
képviselőjével, IV. Bélát kell «a polgári elem tulajdonképeni statorának» tartanunk,[3] úgy tatárjárás előtti, mint azutáni működése alapján, mert ő vetette meg az alapot, melyen városaink a legújabb korig virágzottak s ő tette azokat igazi városokká középkori értelemben. Kiváltságok kibocsátásával, a mit már a tatárjárás előtt s mint herceg is megtett, a jogi városnak megteremtőjévé lett, körvonalazva ezekben a várost megillető kiváltságokat.
A tatárjárást követő időből igen sok városi kiváltságlevél maradt ránk Bélától, melyek legnagyobb részét az 1242 61-ig terjedő időben bocsátotta ki, a mely időtől kezdve már gyakrabban találkozunk István ifjabb király kiváltságleveleivel. E privilégiumokkal betetéződik a városok eddigi fejlődése s kifejezésre jut bennük az új,
honvédelmi szempont.[4] A város alapításnak több módját ismerjük meg ezekből, melyek egy részénél a kiváltságlevélben nem találunk kifejezett célzást a városok új rendeltetésére vonatkozólag. Igen gyakori a tatárjárás előtt kiadott oklevelek átirása, illetve azok elveszte esetén újnak kiállítása, a mi által gyakran oly községek jutottak városi privilégiumhoz, melyek köztudomás szerint élvezték e jogokat, de arról írásbeli biztosításnak eladdig birtokában nem voltak, vagyis e kiváltságlevél megszerzése által lettek csak jogilag városokká s a régebbi oklevél elpusztulása csak mese. Gyakori a kiemelkedőbb s már a városi léthez közel álló községek kiváltságolása a tatárvész előtt gyakorolt módon. Ezeknél a honvédelmi cél megvolt ugyan, de nem jutott kifejezésre; keletkezésüket tulajdonképen még az előzetes gazdasági fejlődésnek köszönhetik, a minek gyors betetőzését az új szempont csupán siettette. Kifejezettebben látszik már a honvédelmi cél a községekből minden átmenet nélkül városokká emelt helységek kiváltságolásánál, a mivel rendesen a lakosok valami szolgálatát jutalmazták. Erre legjellemzőbb példa Nyitra városi rangra emelése a tatárjáráskor tanusított önfeláldozó magatartás jutalmául.[5] Így emelkedtek fel városi rangra Körmend és Komárom is, de az előbbinél telepítéssel
kapcsolatos a várossá fejlődés.[6] Ilyen hirtelen emelkedésben volt részük azoknak a falvaknak, melyek valamely város közelében lévén, annak fejlődésével hozzácsatoltattak s az illető város szabadságaiban egyszerre részesültek. Így kapcsolták Győrhöz a Szent Adalbert városrészt, Zágrábhoz Kobila helységet, Pozsonyhoz
Széplakot és Sopronhoz Zuan falut.[7] E csoportba tartozik még Felső-Kassa is[8] és ide sorolhatók a bányavárosok, mint a hol a város a virágzó bányatelepekből emeltetett várossá.
Ezeken kivül találkozunk tisztán honvédelmi célból alapított városokkal, melyek telepítés útján keletkeztek. E városoknál ellentétben az eddigiekkel, hol már meglevő község kap jogokat, előbb a jogi megalapítás történik meg a kiváltság kibocsátása által és csak ezután, ennek alapján fejlődik ki gazdaságilag a város. Találkoztunk már a tatárjárás előtt is telepítés útján keletkezett városokkal Szlavóniában, de ezektől a honvédelmi szempontból alapítottakat az különbözteti meg, hogy ez utóbbiak többnyire valamely hegyen alapíttattak s a hegy erősséggé
alakításával az új lakosokat bizták meg. Az ily módon alapított városok közt legnevezetesebb Zágráb,[9] melyet nem messze a zágrábi püspöki várostól, a Grech-hegyen alapított Béta 1242-ben, továbbá a régi Pesttel szemközt – ennek lakói áttelepítésével alapított – Budavár, vagy mint e korban nevezik, Pestujvár, a mely 1245 körül alakult
s erődítései befejeztetvén, tiz év mulva már a főtemplom építéséhez foghattak.[10] Hasonló módon alapították
[11]



Hóman Bálint munkái
http://mek.niif.hu/07100/07139/html/0006/0002/0003-309.html[2021. 06. 19. 16:50:25]
Kőröst, Nagy-Komárt s más városokat. Ugyanez időben és hasonló célból több váraljai várost a várba telepítettek át, így Fehérvár és Esztergom lakósait közvetlenül a tatárjárás után felköltöztették a várba, de ez utóbbiak nehány év mulva – az érsekkel folytatott viszálykodások miatt – régi helyükre visszatértek[12]. Később V.
István Győr község lakóit telepíti át a várba városi rangra emeléssel kapcsolatban[13]. A kiváltsággal községből várossá emelt helyeknél is számítanak újabb településekre, mint a privilégiumok ama pontjából kitűnik, mely azt «ott lakó és oda jövendő hospesek» részére adottnak mondja s más efféle kifejezésekből. A telepítést nagyon egyszerűen hajtották végre; a király kiadta a kiváltságlevelet s erre mindenfelől tódultak oda az emberek ottlakásra. Volt más módja is a telepítésnek, mely azonban nálunk igen ritkán fordul elő, mikor egy megbizott ember vezetése alatt gyűlnek össze sokan s telepszenek le egy meghatározott helyre. Ily módon telepedhettek le Perina polgárai a «defensor» vezetése alatt[14] 1225-ben. Hasonló még Torockó telepítése, melynek lakói egy helyről, az osztrák Eisenwürzel-ből jöttek Erdélybe.[15]
A városok további fejlődése nem tartozik e fejezet körébe s itt csak annyit kivánok megjegyezni, hogy már a XIII. század közepén kiválik e királyi városok közül nehány, melyek a többihez teljesen hasonló jogi helyzetben a királyné alá rendeltettek s mintegy ennek vagyonához tartozónak vétettek. Ilyen volt Verőce, mely 1248-ban Mária királynétól kap szabadságot és ilyenekről szól IV. Orbán pápa egy István ifjabb királyhoz intézett levelében.[16] Ezek már e korban mint állandó királynéi javak szerepelnek, úgy hogy egy Verőce és Lipováról szóló és 1283-ban az anyakirálynétól kiadott oklevelet a fiatal királyné is megerősít,[17] sőt már az 1267-diki országos szabadságlevél is ismeri e királynéi városokat.[18]
Már e fejezet élén kiemeltük, hogy hazai városaink jogai az Árpádkorban nem álltak filiációs viszonyban a külföldi városokéval. Elsősorban a fokozatos fejlődésű városokról szólunk, melyek lakossága különböző elemekből olvadt össze s bár nagyrészük külföldről való, nem egy helyről és egy időben költöztek új lakóhelyükre, úgy hogy éppen legkorábban fejlődő városainknál semmiféle kapcsolat sem volt lakosságuknak régi és új hazájabeli joga között. A külföldi hatás általánosságban megvolt, de egyes városok jogszokásainak átvételéig nem terjedt s nem is terjedhetett a vegyes származású lakosság mellett. Legfeljebb annál a nehány városnál lehetne erről szó, melyek lakói egyszerre és egy helyről telepedtek hazánkba, de csak Torockó polgárairól van adatunk arra nézve, hogy régi
lakhelyük, Eisenwürzel osztrák város jogaival éltek,[19] más városról ezt kimutatni nem tudjuk, még a Milanóból ideköltözött polgárságú Nagyolaszról sem – források hiányában. A városi kiváltságlevelekben érezhető ugyan a külföldi hatás, de önálló gazdasági fejlődés betetőzései lévén, individuális hazai jellegüket mindjárt
felismerhetjük. Kevésbbé részletesek, kezdetlegesebbek a külföldi XIII. századbeli okleveleknél,[20] de azoktól semmiesetre sem szolgailag függők, hanem a hazai viszonyok következtében különbözők.
A tatárjárás után keletkezett városoknál, melyek privilégiumát gazdasági fejlődés nem előzi meg, szintén nem találunk külföldi jogból származó jogokat, a mi annak tulajdonítható, hogy ekkor már voltak kifejlett városaink, melyek jogát az ujonnan alapítottak átvehették. A szerint már most, hogy mely város jogára történik hivatkozás,
megkülönböztethetünk egyes csoportokat,[21] de tényleges filiális viszonyról beszélni e városok közt még korai volna. A gyakorlat ingadozó, sőt az is előfordul, hogy valamely város kiváltságában több más városra történik
hivatkozás.[22] Leggyakrabban Fehérvár és Buda említtetnek az új kiváltságolásnál[23] s mondhatjuk, hogy az Árpádkorban a magyar városok egy jogcsaládba tartoznak, melynek fejeként a fehérvári jog szerepel. Némi kapocs mutatható már ekkor ki a bányavárosok és a szlavon városok közt, előbbiek már Selmecbánya, utóbbiak
Perina joga körül csoportosulnak.[24] Még ha lett volna is ily filiális viszony, azt megállapítani nem igen tudnánk, nem ismervén e korból a selmecbányain kivül egy statutumot sem, holott éppen ezek alapján lehet azt világosan kimutatni.
[1] 1267-iki Szabadságlevél. Kovachich J. N. Sylloge decretorum comitialium incl. regni Hungariae. Pesthini, 1818. 11. l.
[2] Szalay J. Városaink a XIII. században. Budapest, 1878. 17., 18. l.
[3] Hajnik I. Magyar alkotmány és jogtörténeti I. Pest, Pest, 1872. 223. l.
[4] Új kiváltságot, részben régi kiváltságaik megujítását nyerik: 1242. Zágráb, Szamobor, Perina. (Endl. 451., 456. W. XII.



Hóman Bálint munkái
http://mek.niif.hu/07100/07139/html/0006/0002/0003-309.html[2021. 06. 19. 16:50:25]
689. l.) 1243. Olaszi. (F. IV/I. 278. l.) 1244. Valkó, Korpona, Zólyom, Körmend. (F. IV/I. 315., 329., 332: H. O. VI. 42. l.) 1247. Beregszász. 1248. Verőce. 1249. Szina. (Endl. 471. W. II. 202. VII. 281. l.) 1251. És 1253. Körös. Endl. 479. F. IV/2. 172. l.), meg Vágujhely, Bars. (F. IV/2. 174. W. 352. l.) Dobronya és Bábaszék. (Endl. 489. 1.) 1255 előtt Budavár. (F. IV/2. 320. l.) 1255. Besztercebánya. 1257. Jasztrebarszka. 1258. Nyitra. 1260. Német-Lipcse. 1261. Trencsén. (Endl. 489., 496., 498. F. IV/3. 9. és H. O. VI. 108. l.) 1263. Komár. 1264. Berény (Endl. 503., 505.) 1265. Liptó-Hibe. 1266. Zágráb. 1267. N.Szombat. 1269. Kézsmárk. (W. VIII. 126. Endl. 507. F. IV/3. 393. Endl., 517. l.) Tőle kaptak még kiváltságlevelet: Sopron, Gölnicbánya, Dézsakna, Szeged, mint későbbi oklevelekből kitünik, (Endl.545. F. V/3. 125. W. V. 20. l. és Varga F. Szeged város története. I. Szeged, 1877., 252. l.) és Selmecbánya jogkönyvét is ő erősíté meg. (W. III. 206. l.)
[5] Endl. 498. l.
[6] H. O. VI. 42. l. és Kn. M. I. 520. l.
[7] Endl. 526. W. XII. B7. IV. 309. és V. 170. l. H. O. II. 21., 24. és F. VI/2. 122. l.
[8] F. IV/3. 49. l.
[9] Endl. 451. l.
[10] F. IV/2. 320. l.
[11] Endl. 479. 503. l.
[12] Fehérvárról ld.: Theiner A. Vetem monumenta historica Hungariam sacram illustrantia I. Romae, 1859., 208. l. Esztergomról meg Kn. M. I. 375. l.
[13] Endl. 526. l.
[14] W. XI. 182. l. V. ö. Szalay J. Városaink a XIII. században. Bp. 1878. 19. l.
[15] Endl. 627. l.
[16] W. II. 202. és Theiner A. Vetera monumenta Hungariam sacram illustrantia. Romae, 1859. I. 275. l. Ez utóbbiban négy királynéi helyről van szó: Radnáról, Szőlősről, Besztercéről és Királyiról(?).
[17] Tk., Ep. I. 210., 214. l.
[18] Kovachich J. N. Sylloge decretorum comitialium incl. regni Hungariae. Pesthini, 1818. 12. l.
[19] Endl. 627. l.
[20] V. ö. Gaupp E Th. Deutsche Stadtrechte d. Mittelalters. Breslau, 1851. és Keutgen F. Urkunden zur städtischen Verfassungsgeschichte. Berlin, 1899. művekben közölt német városjogokkal.
[21] Így lesz Wenzel G. Magyarország városai és városjogai. Bp. 1877. 43–44. l.
[22] Német-Lipcse és Liptó-Hibe privilégiumai Korpona Buda és Selmecbányáéra hivatkoznak (F. IV/3. 9. és W. VIII. 126.), Dézsváré Dézsakna, Szatmár és Nagyszőlősére (W. XI. 285. l.), Tordáé Dézsakna, Kolozsvár és Székére, Dézsaknáé meg Buda, Esztergom és Szatmáréra. (Endl. 621. és W. V. 20. l.)
[23] Fehérvár: Endl. 444., 498., 505., 526., 545., 551. l. Buda: F. IV/3. 9. W. III. 38. és V. 20. l.
[24] Selmecre hivatkozik Besztercebánya és Hibe (Endl. 489. és W. VIII. 126. l.), Perinára Szamobor és Jasztrebarszka, ez utóbbira Szentambrus kiváltságlevele. (Endl. 456., 496., 519. l.
« A kialakulás kora. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
Földesúri városok. »



Hóman Bálint munkái
http://mek.niif.hu/07100/07139/html/0006/0002/0004-30a.html[2021. 06. 19. 16:50:36]
« Új irány a fejlődésben. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
II. A polgárság elemei. »
Földesúri városok.
Egyháziak. Immunitás. Emelkedő községek. Földesúr és király adta kiváltságolások. Világi földesurak városai
A királyi városok mellett voltak hazánkban az árpádházi királyok korában földesúri, főkép püspöki városok is. Mielőtt a továbbiakra áttérnénk, szükséges ezeknek keletkezését pár szóval vázolnunk. Említettem, hogy a külfölddel ellentétben nálunk a püspöki székhelyek soha sem lettek királyi városokká s azt is, hogy ezek amazoktól eltérő módon fejlődtek. Láttuk, hogy a királyi városok szervezete a várszerkezethez tartozó községek kiváltságaiban gyökerezik; az egyházi földesurak birtokain alapult városok eredetét másutt kell keresnünk. A földesurak, különösen az egyes egyházak, a középkorban kiváltságokat nyernek, mely szerint az ő földjeiken lakó népek kivétetnek mindenféle királyi tisztviselő hatásköre alól. Ez az immunitási kiváltság, a mi a középkorban a földesúri hatalom forrása volt s a mi által a birtokosok saját földjeiken azt a jogot nyerték, a mivel a király birt az országban, természetesen salvo iure regis, vagyis azt a nehány dolgot kivéve, a miről csupán a király rendelkezhetett. Így a vámjogot nem ruházták át királyaink és a földesúr népeivel perlő idegen mindig fellebbezhetett a királyhoz.[1]
Hazánkban az ilyen kiváltságolások korán megkezdődnek és különösen egyházi birtokosok részesülnek e jogban. A XII. század végén és XIII. elején, már általánosan élvezték az egyházak e kiváltságot; így a zágrábinak Endre herczeg 1198-ban, a veszpréminek Imre 1203-ban biztosítja a népeik feletti fenhatósági jogot, kivéve azokat a király s a bán alól, fentartva a királyhoz való fellebbezést az idegenek ellen viselt perekben.[2] Az esztergomi
egyház népei a XII. század végén hasonló helyzetben voltak, mint egy 1201-iki oklevélből megtudjuk.[3] A két utóbbi kiváltság főkép csak a tartozásokról szól, az első meg a biráskodásról; fejlettebb állapotot mutat a zágrábi
egyház egy későbbi privilégiuma,[4] mely nemcsak erről emlékezik meg, hanem megadja a beszállásolás alól való felmentést, vásárvámmentességet és az adószedők, pénzváltók kitiltását az egyház földjeiről. Hasonló kiváltsággal ruháztattak fel a többi püspökségek, sőt apátságok, prépostságok is, melyek szintén gyakorolták népeik felett mindazokat a jogokat, a mik másutt a királyt illették még.[5]
E kiváltság birtokában a gazdagabb egyházak fejei a királyihoz teljesen hasonló kormányzati szervezettel igazgatták birtokaikat és az azon lakó népeket s néhol még az elnevezések is azonosak a királyi közegekéivel. Tudjuk, hogy az esztergomi érseknek volt nádora, udvarbirája és ispánja (comes terrestris), kik a birói tisztet gyakorolták.[6] Népeik is különböző osztályokba sorozottak, mint a királyi emberek; voltak várjobbágyaik, várnépeik, hospeseik, más szolganépeik és parasztjaik,[7] sőt Egerben és Esztergomban nemesekről (nobiles) és
pedig kifejezetten az egyház nemeseiről is tudunk.[8] E népek községekben éltek, mint a királyi emberek és a községek közül néhány éppen olyan fejlődésnek indult, mint a királyi városok keletkezésénél láttuk. Nevezetességre jutottak elsősorban a székhelyek, ezenkivül forgalmasabb kereskedelmi utak mentén levő helységek, mely utóbbiak lakossága jobbára hospesekből telt ki. E kimagaslóbb helyeken, melyeknek a király engedélyez vásártartási jogot, az emelkedés hasonló a királyi városokéhoz s a fejlődés betetőzése, a mikor az
egyház feje a királyi városok szabadságához hasonló, de korlátozottabb kiváltsággal ruházza fel e községeket.[9] E kiváltságokat azonban szükségesnek tartották a királylyal megerősíttetni, sőt úgy látszik néhol az egyházfő nem is
adott ki külön oklevelet, csak a király.[10] Kiváltságaik a királyi városokétól alig különböznek s az uralkodók által kibocsátott oklevelek hivatkoznak is más szabad városok jogaira, Szebellébet IV. László kiváltságlevele oly jogokkal ruházza fel, minőket országa más «libera villa»-i élveznek, Füzitő privilégiuma egyenesen a budai civitas
szabadságairól szól,[11] Káptalan-Győr lakói a győriekkel teljesen egyforma jogokat élveztek.[12] Vásártartás, vámmentesség, biróválasztás, szabad költözés és rendelkezési jog, autonómia, a mennyiben az egyházfő közvetlen földesúri hatósága alá rendelvék, a főbb kiváltságaik. Joguk soha sem emelkedett a mérsékelt jogú királyi városok



Hóman Bálint munkái
http://mek.niif.hu/07100/07139/html/0006/0002/0004-30a.html[2021. 06. 19. 16:50:36]
fölé, mert a biró itélkezési hatásköre nem terjedt ki a nagyobb, vérontási ügyekre, ily esetekben a káptalan
kiküldötte döntött.[13] Az egyházfő által kiváltságolt helyek biráskodási autonomiája még korlátozottabb, mert itt a közbeeső hatóság, az egyházfő ispánjai hatáskörébe tartozott a súlyosabb ügyek felett való ítélkezés s ezek lakói az ispánnak még bizonyos szolgáltatásokkal is tartoztak.[14] A biró ellen való fellebbezés esetében az egyházfő ítélt a város hat esküdtjével.[15] A korlátozottságnak érdekes példáját mutatja Ó-Buda, hol a XIII. század végén a
birót a prépost nevezi ki, holott ezt a hivatalt azelőtt választás útján töltötték be.[16] A kiváltságok mellett kötelezettségeiket is szabályozzák a földesúrral s az említett korlátozottabb jogú helyeken ennek ispánjával szemben is. A püspöki székhelyek még abban is különböztek a királyi városoktól, hogy már a tatárjárás előtt erődítettek voltak, sőt az ország legerősebb helyei, Fehérvár és Esztergom királyi városok mellett jóformán csak ezek adtak dolgot a tatároknak. Mint már említettük, ellentétben a többi «villa» néven említett várossal, ezek «civitas»-nak neveztettek.[17]
Világi földesurak városainak a keletkezése az egyháziakéhoz hasonló forrásból eredt, de ilyenekre példát e korban alig találunk. Nem említve az alvinci és borbereki hospeseknek adott kiváltságot, mely ezeket a szász provinciális lakosok szabadságaival ruházza fel, sem az István ifjabb király által Csák Máté bonchidai földjére telepített hospeseknek kiadott oklevelet, melyek városi kiváltságoknak semmiképen sem tarthatók,[18] csupán két földesúri
városról van tudomásunk. Ezek egyikét Kosvát, Moys nádor alapította[19] s a kiváltságlevél főkép kötelezettségeiket szabályozza és büntetőjogi rendelkezéseket tartalmaz. Mindenesetre mérsékelt jogú város, melynek lakói szabad rendelkezési és költözési joggal birtak s – lopást és vérontást kivéve – saját birájuk itélkezése alá tartoztak. A másik, ilyformán egyedüli példája a földesúri szabad városnak, Komárom, melyet IV. Béla egy udvarnoklakta község helyén telepítéssel alapít s lakóit Budavár polgárainak szabadságával ruházza fel, de egyszersmind Walter kamaraispánnak adományozza.[20] Autonomiája sértetlenül megmaradt, mi Tamás bán – a város későbbi ura – okleveléből kitűnik, a mely szerint az ő várnagya s udvarbirája itélkezése alól felmentvék.[21]
A városok keletkezésének kérdésével végezve, áttérünk annak vizsgálatára, hogy a kialakulásban mily népelemek vettek részt.
[1] Ld. Ezekről; Timon. Á. Magyar alkotmány és jogtörténet. 3. kiadás. Budapest 1906. 209–214. l. «Az immunitások és a földes úri hatóság.» Részben az immunitásból származtatják sokan a külföldi királyi városokat. Ld.: Eichhorn, Ueber den Ursprung d. städtischen Verfassung in Deutschland. Zeitschrift. für geschichtliche Rechtswissenschaft. II. Berlin, 1816. 191. s köv. l. továbbá Hegel K. és Hajnik J. idézett műveit. (V. ö. a XI. 1. 3. jegyzetét.)
[2] Codex diplomaticus regni Croatiae.... 1904 – 5. II. 297. és III. 35. l.
[3] Katona. St. Historia critica regum Hungariae. IV. 607. l.
[4] II. Endre. 1217. Endl. 409. l.
[5] A veszprémi és zágrábi püspökség kiváltságán kivül, az esztergomi érsekség II. Endrétől és IV. Bélától nyert ily szabadságot (Kn. M. I. 287. és Endl. 500. l.) hasonló kiváltsággal ruháztatott fel az erdélyi, egri, győri és pécsi püspökség (Jakab E. I. 19. 22. Endl. 529. F. V/2. 112. és V/3. 278. l). Az utóbbi kiváltságleveléről Pauler Gyula (Magyar nemzet története az Árpádházi királyok korában. Budapest 1899. 2. kiad. II. 590. 3. l.) meggyőzően kimutatta, hogy Róbert Károly korabeli hamisítvány s utóbb Fejérpataky László konstatálta, hogy a püspökségnek volt egy III. Béla féle kiváltságlevele, de ennek tartalma erősen interpolálva került az említett hamis oklevélbe (III. Béla. magyar király emlékezete. Budapest, 1900. c. díszmű 155. lapján.) Ismerjük az óbudai, jászói és fehérvári prépostság ily kiváltságát (Endl. 458., 464., 484. l.) s a pilisi (Békéfi R. A pilisi apátság története. I. Pécs, 1894. 316. l.), pannonhalmi és bakonybéli apátságok eféle jogáról is tudunk. (Sörös P. A pannonhalmi főapátság története. II. Budapest 1903. 298., 325., 330., 331., 1. s u. a. A bakonybéli apátság története. I. Bp. 1903. 297. l.)
[6] Endl. 500. l.
[7] Várjobbágyokról szól az esztergomi káptalan egy levele Kn. C. D. II. 183. l. és a pécsi oklevél. Endl. 392. l., valamint a bakonybéli apátság egy oklevele. Sörös P. A bakonybéli apátság története. I. Budapest 1903. 296. l. Hospesekről több oklevél beszél. Kn. M. II. 298. Endl. 392. és 469. Kn. C. D. II. 183. 1. Civeseket, condicionariusokat és parasztokat találunk az egri és pécsi egyház népei közt. Endl. 529. és 392. l.



Hóman Bálint munkái
http://mek.niif.hu/07100/07139/html/0006/0002/0004-30a.html[2021. 06. 19. 16:50:36]
[8] Endl. 500. 529. l. Ezek «nobiles»-ről beszélnek, míg az esztergomi káptalan említett oklevele «szabad emberek»-et említ. Kn. C. D. II. 183. l.
[9] Az esztergomi érsek Keresztúr, a káptalan Németi községnek ad kiváltságot, Albert jászói prépost jászói civeseinek, Péter erdélyi püspök Sárdnak. Endl. 469. Kn. C. D. II. 183. Endl. 462. és W. V. 126. l. István zágrábi püspök Zágráb-Ujvárosnak. Codex diplomaticus regni Croatiae... IV. Zágráb, 1906. 262. l.
[10] Esztergom-Alváros, Szebelléb, Füzitő. Kn. I. 328., 298. II. 234. W. III. 38 l. Ilyen kiváltságlevelet kapott Kolozsvár V. Istvántól, a ki ugyan Róbert Károly megerősítő levele (Jakab. I. 31. l.) szerint királyi várossá emelte azt, de mint IV. László 1275-i oklevele mutatja, csak ilyeneknek jogaival ruháztatott fel, de püspöki város volt. Jakab E. I. 22. l.
[11] Kn. M. II. 234. W. III. 38. l. Garamszentbenedek oklevele Pest, Buda és Fehérvár jogára hivatkozik, de ez XIII. századvégi hamisítvány, mint Fejérpataky L. vizsgálatai valószinűvé tették. F. L. Oklevelek II. István király korából. Budapest, 1895. 41. l.
[12] Endl. 526. l.
[13] Mindezek az említett kiváltságlevelekből tünnek ki. Katona St. Historia critica regum Hung. IV. 607. L. Kn. M. I. 298. 328. II. 234., 271. és W. III. 38. l.
[14] Endl. 462., 469. W. V. 126. l.
[15] Füzitő kiváltságlevelében, de a többiben is így lehetett. W. III. 38. l.
[16] Endl. 458. l. 1243-ból datált oklevél, melyről Salamon F. kimutatta, hogy csak 1295-ben jutott törvényerőre, a mikor a király megerősítette, holott hamisítvány volt. S. F. Budapest története. Bp. 1885. II. 261. és III. 27. l.
[17] Rogerius elbeszélése után. Vác, Eger, Győr, Várad, Csanád és Esztergomról ír. Carmen miserabile. 22., 27., 33., 34., 40. §. Endl. 269–292. 1. Ld. még 23. 1. 2. és 3. jegyzetét.
[18] F. VII/1. 294. és H. O. V. 40. l.
[19] Endl. 520. l.
[20] Kn. M. I. 520. l.
[21] Endl. 543. l. Csánky D. Magyarország történelmi földrajza a Hunyadiak korában. Budapest 1890–97. II. 724. l. említi még, hogy Kőszeget 1267–81 közt a Németujváriak alapították.
« Új irány a fejlődésben. KEZDŐLAP A MAGYAR VÁROSOK AZ ÁRPÁDOK KORÁBAN I. A magyar városok keletkezése.
II. A polgárság elemei. »



Hóman Bálint munkái
http://mek.niif.hu/07100/07139/html/0006/0003-30b.html[2021. 06. 19. 16:50:48]
« Földesúri városok. KEZDŐLAP A MAGYAR VÁROSOK AZ ÁRPÁDOK KORÁBAN
A polgárok előbbi társadalmi helyzete. »
II. A polgárság elemei.
A hospes és civis elnevezés
Mint már előrebocsátottuk, a városi polgárság alakulásában nagy szerepük volt a külföldről betelepedett vendégnépeknek, hospeseknek. Mielőtt a tárgyaláshoz fognánk, meg kell állapodnunk annál a kérdésnél, hogy e vendégnépek milyen helyzetet foglaltak el a néposztályok közt a polgárrá létel előtt s egyúttal megvilágítanunk a hospes és civis elnevezések e korbeli viszonyát.
A vendégekről az Árpád-királyok törvényei s az oklevelek alapján minden kétséget kizárólag állíthatjuk, hogy a várjobbágyok és várnépek közt helyet foglaló s az utóbbiakhoz mégis közelebb álló, a várszerkezethez tartozó szabadok voltak, a kik közé, – úgy látszik a várnépek sorából, – magyar elemek is olvadtak. Kálmán király első törvényének 35. Pontja szerint a várnépek (cives) földjein laknak, de csak félévnyi szolgálattal tartoznak, II. Endre 1231-diki aranybullája a várjobbágyok után említi őket, míg az 1267-diki bullában és az 1291-es törvényben már mint a városok népéről van róluk szó.[1] Ilyen helyzetükre mutat az a két dézsvári privilégium, mely szükségesnek tartja nemcsak a várispán, hanem a várjobbágyok itélkezése alól is felmenteni őket.[2]
A várnépek latin elnevezésére az Árpád-korban a castrenses és civises mellett a cives szó is használatban volt; több adat szól e mellett s itt csak egy 1137-diki oklevélről, mely mosoni civiseket emlit s egy 1214-iről szólok,
melyben Beutho «civis de villa Geur» tesz végrendeletet[3] a ki csak várnépi sorsban lehetett, Győr jóval később emeltetvén városi rangra, továbbá Kálmán törvényének már emlitett pontjára hivatkozom. A mint a civitas castrummal, úgy a civis castrensissel szinonim értelemben használatos. A civis eredetileg várnép lévén, igazuk van azoknak, kik a hospest magasabb rangunak tartják a civisnél,[4] de igazuk van – mint a következőkből kitünik
– azoknak is, kik a kettőt egyenrangunak veszik, de kételyeik vannak, nem volt-e a civis a magasabb rangu.[5] A két állítás az elnevezések külömböző korbeli viszonyára vonatkozik. A civis eredetileg alacsonyabb rangút jelent a hospesnél, de a városi szabadság megalakulásakor a különbség megszűnik a városi hatóság azon joga következtében, hogy ennek hatalma a városban lakó s tartózkodó minden emberre kiterjed. Mihelyt tehát nemcsak egy községben élő civisek és hospesekről van szó, hanem már autonóm városról, a két elnevezés szinonim értelemben használatos a városi polgár elnevezésére, de lassankint a kettő viszonya felcserélődik. A XIII. század végén és utána cives alatt kizárólag polgárokat értenek, még pedig a «liberae villae regiae» polgárait, kik magukat mindig e néven nevezik és sohasem hospitesnek; a hospes jelentősége ugyanekkor sülyedésnek indul azoknak a hospeseknek helyzete következtében, a kik kiváltságokat nem nyervén, eredeti helyzetükben, falvakban éltek tovább, s a kikről – nem említve az erdélyi és szepesi szászokat, kik ha nem is városokban, de városi jogokkal éltek, – igen sok oklevél emlékezik meg, a milyenek például a szalkai, szabródi, magyar-szőgyéni s vitézi
hospesek.[6] Ezek magánbirtokosok földjén is élve hovatovább beolvadtak az egységes pórosztályba, ennek keletkezésekor.
Úgy áll tehát a dolog, hogy míg a XII. században a cives alatt a hospitesnél alacsonyabb rangú várnépeket kell értenünk, addig a XIII. században a két szó egyértékűvé lesz és végre e század végén már a cives az előkelőbb jelentésü.
[1] Corpus Juris Hungarici. I. Bpest. 1899. 106., 138. l. Kovachich M. G. Vestigia comitiorum apud Hungaros. Budae. 1790. 116., 136., 138. l. és Kovachich J. Nic. Sylloge decretorum comitialium incl. regni Hungariae. Pesthini, 1818. I. 21. l.
[2] Zimm. 65. és 84. l.
[3] Kubinyi F. Monumenta Hungariae historica. I. Pest, 1867. 2. lap és F. III/2. 474. l.



Hóman Bálint munkái
http://mek.niif.hu/07100/07139/html/0006/0003-30b.html[2021. 06. 19. 16:50:48]
[4] Hajnik J. Magyar alkotmány és jogtörténelem. I. Pest, 1872. 140–141. l.
[5] Szalay J. Városaink a XIII. században. Budapest, 1878. 52–54 l.
[6] Kn. M. I. 390. És 434. 1., H. O. VI. 147. l.
« Földesúri városok. KEZDŐLAP A MAGYAR VÁROSOK AZ ÁRPÁDOK KORÁBAN
A polgárok előbbi társadalmi helyzete. »



Hóman Bálint munkái
http://mek.niif.hu/07100/07139/html/0006/0003/0001-30c.html[2021. 06. 19. 16:50:59]
« II. A polgárság elemei. KEZDŐLAP A MAGYAR VÁROSOK AZ ÁRPÁDOK KORÁBAN II. A polgárság elemei.
Nemzetiségek. »
A polgárok előbbi társadalmi helyzete.
Vendégnépek, Várnépek és Udvarnokok. Szabad parasztok. Várjobbágyok. Nemesek
E két elnevezés fennmaradása mutatja e két néposztály – a vendégek és várnépek – túlsúlyát a városi polgárságot alkotó elemek közt s a várszerkezethez tartozó népelemek jelenlétét bizonyítja a privilegiumok majd mindegyikének a külső beavatkozások ellen szóló része, melyben mindig a várispánok hatalmaskodásának tilalma van különösen kiemelve, mint a kik alá e népek addig tartoztak. A hospesek jelenlétére a városi polgárság alkotó elemei közt nincs szükségünk egyéb bizonyítékra, mint a kettőt-hármat kivéve valamennyi kiváltságlevélben előforduló elnevezésre. Bakabányának csak I. Ferdinánd átiratában fennmaradt oklevelét nem említve, csupán
Gölnicbánya, Nyitra és Sopron oklevelei nem említenek hospest,[1] melyek közül Sopronról egy oklevelében[2] szólva III. Endre már említ hospeseket és Gölnicbánya teljesen német lakósságának törzsei csak hospesek lehettek. Nyitrán lehet, hogy nem is voltak hospesek s ha voltak is, a túlnyomó rész várnépből került ki. Fehérvár és Esztergom kiváltságlevelei nem maradtak ránk és hogy a rájuk vonatkozó emlékekben civesnek neveztetnek, ez nem jelenti azt, hogy hospeseknek egyáltalában nem hivták őket, habár valószinű, hogy e két hely lakóit már a
XIII. században csak civesnek mondták s az is, hogy e polgárok közt vendégek nem is igen voltak.[3] Az ott lakó idegenek nem e jobbára földműveléssel foglalkozó népekből, hanem odatelepedett olasz kereskedőkből s családjaikból kerültek ki.
A várnépek és más királyi emberek, – udvarnokok, – jelenléte a városokban okleveleinkből tünik ki. Elsőnek Győr példáját hozom fel, melynek kiváltságlevele szerint polgáraivá lettek győri és szolgagyőri várnépek, királyi tárnokok és a Szent János keresztesek népei.[4] Ugyancsak várnépekre mutat a Nyitra lakósainak adott kiváltság s
a felsőkassaiaknak privilégiuma is, mely szerint ezek kivétetnek a várközösségből.[5] Ilyen népek lakhattak a Pozsonyhoz csatolt Széplakon s a többi városhoz kapcsolt városrészekké lett falvakban és ezek közé tartozók a Sopronhoz csatolt nyilasok «de villa Luer», valamint a Szepes-Somogyon hospesek mellett említett királyi pecérek is.[6]
A vendégeken és várnépeken, udvarnokokon kívül más osztályok közül is lettek polgárok. A kiváltságlevelek mind biztosították a szabad odaköltözés jogát mindenféle állapotú embereknek, a kik éltek is e joggal, mert csalogatta
őket az, hogy a varosokban «bármely állapotú és nyelvű embereknek egy a szabadsága.[7] Az alsóbb rendű szabadok, a király és különösen nemesek földjein élő szabadparasztok lettek a várnépek és vendégek mellett a polgárság harmadik nagy népelemévé. Ezekre s a várnépekre és udvarnokokra vonatkoznak főként a
kiváltságleveleknek azok a részei, melyek az ott lakók mellett oda jövendőkről is szólanak.[8] Ezek nem tömegesen egy időben költöztek be a városba, hanem egyenként, mintegy beszivárgás útján s ezekre számít a
nagyszombati kiváltságlevélnek az a pontja, mely kiemeli, hogy a «bármikor» beköltözők a biró alá tartoznak.[9] Mikor a városi kiváltság adásakor a király e szabad, de vagyontalan osztálynak alkalmat nyújt jobb helyzetbe jutásra, egyúttal vigyáz arra is, hogy nagy kárt ne okozzon ez által a nemesi osztálynak, kiknek földjein éltek addig e szabad parasztok. Ezért szoríttatott meg a szabad odaköltözés azzal, hogy előbb régi kötelezettségeiknek
meg kell felelniök.[10] Pozsony privilégiuma úgy rendelkezik, hogy a falvak urai ne akadályozzák azokat, kik a városba akarnak költözni, ha ezek a földbért lefizették; biztosítja a költözőknek a vámmentességet, így mindenképen könnyíti a bevándorlást; szigorúan védelmezi azonban a földesúri jogot azzal, hogy azt, a ki a
polgári szabadság örve alatt más kötelezettségek alól akar kibujni, a biró és a tanács kitilthatja a városból.[11] Az odaköltözés egyetlen megszorítása az, hogy csupán szabad emberek lehettek városi polgárokká, a röghöz kötött parasztok, rabszolgák nem fogadtattak be, mint Dobronya, Bábaszék, Sátoralja-Újhely és Nagyszőlős privilégiumaiból kitünik.[12] Nagyszombat kiváltságlevelében van egy intézkedés, mely szerint a határon belül csak hasonló jogúak vehettek földet.[13] Ez azonban csak látszólagos megszorítás, mert maga ez oklevél is



Hóman Bálint munkái
http://mek.niif.hu/07100/07139/html/0006/0003/0001-30c.html[2021. 06. 19. 16:50:59]
biztosítja a szabadok odaköltözési jogát s említ bármikor odajövendő hospeseket, a mi mutatja, hogy ez egyebet nem jelent, minthogy más, idegen helyen lakó csak az esetben vehet itt telket, ha hasonló jogú város polgára.
Ez alsóbbrendű elemeken kívül magasabb néposztályokból valók is olvadtak be a polgárságba, erre vonatkozó adataink azonban igen gyérek. Várjobbágyokról tudunk a polgárok közt Zágrábban, hol ezek is megemlíttetnek,
mint a városi biró alá tartozók és még Németiben, hol érseki várjobbágyok beolvadásáról van említés.[14] Valószínű azonban, hogy a várszerkezet bomlásakor nemesítést nem nyert, csekély számú várjobbágy is a földesúri hatóság alá való jutást városokba költözéssel kerülte ki, a mi rá nézve sülyedés nem volt, mert a XIII. század végén a polgár helyzete már felemelkedett arra a magaslatra, melyen a várjobbágyság valaha állt. Ugyanez történt az elszegényedett köznemesség egy nagyon csekély részével is. Ez a beolvadás csendben, egyenként történt, ezért nem maradt semmi emlékünk róla. A nemesek városokban lakásáról is igen gyér emlékünk van.
Sopron város privilégiuma említi, hogyha nemesek jönnek oda lakni, a polgárok jogait élvezik,[15] de már a kötelezettségekben való részvételükről nem szól. E vidéken talán a sok háboruskodás kergette a kevésbbé tehetős nemeseket a város falainak védelme alá. Nagyszombaton a nemes felett való ítélkezés joga a királynak tartatott
fenn,[16] s hasonló rendelkezés történt Beregszászon is.[17] Ez általános szabály volt s az 1291-diki törvény élvként mondja ki, hogy a szabad városok polgárai nemesek felett nem itélkezhetnek és ez érvényes az érseki városokra
is.[18] Esztergomban s Budán tudjuk, hogy voltak házaik nemeseknek és országbáróknak, mint a következő század adatai is igazolják. Ezek nem tartoztak a városi biróság alá, habár mint polgárok szerepeltek s élvezték a polgárjogokat. Hogy a nemesek a városokban mennyire igyekeztek megtartani függetlenségüket a városi hatóságokkal szemben, mutatja az az anjoukorbeli intézkedés, melyet Pest 1244-ből datált, – de Salamon Ferencz által a legnagyobb valószínűségig Buda 1346-iki oklevelének bebizonyított kiváltságlevele és Kassa 1347-diki privilégiuma tartalmaz, mely szerint, a ki a polgárokkal akar lakni, az ő szabadságaikat élvezve az ő
szolgálataikkal tartozik.[19] Ez csak a polgároknál magasabb rendűekre, vagyis a nemesekre vonatkoztatható, a kik jóllehet élvezték a polgárok jogait és előnyeit, a kötelezettségek teljesítése alól nemesi jogaik czimén ki akartak térni. Csak az Anjou-korban sikerült a városi lakósoknak, – tekintet nélkül nemesi vagy nem nemesi helyzetükre, – közteherviselését megállapítani.[20]
[1] F. VII/5. 425., V/2. 345., Endl. 498., 545. ll.
[2] W. V. 171. l.
[3] Ezt mutatja Dézsakna kiváltságlevele, mely budai s esztergomi civeseket, de szatmári hospeseket említ. Zimm. 169. l.
[4] Endl. 526. l.
[5] Endl. 498 l., F. IV/3. 49. l.
[6] Endl. 545. l. és Katona St. Historia critica regum Hungariae. VI. 211. l.
[7] Beregszász privilégiumában. Endl. 471. l.
[8] Pl. Nagyszombat, Olaszi és Német-Lipcse privilégiumai. Endl. 444. F. IV/1. 278. IV/3. 9. l. Pozsonyban IV. Béla külön oklevéllel emeli a «iobagionibus agasonum nostrorum oriundus» Wochot a polgárok sorába. Kn. M. I. 335. l.
[9] Endl. 444. l.
[10] V. ö. Szalay J. Városaink a XIlI. században. Bpest, 1878. 24–26. l.
[11] Endl. 633. l.
[12] Endl. 482. W. VIII. 5. és 31. l.
[13] Endl. 444. l.
[14] Endl. 507. l., Kn. C. D. II. 183. l.
[15] Endl. 545. l.



Hóman Bálint munkái
http://mek.niif.hu/07100/07139/html/0006/0003/0001-30c.html[2021. 06. 19. 16:50:59]
[16] Endl. 444. l.
[17] Endl. 471. l.
[18] Kovachich J. N. Sylloge decretorum comitialium incl, regn. Hungariae, I. Pesthini, 1818. 21. l.
[19] Endl. 466. és 542. l. – Salamon F. Budapest története. III. Bpest, 1885. 34. s köv. l.
[20] Illés J. Az Anjou-kori társadalom és adózás. Bp. 1900. 55. és 61. lap.
« II. A polgárság elemei. KEZDŐLAP A MAGYAR VÁROSOK AZ ÁRPÁDOK KORÁBAN II. A polgárság elemei.
Nemzetiségek. »



Hóman Bálint munkái
http://mek.niif.hu/07100/07139/html/0006/0003/0002-30d.html[2021. 06. 19. 16:51:10]
« A polgárok előbbi társadalmi helyzete. KEZDŐLAP A MAGYAR VÁROSOK AZ ÁRPÁDOK KORÁBAN II. A polgárság elemei.
III. Városi élet. »
Nemzetiségek.
Németek. Belga-vallónok. Horvátok és tótok. Olaszok. Bolgárok, örmények és zsidók. Magyarok. Német és olasz hatás
Városaink polgárainak nemzetiségével Szalay József foglalkozott értekezésében[1], melyben a városokat egyenként sorra véve igyekszik az oklevelek alapján kimutatni a polgárok nemzetiségét, a mi jórészt sikerült is. Bebizonyította egyúttal azt is, hogy az Árpád-korban a városok intézménye nem volt annyira idegen, mint azt sokan állították és a mennyire a következő századokban a magyarságtól eltávolodott. A nemzetiségek száma városainkban meglehetősen sok volt s a népelemek szerint változó, a kikből a város polgársága alakult. A hospesek eredetileg mind külföldiek voltak, idővel azonban, – mint már említettem, – a várnépek s udvarnokok közül magyar elemek olvadtak közéjük, valamint kevesebb számmal szlávok is. Magyar hospeseket említenek a kiváltságlevelek Garamszentbenedeken, Valkón, Szebellében, Barson, Dobronyán s Németin, szlávokat ugyancsak Garamszentbenedeken, Valkón és Szebellében[2].
A hospesek túlnyomó részben németek voltak, még pedig északi és délnémetek – «saxones et theutonici», – mint
okleveleink mondják.[3] Ezeknek nagy számát mutatja az, hogy okleveleink a «more saxonum», «more theutonico»-féle kifejezéseket a «more hospitum»-mal egy értelemben használják. E németek alkották az összes erdélyi és szepesi szász földön keletkezett városok és valamennyi bányavárosunk polgárságának zömét s túlsúlyban voltak még az osztrák határszélen keletkezett városokban is. Eljutottak hazánknak csaknem valamennyi városába nagyobb számban, így nagyszámú németről tudunk Varasdon, Szatmár-Németin, Valkón,
Nagyszombaton, Pesten, Tamáshidán s Trencsénben.[4] A szászok neve alatt ismert bevándorlottak leginkább flamandok voltak.
Ezekkel együtt jöttek Flandriából és Északfranciaországból belgák és vallónok is hazánkba, kik Magyarország Olaszi nevű városainak, Ó-Buda és Sárospataknak lakosságát és Esztergom meg Székesfehérvár latin polgárainak
egy részét alkották.[5] E belgák nyelvüket elszigeteltségük következtében csakhamar elvesztették és beolvadtak a magyarok vagy németek, Esztergomban talán az olaszok s ezekkel együtt a magyarok közé.
A szláv hospesek csekély számban ismeretesek; a fenntebb már említett helyeken kívül természetesen nagyobb számmal laktak horvátok a szlavón városokban, így Zágrábban 1292-ben szerepel egy Petrus Sclavusnak nevezett
polgár.[6] Felsőmagyarország városaiban ez időben a német elem az uralkodó a tót lakossága legfeljebb Trencsénnek és Nyitrának, – melyek lakói főleg várnépek voltak, – lehetett; s előbbinél csakugyan erre mutatnak egy 1300-ból való adás-vételi szerződésben szereplő polgár, Sobolo és neje Cybela nevei, habár 1241-diki kiváltsága csak német hospeseket említ.[7]
Nagyobb számmal az említetteken kívül még olasz lakói voltak városainknak, a kiknek letelepedése – kivéve a délvidék városait, így Zágrábot és Nagyolaszit, – nem nagyobb csoportokban történt, mint a németeké s belgáké, hanem egyenként telepedtek le az egyes családok városainkban. Az olaszok nagy hírre jutottak már ez időben mint kereskedők s a XIII. században a keleti kereskedelem már teljesen kezükben volt; háttérbe szorították e téren a görögöket, zsidókat, örményeket s bolgárokat, kik csekélyebb számuk miatt s mert mögöttük nem álltak hatalmas kereskedővárosok, mint az olaszok mögött, nem vehették fel velük a versenyt. Ily kereskedő olaszok telepedtek le hazánkban a nagyobb forgalmi központokon, Esztergomban, Székesfehérvárott s Budán. Esztergom
város lakosságának nagy része olasz volt, mint a «vicus latinorum», «contrata latina regalis»[8] kifejezések, melyek az egész város jelölésére használtattak, – továbbá az egyes polgárok nevei igazolják, noha e latinok közt vallónok is voltak. Az olaszok biztos jelenlétét igazolandó – itt csak Kövér Tamás esztergomi polgár «Venetus» melléknevére, Archinus és Pál budai polgárnak ugyancsak velencei származására hivatkozunk és Rogeriusra, ki a



Hóman Bálint munkái
http://mek.niif.hu/07100/07139/html/0006/0003/0002-30d.html[2021. 06. 19. 16:51:10]
lombárdokat említi Esztergom uraiként.[9] Olasz lakossága volt még Zágrábnak, a hol mint Esztergomban az egyik városrész «vicus latinorum»-nak neveztetik,[10] továbbá Nagy-Olaszinak, melyet Rogerius s egy III. Endre-féle
oklevél említ.[11] Ezek és más szlavón városok is a dalmát és olasz városokból telepítés útján nyerhették lakosságukat.
E nagyobb számú nemzetiségeken kívül más kereskedőnépek is telepedtek le városainkban, különösen bolgárok, zsidók és örmények, kik csakhamar elsajátítván a nemzet nyelvét, beolvastak a magyarságba. Legkorábban történt meg a bolgárság beolvadása, kik mohammedán vallásuk miatt erős üldöztetésnek voltak kitéve. Bolgárokról Béla király névtelen jegyzője értesít Pest város lakósai közt.[12] Örmények Esztergomban laktak nagyobb számban, mint egy 1243-ban adott kiváltságuk mutatja.[13] A zsidók úgy látszik szép számban laktak városainkban s Pozsonyban például a városi biróság alatt a többi polgárokkal egy jogot élveztek.[14] Esztergomban külön zsidó városrész
volt,[15] s hogy a többi városban is laktak, azt bizonyítja IV. Bélának a zsidók jogait biztosító privilégiuma, melyben úgy intézkedik, hogy a zsidók itélkezési jogait sértő városbirót a király elmozdítja s helyébe mást
ültet.[16] Ezekről a zsidó és izmaelita, valamint örmény kereskedőkről fennmaradt, – habár gyér, – adatok bizonyítják, hogy köztük igen tekintélyes polgárok voltak; mert ha nem lettek volna, nem is emeltettek volna az ország legelőkelőbb pénzügyi tisztségeire. Gyakran lettek kamaraispánná zsidók és izmaeliták, mint az arany bulla ez ellen tiltakozó pontjából, továbbá két 1265 és 1268-diki oklevélből kitünik, melyekben Henul nevű zsidó kamaraispánról, mint Komárom vár tulajdonosáról van szó.[17]
A városi polgárság nagyon kevert nemzetiségű volt és gyakran egyik nemzetiség a másik elnyomására törekedett, a mely törekvésüket néha még a királyok is előmozdították, – a németek javára, – kiemelve az ő «saját szokásaik» használatát; sőt arra is van példa, hogy a magyaroknak nagy sérelmet okoztak, a miről alább fogunk szólni. E sok nyelvű elem egyenlővé tétele s említett törekvések letörése céljából hozattak azok a határozatok, melyek bármely nyelvű polgárnak ugyanazokat a jogokat biztosítják. E soknyelvű idegen polgárság mellett nagy számban voltak magyar polgárok a városokban. Fentebb már szóltam a magyar hospesekről, azonban az a népelem, – mely egyes városokban túlsúlyra juttatta a magyarságot, vagy legalább is az idegennel egyformán jelentős elemévé tette a polgárságnak – nem e hospesek közé olvadt magyarok voltak, hanem a polgárrá lett várnépek, udvarnokok és szabad parasztok közül kerültek ki, nem említve a csekélyebb számu nemeseket és várjobbágyokat. Magyar város volt első sorban Fehérvár, a királyi székhely, a hol már a város keletkezési módja, az udvari élet ott léte következtében természetes a magyar polgárság alakulása. Ugyancsak túlnyomóan magyar lakosságuaknak tekinthetők a püspöki városok s a püspöki székhely mellett alapult Győr és Nyitra, melyeknek lakói várnépek voltak. Nagy számmal lehettek Budának is magyar polgárai, mint a későbbi kor emlékei bizonyítják. Hogy a városok magyar lakósságáról pozitív említés nem tétetett, annak oka ugyanaz, a mi miatt a várnépek és szabad parasztok, – a magyar elemek, – beolvadásának konkrét bizonyítékai is hiányzanak okleveleinkből; az egyenként, lassanként való beszivárgás s a magyar lakosság jelenlétének természetes volta okozta, hogy erről kifejezetten nem szólnak emlékeink. A magyar lakosság kimutatására leginkább a csekély számu fennmaradt személynévből és a következő kor adataiból vonhatnánk következtetéseket, de itt ily részletekre ki nem térhetvén, csak az Árpádkorból fennmaradt néhány nevezetesebb adatot ismertetek.
Esztergom lakósai közt Rogerius első helyen, a franciák és olaszok mellett említi a magyarokat,[18] tehát azok a polgárságnak a latinok mellett nagy részét tették. Ugyancsak magyar elemre mutat egy 1255-iki oklevél «latini et
cives» kifejezése,[19] a mi csak annak dokumentálása, hogy a latinok mellett más nemzetiségű polgárok is voltak itt, a kikben magyarokat kell látnunk, mert az Esztergomról szép számban fennmaradt emlékekben német
polgárságnak nyoma sincs. Nagyszombaton a városi hatóság említ egy magyar polgárt 1258-ban,[20] a miből habár azt sejthetjük is, hogy a hatóság nem magyarokból került ki, mégis világos, hogy itt magyarok laktak. Dobronyán és Bábaszéken a tanuskodásban egyenlő számban kellett magyaroknak és németeknek részt venniök, nehogy viszály keletkezzék.[21] Kolozsvárnak Róbert Károly átírta V. István-féle oklevele szerint azt a kolozsvári «hospites et saxones» kapták.[22] E kifejezés – a fentebb érintett esztergomi esethez hasonlóan – magyar
polgárokra mutat; s az osztrák határon levő Pozsonyhoz csatolt Széplak lakói is magyarok voltak;[23] Sopron magyar elemeit a kiváltságlevélben említett nemesek jelenléte is igazolja.
A magyarság, mint ezekből kitünik, a városi polgárság alakulásában jelentős szerepet vitt s arra példát, hogy a



Hóman Bálint munkái
http://mek.niif.hu/07100/07139/html/0006/0003/0002-30d.html[2021. 06. 19. 16:51:10]
magyar polgárok – még teljesen német városokban is – korlátozva lettek volna, alig találunk, kivéve Korpona
sérelmes határozatát, mely szerint polgárai ellen magyarok tanuskodása nem érvényes.[24] Nem tekintve ez esetet, bátran kimondhatjuk, hogy a magyarok a városok polgárságának igen számottevő részét tették. Ki kell itt különösen emelnem – a magyarországi városok teljesen német eredetét hirdetők ellen – hogy éppen nevezetesebb városaink közt vannak olyanok, melyeknek lakósai közt német elem egyáltalában nem mutatható ki. Esztergom és Székesfehérvár – az árpádkori Magyarország két fővárosa – lakósságában az olasz-magyar polgárság mellett a németeknek nem jutott tér. Ezt tekintetbe véve s a dalmát varosok hatását a szlavón városi életre és az ezekben ki is mutatott olasz lakósságot nézve, az olasz városi élet hatását a magyarra a németével teljesen egy rangba helyezhetjük s itt mégegyszer hangsúlyozzuk, hogy a magyar városokat, mint német városoknak származékait tekintenünk semmiképen sem lehet, noha városaink legnagyobb részében már e korban túlnyomó a német elem.
[1] Szalay. J. Városaink nemzetiségi viszonyai a XIII. században. Századok. 1880. évf. 533–557. l.
[2] F. III/1. 196. l. Endl. 434., 482. l. Kn. M. I. 298. l. W. VII 103. 1. és Kn. C. D. II. 183. l.
[3] Így Valkón. Endl. 434. l.
[4] Endl. 405., 426., 434., 444. l. H. O. VI. 39. és Rogerius. Carmen miserabile. 16. 34. §. (Endl. 265., 281. l.)
[5] Szalay J. Városaink nemzetiségi viszonyai a XIII. században. Századok, 1880. évf. 533–557. l. és Salamon F. Budapest története. II. 113. l. Rogerius «francigenái.» Carmen miserabile. 39. §. (Endl. 291. l.)
[6] Tk. Ep. 1. 230. l.
[7] F. VI/2. 300. 1. H. O. VI. 39. l.
[8] Kn. M. I. 599. l.
[9] Kn. M. II. 458. l., I. 379. l. Rupp J. Budapest és környékének helyrajzi története. Pest, 1868. 197. l. és Rogerius. Carmen miserabile. 39. §. (Endl. 291. l.)
[10] Tk. kp. I. 230. l. és Codex diplomaticus regni Croatiae... IV. Zágráb, 1906. 262. l.
[11] Rogerius. Carmen miserabile. 26. §. Endl. 271. l. és W. X. 413. lap.
[12] Béla király névtelen jegyzőjének könyve. Közli Fejérpataky László. Bp. 1892. 23. b) lap.
[13] F. IV/1. 307. l.
[14] Endl. 623. l.
[15] Kn. M. II. 354. l.
[16] Endl. 471. l.
[17] Corpus Juris Hungarici. I. Bpest, 1899. 140. l. Kovachich M. G. Vestigia comitiorum apud Hangaros. Budae, 1790. 118. l. és Kn. M. I. 520. és 550. l.
[18] Rogerius. Cármen miserabile. 39. §. (Endl. 291. l.)
[19] Kn. M. I. 424. l.
[20] Kn. C. D. II. 77. l.
[21] Endl. 482. l.
[22] Jakab. I. 31. l.
[23] Szalay J. Városaink nemzetiségi viszonyai a XIII. században. Századok. 1880. 549. l.
[24] F. IV/I. 329. l.



Hóman Bálint munkái
http://mek.niif.hu/07100/07139/html/0006/0003/0002-30d.html[2021. 06. 19. 16:51:10]
« A polgárok előbbi társadalmi helyzete. KEZDŐLAP A MAGYAR VÁROSOK AZ ÁRPÁDOK KORÁBAN II. A polgárság elemei.
III. Városi élet. »



Hóman Bálint munkái
http://mek.niif.hu/07100/07139/html/0006/0004-30e.html[2021. 06. 19. 16:51:22]
« Nemzetiségek. KEZDŐLAP A MAGYAR VÁROSOK AZ ÁRPÁDOK KORÁBAN
Mezőgazdaság, földbirtokok. »
III. Városi élet.
Források.
A városok történetének kétségtelenül legérdekesebb fejezetei azok, melyek a belső élettel, a polgárság egyéni viszonyaival foglalkoznak, de viszont ezek a történelmi emlékeinkben legkevésbbé feltalálható részek s különösen kevés adatunk van erre nézve árpádkori emlékeinkben. – Itt érezzük leginkább a veszteséget a felett, hogy nevezetesebb városaink levéltárai e korbeli oklevelekben mennyire szegények. A folytonos harcok s küzdelmek alatt e levéltárak csaknem teljesen elpusztultak s a megmaradt iratok is jobbára a városok országos helyzetére, jogára vonatkozó privilégiumok, melyek rájuk nézve a legértékesebben s így legjobban őrzöttek voltak, de éppen a városi gazdasági s különösen társadalmi életviszonyokra csekély felvilágosítást nyujtanak. Igy e viszonyok kutatásánál csak az egyes városokból gyéren – Esztergomból nagyobb, bár korántsem elég nagy számban fenmaradt oklevelek adataira vagyunk utalva.
« Nemzetiségek. KEZDŐLAP A MAGYAR VÁROSOK AZ ÁRPÁDOK KORÁBAN
Mezőgazdaság, földbirtokok. »



Hóman Bálint munkái
http://mek.niif.hu/07100/07139/html/0006/0004/0001-30f.html[2021. 06. 19. 16:51:33]
« III. Városi élet. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Ipar. Bányászat. »
Mezőgazdaság, földbirtokok.
Földművelés. Királyi földadományok. Bitorlások. Egyes polgároknak adott földek. Földvételek, zálogolások. Bitorlások. Szőlőművelés. Állattenyésztés
A városok egyik főjellemzője az intenzívebb kereskedelmi élet, mely azoknak időrendben első kiváltságával, a vásártartás jogával indul meg. Ez azonban nem jelenti azt, hogy a vásárok tartásával a polgár egyszerre királyi kereskedővé lett; sőt a kereskedés mellett, mint második és igen sok helyütt ennél még ekkor inkább űzött foglalkozást, a földművelést is gyakorolták. Főképen földműveléssel foglalkozó lakósságot találunk a XIII. században városainkban, egy-két kiválóbb forgalmi központot kivéve, hol már kialakulóban volt a virágkorát a XIV – XVII. században élő városi kereskedelem és ipar, melyek mellett később a földművelés mindjobban háttérbe szorult.
A Géza és Szent István idejében végbement nagy társadalmi átalakulás tette Magyarországot földművelő állammá, az István király és utódai alatt alakult várszerkezet pedig osztályokba sorozta a népet, melynek előkelőbb rétegei harci szolgálatokkal, alsóbbjai pedig földműveléssel s az ezzel kapcsolatos kisipari ágak művelésével teljesíték a hazának tartozó kötelességeiket. Ez alsóbb osztályok, a várnépek, udvarnokok, szabad parasztok s végre a földhöz kötött parasztok vagy rabszolgák voltak; előbbi kettő királyi népség, utóbbiak földesúri birtokoknak is művelői. Ezekkel a földművelő és kisiparos osztályokkal hasonló szolgálatokra kötelezett volt a külföldiekből álló hospesek, vendégek osztálya, kik mint kimutattuk mindezeknél előkelőbb helyzetűek voltak. Hogy a német és belga hospesekben nem szabad főképen és kizárólag kereskedő elemet látnunk, bizonyítja a szepesi szász jog, mely 1271-ben mint egyszerű, a törvénykezésben járatlan földművesekről beszél a szászokról; viszont azonban arra, hogy a kereskedés már ekkor egyik főfoglalkozásuk, bizonyíték ugyanennek s az erdélyi szászok «Andreanumá»-nak vámmentességet adó pontja.[1]
A városi polgárság e főkép földműveléssel foglalkozó osztályokból alakulván, új helyzetében is megtartja egyik főfoglalkozásául a földművelést. Alig van városi privilégium, melyben ne foglaltatnék egyúttal nagyobb földadomány is «gyarapodásukra s növekedésükre» vagy legalább meg ne erősítené őket előbb kapott birtokaik tulajdonában. E földek többnyire királyi várföldek voltak, a mint várföldeken laktak a hospesek is polgárrá lételük előtt. Szina kétizben kap az ujvári várföldből, Karakó és Igen polgárai a Gyulafehérvárhoz tartozó Gyömösdöt kapják, ilyennek látszanak a Szeged kapta Tápé és a Beregszásznak adott Urkurteleke; Korpona a hontvári földből kapta Pomaghot.[2] Udvarnokok lakta földeket kapott Torda – mint a föld neve, Udvarnoktelek mutatja – Zólyom Halászfalut, Szőlős a halászok lakta földet, ezeknek csak éppen megélhetésükre valót hagyva.[3] Komárom városa udvarnokok falvának helyén épült, melynek lakóit máshová telepítették át.[4] Előfordul azonban olyan eset is,
hogy a király más birtokos földjét adja egy városnak, mint Korponának a bozóki zárda Brachina nevű birtokát.[5] Az ilyen földekért a birtokost más földdel kárpótolta a király s ehhez beleegyezését rendesen előre kikérte; így kapja Csák comes a füzitőieknek adott Sár helyett a zarándi vár Pettréte és Bezzegd földjeit; a nagyszombatiaknak Derzstől cseréli el a király Parnát Dubicáért; Komár több mástól elcserélt földeket kap és Szatmár-Németi Simon
fia Dénes birtokát kapja.[6] 1291-ben Sopronnak adott Zuan falu birtokáért pert kezdett Mihály comes, a király 1296-ban megerősítette a várost ennek birtokában s mégis két év mulva kénytelen volt e helyett Mihálynak cserében Magyar Susuk soproni várföldet adni.[7]
Nemcsak szántóföldeket. hanem rétet, legelőt s erdőt is adományoztak a városoknak királyaink a kiváltság adásakor. Felszász hospesei egy erdőt kaptak irtásra, a hol szánthatnak s egyúttal megbízatnak a nagyobb vadak pusztításával, Körmend kaszálót kap, Medgyes legelőt, Besztercebánya szántóföldet, rétet s erdőt, a torockói
vasbányászok legelőket teherhordó lovaik számára.[8] A községi földeket valószinüleg egyenlő nagyságú darabokban osztották szét a polgárság közt, legalább erre mutat az esztergomi káptalan Németi részére adott



Hóman Bálint munkái
http://mek.niif.hu/07100/07139/html/0006/0004/0001-30f.html[2021. 06. 19. 16:51:33]
oklevele, a melyben a hospesek egyenként 60–60 holdnyi területet kaptak művelésre, a mely földek után a földbért fizették.[9]
A polgárság nem elégedett meg idővel jogos birtokaival s gyakran mások rovására terjeszkedett. A budaiak ily jogtalan foglalásáról – a Berki és Deszkai nemesek földjén – értesülünk több a XIII. század közepéről fenmaradt oklevélből. Ezek szerint a budai biró s polgárok esküre köteleztettek, a mit nem tettek le s erre a király új
vizsgálatot indított,[10] a per az előzményekből következtetve a nemesek javára dőlhetett el. A budaiak egy másik pere a nyúlszigeti apácákkal az Ujbécs nevű föld felett békés kiegyezéssel végződött a tárnokmester előtt, ki a
földet kétfelé osztatta.[11] Ezzel szemben oly birtokperekre is van példa, hogy a városok birtokát kellett megvédeni mások bitorlásai ellen. IV. László Sátoralja-Ujhelynek 1284-ben itéli vissza elidegenített földjeit, hasonló pere volt Kassának 1288-ban s Zólyom földjeinek bitorlásáról értesít egy 1274-diki oklevél.[12]
Az egész városoknak adott birtokokon kivül egyes polgárok is kaptak földeket, sőt egész uradalmakat a királytól hű szolgálataikért, melyek természete a nemesi birtokéhoz volt hasonló. Hekkul gölnicbányai polgár a Jászó és Szepes közti elhagyott erdőt kapja betelepítésre,[13] András comes besztercebányai biró a kamara gyarapítása körül
szerzett érdemeiért kap szintén egy erdőt.[14] Több pozsonyi polgár kapott szolgálataiért földeket. Woch a tatárjárás idején tett szolgálatokért, Jakab külső országbeli követségekben szerzett érdemeiért kap birtokot, III.
Endre pedig három pozsonyit jutalmazott meg trónralépése idején tett szolgálatokért.[15] Arra is volt eset, hogy egész községet kaptak adományul egyes polgárok, igy Lippold mosoni polgár Perény falut, Werner, Vilmos és Tamás selmeci polgárok pedig három falut kaptak,[16] s végre Walter kamaraispán budai polgár 1265-ben a már
birtokában volt Komárom vár mellé ennek városát.[17] E két utóbbi esetet tárgyaló oklevelekből kitűnik, hogy e nagyobb adományok tulajdonképen vételek voltak, a menynyiben az említett selmeci polgárok a falvakért 250 márkát, Walter pedig 800 márkát fizetett a vár birtokáért.
A polgárok mindenképen törekedtek földbirtok szerzésére, a mi a földművelésnek fontos szerepére mutat. Több adás-vételi szerződés maradt fenn, melyekből kitűnik, hogy a polgárok gyakran vettek meg nemesi birtokokat s elég szép áron, tehát nagy darabokat. Hench radnai polgár 1268-ban Rothotól vesz 155 márkáért földet s tizenegy évre rá Lőrinc bántól, az erdélyi vajda fiától, 150 márkáért veszi meg a dobokamegyei Kendtelek nevű birtokot.[18]
Scemeynus esztergomi polgár a Sártyvánvecseiek Bojon falubeli földjét vette meg 19 márkáért.[19] Godynus esztergomi polgár csévi Lugertől vett zálogba egy rétet 50 márka fejében, majd meg is vette s később ugyanitt megszerezte Sándor nevű nemesnek is a réteit. Perintholus comes zágrábi polgár a gredichi és jarminghi nemesek
földjét 20 márkáért vette meg s nemesi földjei voltak Péter soproni polgárnak is.[20] Gyakoribb lehetett a polgártársaktól szerzett birtok; így vett Mihály zágrábi polgár Katheryn polgártársától egy darab földet s
Trencsénben Dániel Sobolótól.[21] Előfordul az is, hogy más városban vesznek birtokot a polgárok, igy Bertalan esztergomi polgár földjét özvegyétől egy esztergomi s egy fehérvári polgár vette meg, Syrliz esztergomi polgár pedig leányának adta el földjét, ki egy fehérvári ember, Bonifác, felesége volt. Walter budai polgár Ugrin mester esztergomi palotáját ennek tartozásai fejében a királytól kapja a hozzátartozó földekkel együtt.[22]
Szükségtől kényszerítve gyakran el kellett adni a polgároknak földjeiket. Ilyenkor előbb elzálogosították s csak a határidő letelte után lépett a hitelező annak birtokába. Glyanus comes fehérvári polgár lyulai földjét zálogosítá el, Renner esztergomi polgár pedig szőlőjét. Egy esztergomi asszony orvosságra szükséges pénzért adta el földjét.[23]
Jogos birtokaik mellett gyakran jogtalan úton, bitorlással is szereztek a polgárok földeket. Esztergomban Miklós aranyműves foglalta el a káptalan egy birtokát s nem volt elég Lodomér érsek itélete sem a visszaszerzésre, mert nehány év mulva ujra kellett ily értelemben intézkednie s más – a káptalan e földjén lakó jobbágyokat ért személyes sérelmeket a biróság elé utasítania.[24] Két másik esztergomi polgár a káptalan szebellébi földjéből bitorolt.[25] a pozsonyi polgárság pedig volt biráját – Jakabot – vádolta ily birtorlással, e pör azonban egyezséggel végződött.[26]
A földművelés különböző ágai közül a szőlőműveléssel is találkozunk gyakran városainkban, úgy látszik ez kedvelt foglalkozásuk volt a polgároknak a mezei gazdálkodás mellett. A szőlősiek külön engedelmet kaptak a



Hóman Bálint munkái
http://mek.niif.hu/07100/07139/html/0006/0004/0001-30f.html[2021. 06. 19. 16:51:33]
szőlőművelésre, Perinán pedig egész hegyet jelöltek ki e célra. Pest és Pozsony polgárait felmentették a csöbörpénz fizetése alól,[27] másutt pedig a polgárok borai vámmentesek voltak, igy a karakóiaké mindenütt, a
szatmáriaké pedig a helybeli vásáron.[28] Esztergomban és Zágrábban is tudunk szőlőművelésről,[29] s nagyobb arányú szőlőtelepeik voltak a nagyszombatiaknak, kik nemcsak saját földjeiken, de nemesektől bérelteken is ültettek szőlőt.[30]
Ahol földművelés van, ott állattenyésztésnek is kell lenni s hogy városaink polgárai ezzel is foglalkoztak, kitűnik az említett rét és legelőadományokból. Ennek bizonyítására adatokat felhoznunk felesleges s csak Perinára hivatkozom, hol lótenyésztésre mutat a privilégium egy pontja s ugyanitt tudunk marha, disznó, juh és baromfi tenyésztésről is.[31]
Kitünik mindez adatokból, hogy a városok közössége és az egyes polgárok is nagyon törekedtek földbirtok szerzésére, s e törekvés akkor is megvolt, mikor az illető város – mint Esztergom – már tekintélyes forgalmi hely és polgárai vagyonos kereskedők lettek. S habár ez időben a földműveléssel maguk a polgárok nem foglalkoztak már – azt jobbágyaikkal végeztették – mégis az még fontos foglalkozásnak tekintetett.
[1] Endl. 420. 522. l.
[2] W. VII. 281. XI. 410. Zímm. 96. F. IV/1. 329. 454. l. és Hazai Oklevéltár. Bp. 1879. 33. l.
[3] Endl. 621. l. F. IV/2. 213. l. W. VIII. 31. l.
[4] Kn. Módosítvány I. 520. l.
[5] F. IV/1. 329. l.
[6] Teutsch. 92. F. V/1. 307. Endl. 503. És 426. ll.
[7] H. O. II. 21. 24. és F. VI/2. 122. l.
[8] F. V/I. 176. l. H. O. VI 42. l. F. VII/3. 71. l. Endl. 489. és 627. l.
[9] Kn. C. D. II. 183. l.
[10] Zichy Okmánytár. I. Pest. 1871. 15. 16. 18. és 19. l.
[11] W. XII. 339. l.
[12] W. IX. 391. IX. 470. l. F. V/2. 187. l
[13] F. V/3. 246. l.
[14] W. III. 40. l.
[15] Kn. M. I. 346. II. 231. W. V. 37. X. 18. XII. 550. l.
[16] W. VIII. 89. és 253. l.
[17] Kn. M. I. 520. és 550. l.
[18] A gr. Teleki család Oklevéltára. I. Bpest. 1895. 8. és. 9. l.
[19] Salamon F. az ezüst márkát 24. forintba számítja s a pénz vevőképességét az akkorihoz viszonyítva háromszorosnak veszi. A mai árak, különösen földeknél már. kb. kétszeresei a nyolcvanas évekéinek, igy ma már e képességet 6 – 7-szeresnek kell vennünk. (Salamon F. Budapest története. III. 1885. 85 – 245. l.)
[20] Kn. M. II. 49. 247. l. W. VIII. 369. l. H. O. III. 24. l.
[21] Tk. Ep. I. 238. F. VI/2. 300. l.
[22] W. VIII 252. l. Kn. M. I. 525. l. II. 25. l.



Hóman Bálint munkái
http://mek.niif.hu/07100/07139/html/0006/0004/0001-30f.html[2021. 06. 19. 16:51:33]
[23] W. XII. 652. és VIII. 414. l. VII. 415. l.
[24] Kn. M. II. 249. és 380. l.
[25] Kn. M. I. 447. l.
[26] W. IV. 306. l.
[27] W. VIII. 31. VI. 182. l. Endl. 466. és 623 l.
[28] Endl. 403. Zimm. 43. l. Endl. 505. l.
[29] Kn. M. II. 57. és Tk. Civ. I. 49. l.
[30] W. VIII. 305. XII. 571. l.
[31] W. XI. 182. és Tk. Ep. I. 149. l.
« III. Városi élet. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Ipar. Bányászat. »



Hóman Bálint munkái
http://mek.niif.hu/07100/07139/html/0006/0004/0002-310.html[2021. 06. 19. 16:51:44]
« Mezőgazdaság, földbirtokok. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Kereskedelem. »
Ipar. Bányászat.
Élelmiszer ipar. Halászat, vadászat. Ruházati ipar. Építész ipar. Hajósok. Bányászat: nemes érc, vas, só
Az Árpádkor iparosai főképen a királyi udvarnokok s részben a várnépek voltak. Ezek készítették a földműveléshez, ruházathoz, élelemhez szükséges iparcikkeket s a főuri udvarok fényüzéri cikkeit. A városok alakulásakor a különben is inkább földművelő osztályokból alakult polgárság körében nagyobbszerű iparművelés nem volt. Lassanként azonban, mikor az udvarnokok, e paraszt-iparosok osztálya, akár magasabb osztályokba jutva, akár egyes birtokosoknak eladományozva s így mindinkább sülyedve eredeti rendeltetésétől eltért, inkább csak földműveléssel kezdett foglalkozni, az iparcikkek készítése a városi polgárságra hárult; kifejlett iparososztálylyal azonban még az Árpádok korában nem találkozunk varosainkban. Adatok hiánya miatt csak az egyes iparágak felemlítésére szorítkozunk; az iparosok szervezetének s egyes iparágak művelési módjának képét adni pedig még csak meg sem kisérelhetjük semmiféle forrásunk sem emlékezvén meg erről.
Elsősorban az élelmiszer iparról kell szólnunk, mint a mely szükségszerűleg kifejlődött mindenütt, a hol emberek laktak. A malomipar természetesen az egész országban elterjed lévén, polgárok kezén is gyakran találunk malmokat. Nagy-Szőlősön a privilégium is kiemeli, hogy malmokat készíthetnek a polgárok,[1] s tudunk ilyenekről zágrábi, füzitői s barsi polgárok birtokában.[2] Molnárokkal, zúzókkal találkozunk Jászón, s említi őket az esztergomi vásárvámszabály.[3] Ugyanitt találkozunk sütőkkel is. Mészárosokról szó van ugyancsak ottan s említtetnek Esztergom más okleveleiben is.[4] Vendéglősről, fogadósról is megemlékezik egy forrásunk.[5]
Az élelmiszer ipar mellett említem meg a halászatot s vadászatot, habár tulajdonképen ez ősfoglalkozások nem is tartoznak ide. Városaink polgárai gyakran foglalkoztak halászattal és vadászattal a közelfekvő vizeken s erdőkben,
a mire a kiváltságlevelekben nyertek rendszerint engedelmet.[6] Pozsonyban úgylátszik udvarnok halászok vétettek fel a polgárok közé, a kik teljes jogot élveztek, de a fogott halmennyiség egyharmadát a várispánnak kellett
beszolgáltatniok.[7] A vásárokra szekérszámra hordták a halat, mint a vámszabályok tanusítják. Mindössze egy adatunk van arra, hogy a polgároknak a halászatot és vadászatot megtiltották, ezt Besztercebánya privilégiumában találjuk;[8] itt is valószinüleg egy előbb adott jogot nem akartak megsérteni, azért mondták ki e tilalmat.
Ruhaiparosok közül voltak a városokban kallósok, takácsok, tímárok, szűcsök, szabók, cipészek, vargák, kalaposok és keztyűsök, akikről biztos tudomásunk van.[9]
Építőmesteremberek közül feltétlenül szükséges volt a kőműveseknek és ácsoknak jelenléte, de előbbiekről okleveleinkben nincs adat, pedig hogy nagyobb kőházak voltak városainkban, arról biztos tudomásunk van.
Ácsokról tudunk Jászón és Esztergomban is.[10] Az építőanyag beszerzési módjára nézve felvilágosítást adnak a privilégiumok, melyek megengedik a polgároknak, hogy a körülöttük levő hegyekben s erdőkben követ törjenek és fát vágjanak,[11] Győr a Dunaszigetet kapja, hogy karójuk s veszszejük legyen építésre.[12]
Egyéb iparosok közül csupán az aranyművesek, vagyis inkább pénzverők említtetnek Esztergomban, a kik az új pénz verése idején Budán laktak családostól, s ott a pénzverő műhelyben dolgoztak.[13]
Az iparosok közé számíthatók még, – habár inkább pereskedéssel foglalkoztak – a hajósok, kikről Pozsonyban és Pesten esik szó s a kikről egyedül maradt fenn valami céhbeli szervezetnek nyoma, még pedig a pesti a fenői
hajósokról.[14] Valószinű, hogy voltak más iparosok is városainkban, de ezekre legfeljebb a következő korbeli állapotokból nyerhetnénk felvilágosítást, a mire e dolgozat kerete nem nyujt elég teret.



Hóman Bálint munkái
http://mek.niif.hu/07100/07139/html/0006/0004/0002-310.html[2021. 06. 19. 16:51:44]
Nevezetes fejlődésnek indult már az Árpád-korban a városi bányászat. A nemes ércekben oly gazdag felsőmagyarországi s a sót vágó erdélyi városok részben már e korban megalakultak, részben pedig alapjuk vettetett meg. A bányaművelésnek, – mint Wenzel mondja – három módja volt az Árpád-korban, úgymint egyes földesurak által királyi jogosítványok alapján, továbbá királyi vagy földesúri bányatelepek s végre királyi
bányavárosok által műveltettek.[15] A nevezetes eredményű telepek azután szintén városokká emelkedtek. A későbbi alsómagyarországi hét bányaváros közül még csak Selmec- és Besztercebányának, s talán Bakabányának,[16] a felsőmagyarországiak közül pedig Gölniczbányának s Jászónak volt városi szervezete.
Ezeken kivül bányaváros volt még ez időben Német-Lipcse, Korpona és Zólyom[17] is. E bányavárosok polgársága teljesen idegen volt, még pedig német s éppen ezért még leginkább ezeket lehetne valamikép a német városokkal kapcsolatba hozni, különösen az iglaui és selmeci jogkönyvek egyezései alapján.
E bányavárosok bányaszabályaiból alig tudunk meg valamit a kiváltságlevelekből, melyekben többnyire csak az van, hogy szabadon kereshetnek mindenféle ércet. A keresés alatt értették a bányászatot s az aranymosást is, mint Lipcse privilégiumából kitűnik, mely szerint szabadon kereshetnek ércet az erdőkben s vizekben.[18] A királynak a bányászok bizonyos részt szolgáltattak be, az aranyból tizedet s más érczből nyolcadot adtak a kamarának.[19]
E bányavárosokban a városi hatóság mellett külön bányahatóság is volt. A biró és tanács kijelölt egy esküdtet bányamesternek (Bergmeister), a ki a királyi kamarától kapta fizetését, s ez alá tartoztak a bányaügyek. A bányaműveket a város adta el, – jobban mondva bérbe, – a polgároknak, a kik erről a város pecsétjével ellátott bizonyítványt kaptak. Az aknák helyét kimérték s szabályok voltak arra, hogy az értől, a melyben dolgoztak, mennyire volt szabad távolodniok a fúrással. Az új érceret találó csak akkor lépett annak birtokába, ha a városi s bányahatóságnak bejelentette a leletet s három ezüst márkát lefizetett. A már művelt, de parlagon talált tárnát, hat hétig hirdetés utján hiva fel tulajdonosát, a jelentkezőnek átadták, ha azonban ekkor sem jelentkezett senki, a hetedik héten más kapta művelésre.[20] Azokat a bányászokat, kik a bányamester s két esküdt által hitelesen
lepecsételt határkő ellenére másnak birtokába törtek furásaikkal, fej- és vagyonvesztésre itélték.[21] Ha a bányászok furás közben más, – akár világi, akár egyházi úr, – földjére jutva ott sátrat, kunyhót emeltek, azért bért
nem fizettek. A mely birtokos földjén bányát találtak, úrbérül kapta a termés harmadát.[22] A többi bányaszabályokra, melyek a bányaművelés módjaira s a bányászat közben előforduló esetekre vonatkoznak, nem térhetünk ki.
E városok, melyekről szóltam, arany s ezüst bányászatot űztek, volt azonban egy vasbányászattal foglalkozó városunk is, ez Torockó, a melynek Ausztriából jött lakói közt – úgy látszik – már ekkor céhrendszer állott fenn mesterekkel, bányászokkal, vaskovácsokkal, öntőkkel s szénégetőkkel.[23]
Erdélynek már ezidőben híres volt sóbányászata; ezzel foglalkoztak Dézsakna, Dézsvár s Tordaakna lakósai. A sóbányászat állami monopólium volt, s így e polgárok fizetésért vágták a sót, s a sóügy a kamara alá tartozván, némileg a kamaraispán alá rendelvék. A fizetés a vágott sómennyiség szerint történt, 100 só után a dézsaknaiak 4 pondust,[24] a vivők pedig kettőt kaptak. Ezenfelül évente bizonyos ideig szabadon vághattak sót, s az ez idő alatt vágottat eladhatták. A vágási engedelem évi hat-nyolc napra szólt.[25]
A bányászat hazánkban igen jövedelmező foglalkozás volt s így nagy örömmel jöttek ide a külföldi bányászok, kik odahaza – a valószínűleg már munkásokkal zsúfolt bányákban – kevesebb jövedelemre tehettek szert, s itt új hazájukban felvirágoztatták a bányászatot; a bányavárosok és telepek, – habár a nemzet legkevésbbé hozzáforrott, legidegenebb részei voltak, – a királyi kamara legjövedelmezőbb forrásai közé tartozván az országnak hasznos és nélkülözhetetlen részeivé váltak.
[1] W. VIII. 31. l.
[2] Tk. Ep. I. 121. W. III. 38. és Kn. C. D. II. 102. l.
[3] Endl 462. I. Kn. M. II. 236. l.
[4] Kn. M. II. 311. és 354. l.



Hóman Bálint munkái
http://mek.niif.hu/07100/07139/html/0006/0004/0002-310.html[2021. 06. 19. 16:51:44]
[5] Kn. M. II. 96. l.
[6] Például Gölnic, Hibe, Szőlős privilégiumában. F. V/3. 345. W. VIII. 31. és 126. l.
[7] Endl. 623. l.
[8] Endl. 489. l.
[9] Kn. M. II. 96., 236., 254. l. Endl. 462. l.
[10] Endl. 462. és Kn. M. II. 236., 242. l.
[11] F. IV I. 329., 332. IV/2. 228. és IV/3. 393. l.
[12] Endl. 526. l.
[13] Kn. 11. II. 249., 380. és Endl. 493. l.
[14] Endl. 623. F. IV/3. 479. VI/2. 97. és Km. M. II. 196. l.
[15] Wenzel G. Magyarország bányászatának kritikai története. Bpest, 1880. 25. l.
[16] Ennek kiváltságlevele csak I. Ferdinánd nem is szószerinti átirásában maradt fenn, s hitelességéhez szó fér. F. VII/5. 425. l.
[17] V. ö. Vajda Gy. Városaink befolyása a közműveltségre. 1000 – 1301. Bpest, 1878. 24. l.
[18] F. IV/3. 9. l.
[19] Endl. 489. l.
[20] Selmeci bj. 1–4. §§.
[21] U. ott. 12. §.
[22] U. ott. 16. §.
[23] Endl. 627. l.
[24] Mai pénzben körülbelül 4 korona.
[25] Zimm. 65. és 84. Endl. 621. l.
« Mezőgazdaság, földbirtokok. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Kereskedelem. »



Hóman Bálint munkái
http://mek.niif.hu/07100/07139/html/0006/0004/0003-311.html[2021. 06. 19. 16:51:56]
« Ipar. Bányászat. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Társadalmi helyzet. »
Kereskedelem.
Vásártartás. Országos vásár. Árumegállitás. Forgalom. Vámmentesség. Vámtulajdonosokkal való küzdelmek. Árucikkek. Vásári biráskodás
A városi ipar, mint láttuk, az Árpád-korban még csak csiráiban élt; fejlettebb állapotban volt már a kereskedelem, a mi nélkül különben város nem is képzelhető. Városi szabadság vásártartás nélkül nincs és csaknem kivétel nélkül tartalmazzák ennek jogát a kiváltságlevelek; s a melyekben ez nem is foglaltatik, nem azt jelenti, mintha e joguk nem lett volna meg, inkább részben azt, hogy e gyakorolt s magától értetődő jogot nem tartották szükségesnek kiemelni, részben pedig – a bányavárosoknál – talán azért nem említették fel, mert ezeknél a bányaipar mellett a kereskedelem s így a vásár is alárendeltebb jelentőségű. Ezt bizonyítja Torockó privilégiuma is, mely kiemeli, hogy az ottani vásár főképen csak élelmiszervásár volt.[1]
A vásárengedélyt rendesen a hét valamely napjára adták, tehát hetivásárok tartattak a városokban. Vannak oly
kiváltságlevelek is, melyek heti- és napivásárról beszélnek;[2] ezeket a mindennapos piacokat mindenütt tartották, de ezeknek csak olyan lehetett a jellege, mint a mai napipiacnak, csak a legszükségesebb konyhacikkek árusítására
terjedt ki, s ezekre nem is vonatkozott a szabadvásár elnevezés, a mit a hetivásárnál[3] kiemeltek, sem a vámmentesség az ide készülő kereskedőkre. Sopron privilégiuma keddre adja a vásárt, s kimondja, hogy a
várispán «ezen a napon» nem szedhet tributumot az országbeliektől[4]. A tulajdonképeni vásár tehát a hetivásár volt, napi piac minden községben lehetett. Forgalmasabb helyeken a hét több napján is tartottak hetivásárt, igy Zágrábban hétfőn és csütörtökön;[5] s van egy adatunk, mely szerint az esztergom-alvárosiak bármely napon s
órában mehetnek árulni az esztergomi vasárra,[6] ebből az következtethető, hogy az esztergomi hetivásár kevés volt a nagy forgalomra, s a napivásár ennek magaslatára emelkedett. Hasonló helyzet lehetett Budán is, hol
azonban a vámszabály mégis megkülönbözteti a heti vásárt s a napit,[7] Esztergomból azonban semmi ilyen megkülönböztető adatunk nincs.
Országos vásárt az Árpád-korban csak Zágrábban,[8] s – az utolsó évtizedekben – Budán találunk, mely utóbbinak
engedélyezése nagy viszályokra s perekre szolgáltatott anyagot.[9] Az országos vásárok két hétig tartottak, Budán a Kisasszony napját követő vasárnap, Zágrábban pedig Márk nap előtt s után egy-egy hétig. Hogy másutt is lett volna országos vásár, mint Szalay Székesfehérvárról és Sopronról említi,[10] arra nincs semmi pozitív adatunk.
Városaink közül ezidőben csupán Győrnek volt árumegállítási joga,[11] habár Esztergomban és Budán is megvolt a törekvés ennek megszerzésére. E jog Győrnek különösen a bécsi városi privilégiumok Magyarország ellen irányuló hasonló szigorú pontjaira mintegy válaszul adatott,[12] s ehhez hasonló okai lehettek a pozsonyi hajósok
azon joga adományozásának, hogy az árukat onnét csak az ő hajóik szállíthatták tovább.[13] Ez intézkedések által a bécsiek szabad kereskedése erősen megszoríttatott hazánk területén. A vásári forgalom javára hozott megszorítással, hogy bizonyos kerületben a város körül nem tartható vásár, nálunk csakis Gölnicbánya
kiváltságleveleiben találkozunk,[14] s itt is csak a környék kisebb falvaira vonatkozik e rendelkezés. Ezzel szemben azt látjuk, hogy Esztergom mellett az érseki Alvárosban is tartottak vásárt és itt a nagy forgalom nagyon is
megokolttá tette ezt,[15] Gölnicbánya e joga arra mutat, hogy a vásár forgalma csekély lehetett, s ha a szomszéd falvak onnét elvonódtak volna, az veszélyeztette volna a vásár jelentőségét.
A vásárok forgalma még nem érte el azt a fokot, melyen a következő században állt. Kassa, Brassó s más – az Anjou-korban már nevezetes – kereskedelmi helyek fontossága e korban még sokkal csekélyebb. Nevezetes külföldi forgalma volt azonban már ekkor a dunamenti városoknak s elsősorban Győrnek. Esztergomnak és Budának s némileg már Pozsonynak is, a hol azonban a város és a forgalom kifejlődését is megakasztották



Hóman Bálint munkái
http://mek.niif.hu/07100/07139/html/0006/0004/0003-311.html[2021. 06. 19. 16:51:56]
egyidőre a cseh háboruk. Eljöttek e helyekre osztrák, bajor, szász, francia, cseh, lengyel, orosz s olasz kereskedők; egyes városok közül Bécs, Regensburg és Velence említtetnek, mint melyek polgárai gyakrabban megfordultak itt
áruikkal.[16] Valószinüleg sok olasz és dalmata kereskedő járt Zágrábban s a többi szlavón helyeken. De nemcsak a főbb forgalmi pontokon fordultak meg külföldiek, hanem más városainkban is, így Körmenden és
Pozsonyban.[17] Ezenkívül élénk kereskedelmi összeköttetésben voltak az ország egyes vidékei s városai. Budán és Esztergomban különösen a dunántúli s szlavón vidékek kereskedői jártak, így említik Zalát, Somogyot és a
Szerémséget, a városok közül Nagy-Olaszit, Enget, Zimonyt és Szalánkeményt,[18] melyek lakói a Balkán kereskedését is közvetítették.
A forgalomnak nagy akadálya volt az országhatáron és az országban fennálló sok vám, rév- és vásárvám, a mik a király tulajdonát és egyik fő jövedelmi forrását képezték; III. Béla idejében 30,000 márka jövedelme volt ezekből
a királynak.[19] Később ezek egy részének a jövedelmét a királyok elajándékozták, különösen az egyháznak, de szaporították is a vámhelyeket egyesek birtokain. A fizetendő összegek, igy lehetetlenné tették volna a kereskedést a foglalkozásszerűleg kereskedőknek, s ezért lépett a vásártartás joga mellé a városi kiváltságlevelekben a polgárok áruinak általános vagy részleges vámmentessége, a minek célja a kereskedelem könnyítése volt.
A vámmentességet többnyire általánosságban adták; «az országban sehol sem fizetnek tributumot», így foglaltatik e jog a legtöbb kiváltságlevélben. Korponáé s Varasdé is így közli ezt, de ezek kiemelik, hogy a végeken fizetniök
kell, Fehérvárnak – késői átiratban fennmaradt – 1237-diki oklevele szerint még ez alól is mentesek polgárai.[20] Más okleveleink csak részleges mentességet adnak a városoknak. Az erdélyi városok általában csak Erdélyre kaptak mentességet; Sátoralja-Ujhely hét vármegyére, Vasvár s Körmend kettőre, Szatmár-Németi csak Szatmár, Szebelléb pedig Hontmegyére kapta a vámmentességet.[21] Varasd, Német-Lipcse és Zágrábnál kiemelték, hogy harmincadot sem kell fizetnünk.[22] Egyes helyeken az illető város melletti réven szabadon kelhettek át, így a
szatmár-németiek a Szamoson, az alvinciek a Maroson és a szőlősiek a Tiszán.[23] A felmentés említett esetekben csak a vámokra vonatkozott s nem a vásárpénzre is, a mit mindenki egyaránt fizetett s ez alól legfeljebb a helybeli lakósok mentettek fel, így Barson, Hibén s Szatmáron az odavaló polgárok, Esztergomban pedig az alvárosiak
sem fizettek terményeik után.[24] Nehány város vásárán még ettől is felmentik az odajövő kereskedőket.[25] Vásárvámmentesnek mondja a privilégium a budai országos vásárt is, de hogy ez nem volt a valóságban meg, mutatja az a három oklevél, melyek szerint e vásárpénz a szigeti apácáké.[26] Külföldiek soha sem mentettek fel a vámfizetés alól, de több példánk van arra, hogy ők ez alól szerettek volna csalárd módon kibujni.[27]
Nem szabad azt gondolnunk, hogy a vámmentességek által a polgárok egyszerre felmentettek e tehertől. Egyrészt e kiváltságok ellenére is gyakran követelték a vámot, mint több fenmaradt intésből kitűnik, melyek egyikében
Pozsony, négyben pedig Sopron vámmentességére figyelmezteti a király vámszedőit büntetés terhe alatt;[28] másrészt ez az adományozott mentesség korántsem oly általános, mint a privilégiumok szavaiból kitünnék, sőt
még az Anjoukorban sem voltak a polgárok teljesen mentesek a vámfizetés alól.[29] Kisebb vámoknál csak betartották e szabályt, de az előkelőbb vámhelyeken – így Esztergomban s Budán – egyaránt követelték a vámot kül- és belföldi kereskedőktől. Igy Budán fizettek a nagyolaszi és engi kereskedők is[30] s egy oklevél mondja,
hogy a budai vámnál a polgárok ne hozhassák fel minden vám alól történt felmentésüket,[31] s különösen említik a soproniakat, pedig mily nagy szavakkal adták nekik a vámmentességet az említett oklevelek.
A városok vámja és vásárpénze a királyt vagy földesurat[32] illette, kik azonban ezt részben vagy egészben el is ajándékozták a mi azután nagyobb városainkban örökös harcok kútfeje lett a vámtulajdonos egyházak és a polgárság közt. A zágrábi vásárpénzt a káptalan kapta, eleinte kétharmad részben, utóbb egészen, a komáromit a bakonybéli monostor, a szamoborit pedig az ottani ciszterci zárda.[33] A pesti és budai vásárvám a nyúlszigeti apácáké volt,[34] a só és borvám pedig valamint a hajóbér is a budai káptalané;[35] s mindkettő miatt nagy perek
folytak, mert a polgárság gyakran megtagadta a fizetést s megakadályozta a vámszedők működését.[36] Nehéz küzdelmeket vívtak az esztergomi vám felett a tulajdonos káptalan és a polgárság; itt már-már valósággal harcra
került a dolog s a káptalan követelése már egész vagyon – 1000 márkányi – volt.[37] Az esztergomi vám miatt még a budaiak is az érsek interdiktuma alá kerültek, mert ki engedték szállni az azt meg nem fizetett külföldi kereskedőket.[38] Kevesebb baj volt a kisebb városokban a vámmal s különösen ott, a hol a vám tulajdonosa királyi



Hóman Bálint munkái
http://mek.niif.hu/07100/07139/html/0006/0004/0003-311.html[2021. 06. 19. 16:51:56]
adomány következtében maga a város volt. Ilyen volt Beszterce, melyé a vám kétharmada és Kőrös, melyé egyharmada volt; Perinán és Füzitőn is a vám egyharmada volt, de nem a városé, hanem a biróé.[39]
A kereskedés a szükségletnek megfelelőlelt kiterjedt mindenféle fajta árúra s a következőkben főként az esztergomi és pesti vásárvámszabályok alapján igyekezem azoknak sorát adni.[40]
Állatok közül ló, szarvasmarha, disznó és birka került vásárra; baromfiról nincs említés téve, de szekér és hajószámra árulták a külömböző halakat, vizát, csukát s más fajokat.
Élelmiszerek közül nagy mennyiségű gabonát, buzát, rozsot s árpát hoztak hajókkal a vásárra. A molnárok árultak lisztet s a sütők kenyeret és süteményt. Sok mészáros kereskedett a vásárokon, de csak marhahust említenek forrásaink; valószínű, hogy a juhot, disznót otthon ölték s húsa nem is igen került vásárra. Külömböző főzelékek
közül babot, korsót, répát árultak,[41] továbbá gyümölcsöt. Állati termékek közül hoztak a vásárra tojást, sajtot és mézet. Nagy mennyiségű sót adtak el. Sört és bort is árultak, utóbbinál az esztergomi vámszabály külömbséget tesz szerémségi, somogyi és Pestről hozott borok közt. Állati élelmek közül említés van zabról és szénáról.
Ruhaanyagok közül szekérrel hozták s árulták az ökör, kecske, bárány, nyúl és mókusbőrt, ezenkívül Oroszországból hoztak prémeket s ezeket drága bőröknek nevezik. Külömböző fajtájú posztókat, bibort és más
színűt, szűrposztót, gyapjúszövetet, barchetet, lenvásznat, patyolatot végszámra és felvágva árultak.[42] Kész ruhaneműek is kerültek a vásárra, új és régi öltözetek, kalapok, keztyűk, saruk, lábbeliek.
Árultak nyerstermékeket is – vasat, rezet, ólmot, fát, – továbbá viaszt. A fazekasok hoztak különféle edényeket s adtak el fegyvereket s ékszert is. E nagyobb árukon kívül szatócsok, kalmárok árulták a kisebbeket.
Az Árpádkor vége felé, 1288-ban az esztergomi vásáron még keresett árucikk volt az ember is – férfi és nő – a rabszolgakereskedés még nem multa divatját.
E sokféle áruval kereskedő, a világ minden részéből összegyült népség közt sok viszály és kihágás fordult elő, a miknek elintézése nagyobb forgalmú helyeken, a minő például Esztergom volt, nem kis dolog lehetett. Ez a feladat a városi hatóságra hárult; a biró itélete alá tartozott minden a vásáron felmerült ügy, kinek az esküdtek segédkeztek az elintézésben. Ezeknek volt kötelessége minden eladásra, a mértékekre felügyelni s a kihágásokat megtorolni. A vásári kihágások szigorúan büntettettek, a hamis mértékkel mérő 1 márkát, másodízben kettőt fizetett, de harmadszorra már kezét vesztette. E büntetés pénzeket a biró és esküdtek kapták, a mi biztosította a lelkiismeretes ellenőrzést.[43]
[1] Endl. 627. l.
[2] Endl. 451. Kn. M. I. 328. l.
[3] Például: Endl. 462., 498., 517. W. V. 91. VIII. 5., 31., 126. l.
[4] Endl. 545. l.
[5] Endl. 451. és 507. l.
[6] Kn. M. II. 271. l.
[7] Endl. 466. és 493. l.
[8] Tk. Civ. I. 26. és 45. l.
[9] Endl. 602. W. IX. 454., 522. X. 199. l.
[10] Szalay J. Városaink a XIII-ik században. Budapest, 1878 142. l.
[11] Endl. 526.



Hóman Bálint munkái
http://mek.niif.hu/07100/07139/html/0006/0004/0003-311.html[2021. 06. 19. 16:51:56]
[12] Tomaschek J. A Die Rechte u. Freiheiten der Stadt Wien. I. Wien, 1877. 13., 29. l. Ld. erről: Salamon F. Budapest története, Bpest, 1885. II. 421., 425. l.
[13] F. VI/2 97. l.
[14] F. V/2. 345. V/3. 125., 490. l.
[15] Kn. M. I. 328. l.
[16] Legtöbb adat az esztergomi vámszabályból van. Kn. M. II. 228., 236. l.
[17] H. O. VI. 42. és Endl. 623. l.
[18] W. IX. 453. X. 413. l.
[19] Marczali H. Enchiridion fontium hist. Hungarorum. Bpest. 1901. 129. 1. 30,000 Márka = kb. 1 és fél millió korona, mai értékben talán 9 millió korona.
[20] F. IV/1. 329. és Endl. 405. l. F. IV/1. 73. l.
[21] W. V. 20. Zimm. 65., 84. Jakab. I. 31. 1. W. VIII. 5. l. Endl. 551. H. 0. VI. 42. l. Endl. 426. és Kn. M. I. 298. l.
[22] Endl. 405. F. IV/3. 9. és 396. l.
[23] Endl. 426. Zimm. 77. és W. VIII. 31. l.
[24] W. VIII. 103., 126. Endl. 505. 1. Kn. M. II. 271. l.
[25] Endl. 498., 551., 621. és W. VIII 31. l.
[26] Endl. 602. W. X. 5., 6. és 199. l.
[27] Kn. M. II. 175. 228. és 252. l.
[28] F. VI/1. 122. VI/2. 299. H. 0. II. 24. VIII. 218. és W. V. 172. l.
[29] Illés J. Az anjoukori társadalom és adózás. Bpest, 1900. 66 – 67. l.
[30] W. X. 413. l.
[31] H. O. VIII. 418. l.
[32] Füzitőn. W. III. 38. l.
[33] Tk. Ep. I. 209. 228. Kn. M. II. 214. l.
[34] Kn. M. II. 262. F. IV/2. 320. l.
[35] F. IV/=3. 479. VI/1. 358. Kn. M. II. 196. l.
[36] W. X. 199. 339. Kn. M. II. 325. F. VI/1. 357. l. és Monumenta Romana episcopatus Vesprimiensis. II. Bp. 1899. 15. l.
[37] Kn. M. l. 118. 386. 310. 311. 575. II. 354. 424. 471. 474. és Kn. C. D. II. 145. l.
[38] Kn. M. II. 252. Kn. C. D. II. 165. l.
[39] W. IX. 518. 1. Endl. 526. W. III. 38. XI. 182. l.
[40] Kn. M. II. 236. és Endl. 493. l.
[41] Kn. M. II. 175.
[42] Kn. M. II. 228. és Endl. 551. l.
[43] Selmeci jl. 4. 5. §.



Hóman Bálint munkái
http://mek.niif.hu/07100/07139/html/0006/0004/0003-311.html[2021. 06. 19. 16:51:56]
« Ipar. Bányászat. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Társadalmi helyzet. »



Hóman Bálint munkái
http://mek.niif.hu/07100/07139/html/0006/0004/0004-312.html[2021. 06. 19. 16:52:07]
« Kereskedelem. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Építkezés. »
Társadalmi helyzet.
Legkevesebb adatunk maradt a polgárok magánéletére, – társadalmi, vagyoni s családi helyzetére – vonatkozólag. A XIII. század második felében lépten-nyomon találkozunk comes címzésű városi polgárokkal. E címzés eredetét bizonyosan meghatározni nem tudjuk, de minden bizonnyal a földbirtokkal van összefüggésben s leggyakrabban biró és esküdtviselt férfiak viselik e címzést, habár nem minden biró és esküdt volt comes, s voltak oly polgárok is
köztük, kikről nem tudjuk, voltak-e valaha birák vagy esküdtek.[1] A comes cím mindenesetre igen előkelő polgárokat illetett meg s mivel nem hivatali cím, a polgárság előkelő társadalmi helyzetére mutat. A polgárok egyesei a város belső ügyein kívül országos ügyekben is visznek néha szerepet s országos hivatalokra is jutottak. Említettem III. Endre két oklevelét, melyekben pozsonyi polgárokat – uralomra jutása körül szerzett érdemeikért
földadománynyal jutalmaz.[2] Ezek egyike, Jakab comes soproni biró, már IV. László alatt járt külföldön fontos követségben s igen kiváló ember lehetett, mert egy a várossal folytatott perében a kérdéses birtokot neki azzal a feltétellel engedik át, hogy a várost szolgálataival ezután is támogatni fogja.[3] Woch polgár a tatárjárás után a király közvetlen környezetében volt s pénzzel, lovakkal s máskép is segítette menekülésében.[4] Hench comes radnai polgár a budai várnak rectora lett.[5] Két polgárról tudunk, a kik országos hivatalra emelkedtek, Walter és
Archinus kamaraispánokról,[6] kik mindketten előkelő s nagyon vagyonos emberek voltak. Archinus fiát maga a királyné tartotta keresztvízre, mely alkalommal nagyobb földadományt is kapott, Walter pedig Budán s
Esztergomban volt polgár, utóbbi helyen «palotája» volt és Komárom várát s városát is neki adta a király.[7] E két példa s a tárgyalt birtokvételek és adományok igazolják, hogy a polgárság úgy társadalmilag, mint vagyonilag kiváló helyzetben volt s a városok előkelőbb polgárai vagyon tekintetében már utolérték a köznemesség nagy részét. Habár a polgárok jobbjai ily előkelő helyzetben voltak s országos ügyek intézésében is részük jutott, országbárói hivatalokra ez időben sem juthattak, mint Szalay állítja, ki megemlékezik egy országbíró polgárról, úgy látszik tévedésből.[8]
A polgárság műveltsége megfelelt az ország többi lakóiénak, habár a világiak közt a legelőkelőbb helyet foglalta el tanultság dolgában. E korban, mikor az átlagos műveltségű ember még irni-olvasni sem tud, a polgárokat mesterségük kényszerítene az alapvető tanulmányok ismeretére; e mellett a városok a külföldi forgalom, a székvárosok pedig a királyi és főpapi udvarok jelenléte következtében is, a kulturális hatásoknak befogadására alkalmasak voltak. Valószinüleg voltak már e korban városi iskolák, hol a polgári foglalkozásoknak megfelelő
tantárgyakat tanítottak, főkép számtant és fogalmazást a vallástan és irás-olvasás mellett,[9] de e városi iskolákról adatot árpádkori emlékeinkben nem találtunk. Lehetséges, hogy már e korban is küldték nagyobb városaink
előkelőbb polgárai fiaikat külföldi egyetemekre magasabb képzettség elnyerése céljából,[10] de minderről pozitív tudomást szereznünk nem lehet.
[1] Esztergomban a bírák rendesen comesek, így Rubynus, Archinus, Elkinus, Belgiminus és István, kik egymásután kerültek a birói székbe, azok voltak. (Kn. M. I. 525. II. 156. 311. 458. F. VII/2. 229. W. VIII. 252. 414. l.) Az esküdtek közt vannak, a kik így címezvék s vannak olyanok, kiknek neve mellett nincs e címzés. Egy helyen valamennyi esküdt comes. (W. VIII. 414. l.) Ezeken kívül Scemeynus, Domokos és Godynus polgárok említtetnek igy. (Kn. M. I. 360. 599. II. 247. l.) – Budán a rector rendesen comes, így Walter, Werner és Hench is. (F. IV/3. 479. V/3. 107. Kn. M. II. 337. és gr. Teleki család oklevéltára. I. Bp. 189. 9. l.) – Fehérvárról Glyanus. Zágrábból Gilio bíró és Perintholus, Besztercebányán András bíró, Pozsonyban Jakab bíró, Sopronban Ulwyrus említtetnek e címmel. (W. XII. 652. VIII. 369. Tk. Civ. I. 60. W. III. 40. V. 37. és 68. l.) A címzés tehát gyakori a legelőkelőbb polgárok körében.
[2] W. V. 37. és XII. 550. l.
[3] Kn. M. II. 231. és W. IV. 306. l.
[4] Kn. M. I. 346. l.



Hóman Bálint munkái
http://mek.niif.hu/07100/07139/html/0006/0004/0004-312.html[2021. 06. 19. 16:52:07]
[5] gr. Teleki család oklevéltára. I. Bp. 1895. 9. l.
[6] Kn. M. I. 379. és F. IV/2. 39. l.
[7] Kn. M. I. 379. I. 520. és II. 25. l.
[8] Szalay I. Városaink nemzetiségi viszonyai a XIII. században. (Századok. 1880.) 533–4. l. Honnan vette ez adatot, nem tudom, mert az ott idézett F. IV/2 39. l. alatt közölt oklevélben csak Archinus kamaraispán nevét találom. Ebből eredhetett a tévedés.
[9] V. ö. Békefi R. Közoktatás. Bpest, 1898. 13. És 20. lap.
[10] Békefi R. Közoktatás. Bpest, 1898. c. műve 24. lapján említi, hogy a XIV. század végén Buda, Esztergom, Fehérvár, Pozsony stb. fiai mily szép számban jártak a bécsi egyetemre.
« Kereskedelem. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
Építkezés. »



Hóman Bálint munkái
http://mek.niif.hu/07100/07139/html/0006/0004/0005-313.html[2021. 06. 19. 16:52:18]
« Társadalmi helyzet. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
IV. Egyházi élet. »
Építkezés.
Az ily módon szépen gyarapodó polgárság lakhelyeit is igyekezett széppé és nagygyá tenni. Az építkezésről igen kevés adatunk van, mindössze annyit tudunk, hogy a kőházak építése már általános volt, a mit a kővágásra adott s a kőműves iparnál már említett – engedélyek bizonyítanak. Ugyanott említtetik a fa is, mint épületanyag, Győrött pedig a karó és vessző, tehát a kőházak mellett még a fából való építés is divatozott, habár a fa építőanyagul említése még mit sem mond, mert a kőépületnél is szükség van fára, vesszőre. Az bizonyos, hogy a nagyobb városokban főleg kővel építkeztek s inkább a mellékhelyiségek, istállók építtettek fából A szebb
kőházakat palotáknak nevezik a források,[1] habár ezek nem mindegyike felelhetett meg e névnek; hogy azonban nem jelentéktelen értéket képviseltek, mutatja, hogy a tárnokmester esztergomi palotája 200 márkát, Kövér Tamás polgár két palotája s két kisebb háza pedig 295 márkát értek.[2] A bérösszegek is elég nagyok, így az esztergomi káptalan egy kőházáért három márka és egy fertó évi bért kapott két polgártól.[3] E városi épületeken kívül
földjeiken is, különösen szőlőkben, építettek kunyhókat, sátrakat,[4] melyek vesszőből fonva falevéllel fedettek s a mai nagyobb fajta csőszkunyhókhoz hasonlíthatok.
Középületek közül még többnyire csak templomok voltak; csupán egy szegényházról van tudomásunk és egy városházáról. Szeben város polgársága adott a keresztes lovagoknak egy házat szegények és nyomorékok eltartásának kötelezettségével,[5] Esztergom városa pedig 1284-ben vett a káptalantól telket városháza – «domus judicialis» – építésére.[6] Másféle középítkezésről nincs említés okleveleinkben, csak Esztergomban tudunk egy hídról és Selmecről, hogy ott bizonyos összeget fordítottak a hidak és útak javítására.[7]
Az építészet csak a tatárjárás után kezdett fellendülni hazánkban s összefüggésben van a városok keletkezésével és
a nagyobb tömegben való külföldi bevándorlással.[8] Tatárjárás előtti városaink, mint egyébben, úgy építési modorukban sem nagyon külömbözhettek a falvaktól, legfeljebb – vagyonosabb elem gyűlvén bennük össze több volt a kőépület, mint azokban. Kiemelkedőbb épületek csak Fehérvárott és Esztergomban, valamint a püspöki székhelyeken voltak – főpapok és főurak házai, – de ezek sem nagyon váltak ki egyéb kőházalt közül. Mondhatjuk, hogy egyedül a templomoknál érvényesültek művészi szempontok s itt sem a városi templomoknál legalább is nem azért, mert városiak – hanem a püspöki székesegyházaknál és nevezetesebb egyházak templomainál, a minő a fehérvári prépostság vagy a pannonhalmi apátság volt. E templomok túlnyomólag bazilikák s csak III. Béla óta épülnek újra román stílben.
A tatárjárás után honvédelmi célból történt városalapítások, továbbá a váraknak egyébként való szaporítása magával hozta sok külföldi – belga, olasz, német – építőiparos bevándorlását, a kik az e fajta építkezésekben jártasak voltak. Az elpusztított városok ujra építésénél is ilyenek kapták a munkát s ezek honosították meg a gót építészeti stílust hazánkban. Az ujonnan keletkezett városok templomai a XIII. század végén e stílusban épültek s ezek voltak az Árpádkorban városainknak jóformán egyedüli monumentális művészi épületei. E korban épült
Boldogasszony budavári temploma, a későbbi Mátyás templom[9] és a minorita – ma helyőrségi – templom, mely teljesen ujjáépítve maradt meg. Az Árpádkorban épült Kassa régebbi temploma, mely a dóm előtti téren áll, s V. István kezdte felépíttetni a dómot is ifjabb király korában. IV. László és III. Endre alatt készült el a pozsonyi székesegyház s e korban épült a soproni régi templom. Többi városainkban is részben a XIIL., részben a következő században épültek díszesebb templomok.
A városok beosztásáról, utcákról, városrészekről alig maradt adatunk, főkép csak Esztergomból ismerjük ezeket. Zágrábból fenmaradt a «vicus latinorum» neve, mely itt is, mint Esztergomban, az egész város jelzésére is használtatik az alvárossal szemben.[10] Veszprémben már e korban megvolt a négy városrész, vagyis inkább utca,
Szt. Tamás, Szt. Miklós-szege, Sárszeg és Szt. Iván.[11] Említettük már, hogy a városokhoz azok növekedtével hozzácsatoltak környékbeli falvakat, melyek azután külső városrészekké lettek. Ilyen volt például Pozsonyban



Hóman Bálint munkái
http://mek.niif.hu/07100/07139/html/0006/0004/0005-313.html[2021. 06. 19. 16:52:18]
Széplak, Sopronban Zuan, Győr alvárosai, Pesten Ujbécs és Jenő.
Esztergom városában több utcáról tudunk; a város legnevezetesebb helye a főtér vagy vásártér és a Latin utca, melyről az egész város neveztetett.[12] Említtetnek még a Szent Miklós és Szent Lőrincz, utcák, Szűk utca, Külső utca és Kis Duna sor.[13] Városrészekként a latin városon kivül a zsidó város említtetik,[14] s a város belső része az Alvárostól megkülömböztetendő az erődről «fossatum Strigonium»-nak is neveztetik.[15] Az érseki város a KisDuna mentén épült s külvárosai falvak szerint külömböztetnek meg.[16]
A polgárok családi életéről, mindennapon dolgairól jóformán semmit sem tudunk; a mit mondhatnánk, legfeljebb az országos viszonyokból s a következő századok fenmaradt adataiból következtethetnénk.
[1] Kn. M. II. 25. 93. és Tk. Civ. I. 60. l.
[2] Kn. M. II. 93. és 458. l.
[3] Kn. C. D. II. 50. l.
[4] Kn. C. D. II. 145. l.
[5] Teutsch. 180. l.
[6] Kn. C. D. II. 145. l.
[7] Kn. M. II. 354.1. és Selmeci jk. l. §.
[8] Ld. ezekről Pasteiner Gy. A művészetek története. Bp. 1885. 161 s köv. l.
[9] F. IV/2. 320. l.
[10] Tk. Ep. I. 230. és Tk. Civ. I. 19. 25. 46. l.
[11] Csánky D Magyarország történelmi földrajza a Hunyadiak korában. Bpest, 1890 – 97. III. 216. l.
[12] Kn. C. D. II. 50. és Kn. M. II, 458. l.
[13] Kn. M. I. 525. II. 93. 242. 458. l.
[14] Kn. M. II. 354. l.
[15] Kn. M. II. 271. És 354. l.
[16] Kn. M. I. 328. És II. 271. l.
« Társadalmi helyzet. KEZDŐLAP A MAGYAR VÁROSOK AZ ÁRPÁDOK KORÁBAN III. Városi élet.
IV. Egyházi élet. »



Hóman Bálint munkái
http://mek.niif.hu/07100/07139/html/0006/0005-314.html[2021. 06. 19. 16:52:30]
« Építkezés. KEZDŐLAP A MAGYAR VÁROSOK AZ ÁRPÁDOK KORÁBAN
A városi hatóság. »
IV. Egyházi élet.
Kegyuraság. Autonómia. Tized. Káplán. Templom. Szerzetesek. Vallásos érzület. Küzdelmek az egyházzal
A városi szabadságok elnyerésekor a polgárság egyházi tekintetben is nevezetes függetlenséget ért el. A városokban, melyek előbb már községek voltak, templomot nem kellett építeni, ez volt minden valamire való faluban; a községek magva a templom és a hozzá tartozó paplak volt. Az új telepítésű városokban maga a király emeltetett plébánia templomokat, s úgy ezek, mint a hospes és várnép, udvarnoklakta falvakból lett városok kegyura a király volt. A városi kiváltságadásakor a földeket, melyen e városok épültek, ezeknek adományozva, az ezeken épült plébániák felett való kegyúri jogát is átruházta a király a polgárságra; a plébánia továbbra is királyi
egyház marad, de a felett a király kegyuraságát a város lakósai gyakorolják.[1] A kegyúri jog megadatott csaknem valamennyi város kiváltságlevelében s megkapták e jogot a földesúri városok is uraiktól, mint Jaszó és Szebelléb.[2] Plébánosukat, papjukat szabadon, közös akaratból, maguk választják, mondják a kiváltságlevelek. Választhattak pappá bárhová való embert, mint a liptóhibei privilégiumban olvassuk,[3] és senki sem
kényszeríthetett rájuk mást, a kit ők nem akartak.[4] Az esztergomi egyház hűtelen szebellébi polgárainak visszatelepítésükkor azt is megengedték, hogy német papot válasszanak, a ki még a magyaroktól s tótoktól is kapta a tized egy részét.[5] Papjuk választásában így teljesen szabad kezet kaptak, de a választást megerősítés
végett fel kellett terjeszteniük a püspökhöz, vagy – legtöbb esetben – magához az esztergomi érsekhez,[6] s csak a megerősítés után gyakorolhatta kötelességeit. Néhol – és éppen előkelőbb városokban, mint Esztergomban és Pozsonyban – nem kapták meg a polgárok a papválasztás jogát, hanem a helybeli káptalan végezte a papi funkciókat.[7]
A papválasztás joga mellett egyszersmind megkapták a városi egyház függetlenségét a főesperesek s más közbeeső egyházi hatóságok alól, a kiknek mellőzésével vagy a megyés püspök alá tartoztak, vagy egyenesen az esztergomi érsek alá rendeltettek. Szatmár és Szatmár-Németi kivétettek a sasvári főesperes alól s az erdélyi püspök alá rendeltettek, a soproni plébánia pedig a győri püspök alá tartozott. A szepesolasziak egyháza a szepesi prépost minden beavatkozásától mentes volt s csak az esztergomi érsek alá tartozott, ugyancsak ennek közvetlen
fenhatósága alá rendeltetett a beregszászi és szegedi plébánia is.[8] Német-Lipcse privilégiumának kiadásakor IV. Béla egyházi ügyekben az esztergomi érsekkel egyetértve járt el s az érsek külön oklevelet is ad nekik ezekről
ugyanakkor, melyben a főesperes biráskodása alól felmenti őket.[9] Nem minden egyház volt azonban kivéve a főesperes hatalmi köréből, így Kassa 1290-ben külön kérésre mentetik csak fel ez alól s rendeltetik az egri püspök alá.[10]
A városi plébánosok így függetlenítve a felettes hatóságok alól, igen tekintélyes helyzetbe jutottak s csaknem egy rangra a prépostokkal s apátokkal. Azonban nemcsak állásuk tekintélye, de vagyoni állapotuk dolgában is kiváltságos helyzetük volt, a tizedet ugyanis teljesen az ő hasznukra rendelte a király, míg másutt ebből a plébános csak csekély részt élvezett. A plébánosnak az egész tizedre való jogát majd minden kiváltságlevélben megtaláljuk, mely a papválasztásról megemlékezik.[11]
Az oklevelek a tized szedésének módját is meg szokták határozni, a mi rendesen terményben történt. Jászón és Szőlősön a tizedet német szokás szerint a mezőn hagyták, Nagyszombaton kepében fizették, Beregszász és Kézsmárk is terményben fizettek; Karakó privilégiuma csak a szászok, Perináé és Jasztrebarszkáé pedig a
hospesek szokására hivatkozik, a mi alatt a terményben fizetést kell értenünk.[12] A terményekben való tizedfizetés – mint ezekből látszik – általános szokás volt és arra, hogy valamely város pénzben fizethetett volna, csupán két
példánk van. Szatmár-Németin és Sopronban a gabona kepéje után tizenkét dénárt fizettek.[13] A bort mustban fizették, de megválthatták sajtolás idején pénzzel.



Hóman Bálint munkái
http://mek.niif.hu/07100/07139/html/0006/0005-314.html[2021. 06. 19. 16:52:30]
A tized pénzben szedése általában a főpapok érdekében állt, mint ez az aranybulla 20. pontjának tiltó
rendelkezéséből[14] kitünik. A forgalmi vonalaktól távollakó nép ugyanis, ha az erre szükséges pénzt meg akarta szerezni, gyakran megkárosodott, sokkal több gabonát lévén kénytelen eladni, mint a mennyit a terményben adott tized lett volna; a püspököknek viszont kényelmetlen és költséges volt nagy területen elterülő megyéjük minden egyes falujából a terményben fizetett tizedet beszállíttatni. Ezért kellett az aranybullában egyenesen megtiltani a tized pénzben való szedését. A városokban ezzel ellentétben a pap javára szolgált a tized terménynyél fizetése. Az ellenőrzés és elszállítás itt nem ütközött nehézségekbe, lévén a tized birtokosai maguk az illető városok plébánosai; a pénzben fizetéssel azonkívül gyakran rövidséget szenvedtek, mert míg őket a minimális összegben megállapított pénzváltsággal akarták a polgárok kifizetni, maguk a forgalmas városi vásáron mindig jó áron tudták gabonájukat eladni. Többször meg is kisérelték egyes városok polgárai a tized pénzben fizetését, a miből perek
keletkeztek, s ilyen per folyamán kötelezték a perinaiakat is a terményben fizetésre[15] Különösen sok baj volt a bor tizeddel, aminek rögtön a helyszínén mustban fizetése azért is fontos volt, mert ha már bevitték a városba,
gyakran silányabb borral elégítették ki az egyházat. Ezért kellett erre oly szigorú szabályt hozni Esztergomban.[16] Arra is volt eset, hogy a tizedfizetést megtagadták, így Esztergomban, hol mintegy 200 márka tartozásuk volt a
polgároknak, de az e felett folytatott per békés véget ért.[17] Esztergomban a plébánia a káptalan kezében lévén, a tizedet is ez kapta. Érdekes, hogy noha a tized a városokban a plébánosé, mégis három szlavóniai városban azt a
zágrábi püspök szedette, e városok Perina, Verőce és Lipova.[18] Hogy ez nem bitorlás volt, mutatja az, hogy a király és királyné maguk biztosítják a püspök e jogának megvédését.
A tizedből a plébános bizonyos összegeket tartozott fizetni a királynak, egyházi főhatóságának s még a kántornak[19] is. A király rendesen elengedte a neki tartozót, legalább csak Nagy-Szőlősről tudjuk, hogy az
odavaló pap egy márkát fizetett a királynak évente.[20] A földesúri városok közül Szebellében fizetett a pap urának, a káptalannak, másfél márkát. A főpapnak tartozott összeg úgylátszik mindenütt ugyanaz volt, több privilégium szerint az érsek minden ötven mansio után kapott egy márkát a plébánostól.[21] Sopronból a győri püspök a tized huszadát kapta.[22]
A plébános e nagy jövedelme mellett kötelezve volt, hogy az istentiszteletet maga végezze, erre mutat Buda
későbbi privilégiuma, mely szerint a pap helyettest nem állíthat.[23] Ez intézkedés azt mutatja, hogy szokásban lehetett a nagyobb városokban a káplánok alkalmazása, ami által a plébánosok munkájukon könnyítettek, de ez úgylátszik nem mindig nyerte meg a hívek tetszését.
Ellentétben áll a városok kegyúri jogával IV. Béla intézkedése, mellyel a budavári Boldogasszony temploma feletti kegyuraságot a nyúlszigeti apácazárdának adja, ami által azonban a templom építésének feladata is e zárdára hárult s igy a polgárságról terhet is vett le.[24]
Ugyanez időben épült a Domokos-rend háza is Budán s általában városainkban gyakran találkozunk szerzetesekkel s ezek templomaival a plébánián kívül. A szerzetesrendeknek többször maguk a városok adtak építésre telkeket, házakat és e rendek a városi hatóság védelme alá rendelvék. Dubica város az Ágoston rendieknek jelölt ki földet építésre, Nagy-Szeben pedig a kereszteseknek adott házat.[25] III. Endre a pozsonyi városi tanácsra bízza az oda telepített Klára-rendi apácák megóvását a tisztviselők zaklatásaitól.[26]
A polgárság vallásos érzületére mutat az egyháznak való gyakori hagyományozás és adományozás. Körmend és Vasvár privilégiumai a szabad rendelkezés jogának biztosításánál külön kiemelik, hogy az egyházra is lehet hagyni,[27] s hogy e joggal éltek is a polgárok, arra nézve csak Péter soproni polgárnak a borsmonostori konvent
javára tett hagyományát hozom fel.[28] E korban – a keresztes hadjáratok korában – a vallás gyakorlásában nagy szerepet játszottak a zarándok-utak egyes kegyhelyekre. A nevezetesebbekhez ezrével tódultak minden országból a hívők, s a magyar városok polgárai is gyakran szánták rá magukat ily zarándoklásokra. Nem volt ritka a Rómába, San-Jago de Compostellába és Jeruzsálembe zarándoklás sem; Selmecbánya jogkönyvében külön pont szól arról, hogy a feleség meggátolhatja urának ily zarándok-útját, kivéve ha Jeruzsálembe megy az Úr
sírjához.[29] Erős vallásos érzésére mutat a kornak az a védelem, melyben az egyháznak szentelt tárgyak részesültek. Nagyon szigorúan büntették azt, aki bűnös tettével a vallás, az isteni tisztelet tárgyait szennyezte be.



Hóman Bálint munkái
http://mek.niif.hu/07100/07139/html/0006/0005-314.html[2021. 06. 19. 16:52:30]
A templomrablót kerékbe törték vagy megégették. A kereskedőket szigorúan eltiltották a templomi tárgyak zálogba vételétől, s aki mégis ezt tette volna, annyit fizetett, amennyit az elzálogolt tárgy ért, kétszeri visszaesés után pedig kezét vették.[30]
Kevésbbé vallásosak lehettek a nagyobb forgalmi központokon, kereskedő helyeken élő polgárok, ami természetes következménye a világ minden részéből összeverődő emberekkel való érintkezésnek. Az ország két versengő
fővárosának, Esztergomnak és Budának,[31] polgárai a XIII. század utolsó negyedében nagy küzdelmeket folytatnak az esztergomi káptalannal, s a küzdelem már-már valóságos harc képét veszi fel, a polgárok erőszakoskodással, az egyház egyházi fegyverrel, kiátkozással küzd. Kisebb városokban, így Perinán s Verőcén is
előfordulnak ily küzdelmek, s itt is megtörtént a polgárok kiátkozása.[32] Fel kell azonban tárnunk azt a körülményt, hogy e viszályok soha sem vallási jellegűek, hanem anyagi ügyek – adó- s vámkövetelések – folytán keletkeztek mindig, s általuk így az általános vallásos érzület nem igen szenvedett sérelmet.
[1] V. ö. Kollányi F. A magán kegyúri jog hazánkban a középkorban. Bp, 1906. 172 – 3 és 176 – 1.
[2] Endl. 462. és Kn. M. I. 298. l.
[3] W. VIII. 126. l.
[4] F. IV/1. 329. 332. és IV/3. 393. l.
[5] Kn. M. I. 298. l.
[6] Endl. 489. 444. 505. 535. l.
[7] Kn. M. II. 156. l. – Király J. Pozsony város joga a középkorban. Bpest, 1894. 42. l.
[8] Endl. 426. 505. 545. 535. 471. l. Varga F. Szeged története. I. Szeged. 1877. Oklevéltár. 204. l.
[9] F. IV/3. 124. és 182.
[10] W. v. 14. l.
[11] Néha még a püspökkel is viszályba keveredtek, oly tized követelése miatt, a mi a püspököt illette. Igy tett a pesti plébános a veszprémi püspök kelenföldi tizedével. Monumenta. Romana episcopatus Vesprimiensis. I. Bp. 1896. 62. l.
[12] Endl. 462. W. VIII. 31. Endl. 444. 471. 517. l. Teutsch 84. W. XI. 182. 313. és Endl. 496. l.
[13] Endl. 426. és 545. l.
[14] Corpus Juris Hungarici. I. Bpest. 1899. 138. l.
[15] Tk. Ep. I. 105. és 149. l.
[16] Kn. M. II. 57. l.
[17] Kn. M. II. 156. l.
[18] Tk. Ep. I. 105., 149., 201. és 210. l.
[19] Kn. M. I. 298. l.
[20] W. VIII. 31. l.
[21] Endl. 471. 482. F. IV/3. 9. és W. VIII. 126. l. Kassáról, Krones Fr. Zur ältesten Geschichte d. oberungar. Freistadt Kaschau. Wien, 1864. 27. l.
[22] Endl 545. l.
[23] Endl. 466. l.
[24] F. IV/2. 320. l. – Salamon F. Budapest története. II. Bp. 1885. 200. s köv. l.



Hóman Bálint munkái
http://mek.niif.hu/07100/07139/html/0006/0005-314.html[2021. 06. 19. 16:52:30]
[25] F. IV/1. 349. és Teutsch. 180. l.
[26] F. VI/2. 65. l.
[27] H. O. VI. 42. és Endl. 405. l.
[28] H. O. III. 24. és 25. l.
[29] Selmeci jk. 3. §.
[30] Selmeci jk. 21., 22. §.
[31] Székesfehérvár a XIII. sz. közepe óta lassan háttérbe szorul Buda s Esztergom mellől.
[32] Tk. Ep. I. 149. l.
« Építkezés. KEZDŐLAP A MAGYAR VÁROSOK AZ ÁRPÁDOK KORÁBAN
A városi hatóság. »



Hóman Bálint munkái
http://mek.niif.hu/07100/07139/html/0006/0006/0001-316.html[2021. 06. 19. 16:52:41]
« IV. Egyházi élet. KEZDŐLAP A MAGYAR VÁROSOK AZ ÁRPÁDOK KORÁBAN
Biráskodás. »
V. Városi hatóság. Jogélet.
A városi hatóság.
Biró. Esküdtek. A választás módja és ideje. Kinevezett birák. Hatáskör
A privilégiumoknak jogilag s a város belső kormányzatára nézve legfontosabb része az, mely a polgárságnak a városi hatóság választási jogát biztosítja, e hatóságnak hatásköréről intézkedik és ezek által a város vezetését – ha közvetve is – magának a polgári közösségnek kezébe teszi le. A szerv, mely által a polgárság kormányzati jogát gyakorolja, a városi hatóság, a tanács, – mint Toroczkón nevezték, – «magistratus», melynek tagjai a bíró és az esküdtek vagy tanácsosok.
A bíró a tanácsülések elnöke s a város tulajdonképeni feje. Forrásaink legtöbbje villicusnak nevezi, sok maior villae-nek és iudex-nek, de ez elnevezésekben némi ingadozás van, e két utóbbit a villicussal felváltva használják
egy és ugyanazon oklevélben is.[1] A «villicus» az egész XIII. században használatos, a. «maior villae» inkább a korai oklevelekben, a «iudex» pedig a későbbi korban. Ezeken kívül még előfordul a Franciaországban divatozó praepositus,[2] a németes rihtardus[3] és a scultetus.[4] Zágráb egy kinevezett birája podesta címet visel,[5] s a
perinai defensort is a király nevezte ki.[6] A budai és a kassai rector-t mint a királyi vár rectorát nevezték így.[7] A bíró hivataloskodása egy évre terjedt, de időközben is elmozdítható volt, ha hivatalának nem felelt meg, vagy vétséget követett el; ilyen esetekben azonban a polgárság maga nem intézkedhetett, a királyhoz kellett fordulniok.[8] A püspöki Sárdon a földesúrnak jelentették ezt, de annak intézkedéséig ők maguk is felfüggeszthették hivatalától.[9] Az évből hátralevő időre ilyenkor a király tudtával tettek mást biróvá.[10] Ha
hivataloskodása alatt megfelelt kötelességének s közmegelégedésre működött, újra megválaszthatták,[11] s vannak példáink Esztergomból, hogy egy ember több évig bírája, A bírót rendesen a város polgárai közül választották s csak Zágrábban említik, hogy bárhonnét hozhatnak bírót maguk fölé,[12] másutt erre példa nincs, sőt határozottan tiltakoznak a kívülről hozott bíró ellen[13]. Selmecbányán ez lehetetlenné volt azáltal téve, hogy bíró csak tanácsosságot viselt férfi lehetett.[14]
A tanács tagjai az esküdtek, – cives iurati vagy csak iurati – kiket néhol maiores-nek,[15] másutt consiliarii-nek,[16] iudices-nek,[17] scabini-nek,[18] vagy seniores-nek neveztek.[19] Számuk tizenkettő volt,[20] némelyik káptalani
helyen, hol nem a bíró, hanem az apát vagy prépost ítélt, – hat.[21] Az esküdteket is a polgárok sorából választották, s bírákká valószínüleg csak e hivatalt viselt férfiakat választottak, mint Selmecbányáról tudjuk. Úgy a bírót, mint az esküdteket a tiszteletreméltó és feddhetetlen előéletű polgárok közül választották s különösen nem tehettek hamis tanuzás vagy rágalmazás miatt már büntetett embert bíróvá és esküdtté.[22] Tudunk helyettes bírói
hivatalról is,[23] de hogy ez állandó lett volna, arra nincs adat, valószinüleg időnként választották az esküdtek közül. A bírón és esküdteken kívül volt még városi jegyző is, kit azonban e korbeli emlékeink közül csak a Selmecbányai jogkönyv említ Stadtscheiber néven.[24]
A választást a polgárság vagy közvetlenül gyakorolta- egy akaratból, közösen választják bírájukat, mondják a privilégiumok, – vagy közvetve, mint Selmecbányán látjuk, hol a régi esküdtek és az öregek választották a
bírót.[25] Az öregekben itt a külföldi városok nagy tanácsához hasonló testületet láthatunk, de hogy milyen volt s volt-e egyáltalában szervezetük, arról mit sem tudunk. Hasonló testületet többi városainkban nem találunk, hacsak
Zágráb maiores-eit nem vesszük ilyeneknek, kiket azonban inkább esküdteknek tarthatunk.[26] A tanácsválasztást még szűkebb testület végezte. A megválasztott bíró tetszése szerint való négy régi esküdtet véve maga mellé, ezekkel jelölte ki az új tanácstagokat[27]. A tanács így teljesen a bíró pártjából került ki s ha a kormányzat nem



Hóman Bálint munkái
http://mek.niif.hu/07100/07139/html/0006/0006/0001-316.html[2021. 06. 19. 16:52:41]
tetszett, az öregek az új választáson kibuktathatták a pártot, más bírót választva. Ez intézkedés egyrészt üdvös volt, mert elkerülhető lett általa a tanácstagok belső viszálya, viszont a polgárság a neki nem tetsző embereket a következő évben mégis mással cserélhette fel, másrészt azonban alkalmas arra, hogy egyes pártok s családok teljesen hatalmukba kerítsék a város felett való uralmat.
A választást a polgárság évente gyakorolta meghatározott napon, leginkább Szent Györgykor,[28] előfordul azonban
mint választási nap Gyertyaszentelő Boldogasszony napja is Selmecen,[29] és lehet, ez volt a szokás a bányavárosokban. A választás napja ünnepi hangulatot teremtett a városokban, ünnepies isteni tisztelet után egyházi és világi szertartások közt folyt le az új tanács eskütétele és beiktatása.[30] Az eskü szövege főként arról szólt, hogy egyaránt fognak igazságot osztani gazdagnak és szegénynek.[31] A tanács e napon lépett hivatalába, de
a választást még fel kellett terjeszteni a királyhoz jóváhagyás végett,[32] akinek csak ily módon volt beleszólása a bírótevésbe.
Nehány kiváltságlevél külön kiemeli, hogy a király nem fog bírót kinevezni,[33] s ahol ezt mégis megtette, mint
például Zágrábban egy esetben, ott a polgárok kérésére azonnal vissza is vonta kinevezését.[34] Kinevezett bíróval találkozunk, a «defensor»-ral, Perinán, aki azonban alighanem a telepítő volt s a későbbi oklevélben már nem
látjuk, sőt már ekkor is említtetik mellette a «maior villæ».[35] A budai és kassai «rector», kik a királyi vár kinevezett rectorai a polgárságtól nyerhették bírói hivatalukat, de a választás e helyeken nemsokára formasággá sülyedt. Ó-Budán, mely egyházi város volt, a bírónevezés jogát magához ragadta a XIII. század végen IV. Béla egy állítólagos oklevelére hivatkozva földesuruk, a prépost, ki ennek alapján a tanács választásába is befolyást gyakorolt.[36]
A városi hatóság hatásköre kiterjedt minden a várost érdeklő ügyre. Első sorban mint törvényhatóságnak joga volt a város számára törvényeket, szabályokat alkotni, s amit ők határoztak «a város javára», azt mindenkinek meg
kellett tartani.[37] E törvényalkotási jognak eredményei a városjogok, jogkönyvek, melyeket a királyi privilégiumok alapján a városi tanács állított össze, s melyek főkép a belső igazgatásra, ítélkezési szabályokra terjeszkednek ki, míg a város külső viszonyait a királyi kiváltságlevelek szabályozzák, habár ezeknek rendelkezései is bennfoglaltaknak, vagy legalább érintetnek a jogkönyvekben. Az Árpádkorból ily városi jogkönyv csak egy maradt ránk, a selmecbányai, amely főképen itélkezési szabályokat és bányajogot tartalmaz, egyéb részei csekélyek ezekhez képest.[38]
Mint közigazgatási hatóságnak, a tanácsnak kötelessége volt a város középítkezési, rendőri, pénzügyi s általában mindenféle belső ügyeiben felügyeletet gyakorolni, illetve rendelkezni s mindenféle a külvilággal való érintkezésben a várost képviselni.[39]
Mint pénzügyi hatóság meg volt bízva a bíró a város adójának behajtásával és beszolgáltatásával,[40] s a pénzváltással vagy legalább annak ellenőrzésével az újpénz idején. A pénzváltókkal ilyenkor mindig ő vagy megbízott embere ment, kizárva a városból az ispán hatalmát.[41] Maga a kamaraispán is csak a bíró segédkezésével kereshette a hamis pénzverőket a városban.[42]
A tanács előtt kötötték a polgárok adás-vételi, zálogolás s mindenféle fajta szerződéseiket, melyekből több maradt korunkra.[43]
[1] Endl. 443., 447., 489. és F. IV/3. 9. l.
[2] Endl. 399. l. Sárospatak.
[3] Varasdon. Codex diplomaticus regni Croatiae... Zágráb, 1905–6. III. 89., 186. IV. 166. l.
[4] F. VI/2. 300. l. Trencsén.
[5] F. IV/3. 337. l.



Hóman Bálint munkái
http://mek.niif.hu/07100/07139/html/0006/0006/0001-316.html[2021. 06. 19. 16:52:41]
[6] W. XI. 182. l.
[7] F. IV/3. 479. és W. v. 14. l.
[8] F. IV/1. 329. és Endl. 444. l.
[9] Teutsch. 188. l.
[10] Jura iudaeorum. 31. §. Endl. 471. l.
[11] Endl. 479. l.
[12] Endl. 451. l.
[13] H. O. VI. 42. l.
[14] Selmeci jk. 7. §.
[15] Endl. 443., 451. l.
[16] Tk. Civ. I. 65., 66. l. Zágráb.
[17] Zimm, 65., 84. l. Dézsvár.
[18] F. IV/2. 300. l. Trencsén.
[19] Endl. 627. l. Toroczkó.
[20] Endl. 444., 498., 623. l. (Pozsony privilégiuma először tíz esküdtről szól, de a későbbi szövegből kitűnik, hogy ez csak íráshiba.) és F. IV/3. 479. l.
[21] Endl. 458 és W. III. 38. l.
[22] Selmeci jk 7. És Endl. 507. l.
[23] Selmeci jk 8. §. És Endl. 507. l.
[24] Selmeci jk 7. §.
[25] Selmeci jk 7. §.
[26] Endl. 451. l.
[27] Selmeci jk. 7. §.
[28] Endl. 545., 623. l.
[29] Selmeci jk. 7. §.
[30] V. ö. Relkovič N. Buda város jogkönyve. Bpest 1905. 154. l.
[31] Selmeci jk. 7. §.
[32] Endl. 503., 507. F. IV/1. 332. És V/1. 27. l.
[33] H. O. VI. 42. l.
[34] F. IV/3. 337. l.
[35] W. XI. 182. és 313. l.
[36] Endl. 458. l.
[37] Selmeci jk. Bevezetés.
[38] W. III. 206. és köv. l.



Hóman Bálint munkái
http://mek.niif.hu/07100/07139/html/0006/0006/0001-316.html[2021. 06. 19. 16:52:41]
[39] Kn. M. II. 156.
[40] W. VIII. 31. l.
[41] Endl. 444., 551., 623. l.
[42] Selmeci jk. 6. §.
[43] Kn. C. D. II. 77. Kn. M. I. 431., 525. II. 311., 458. F. IV/3. 480, VI/2. 300. l.
« IV. Egyházi élet. KEZDŐLAP A MAGYAR VÁROSOK AZ ÁRPÁDOK KORÁBAN
Biráskodás. »



Hóman Bálint munkái
http://mek.niif.hu/07100/07139/html/0006/0006/0002-317.html[2021. 06. 19. 16:52:53]
« A városi hatóság. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Jogügyletek. »
Biráskodás.
Itélkezési hatáskör. Korlátozott biráskodás. Felebbezési forumok. A perfelvétel. Bizonyítás. Büntető ügyek. Halálbüntetés. Testi büntetések. Pénzváltság. Száműzetés, fogság. Pénzbüntetés. Polgári perek
Végre mint törvénykezési hatóság elé, a tanács elé tartozott a polgárságnak mindenféle polgári és büntetőügye, néhol csekély megszorítással. Okleveleink rendesen teljes itélkezési joggal ruházzák fel a városi birót mindenféle
a város területén előforduló ügyben, még vásárnapokon is.[1] Legtöbb kiváltság kiemeli, hogy az idegeneket is a város területén a biró itéli s a hol ez nincs is kitéve, már magától értetődő dolog. Kiterjedt hatáskörük, ha nem is mindenütt, a polgároknak a városon kivül történt némely ügyeire is. Ha valakinek az országban panasza van ellenük, az ügy a városi biró elé tartozik; ez intézkedés főképen pénzügyekre vonatkozik.[2] Pozsony polgárainak a
városon kivül elkövetett büne felett a biró ítélt akkor, ha idejében bemenekült a határok közé.[3] A biró itélkezési jogának kétféle korlátozására van példánk; egyik, mikor idegenek és polgárok közt folyó perben, másik, mikor bizonyos súlyosabb ügyekben van az itélet másnak fenntartva. Előbbire példa Nagyszombaton a nemeseknek
egyenesen a király alá rendelése.[4] Karakó és Igen polgárai felett, ha idegennel pereltek, a vajda itélkezett, de kiemelik, hogy albirája már soha sem itélhet felettük. Hibén és Varasdon ilyen esetben az idegen várispánja,
illetve az udvari ispán és a biró közösen itéltek.[5] Súlyosabb eseteknek – különösen vérontás, rablás és lopásnak más biró alá rendelésével találkozunk, Valkón, hol ilyenkor a janitor castrival, Barson és Felszászon, hol a
várispánnal együtt itélt a biró;[6] e három hely ilyformán nem birt teljes városi szabadsággal, mérsékelt jogú város volt, de nem mondhatjuk ezt azokról a városokról, melyeknél az ilyen esetek a rendes fellebezési hatóság alá tartoztak. Így Kolozsvárt és Kézsmárkon, hol a király időszerinti birája itélt ilyenkor, ki alatt a tárnokmester értendő,[7] továbbá Beregszászon és Sátoraljaujhelyen, hol magának a királynak voltak ez ügyek fenntartva.[8]
Ugyane korlátozás fennállt valamennyi földesúri helynél, hol a földesúr itélt a súlyos bűnesetek felett.[9] SátoraljaUjhelyen a király e joga veszedelem idején, mikor a polgárság a várba költözött, a várnagyra volt ruházva, kinek itélkezését a plébános ellenőrizte.[10]
A városi biró itélete ellen fellebezni lehetett a királyhoz. Ennek helyetteseként a tárnokmester itélt, kinek e hivatala a XIII. század végén már állandóvá lett s ez időtől a király helyett mindig a tárnokmester itélete elé kellett folyamodniuk. A tárnokmester e hatásköre időnkénti megbizásokból származott; több privilégiumban még csak «a
király ezidőszerinti birája», «a mi biránk» s hasonló kifejezésekkel említtetik a fellebbezési hatóság.[11] A XIII. század elején még a városokra is a nádor a fellebezési hatóság. Igy találjuk ezt Sárospatak 1201-i privilégiumában,[12] holott később különösen kiemelik, hogy a nádor alól is kivétetnek,[13] a ki az összes más népek birája. 1222-ben a nádor biráskodási hatásköre, «különbség nélkül» minden országlakósra kiterjedt,[14] s 1231-ben is csupán az egyházi személyek vétetnek ki itélkezési hatósága alól.[15] A későbbi törvények ennek ily
általánosságban való kimondásától már tartózkodnak.[16] Körülbelül a XIII. század közepén kerültek a városok ügyei a tárnokmester hatásköre alá. Ez időtől a polgárok felett a nádor csak kivételes időben itélkezhetett; ilyen eset volt, mikor Máté nádor 1279-ben kiküldetett, hogy a sokat pusztított országban egészséges állapotokat teremtsen és a gonosztevőket megzabolázza; ekkor lefejeztetett egy soproni polgárt is.[17] A tárnokmester itélkezési jogát először Szatmár-Németi 1230-iki kiváltságlevelében[18] találjuk, de általánossá csak a század második felében lett.[19] Fennmaradt nehány tárnokmesteri oklevél is, melyek szerint a polgárok előtte pereskedtek.[20] Így a tárnokmester e hivatalát már az Árpádkorban rendesen gyakoroltnak vehetjük, kivéve a
vajda alá tartozó nehány várost, hol ennek itélőszéke volt a fellebezési forum,[21] s az említett nehány esetet, hol a várispán és várnagy is itélt. A földesúri városok természetesen nem tartoztak a tárnokmester alá, hanem a földesúrhoz fellebeztek, ha az itélettel elégedetlenek voltak.[22]



Hóman Bálint munkái
http://mek.niif.hu/07100/07139/html/0006/0006/0002-317.html[2021. 06. 19. 16:52:53]
A fellebbezési forumok előtt a várost, illetve az egyes polgárokat a biró és esküdtek képviselték, csak ők voltak oda idézhetők.[23] Ilyenkor a király, illetve helyettese különös levelével idézték meg őket s néhol csak bizonyos
terület határáig kellett az idézésre elmenniük.[24] Ha a fél nem volt megelégedve a biró itéletével, fellebbezhetett, de ha kiderült, hogy jogtalanul panaszkodott, akkor köteles volt a biró minden költségét megtéríteni és birságot fizetni; ugyanígy jártak, kik a biró itéletét kikerülve, egyenesen a fellebbezési hatósághoz fordultak, «mert megvetve a királyi kiváltságot, fáradságot és hiábavaló költséget okoztak».[25]
A vádló a panaszt az esküdtek előtt tette s ezek bizonyíták a biró előtt annak megtörténtét: ezzel a peres eljárás
kezdetét vette. A per napjára a feleket pristaldussal idéztette meg a biró[26] s a kik nem jelentek meg az idézésre, elvesztették a pert, de vis maior esetén a jog nem veszett el; ilyennek tekintetett, ha a felet országos főúr akadályozta a jövetelben, tűz vagy árvíz, országos háború, fogságba vettetés vagy kiraboltatás az úton, látható betegség és apa, anya vagy feleség halála.[27] A vádlott maga védhette magát, de ha nem tudta vagy nem akarta,
ügyvédül egy becsületes embert választhatott, azt a biróság előtt megbizva védelmével.[28] Ha a biró az itélethozatalnál valami hibát követ el, s az esküdtek erre figyelmeztetik és akkor sem teszi jóvá, csak ő felelős, az esküdtek nem.[29] Az esküdt vétkessége esetén úgy itélnek felette, mint más ember felett, ha pedig a birót vádolják, helyettesnek adja át a székét és ő is úgy felel bűnéért, mint más ember.[30]
A bizonyítás módjai közt első helyen állt a polgári perekben az okiratokkal való bizonyítás, e mellett volt a tanuskodás, a mi bűnügyekben hol írásbeli bizonyság nem lehetséges – a legfontosabb[31] és az esküvel való
bizonyítás.[32] A párbaj ki volt a városi itélkezésből zárva, csak Besztercebányán volt ez is bizonyító eszköz.[33] A tanuskodás legtöbb helyen megszoríttatott a polgárság javára azáltal, hogy csak hasonló jogú polgárok tanuskodhattak ügyeikben; Pozsonyban a tanuk közt kellett két-három pozsonyinak, vagy hasonló szabadságú embernek lenni; Korponán pedig csak szászok és németek tanusága volt érvényes, magyaroké nem.[34] Hasonló megszorítással éltek a földesúri városok lakói is.[35] A tanuságnál egy esküdt tanuskodása két máséval ért fel,
eskütétele pedig hétével.[36] Bizonyítani tanukkal a vádlónak kellett, a vádlott esküvel védte magát, még pedig a saját és polgártársai esküjével, kiknek száma háromtól tizenkettőig terjedt a bűn nagysága szerint s kiknek jámbor és kiváló polgároknak kellett lenniük.[37] A bizonyító eljárás befejezte után hozták meg az itéletet, a minek kimondása előtt a vádlottat el nem foghatták, ha csak tetten nem érték.[38] A feleknek jogában állt a per folyamán bármikor egyezségre lépni s akkor az eljárás megszűnt.[39]
A bűnvádi perekben előforduló bűnökre s ezek büntetéseinek nemeire nézve a selmeci jogkönyvet s a két zágrábi privilégiumot kivéve, alig egy-két adatot találunk, ezek alapján igyekszem tehát azokat felsorolni. Legsúlyosabb büntetés alá estek a személy és vagyon ellen elkövetett bűnök: a rablógyilkosság, minek elkövetőjét meghurcolás után kerékbe törték, továbbá más gyermekének pénzszerzés céljából való elárulása, az ilyen tett elkövetőjét, ha
férfi volt, kerékbe törték, ha nő, vízbe fojtották.[40] Ezek után az egész polgárságra és városra veszélyesnek tekintett gonosztevők büntetése következett, a milyenek a bűbájosok és varázslók voltak, továbbá a gyujtogatók és ezzel fenyegetők, kik mind máglyahalállal bűnhődtek.[41] Hasonló szigorusággal büntették a templomba törő
rablót, kit vagy kerékbe törtek, vagy elégettek.[42] Egyéb halálos büntetést követelő bűnök közül, mint legalávalóbbakat, a vagyon ellen irányulókat, – rablást és lopást – akasztással büntették, ha az eltulajdonított tárgy értéke bizonyos összeget meghaladt. Körmenden 60 frisaticus értéket tekintettek e határnak és Selmecen sem tartoztak a kisebb lopások – gabonalopás – e büntetés alá. A kisebb értékeket lopó is halállal bűnhődött, ha éjjel vagy tűzveszedelem idején lopott. Tolvajnak tekintetett, a ki kóbor állatot elfogva megtartott s az is, ki tolvajt negyedizben rejtett el.[43]
A személy ellen irányuló nagyobb bűnöket lefejezéssel büntették. Ide tartozott a fegyveres támadás másnak házába, a gyilkosság és a sebesítés tűz vagy biróbéke idején. A feleséggyilkost éppen oly szigoruan büntették, mint másnak gyilkosát. Éppígy büntették az erőszaktételt, akár lányon, akár asszonyon követték el; valamint a lányszöktetést is, de a szöktetőt a leány megmenthette, ha a nyilvános tárgyaláson pártját fogta, a mi egyértelmű
volt azzal, hogy a szöktetés az ő beleegyezésével történt.[44] A halálbüntetések különböző nemei mellett más szigorú testi büntetésekre – csonkitásra, sebezésre – is itéltek, többnyire a szemet-szemért elvét alkalmazva. A



Hóman Bálint munkái
http://mek.niif.hu/07100/07139/html/0006/0006/0002-317.html[2021. 06. 19. 16:52:53]
csonkítást, bénítást kézlevágással büntették, ugyanígy bűnhődött a vasárnapon mást megsebző s a tűz idején kardot rántó, valamint a gabonatolvaj is. Kezét vesztette a hamis mértékkel harmadízben mérő kereskedő és a birót vagy helyettesét rágalmazó, gyalázó is. A hamis játékosnak a kockát keresztül verték a kezén.[45] A gyilkosságnál s más testi sértésnél, mint mentőkörülmény vétetett figyelembe az önvédelem és a részegség.[46]
A halálbüntetések szigorúbb nemeit mindig végrehajtották, de a személy ellen elkövetett bűnökért lefejezésre s egyéb testi büntetésre itélt megválthatta életét vagy tagját bizonyos összeggel, ha a sértett fél – gyilkosság esetén ennek rokonai – beleegyeztek. Ilyen esetekre megvolt határozva a vérdíj nagysága, a mit a rokonoknak fizetni
kellett. Életét harminc, kezét tíz márkával válthatta meg a bűnös.[47] Némely bűnre büntetésképen néhol már egyenesen csak a pénzváltságot tüntették fel. A fegyveres támadást tíz márkával büntették, a más házába törést annyi 60 dénárral, a hány lépésre lakott a támadó a sértettől. A sebesítésért a seb nagysága szerint fizettek, vagy egy márkát a fegyveres sértésért. Zágrábban a sebesítő 25 pennát, a csonkító tíz márkát fizetett és az orvos díját.[48]
E testi büntetéseken kívül szokásban volt a száműzetés is – a mikor nemcsak az illető városból, hanem minden hasonló jogú helyről is száműzetett a bűnös[49] – s nehány esetben a fogság is. Néhol a tolvajt és rágalmazót büntették számkivetéssel, másutt a harmadizben visszaeső rágalmazót,[50] Selmecen pedig a gyilkos csak egy évi
számüzetés után tárgyalhatott a vérdíj lefizetéséről a meggyilkolt rokonaival.[51] Négyheti fogsággal büntették a becsületsértést és fogságba vetették azt is, ki a vásárnapon fegyvert rántott. A birót vagy tiszteletreméltó polgárokat gyalázót három napra pellengérre állították.[52]
Az istenkáromlók és szenteket gyalázók egyházi büntetés alá estek, hét vasárnap félmeztelenül korbácsolták s hajtották őket a templom körül.[53]
Pénzbüntetésekkel nagyobb bűnöknél ritkán találkozunk, az említett vérdíjak nem számíthatók ide, ezek más természetűek voltak. A vagyonvesztés igen ritka s még az esetre is a vagyon élvezetében maradt a bűnös családja, ha őt gyilkosságért kivégezték. Néhol ha megszökött, vagyona két harmadát a megölt családja, egy harmadát pedig a város kapta.[54] Vagyonát vesztette Kőrösön a tolvajlás és rágalmazás miatt száműzött.[55] Nagyobb
pénzbüntetést, tíz márkát fizetett Zágrábban a becsületsértő, rágalmazó s ha szántszándékkal tette kétszerannyit.[56] A vérdíjak és e nehány nagyobb vagyoni büntetés esetében a biró és a város is kapott egy bizonyos összeget,
vérdíj esetében annak egy ötödét vagy tizedét.[57] A kisebb vétségek, kihágások rendszerint pénzbüntetéssel büntettettek, a mely birságok a birót és esküdteket illették s ezek egy év lefolyása alatt szép összegre mentek fel. A birság kisebb ügyekben – mint okleveleink mondják – az itéletért illette meg a birót és tanácsot, egy itéletért a
vesztes fél rendesen hatvan dénárt fizetett.[58] A vásári kihágások birságának két harmada a biróé, a harmadik az esküdteké volt. Oly esetekben, mikor az itélkezés felsőbb biróságnak tartatott fenn, vagy a biró mással együtt itélt, a birság két harmada a másik itélkező hatóságé.[59] Liptó-Hibén és Varasdon a birság, ha a polgár fizet, a biróé, ha
a másik fél, annak birájáé,[60] ennek az a haszna is megvolt, hogy egyik sem kelt igazságtalanul saját alárendeltje pártjára.
Polgári perek közül leggyakoriabbak voltak a birtokperek, a melyek azonban többnyire polgárok és idegenek leginkább nemesek – közt folytak s így a király itélkezése alá tartoztak, a városi hatóság nem itélhetett oly ügyben,
melyben az egyik fél nemes volt.[61] Egymás közt a polgárok ha viszálykodtak is földjeik birtoklása miatt, az ily ügyekről irásos adataink nem leltetnek, mert az ő eféle ügyeiket-bajaikat rövid uton hozott, szóbeli itélettel döntötték el. Bérlet, kölcsön és zálogügyletek miatt támadt perek fordultak még gyakrabban elő, a mely esetekben
a városi tanács itélkezett.[62] Mindezekben az ügyekben, melyek pénz vagy pénznek megfelelő értékek miatt folytak, a pervesztes fél az itéletért bizonyos összeget tartozott a birónak fizetni, Kőrösön ez összeg negyven dénárnyi volt.[63]
[1] Endl. 479. l.
[2] Endl. 451., 507. W. VIII. 31. l.



Hóman Bálint munkái
http://mek.niif.hu/07100/07139/html/0006/0006/0002-317.html[2021. 06. 19. 16:52:53]
[3] Endl. 623. l.
[4] Endl. 441. l.
[5] Teutsch. 61., 84. W, VIII. 126. és Codex diplomaticus regni Croatiae... III. Zágráb, 1905. 186. l.
[6] Endl. 434. W., VII. 103. és F. V/l. 176. l.
[7] Jakab. I. 31. 1. és Endl. 517. l. Ld.: Boreczky E. A királyi tárnokmester hivatala. Budapest, 1904. 63–64. l.
[8] Endl. 471. és W., VIII. 5. l.
[9] Endl. 462., 520. W., V. 126. Kn. C. D. II. 183. Kn. M. I. 298. l.
[10] W. VIII. 5. l.
[11] Endl. 489., 517. W., VII. 103. és Jakab. I. 31. l.
[12] Endl. 399. l.
[13] Endl. 623. l.
[14] Corpus Juris Hungarici. I. Bp. 1899. 134. 1. Aranyb. 8. §.
[15] Kovachich J. N. Sylloge decretorum comitialium incl. regni Hungariae. I. Pesthini, 1818. 6. l. 1231, trv. L7. §.
[16] 1267., 1291., 1298. U. ott. I. 11. L5. és 27. l.
[17] H. O. V. 63. l.
[18] Endl. 482. l. Lehet, hogy ez csak későbbi korbeli interpoláció ebben az oklevélben.
[19] Endl. 498., 621., 627. Zimm. 169. l. Selmeci jk. 15. §.
[20] F. V/3. 107. H. O. VII. 340. és Kn. M. L 386. l.
[21] Endl. 479. és Teutsch. 136. l.
[22] Endl. 543. W. III. 38. és Kn. M. II. 234. l.
[23] W. V. 20. VII. 103. Endl. 444., 456., 507., 526., 623. l.
[24] Endl. 479. és 489. l.
[25] Selmeci jk. 15. §. Endl. 451., 517. l.
[26] Kovachich M. G. Formulae styli solennes, Pesthini 1799. 23. l.
[27] Selmeci jk. 37. §.
[28] Selmeci jk. 8. §.
[29] U. ott. 7. §.
[30] U. ott. 8. és 13. §§.
[31] Endl. 444., 451., 482., 496. l.
[32] Endl. 451., 456.. 462., 581. F. IV/1. 329. és VI/1. 245. l.
[33] Endl. 489. l.
[34] Endl. 444., 479., 507., 623. l. F. IV/1. 329. l.
[35] Keresztur. Endl. 469. l.



Hóman Bálint munkái
http://mek.niif.hu/07100/07139/html/0006/0006/0002-317.html[2021. 06. 19. 16:52:53]
[36] Selmeci jk. 29. §.
[37] Selmeci jk. 32. §., 29. §. F. IV/l. 329. és Endl. 444. l.
[38] Endl. 434. l.
[39] W. VIII. 31. l.
[40] Selmeci jk. 19. és 27. §§.
[41] U. ott. 17. És 19. §§.
[42] U. ott. 22. §.
[43] U. ott. 19., 120., 25., 35. §§. és H. O. VI. 42. l.
[44] Selmeci. jk. 19., 23., 24., 26., 29., 33. §§. és Endl. 520. H. O. VI. 42. l.
[45] Selmeci jk. 5., 19., 28., 34., 35., 39. §§. és Endl. 507., 520. H. O. VI. 42. l.
[46] Selmeci jk. 32. §.
[47] Selmeci jk. 5., 30. §§. Endl. 479., 507. H. O. VI. 42. l.
[48] Endl. 451., 479., 520. W. V. 126. és H. O. VI. 42. l.
[49] Selmeci jk. 31. §.
[50] Selmeci jk. 39. §. és Endl. 479., 507. l.
[51] Selmeci jk. 31. §.
[52] Selmeci jk. 18., 34., 39. §§.
[53] Selmeci jk. 16. §.
[54] Selmeci jk. Bevezetés és Endl. 507. l.
[55] Endl. 479. l.
[56] Endl. 507. l.
[57] Endl. 451., 507. és W. VIII. 31. l.
[58] Endl. 506 és 520. l.
[59] Endl. 462., 471., 517. W. III. 38. és Jakab. I. 31. l.
[60] W. VII. 126. l. Codex diplomaticus regni Croatiae... III. Zágráb, 1905. 186. l.
[61] E birtokvételekről a földművelés és birtokviszonyok tárgyalásánál, a nemesek felett való itélkezésről pedig a polgárság alkotásában résztvett népelemek felsorolásakor szóltunk.
[62] Kn. M. II. 311., 458. W. VIII. 414. l.
[63] Endl. 479. l.
« A városi hatóság. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Jogügyletek. »



Hóman Bálint munkái
http://mek.niif.hu/07100/07139/html/0006/0006/0003-318.html[2021. 06. 19. 16:53:04]
« Biráskodás. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Tulajdonjog és örökösödés. »
Jogügyletek.
Szerződéskötés helye és módja. Adás-vétel. Bérlet. Zálogolás és kölcsön. Ajándék, átruházás. Városi oklevelek
Igen sok emlékünk maradt a városi polgárok szerződéses jogügyleteire vonatkozólag. Az efféle szerződések megkötése az egész országban hiteles helyek – káptalanok, konventek – előtt történt, de jogosítva voltak ilyenek
meghallgatására és ezekről bizonyító erejű okiratok kiállítására az országos tisztviselők is.[1] Nevezetes feladata volt ez a városi tanácsnak is, mely szintén fel volt jogosítva ily bizonyító erejű oklevelek kiállítására. A polgárok jogügyleteiket többnyire a városi hatóság előtt kötötték,[2] de előfordulnak káptalanok előtt történt egyezségek is,[3] sőt arra is van egy példánk, hogy két zágrábi polgár – igaz, Gerzence-megyében levő nemesi birtokról – a főispán előtt köt adás-vételi szerződést.[4] Előfordul a városi tanács és káptalan által való kettős megerősítése is a szerződésnek.[5]
A szerződéskötés első mozzanata a vallástétel (fassio) volt, így látjuk egy a radnai tanács kiállította oklevélből, hogy a Rotho által Henchnek eladott földről bizonyságot tesznek a felek s ennek folyományakép állítja ki a tanács
az okirati bizonyságot.[6] E bevallás ünnepélyes formában való ismétlése a szóbelileg már megkötött szerződésnek. A szerződés, különösen adásvételi szerződés megkötésénél szükséges volt néhol a rokonok, sőt a polgártársak beleegyezése is,[7] habár például Selmecbányán a polgár még neje és családja akarata ellenére is
eladhatta birtokát, ha nejének hitbérül le nem kötötte.[8] Az okirat bizonyító erővel csupán akkor birt, ha a város a polgárközösség – pecsétjével megerősíttetett. A szerződést bizonyító irat kiállításáért bizonyos díj járt a birónak és jegyzőnek.[9]
A városi polgárok által kötött szerződések közt találunk adás-vételi, kölcsön-, zálogügyekben kötötteket és adományozásról szólókat. Legtöbb az adás-vételi, még pedig földbirtok eladásáról szóló, a miről már más helyen
megemlékeztünk.[10] Hench barsi polgára malmát adta el;[11] Bérleti szerződést kötöttek a nagyszombati polgárokkal a bazini comesek, Pál és Kozma, kiknek földjén a polgárok szőlőt műveltek; az esztergomi káptalan
két oklevele értesít a káptalan házainak bérbeadásáról.[12] Földbirtok zálogbaadásáról értesít egy – a keresztesek konventje előtt kötött – oklevél, s ily zálogolások eredményekép már a zálog birtokbavételéről több esztergomi irat.[13] A kölcsönpénz fejében adták a zálogot és ez a határidő lejártakor nem fizetés esetén átment a hitelező
birtokába.[14] A zálogolási határidőt tetszés szerint szabták meg a felek a szerződésben,[15] ha ezt nem tették, az általános szabályok léptek életbe. Ingatlan és nemes érczálog egy év és egy nap, ingóság hat hét, ehető dolog három nap mulya ment át a hitelező birtokába, még pedig nem teljesen, hanem a tárgyat megbecsültették s
eladták, a fölösleges összeget visszakapta az adós.[16] Ha az ingatlanra ilyenkor vevő nem akadna, a hitelező mintegy bérbe kapja azt, mig a pénzt az adós megfizetheti, de ha e megoldást nem fogadja el, a birtokot megbecsültetik s a zálogösszegnek megfelelő részt kihasítva a hitelező kapja birtokul. Ha még ezt sem fogadná el,
e kihasított részt bármily – a zálogösszegnél csekélyebb – áron is eladhatják, s ő a befolyó összeget kapja.[17] Ilyen zálogolásoknal a hitelezők gyakran halasztást adtak vagy részletfizetést engedtek, s csak e határnapok eltelte után érvényesítették jogaikat.[18] Érdekes okirat a győri káptalan által 1254-ben kiadott, melyben Gál mosoni polgár szentföldi zarándok-útja miatt hivatalát, a pristaldusságot ruházza át testvérére, Oszlopra.[19]
E szerződési okiratok mellett kell megemlékeznünk a városi hatóság okleveleiről, melyek által az egész város bizonyos kötelezettséget vállal valakivel szemben, továbbá mikor külső hatóságokkal vagy személyekkel egyezségeket kötnek a városi közösség nevében. Ily okirat kiadása mellett adnak a dubicaiak az ágostai
remetéknek földet a város határában,[20] s ily módon adományoz Szeben városa a kereszteseknek szegényház
[21]



Hóman Bálint munkái
http://mek.niif.hu/07100/07139/html/0006/0006/0003-318.html[2021. 06. 19. 16:53:04]
céljaira szolgáló házat. Az esztergomi tanács többször kötött a káptalannal egyezséget, a melyekben mindketten kölcsönösen engedményeket tettek egymásnak.[22] Ide sorozható az az okirat, melyben Német-Lipcse tanácsa IV. Béla kiváltságlevelét adja elő a korponai plébános kérésére a lipcseiek tizedjoga bebizonyítására.[23]
[1] Illés J. A magyar szerződési jog az Árpádok korában. Budapest, 1901. 40 – 411.
[2] Selmeci jk. 11. §. Kn. M. I. 431., 525. II. 311., 458. Kn. C D. II. 77. F. IV/3. 480. VI/2. 300. W. VIII. 252. XII. 571. l.
[3] Kn. M. I. 360. II. 49., 247. Kn. C. D. II. 102. H.O. VI. 78. W. IX. 530. l.
[4] Tk. Civ. I. 238. l.
[5] F. IV/3. 450. H. O. III. 24. l.
[6] Selmeci jk. 11. §. F. IV/3. 80. és VI/2. 300. l.
[7] Rokoni beleegyezés. W. VII. 415. l. A polgártársak beleegyezésének szükségére mutat: Endl. 444., 451., 507. l.
[8] Selmeci jk. 2. §.
[9] Selmeci jk. 11. §. Teutsch. 89. és F. IV/1. 349. VI/2. 300. l.
[10] Például Kn. m. I. 360. 431., 525. II. 247. l. stb.
[11] Kn. C. D. II. 102. l.
[12] W. XII. 571. Kn. M. I. 354. II. 242. l.
[13] W. XII. 652. VIII. 414. Kn. M. II. 49., 311., 458. l.
[14] Kn. M. II. 311. és 458. l.
[15] W. XII. 652. l.
[16] Selmeci jk. 40. §.
[17] Selmeci jk. 10. §.
[18] W. VIII. 414. l.
[19] H. O.VI. 78. l.
[20] F IV/1. 349. l.
[21] F. VII/3. 159. l.
[22] Kn. M. II. 156. F. VII/2. 229. W. IX. 411. l.
[23] F. IV/3. 125. l.
« Biráskodás. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Tulajdonjog és örökösödés. »



Hóman Bálint munkái
http://mek.niif.hu/07100/07139/html/0006/0006/0004-319.html[2021. 06. 19. 16:53:15]
« Jogügyletek. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Adózás. »
Tulajdonjog és örökösödés.
Vagyoni szabadság és rendelkezési jog. Az örökös beiktatása. A végrendelkezési jog korlátozásai. Törvényes öröklés: gyermekek, feleség, rokonok, város
A hospesek és várnépek, kik a polgárság fő alkotó elemei voltak, eredetileg saját földdel nem birtak, hanem a királyi birtokot művelték bizonyos szolgáltatással, mint bérrel, tartozván. A birtoknak igy tulajdonképen örökös bérlői voltak, s a bérösszeg megváltásául megmaradt a városoknál a földbér (terragium) fizetési kötelezettsége.
Idővel a várnépek e föld mellett magánbirtokot is szerezhettek, melylyel szabadon rendelkeztek.[1] A városok alapításakor, illetve kiváltságokkal felruházásakor a földadományokkal együtt azokkal való teljes rendelkezési, adományozási, hagyományozási és eladási jogot kaptak királyainktól a polgárok, ez által – személyileg eddig is szabadok lévén – teljes vagyoni szabadságot nyertek, a mi a városi privilégiumok egyik lényeges része.
A kiváltságlevek rendesen teljesen szabad hagyományozási jogot biztosítottak a polgároknak, ritka esetben történtek korlátozások. Némely intézkedés azonban azt mutatja, hogy ha nem is mindenütt, de legtöbb helyen
bizonyos az egész polgárság javát célzó megszorításokkal hagyhatták csak javaikat;[2] e megszorítás azonban csak legritkább esetben foglaltatott a privilégiumban, s mint belső ügyről, a jogkönyvek intézkedtek róla valószinüleg.
A szabad hagyás és adományozás joga, mondhatjuk, minden privilégiumban bennfoglaltatik, s a földesúri városok polgárai is megkapták e jogot. A hagyományozás joga mindezekben a törvényes örökösök jogainak épségben tartásával adományoztatott.[3]
A hagyományozás jogát különösen a várispánok ellen kellett megvédeni, mint a kiknek az alájuk tartozó várszerkezeti népek elhalálozásakor azok vagyonából joguk volt egy tárgyat kiválasztani, s a kik e jogot a polgárság serelmére is gyakorolták néha. Ez ellen tiltakozik Sátoraljaujhely kiváltságlevele s Berényé is;[4]
fennállt azonban e jog némely földesúri városban, de nem a várispán, hanem a földesúr javára.[5] Az örökösök védelmére történtek még oly intézkedések, melyek a vagyonelkobzást kizárják gyilkosság esetében is. Ilyenkor a birság levonása után a gyermekek s feleség teljes jogába léptek a birtoknak.[6]
Az öröklés útján szerzett vagyon birtokába, a városi hatóság előtt lépett az új tulajdonos, de e tényt még valamely hiteles hely előtt is igazolják. Igy tanusítják Péter soproni polgárnak a borsmonostori konvent javára tett hagyományát a soproni biró és a keresztesek oklevelei. Az új tulajdonos itt még a nádorral – ki soproni főispán is volt – is megerősítteti magát ennek birtokában, valószinűleg mert a birtok nemesi föld volt eredetileg.[7]
A rendelkezési jognak korlátozására – az említett rokoni beavatkozáson kívül – csupán két város privilégiumában van példánk. Nagyszombaton a városban fekvő ingatlanokat csak hasonló jogúaknak adhatták el, Zágrábban a polgártársak tanácsát meghallgatva hagyhatta csak a polgár vagyonát, még feleségére s rokonaira is, és csak oly kikötéssel, hogy a városi hatóság alól e birtok semmiképen ki ne vonassék. Ingóságok felett mindkét helyen
szabadon rendelkeztek.[8] Ez intézkedések csupán azért tétettek, hogy a város területi egysége megmaradjon s idegenek ne terjeszkedhessenek a polgárok rovására. Ezek a polgárság érdekében hozott üdvös rendelkezések és nem tekinthetők a rendelkezési jog erős csorbításának; állíthatjuk, hogy a hol a kiváltságlevélben nem is foglaltatik e korlátozás, a polgárság maga igyekezett azt statutum útján elrendelni, ez lévén érdekében. Bizonyítékául annak, hogy mennyire óvták a városi földeket idegen kézre jutástól, csak azokra a szabad költözés jogával kimondott szabályokra hivatkozom, melyek valamely polgárnak a városból való elköltözhetését az ingatlan javak eladásától teszik függővé, a pénzbeli kötelezettségek teljesítésén kívül.[9]
Leggyakoribb örökösök voltak a törvényesen nem öröklő rokonok s az egyház, a mi Varasd és Körmend



Hóman Bálint munkái
http://mek.niif.hu/07100/07139/html/0006/0006/0004-319.html[2021. 06. 19. 16:53:15]
kiváltságlevelének idevágó pontjából kitűnik.[10]
Említettük, hogy a szabad hagyományozás joga az utódok jogainak épségben tartása mellett adományoztatott,
vagyis a kiváltságok szerint csak az rendelkezik szabadon vagyonával, a ki örökös nélkül húnyt el.[11] Örökös alatt ilyenkor mindig a fiúgyermeket kell értenünk, a kit nem lehetett végrendelettel sem öröklési jogától
megfosztani;[12] ha azonban fia nem volt az elhúnytnak, vagyonával – a források szerint – azt tehette, a mit akart, leánygyermekei a végrendelettel szemben nem követelhették vagyonát, de mindenesetre ilyenkor is, sőt fiuk létében is megillette őket a vagyon egy része, úgyszintén az özvegyet is.[13]
Ha a polgár örökös és végrendeleti rendelkezés nélkül húnyt el, vagyona a többi törvényes örökösre szállt át. Van 1240-ből egy adatunk a Győr körüli várnépekről, mely szerint náluk fiú híján nem a leány örökült, hanem a
férfiág, de csak az egy anyától való fivér;[14] ez városainkban csak akkor lehetett így, ha a fivér is benfoglaltatott az örökösök közt, kiknek nem létében volt csak a rendelkezési jog érvényes; erre azonban semmi adatunk nincs s azt elfogadnunk nem lehet. A fiúgyermek után – okleveleink tanusága szerint – a leánygyermek, illetve az özvegy szerepel másodrendű örökösképen, ezek híján pedig a rokonok. A sárospataki privilégium szerint örökös híján,
minden átszáll a leányokra, unokákra vagy másra.[15] Selmecbányán az özvegy és gyermekek léptek az elhalt vagyonának birtokába s a nő még másodszori férjhezmenetele után is megtartja a vagyon egy részét – a szabad harmadot.[16]
A leányági és özvegyi öröklésről értesít Zágráb, valamint a földesúri Keresztúr és Németi kiváltságlevele is.[17] Ugyanezekben megtaláljuk a rokonok örökösödési jogát is, ha a meghalt polgárnak gyermekei s felesége nem voltak.[18] A törvényes örökösök joga némelyik városban még az esetre is meg volt óva, ha a polgár gyilkosságba esett. Ilyenkor, ha elbujdosott, vagyonát gyermekei, rokonai szabadon élvezték továbbra is,[19] másutt azonban a gyilkos vagyonát vesztette, s annak kétharmada vérdíjul, egyharmada birságul szolgált.[20]
Törvényes örökösök nélkül elhúnyt országlakosok birtoka visszaszállt annak eredeti tulajdonosára, forrására, a koronára. A várszerkezeti népek vagyona ily esetben a várispánra, mint a királyi vagyon kezelő tisztviselőjére
szállt[21], s még a végrendeletileg hagyományozottakból is joga volt egy neki tetsző tárgyat kiválasztani.[22] A város kivétetvén a várispáni hatóság alól, a városi birtok nem a király közvetlen hatósága alá került, hanem a városi közösségre szállt át, mely a király, illetve várispánja minden jogát elnyerte. Ezáltal az örökösök nélkül elhunytak birtokára is rátehette kezét. A halál után háromszor közhírré tették az esetet a városban, s ha ekkor nem
jelentkezett örökös, a város birtokába lépett az elhúnyt vagyonának.[23] Annak egy részét a halott lelki üdvére fordítandó, az egyháznak és szegényeknek adták, a fenmaradó részt pedig a város javára, utak, hidak, erődítések javítására fordították. A város birtokába jutott az ottan elhalt idegeneknek pénze, vagyona is, ha egy év és egy napon belül örököse nem jelentkezett.[24]
[1] Beutho győri várszolga hagyománya. Kubinyi F. Monumenta Hungariae histor. I. Pest, 1867. 2. l.
[2] Selmeci jk. 2. §.
[3] W. VII. 415. l.
[4] W. VIII. 5. és Endl. 506. l.
[5] Kn. C. D. II. 183. és W. V. 126. l. Keresztúron az érsek comese javára. Endl. 469. l.
[6] Selmeci jk. Bevezetés és Endl. 469. l.
[7] H. O. III. 24. És 25. l.
[8] Endl. 444., 451., 507. l.
[9] Perina, Komár és Szamobor priv. W. XI. 182. Endl. 503., 545. l.



Hóman Bálint munkái
http://mek.niif.hu/07100/07139/html/0006/0006/0004-319.html[2021. 06. 19. 16:53:15]
[10] Endl. 405. és H. O. VI. 42. l.
[11] Említi ezt Perina, Szamobor, Olaszi, Komár, Sopron stb. kiváltságlevele: W. XI. 182., 323. F. IV/1. 278. Endl. 503.. 545. l., továbbá a földesúri Jászó, Keresztúr, Kosva, Komárom, Füzitő és Sárdé, Endl. 462., 469., 520., 543. W. III, 38. V. 126. l.
[12] Lásd erről: Illés J. A törvényes öröklés rendje az Árpádok korában. Budapest, 1904. 25. és
[13] Kifejtette ezt Illés J. A törvényes öröklés rendje az Árpádok korában. Budapest, 1904. című műve 31 – 36. és 88 – 92. lapjain. Selmeci jk. 1. §.
[14] Endl. 448. l.
[15] Endl. 339. l.
[16] Selmeci jk. 1. §.
[17] Endl. 451., 469., 507. Kn. C. D. II. 183. l.
[18] Endl. 451., 507. H. O. VI. 42. l. és Selmeci jk. 1. §.
[19] Selmeci jk. bevezetése. V. ö.: Endl. 542. l. Buda oklevele.
[20] Zágrábban. Endl. 451., 507. l.
[21] Endl. 448. l. s látjuk ezt Berény kiváltságleveléből is. Endl. 506. l.
[22] Kitűnik ez Sátoraljaujhely és Keresztúr okleveléből. W. VIII. 5. Endl. 469. l.
[23] F. IV/1. 329. és IV/3. 393. l.
[24] Selmeci jk. 1. §. Endl. 451., 507., 542. l. Esztergomból van csak példánk arra, hogy városi határon belüli föld a királyra szállt, de ez csupán kivételnek tekintendő. Kn. M. II. 265. l.
« Jogügyletek. KEZDŐLAP A MAGYAR VÁROSOK AZ ÁRPÁDOK KORÁBAN V. Városi hatóság. Jogélet.
Adózás. »



Hóman Bálint munkái
http://mek.niif.hu/07100/07139/html/0006/0007/0001-31b.html[2021. 06. 19. 16:53:27]
« Tulajdonjog és örökösödés. KEZDŐLAP A MAGYAR VÁROSOK AZ ÁRPÁDOK KORÁBAN
Katonáskodás. »
VI. Kötelezettségek.
Adózás.
Földbér. Kamarai-haszon. Rendkívüli adók. Beszállásolás. Adómentesség. Adószedés ideje és módja
A városi polgárság is, mint az ország többi lakósa, a hazának tartozó kötelességeit két módon rótta le, adózással és katonáskodással. A kettő közül utóbbival viseltet nagyobb terhet; adózási kötelezettségeik a nagy kiváltságok mellett határozottan csekélyek voltak s az ezt szabályozó rendelkezések maguk is tulajdonképen kiváltságok; többnyire nem terhelik a polgárokat egyébbel, mint a földbér fizetésével, a rendkivüli adók és beszállásolások alól felmentvén őket.
Az árpádkori országos gazdasági szervezetben az adó másodrendű szerepet visz a kincstári jövedelmek közt. A fő jövedelem a kincstári várbirtokok népeitől befolyó főleg terménybeli szolgáltatás volt, a mit földjeik, bányáik után
fizettek.[1] E birtokgazdasági rendszer okozta, hogy az adók – kevésbbé fontos jövedelmi forrás lévén – kellőleg körülvonalazva sincsenek s legtöbbjük a collecta és exactio gyűjtőnevek alatt összefoglalva, mint rendkívüli adó lép fel. Mindazonáltal a XIII. században, egyidőben a birtokok eladományozása következtében beállott királyi jövedelem csökkenéssel, már egyike-másika ez adónemeknek állandósulni kezd s a társadalmi átalakulással egyidőben pénzügyi változás áll be. Ilyen adónem volt az egész ország lakósaira osztálykülömbség nélkül kivetett s az új pénz forgalombahozatalakor, illetve a beváltáskor lefizetett kamarai haszon, a miből már a XII. század végén 60000 márka jövedelme volt a királynak.[2]
A várszerkezeti személyileg szabad népek, a minők kezdetben a városi polgárok is voltak, a várföldeket eredetileg bérben, örökbérben birtokolták s ezért bizonyos évi – eleinte természetben, utóbb pénzben fizetett szolgáltatásokkal, a földbérrel tartoztak. E földbér, – terragium sive census – szerepel a XIII. században a városi polgárok rendes adójaként akkor is, mikor a földek a városi kiváltság elnyerésével a polgárság saját tulajdonává lettek. A földbér kezdetben egyesekre – telkeik száma szerint – vettetett ki s ez állapotot találjuk városaink nagy részénél is az Árpádkorban.
Az összeg megközelítőleg ugyanaz volt minden városban, többnyire három pondus telkenként,[3] de néhol
kevesebbet fizettek, az ingadozás 12 dénár és 2 1/2 pondus közt volt;[4] s a földesúri helyek általában erősebben voltak megadóztatva. Ez összeget oly telkek, curiák után fizették, melyek mellett föld is volt, a ház után, a melyik mellett nem volt, kevesebbet fizettek, Szőlősön másfél pondust.[5] A hol több föld volt a ház mellett, ott az adó is több, egy eke föld után l fertót fizettek.[6] Szlavóniában a bánok alapította helyeken valamivel nagyobb a földbér,
telkenként négy pondus, sőt 1/2 fertó is.[7] Nehány városra már az Árpádkorban egy összegben vetették ki a földbért, a mi már a városi fejlődés egy magasabb fokát tételezi fel; ez összegek természetesen külömbözők a város nagysága szerint. Zágráb és Verőce negyven, Szentambrus harmincnégy, Kézsmárk, Perina, Szamobor és Jasztrebarszka húsz, Sárd tizenhárom márkát, Szepes-Sümeg hat márkát fizetett.[8] Több várost teljesen
felmentettek a földbér fizetése alól, így a bányavárosokat,[9] a melyek – úgy a fém, mint a sóbányászatot űzők ehelyett a termelés után fizettek bizonyos részt. Felmentették továbbá ez alól Sárospatakot és Győrt is, utóbbit, mert lakói igen rosz helyzetben éltek.[10]
A másik adónem, melyet a városok polgárai is fizettek, a már említett kamara haszna – lucrum camerae – volt, melyről országos intézkedések lévén, külön nincs említés a városi privilégiumokban, de hogy ezt polgáraik fizették, az a dolog természetéből folyik, s mutatják, a pénzváltásról szóló pontok a kiváltságlevelekben, valamint
[11]



Hóman Bálint munkái
http://mek.niif.hu/07100/07139/html/0006/0007/0001-31b.html[2021. 06. 19. 16:53:27]
Róbert Károly törvényének néhány város kamarai hasznát beszüntető cikke. Ez alól mentességet e korban legfeljebb a püspöki népek nyertek.[12]
A rendkívüli adók fizetése alól mentesek a városok, nem fizetnek semmiféle collectát és exactiot,[13] sőt még az egyes polgárok birtokai is mentesek ezeknek szedése alól.[14] Csupán Beregszászon és Jászón szedték a collecta
egy részét és a káptalani Németin a teljes királyi és királynéi collectát és exactiot.[15] Hasonlóképen mentesek voltak a városok polgárai az Árpádkor kezdetleges fejadói közül a füstpénz fizetése alól. Valószinű, hogy e, rendkivüli adók alól való mentesség – bár kiváltságilag birtokukban volt – következetesen keresztül nem vitetett. A polgárok külömböző címeken így is adóztatásoknak voltak alávetve.
Nagy terhet rótt az ország lakósaira a beszállásolás szokása. A föld népe kénytelen volt a királyt, országbárókat s várispánokat odajövetelükkor lakással és minden szükségessel ingyen ellátni kiséreteikkel együtt. A városok polgárai igyekeztek e beszállásolás kötelezettsége alól szabadulni és többnyire sikerült is elérniük, hogy semmiféle báró, sem más akaratuk ellenére be nem szállhatott hozzájuk, sok helyt kiemelik, hogy az ispán, Erdélyben a vajda és Szlavóniában a bán sem bir e joggal.[16] A bánnak több helyen tartoztak ugyan lakást adni, de élelmet már nem, ezért fizetnie kellett.[17] Ha be is fogadtak néha saját akaratukból egy-egy főurat, bárót, annak mindent, mit tőlük kapott, meg kellett fizetnie illő áron.[18] Három város Berény, Bars és Felszász köteles volt
évente egyszer az ispánt is ellátni; ezek nem teljes jogú városok, mint már a biráskodás tárgyalásánál láttuk.[19] A városokon nagyban könnyítettek a beszállásolás okozta terhek megszüntetésével, de a királyt magát és földesúri helyeken az urat ezután is tartoztak befogadni[20] s Zágrábban a bánt is, ha királyi családból való volt,[21] Karakó egy későbbi privilégiuma szerint országos veszedelem idején a vajda is beszállhatott.[22] Pozsony polgárai még a
királyt sem tartoztak befogadni,[23] nyilván a sok háború okozta pusztításért kapták e felmentést. Másutt sem volt a király ellátása beszállás idején korlátlan ideig tartó, őt és éppen így a földesurat is többnyire csak egy napig látták
el élelemmel, ha tovább ott maradt fizetnie kellett mindenért.[24] Ez egynapi beszállásnak megfelelő élelmet azonban akkor is beszedték, ha nem is szállt oda abban az évben. Nehány privilégium megállapítja, hogy mit adtak e címen s ebből megállapíthatjuk a beszállások okozta, terhek nagyságát is. A király és kisérete kaptak 12 ökröt, 1000 kenyeret és négy átalag bort, a királyné az ő városaiból és a királyi családból való bán félannyit kapott.[25] A földesúri helyek az úrnak s az ispánt ellátni tartozó nehány város ennek egy ökröt, 10–12 tyúkot, egy átalag bort vagy sört, 100 kenyeret s némi zabot adtak.[26]
Ez adónemeken kivül még kereskedő útjaikon adóztak a polgárok a vámok és révek fizetése által, melyek alól ugyan általában felmentettek, de tényleg mégis sok helyt fizették, mint fentebb már kimutattuk. A polgároknak adózás tekintetében nagyon kiváltságos helyzetük volt, fel lévén mentve minden rendkívüli adónem, beszállásolások, követ és előfogat szolgáltatás alól s e kiváltságokkal helyzetük megközelíté a nemesekét, kik ez időben még nem teljesen adómentesek. A fizetendő adók alól is felmentettek nehány évre az újonnan telepített, vagy kiváltságolt s így településre számító városok polgárai, e mentességek két, három, öt, sőt hét esztendőre
szóltak.[27] Az ily mentességek arra valók, hogy a települőknek a kezdet nehézségeivel való küzdelme, építkezésekkel és földjavítással való fáradságos foglalkozása némileg könnyíttessék. A tatárjárás után adott ujabb kiváltságok sok települőre számítanak s Varasd 1242-iki privilégiumából kitünik, hogy ezek az új telepesek is mentesek nehány évig az adófizetés alól.[28]
Az adófizetés leginkább egy, néhol két határnapon történt. A fizetési határnap többnyire ősszel volt, leggyakrabban Szent Márton[29], néha Szent Mihály[30] vagy Szent István;[31] komáriak és felső kassaiak tavaszszal Szent Györgykor[32] fizettek s ez volt a két részletben fizetők tavaszi határnapja is; Szepes-Sümeg három részletben.
Böjtközépkor, Ker. Szent Jánoskor és Szent Mártonkor fizette a földbért.[33] A kamara hasznát újpénzveréskor, a rendkivüli adókat – azon a nehány helyen, a hol fizették – kivetésükkor szedték be. Az adószedéssel nem királyi
adószedők bizattak meg, – sőt ezek hatalma alól a városok teljesen kivétettek[34] – hanem maga a városi hatóság végezte el és szállította be egyszerre a kamarának. Hibén, Varasdon a biró, Szőlösön pedig a pap és biró
gyűjtötték össze s vitték fel az adót.[35] Valószinűleg ugyanígy jártak el a többi városban is, nem is tehettek másként, hol az adó egy összegben volt a városra kivetve. A kamara hasznát természetesen a királyi pénzváltók
[36]



Hóman Bálint munkái
http://mek.niif.hu/07100/07139/html/0006/0007/0001-31b.html[2021. 06. 19. 16:53:27]
szedték, de mindenütt a biró vagy kiküldöttje segítségével és társaságában.
Ez országos adókon kivül tartoztak még a polgárok a városi községnek is némi szolgáltatásokkal, közmunkával; mivel azonban ezekről e korból konkrét adatunk nincs, itt kizárólag annak felemlítésére szorítkozhatunk.
[1] V. ö. e dolgokra; Illés J. Az Anjoukori társadalom és adózás. Bp. 1900. Bevezetés. 3–4. l.
[2] III. Béla jövedelmi kimutatása. Marczali H. Enchiridion fontium historiae Hungarorum. Bpest, 1901. 129. l.
[3] Pl: Endl. 462. 506. F. IV/3. 9. V/1. 27. W. VIII. 31. és 126. l.
[4] Endl. 471. 503. 520. és W. III. 38. VIII. 5. 1. F. IV/3. 529. l.
[5] W. VIII. 31. l. – Mai pénzben 1 pondus = kb. 1 korona, 1 ferto = 12 korona, 1 dénár = 12 fillér. Értéke 6–7-szer annyi.
[6] Kn. C. D. II. 183. és Jakab. I. 31. l.
[7] Endl. 434. 443. 479. l. Codex diplomaticus regni Croatiae. IV. 1906. 166. l.
[8] Tk. Civ. I. 28. W. II. 202. l. Endl. 519. 456. 496. 517. W. XI. 182. l. V. 126. l. F. VI/1. 245. l.
[9] Endl. 489. 627. l.
[10] Endl. 399. 526. l.
[11] Endl. 444. 489. 551. 623. l. törvény 21. §-a. Corpus Juris Hungarici I. 1000 – 1526. Bpest, 1899. 156. l.
[12] Endl. 409. l. Zágrábi kiváltság.
[13] Endl. 447. 479. 489. 507. F. IV/3. 393. és V/I. 176. l.
[14] Tk. Ep. I. 230. l.
[15] Endl. 462. 471. És Kn. C. D. II. 183. l.
[16] Pl. Endl. 479. 482. 551. W. VIII. 9. 126. XI. 285. Tk. Civ. 155. l.
[17] Endl. 456. 496. és W. XI. 182. l.
[18] Endl. 444. F. IV/1. 329. és IV/3. 393. l.
[19] Endl. 506. F. V/l. 176. W. VII. 103. l.
[20] Endl. 444. 426. 427. 462. 489. 520. W. V. 126. és VIII. 5. l.
[21] Endl. 451. l.
[22] F. VII/4. 130. l.
[23] Endl. 623. l.
[24] Endl. 4443. 471. 505. és 520. l.
[25] Endl. 451. és W. II. 202. l.
[26] Endl. 451. 520. W. V. 126. És VII. 103. l.
[27] Endl. 434. 451. 479. W. XI. 182. És Kn. C. D. II. 183. l.
[28] Codex diplomaticus regni Croatiae. IV. 1906. 166. l. V ö. Kovachich M. G. Formulae styli solennes. Pesthini, 1799. 43. l.
[29] Endl. 434. F. V/1. 27. W. VIII. 31. 206. l. stb.
[30] Endl. 471. és W. II. 202. l.



Hóman Bálint munkái
http://mek.niif.hu/07100/07139/html/0006/0007/0001-31b.html[2021. 06. 19. 16:53:27]
[31] Endl. 519. és W. VIII: 5. l.
[32] F. IV/3. 49. l. Endl. 503. l.
[33] F. VI/1. 245. l.
[34] Endl. 505. l.
[35] W. VIII. 31. 126. l. és Codex diplomaticus regni Croatiae. III. Zágráb, 1905. 89. l.
[36] Endl. 444. 551. 623 l.
« Tulajdonjog és örökösödés. KEZDŐLAP A MAGYAR VÁROSOK AZ ÁRPÁDOK KORÁBAN
Katonáskodás. »



Hóman Bálint munkái
http://mek.niif.hu/07100/07139/html/0006/0007/0002-31c.html[2021. 06. 19. 16:53:38]
« Adózás. KEZDŐLAP A MAGYAR VÁROSOK AZ ÁRPÁDOK KORÁBAN VI. Kötelezettségek.
VII. A városok országos helyzete az Árpádkorban. »
Katonáskodás.
Katonaküldés. Mentesség ez alól. Várak. Védelem.
Az adózásnál sokkal jelentékenyebb volt a városoknak honvédelmi kötelezettsége, különösen a várvédelem – a mi ugyan csak a tatárvész után lép előtérbe – s a mivel a város elnevezés is kapcsolatban van. A várvédelem kötelezettsége mellett s már ennek behozatala előtt is kötelezve voltak a városok polgárai a hadba fegyvereseket küldeni. A népelemek, melyekből a polgárság alakult – várnépek és hospesek nem voltak személyes hadiszolgálattal tartozó népek, legfeljebb bizonyos számú fegyverest küldtek harcba. Hasonlóképen teljesítették azután a városok is e kötelességet, még pedig vagy az egész városra vettetett ki bizonyos számú harcos kiállítása kiknek száma egy és tizenkettő közt változott,[1] vagy azt mondták ki, hogy hány telek küldjön egy katonát; a
telkek száma ismét hat és száz közt ingadozott.[2] E nagy ingadozást megokolta az, hogy a városok kiállította harcosok nehéz fegyverzetűek voltak s teljes fegyverzettel, lovakkal és sátrakkal ellátásuk igen költséges dolog volt; ezért, tekintetbe kellett venni a kötelezettség megállapításánál a polgárság számán kivül vagyoni helyzetüket s egyéb kötelezettségeik nagyságát is. Több privilégium ez okból nem is határozza meg a harcosok számát, csak
általában mond annyit, hogy tehetségük s vagyonuk szerint küldenek harcosokat.[3] Némelyik város polgárai teljesen felmentettek a hadiszolgálat alól, így a felszásziak, körösiek és győriek, ez utóbbiak nagy szegénységük miatt.[4] Nincs említés téve e kötelezettségről Pozsony, Sopron és Sátoralja-Ujhely városoknál sem, a hol súlyosabb várszolgálat lévén, talán a miatt fel is mentettek a katonaállítás terhe alól.[5] A városok küldte harcosok, mint királyi városok polgárai, a királyi zászló alatt s nem az országbárók soraiban harcoltak,[6] s csakis a király személyes vezetése alatt indult hadban tartoztak részt venni.[7]
A tatárjárás után jutott a városoknak jelentősebb szerep a honvédelemben, a városi polgárság várakba telepítése és új városoknak várral, illetve várban építése által. A cél kettős volt, egyrészt a városi lakósságnak biztos védelmet nyujtott a vár az ellenség ellen, másrészt az újonnan alapított váraknak – úgy építésénél, javításánál, mint vélelménél – fontos szerepük jutott a polgároknak. Mindazonáltal, hogy királyaink IV. Béla óta e célra törekedtek, mégsem érték azt el minden városnál, és még a XIII. század második felében is találunk városokat, hol habár vár van a közelben, annak védelmében részt nem vesznek. Túlnyomó részben azonban sikerült a városokat a honvédelmi rendszerbe bevonni.
Az azelőtt várak aljában lakott polgárságnak várba telepítésével találkozunk Győrött és Fehérváron is;[8] előbbiről a kiváltságlevél, utóbbiról pedig IV. Ince pápa egy 1250-i oklevele értesít. Hasonló áttelepítés ment végbe Esztergomban is, de örökös civódások keletkezvén a káptalan s a polgárok közt, ezeket visszaköltöztették a régi
lakóhelyre.[9] Új telepítéssel kapcsolatos átköltöztetés volt Pest lakóinak Pestujvárba, – a későbbi Budavárba telepítése, a mi közvetlenül a tatárjárás után ment végbe. Teljesen új telepítés volt Zágráb városa, hol az odatelepedő polgárok saját költségükön építették a várat,[10] hasonló volt Körős és Komár alapítása is.[11] Várban laktak még Nyitra és Vasvár, s talán Trencsén polgárai.[12]
Mind-e felsorolt helyeken csupán arról tudunk, hogy a polgárok a várban laktak, de hogy a védelemben milyen részük volt, szó sincs. Zágrábban – láttuk – a polgárok építették a várfalat, de a védelemről itt sincs említés. A védelmi kötelezettség azért nincs meghatározva, mert természetes és magától értetődő dolog volt, hogy mindazok, kik egy várban laktak s tetterős emberek, veszedelem idején kötelezve voltak a vár védelmére, s ezért általános következtetést vonhatunk az összes városok polgárainak várvédelmi kötelezettségeire a Sopron és SátoraljaUjhelyről fennmaradt nehány adatból, utóbbi azt is bizonyítja, hogy még oly helyeken is, hol a polgárok nem a várban, csak annak közelében laktak, kötelezve voltak a védelemre. Sopron – az ország ezidőben legtöbbet háborgatott részének nevezetes vára, – sokat szenvedett a csehektől és németektől, ezért a rongált falak javítására,



Hóman Bálint munkái
http://mek.niif.hu/07100/07139/html/0006/0007/0002-31c.html[2021. 06. 19. 16:53:38]
a tornyok épségben tartására kapják a fertői vám felét, majd e mellé a püspöknek fizetett huszadot is megtéríti a
király a kincstárból; e javítás költségeit tehát maguk a polgárok viselték.[13] A várjavítások terhe és az állandó várőrségi szolgálat, éjjeli őrködés súlyossá tette a polgárok helyzetét, ezek nagy része a szomszéd falvakba költözött s a király intő levelére sem költöztek vissza a várba úgy, hogy III. Endre kénytelen volt meginteni őket, hogy a ki nem megy vissza a várba lakni, elveszti a polgári jogot s büntetést is kap.[14] Sátoralja-Ujhely
kiváltságlevele kivételes intézkedéseket tartalmaz veszedelem idejére.[15] A polgárok ilyenkor felköltöznek a hegyre, még pedig állandó tartózkodásra házakat is építve ottan, tehát nem futólagos veszedelemről, hanem esetleg évekig húzódó háboruskodásról van szó. Kimondták, hogy ezidőre az autonomiát felfüggesztve a várnagy alá tartoznak, kötelesek résztvenni mindenféle szolgálatban, követségekben, még a ciszternákba való vízhordásban is. E két város példája mutatja, hogy a polgárságnak a várak védelmében mily nagy szerep jutott; s hogy többi városainkból ily adatok fenn nem maradtak, csak azt mutatja, hogy az illető városokat ezidőben, – értjük a XIII. század második felét, – semmiféle külső ellenség nem háborgatta és nem voltak könnyen meglephető határszéli városok.
A polgárságra a honvédelemben való részvételüknek e fordulata, mely által mint várvédők használtattak fel, újabb terheket rótt, a melyek néha, – mint láttuk, – az elviselhetetlenségig súlyosodtak, de egyúttal biztosította a városok nyugodt gazdasági fejlődését védelmül szolgálván a külső támadások ellen.
[1] Nyitra 12, Zágráb s Buda 10, Szatmár 6, Szatmár-Németi 4, Vasvár 2 és Szőlős 1 fegyverest küldött. Endl. 426. 447. 451. 498. 551 W. VIII. 31. l.
[2] N.-Szombaton s Barson 100, Kolozsvárott 60, Körmenden 15 és Trencsénben 6 telek állított ki egy vitézt. Endl. 444. W. VII. 103. H. O. VI. 39. 42. Jakab. I. 3I. l.
[3] Endl. 489. F. IV/l. 329. l.
[4] F. V/1. 176. Endl. 479. 526. l.
[5] Endl. 545. 623. És W. VIII. 5. l.
[6] Endl. 498. 505. 506. 551. F. IV/2. 213. és H. O. VI. 42. l.
[7] Endl. 403. 444. 489. 551. l.
[8] Endl. 526. l. és Theiner A. Vetera monumenta historica Hungariam sacram illustrantia. Romae, 1859. I. 208. l.
[9] Kn. M. I. 375. l.
[10] Endl. 451. l.
[11] Endl. 479., 503. l.
[12] Endl. 498., 551. H. O. VI. 39. és 175. l.
[13] Endl. 545. W. IV. 381. és V. 171. l.
[14] H. O. II. 25. l.
[15] W. VIII. 5. l.
« Adózás. KEZDŐLAP A MAGYAR VÁROSOK AZ ÁRPÁDOK KORÁBAN VI. Kötelezettségek.
VII. A városok országos helyzete az Árpádkorban. »



Hóman Bálint munkái
http://mek.niif.hu/07100/07139/html/0006/0008-31d.html[2021. 06. 19. 16:53:49]
« Katonáskodás. KEZDŐLAP A MAGYAR VÁROSOK AZ ÁRPÁDOK KORÁBAN
A használt forrásgyűjtemények jegyzéke. »
VII. A városok országos helyzete az Árpádkorban.
A városi autonómia. Várispánok, bán és vajda. Országos helyzet a XIII. század elején. A tatárvész utáni állapot. A polgári osztály kialakulása. Fejlődés, tárnokmesteri ítélkezés. Befejezés
Láttuk, hogy a vendégek és várnépek községeikben – némi autonómiával felruházva – mily helyzetben éltek, s azt is, hogy a gazdasági emelkedés nyomában miként jutottak egymásután kiváltságokhoz, melyek által a községek már városias jelleget öltöttek. A kiváltságok, melyekhez a biróválasztási és vásártartási joggal biró községek lakósai hozzájutottak, a személyileg addig is szabad embereket teljes vagyoni szabadsághoz juttatták, bár még a várszerkezetnek részei s a várispánoknak fontosabb ügyekben alárendeltettek, az udvarispán (vicecomes) hatalmi
körébe már nem tartoztak.[1] Feltártuk azt is, hogy a XIII. század elején e kiváltságok, privilégiumok által hogyan nyertek jogi szankciót, s ezzel együtt a kiváltságok kellő körülvonalazásával hogyan lettek valódi városokká.
A kiváltságok legnevezetesebbjei azok, melyek által a város autonomiája biztosíttatott. A biró és tanácsválasztás jogával, a tanács itélkezési hatáskörének minden – a határon belül előforduló – peres ügyre való kiterjesztésével a város belső ügyeinek vezetése a polgári közössé kezébe került. E közösség feje a tanács, melynek törvényhozói, közigazgatási, pénzügyi és törvénykezési hatásköre, továbbá a szabadabb gazdasági fejlődés érdeke szükségessé tette a városoknak kiemelését a várszerkezeti rendszerből, mert a várispánok és jobbágyok korlátozó hatalma mellett a polgárság önkormányzati joga illuzóriussá vált volna. Kiváltságleveleink – már a legelsők is – világosan kimondják, hogy saját választott birájukon kivül semmiféle biró itélkezése alá nem tartoznak, s ha valamiben a biró itéletével nincsenek megelégedve, egyenesen a király személyéhez forduljanak, mert csakis a borona
védősége alá tartoznak.[2] Minden főúr és báró hatalmaskodása ellen védelmezvén a polgárokat, különösen kiemelik az addigi közvetlen hatóságok, – a várispánok, udvarispánok, más megyei tisztek s általában a várjobbágyok, – beavatkozásának tilalmát, minthogy a «várközösség minden szolgálata alól felmentetvén» ezek hatásköre alá semmiben sem tartoznak.[3]
Annál is inkább hangsúlyozni kellett a várispánok s tisztjeik hatalmának megszüntét, mert ezek nehezen nyugodtak bele a városoknak az ő hatáskörük alá tartozó területen különös autonómiával való felruházásába, a mit – a városok keletkezésének fejtegetésénél már említett – a várispánokkal s várjobbágyokkal Trencsénben, Korponán,
Valkón, Pozsonyban s másutt is vítt küzdelmek bizonyítanak.[4] A polgárok e támadásokkal szemben a királyhoz fordultak s az uralkodó védelmezte meg őket a hatalmaskodókkal szemben. A várispánok leginkább akkor avatkozhattak be a városi biró hatáskörébe, midőn a polgárok várszerkezetbeli népekkel pereskedtek. Ez az oka, hogy nehány kevésbbé, jelentős város kiváltságlevele gondoskodik arról, hogy ily esetekben a városi biró az idegen ispánjával közösen itéljen,[5] holott más városokban ilyenkor is a biró itélkezett.
Szlavóniában külön kellett a városokat biztosítani a bán és Erdélyben a vajda – mint tartományi kormányzók, főbirák, – hatalmaskodásai ellen. A szlavón városoknál egyöntetű szigorú rendelkezést hoztak e célból; különösen a vagyoni sérelmek lévén napirenden, a bán az általa netalán okozott egy márkát meghaladó kárt százszorosan tartozott a városnak visszafizetni?[6] Az erdélyi városok oklevelei hasonlóan kiemelik, hogy a vajdának felettük
itélkezési s adóztatási hatalma nincsen.[7] A szlavóniai városoknál nem is igen tudunk a bánnal történt összeütközésről, igaz, hogy ott többnyire ifjabb királyok, királyi hercegek kormányoztak, kik teljes királyi hatalommal éltek a városokkal szemben is, s így összeütközésre ok sem volt, Erdélyben azonban gyakori volt a
városok surlódása a, vajdáival,[8] s a gyakori jogmegerősítések mellett sem tudta valamennyi megőrizni vele szemben függetlenségét. Dézsvár IV. Bélától, majd István ifjabb királytól kap oklevelet s ezek biztosítják a biró itélkezési jogát még idegenek felett is.[9] Mégis szükséges volt, hogy a vajdák is megerősítsék e kiváltságokat, sőt egyik ily kiváltságlevél szerint a vajda volt a rendes fellebbezési hatóság.[10]



Hóman Bálint munkái
http://mek.niif.hu/07100/07139/html/0006/0008-31d.html[2021. 06. 19. 16:53:49]
A kiváltságolás által önkormányzathoz jutott községek várossá emelkedve megszüntek a várszerkezet tagjai lenni, a XIII. század első felében azonban országos jelentőségük – nem tekintve kulturális és pénzügyi fontosságukat nincsen. Nem egyebek még ekkor, mint a kincstári javaknak – fokozottabb forgalom, kereskedelem, szóval gazdasági fejlettség következtében – nevezetes és főleg a vasárok és vámok révén jövedelmező részei, melyek függetlenítve az országos gazdálkodási rendszertől s ennek vezetőitől, a várispánoktól, saját autonóm hatóságaik alatt épen úgy a király, illetve az ország gazdaságához tartoznak, mint a várispánságok; a polgárok pedig épen olyan királyi szabad emberek, a minők például a várjobbágyok. A városi jogoknak országos kapcsolata nincs; minden, a minek birtokában vannak, csupán királyi kegynek, kiváltságolásnak a következménye; s habár az egyszer megkapott jogot elveszíteni nem lehet, mégis e jogok épségben tartása mellett a királyok tetszésük szerint rendelkeztek városaikkal.
A városok közvetlenül a király alá tartoztak, a ki a törvénykezésben is fellebbezési hatóságuk. Az uralkodó személyesen nem itélhetett minden ügyben, helyettesre volt szüksége. A városi ügyekben is e helyettes az ország főbírája – a nádor – volt a XIII. század első felében, mint feljebb már láttuk. Külön hatóságuk, a minő később a tárnokmester, ezidőben még nem volt, s egyéb tekintetben is a többi néppel egyenlő beszámítás alá estek azzal a különbséggel, hogy felettük a várispán helyett birájuk állt. Különös jogaik szabályozva és precizirozva nincsenek, a privilégiumok még kezdetlegesek s a későbbi korbeliekhez képest valósággal szűkszavúak. A legfontosabb városi kiváltságok is csak pár szóval említtetnek bennük, s a félremagyarázásra, értelem-csavarásra még mindig elég anyagot adtak. A polgár – «civis» – elnevezés még elő sem igen fordul, sőt e korban a civis szó még a «castrensissel egyértelmű, a privilégiumok csak hospeseket említenek; a község falunak – villa – neveztetik s nemcsak a «civitas», de még a «libera villa» sem használatos. A biró is e korban még többnyire falunagy – maior villae.
Említettük a városok keletkezésének tárgyalásánál, hogy a tatárjárás mily nevezetes epocha a városok fejlődésében. Új szempontok hoztak ekkor létre városokat, s az országos pusztulás, mely a belsőjében már sorvadozó várrendszer bomlását elősegítette, siettette egyuttal a városok emelkedését s országos jelentőségre jutását. A várszerkezet lassú feloszlásával bekövetkezett társadalmi átalakulás, mely a felsőbb osztályok állandó jogi emelkedése s hatalom növekedése mellett az alsóbb néprétegeket egy nagy póri osztályba való összeolvadás felé vitte, szükségszerüleg a városokat tette ez alsóbb osztályok kulturálisan fejlettebb, kereskedő és iparos elemeinek menedékévé a legalsóbb réteg szinvonalára, való sülyedés elől. Mint városi polgárok voltak csak képesek eddigi társadalmi és gazdasági szerepöket folytatni.
Az eddig egyes városoknak szórványosan adott kiváltságok helyett a honvédelmi cél tömeges privilégium kiadásra vezette az uralkodókat, a mi által az említett néprétegeknek megadatott a lehetőség helyzetük megtartására, sőt emelésére, s egyuttal egy nagy polgári osztályba tömörülésre. Bár az első városi kiváltságlevelek is lényegileg ugyanazokat a kiváltságokat tartalmazzák, éppen kezdetleges voltuk miatt kevésbbé pregnánsan fejezik ki a jogok összességét; csupán e tömeges városalapítás tette egyöntetüvé a városi privilégiumokat, a mi által az egyes városok polgársága egységes osztálylyá kezdett sűrűsödni. A kisebb-nagyobb helyi eltérések mellett is láthatjuk a kiváltságlevelekben adott jogok azonosságát, s a mi különbözőséget találunk, az a geográfiai és vagyoni helyzet, valamint a polgárok foglalkozásának különbözőségéből következik. A privilégiumokban előforduló hivatkozások más városok jogaira s általában a polgárok szokásaira,[11] valamint azok az intézkedések, melyek csak hasonló jogunak engedik meg a városokban a telekvásárlást,[12] mind az egységes renddé fejlődés előhírnökei.
A városoknak a honvédelembe való bevonása azokat az országos kormányzat előkelő részeivé tette. Az eddig csupán gazdaságilag és kulturálisan emelkedettebb községek honvédelmi tartalomhoz jutva a várispánságokkal egyenrangú elemeivé lesznek az ország gazdaságának, de míg amazok bomlásban vannak s eredeti jellegüket elvesztve nemsokára egészen másnemű intézménynyé lesznek, addig a városok még fejlődésük kezdetén állnak s nemsokára egyedül maradnak meg a király országos jellegű birtokai közül.
A tatárvész előtt városi polgárokról országos intézkedések, törvények nem emlékeznek meg, a két arany bulla csupán mint hospesekről szól róluk.[13] Már 1251-ben a «iura iudaeorum» általánosságban beszél a «civitasok»
biráiról,[14] az 1267-diki szabadságlevél «populi liberarum villarum»-ot említ.[15] III. Endre első törvénye hasonlóan «hospites liberarum villarum»-ról szól, de egy másik helyén már világosan megkülönbözteti a
[16]



Hóman Bálint munkái
http://mek.niif.hu/07100/07139/html/0006/0008-31d.html[2021. 06. 19. 16:53:49]
«hospes»-eket a «civitates»-ektől, illetve ezek lakóitól. Mutatja ez a városi osztálynak elismertségét, de viszont az, hogy e törvények róluk nem intézkednek s hogy még csak közös kiváltságlevelet sem kaptak, azt bizonyítja, hogy habár a városi polgárságot jogainak egyformasága egy nagy társadalmi osztályba terelte s városi létük már nemcsak az egyes királyok kegyének következménye, hanem országosan is elismertetett, az Árpád-korban még helyzetük közjogilag szabályozva egyáltalában nem volt. Minden kiváltságuk mellett is a városok a királyok tulajdonát képezik, kik velők tetszésük szerint rendelkeztek s előfordul királyi városok eladományozása is, miáltal
azok jogaikat el nem veszték, csupán földesúri városokká sülyedtek.[17] Hogy a városi kiváltságokat maguk a királyok is mennyire tiszteletben tartották, mutatják azok az esetek, midőn az uralkodó saját intézkedését másítja meg, ha az a városi autonómiával összeütközik. Zágrábba maga az alapító, IV. Béla, Archinust podestává, biróvá, nevezte ki, de mikor a polgárok az ő kiváltságlevelét felmutatták, mely szerint maguk választják birájukat, ez intézkedését semmisnek nyilvánítja s jogaikat megerősíti, sőt még az évben újabb kiváltságlevéllel biztosítja
kiváltságaikat.[18] Sopron városa fölé III. Endre kapitánnyá nevezte ki a soproni főispánt, mire a polgárok követekül küldtek hozzá előkelő polgárokat, kiknek panaszait meghallgatva előbbi rendelkezésével szemben a polgárság jogait megerősíti s kéri őket, hogy e kinevezést meg nem történtnek tekintsék.[19]
A XIII. század második felében minden tekintetben észrevehető fejlődésen mennek át a városok. Országos renddé alakulásukra elsőrendű fontosságú volt a városok ügyeinek külön hatóság alá rendelése, mely a biró itélete ellen fellebbezési forum is legyen. A király személyes biráskodása a mind tömegesebben alapított és kiváltságolt városok ügyeiben lehetetlen volt, a nádori tisztség pedig az arany bulla óta – a társadalmi átalakulással egyidőben s ennek következtében – udvariból mindinkább országos s ezáltal főkép nemesi hivatallá alakul, szükséges volt tehát a nemesekkel némileg ellentétben álló, immár országos társadalmi osztálylyá tömörülő polgárság ügyeit egy a nádortól külön tisztviselőre ruházni. A városok tulajdonképen a királyi gazdaság részei, így a kincstár javadalmaihoz tartoznak, természetszerűleg a kincstár legfőbb vezetője a tárnokmester lehetett a városok fölé
rendelendő hatóság. Nem is szólva Szatmár 1230-iki kiváltságáról,[20] – melyben a tárnokmester itélkezéséről szóló pontot inkább vagyunk hajlandók interpolációnak tartani, mint ennek alapján többi forrásaink adatait megdöntöttnek tekinteni, – első izben Nyitra 1258-diki kiváltságlevelében találjuk kifejezetten a tárnokmester e jogkörét felemlítve,[21] habár már a tárnokmester itélkezésére vonatkozhatik egy-két korábbi oklevélnek «a király időszerinti birájá»-ról szóló pontja.[22] A század vége felé mindenesetre már általánossá vált a városoknak a
tárnokmester hatalma alá rendeltsége,[23] a mi természetesen erős egyesítő kapcsul szolgált a különböző városok polgársága között.
Az elnevezések változása is érdekesen mutatja a városi osztály emelkedését. Más hatóságok okleveleiről nem is szólva, a királyi kiváltság s más levelek mind gyakrabban használnak már «hospes» helyett «civis»-t a polgárokról beszélve;[24] a városokat pedig az addig használatos «villa» helyett már «libera villa»,[25] «civitas»,[26] sőt «regia civitas»[27] néven találjuk e kor forrásaiban, s említettük, hogy az 1291. és 1298-diki törvények is mint «civitas»ról szólnak a városokról.[28]
A tatárjárás után adott kiváltságlevelek sokkal részletesebbek az azt megelőző korban kibocsátottaknál s V. István,
IV. László meg III. Endre nehány oklevele terjedelemben s tartalomban még ezeket is jóval felülmúlja.[29] A fejlődés világos, s különösen kitünik ez azoknál a városoknál, melyek több izben nyerték kiváltságaik
megerősítését.[30] Karakó és Igen 1206-ban kapott kezdetleges kiváltságlevelét harminckét év mulva kiegészítik a vajda biráskodásának szabályozásával s a katonai kötelezettség meghatározásával; 1266-ban a vajda és albirája jogtalan tettei ellen kérnek orvoslást s akkor a király ezek hatalmi körét még világosabban megszabja s az egyházi
ügyekről intézkedik.[31] Verőce kiváltságlevelei mutatják az adó kivetésében a fejlődést. Kálmán herceg még telkenként veti ki a földbért, Maria királyné másfél évtizeddel erre már az egész városra szab ki egy határozott összeget.[32]
A városi kiváltságok már körülvonalazottabbak a XIII. század végén s feltünnek az autonómiáról tanuskodó emlékek a városi hatóság működésének minden ágából A polgárság törvényhozói munkásságának elsőszülötte hazánkban a selmecbányai statutum, egyetlen e nembeli emlékünk az Árpádkorból; közigazgatási, hiteles helyi-, pénzügyi és törvénykezési működésről értesültünk az elmondottakból; s a legutóbb tárgyaltak feltárják a fejlődés útját, melyet városaink az Árpád-kor utolsó századában megjártak. A városok kiválván az országos gazdasági



Hóman Bálint munkái
http://mek.niif.hu/07100/07139/html/0006/0008-31d.html[2021. 06. 19. 16:53:49]
szervezetből, önálló fejlődésnek indultak s mint a királyi gazdaság részei a kamara alá rendelve, külön hatóság, a tárnokmester hatásköre alá kerültek. Szabadságuk ugyan különös kiváltságokon nyugszik, de már feltünnek az országos szervezet első nyomai: a közös felső hatóság és a kiváltságlevelek egyöntetűsége. Önkormányzati joguk kiemelte lakóikat az alsóbbrendű ország-lakósok köréből s megóva őket az egységes pórosztályba olvadástól az ország különálló részévé tette a városokat. Látjuk a Szent István társadalmának feloszló teteméből született új, rendi alkotmány fejlődő csirái közt a városok keletkezését és látjuk a forrongó társadalom két szélső rétegét elválasztó, de egyszersmind összekapcsoló, nagy polgári osztály alakulását, egységes, országos renddé emelkedésének előhirnökeit. III. Béla és IV. Béla nevéhez fűződik a városok gazdasági, illetve jogi alapja megvetésének érdeme, s az utolsó Árpádok, – IV. Béla és utódai, – alatt lettek városaink polgárai annak a nagy néposztálynak tagjaivá, melyből az Anjou királyok uralma alatt kifejlődött új társadalom egyik országos rendje, a polgári rend, alakult.
[1] Ld. Bars, Berény, Felszász, Valkó és Varasd privilegiumát. W. VII. F. V/1. 176. Endl. 434., 506. és Codex diplomaticus regni Croatiae... III. Zágráb, 1905. 89. l.
[2] Endl. 399,, 444. W. VIII. 126. l.
[3] Endl. 405., 482., 526. F. IV/3. 49. W. XII. 268. Zimm, 65. és 85. l. stb.
[4] H. O. VI. 39. F. V/2. 442. l. Codex diplomalicus regni Croatiae... IV. Zágráb, 1906. 227. l. és Ortvay T. Pozsony város története. I. Pozsony, 1892. 119 s köv. l.
[5] Hibén a biró s a várispán itélt (W. VIII. 126), Varasd privilégiumai mutatják ez intézkedés szükségét; az 1209-es kiváltság, mikor még némi szolgáltatással is tartoztak az ispánnak, csak azt mondja ki, hogy az nem itélhet felettük, az 1220-as és 1242es privilégium szerint már idegennel folyó perben a biró és ispán, illetve az udvarispán közösen itél. Codex diplomaticus regni Croatiae... III. 89., 186. és IV 166. l.
[6] W. XI. 182., 313. Endl. 443., 456. 496. l.
[7] Endl. 403., 447., 621. Teutsch. 72., 84. W. V. 20. l.
[8] Karakó és Igen 1206-ban felmentettek a vajda itélkezése alól; 1238-ban látjuk, hogy csak idegennel való perben itél, de a biró nélkül, egyedül; 1266-ban már egyenesen a vajda folytonos beszállása s albirájának törvénytelen biráskodása miatt kérik kiváltságaik megerősítését. Mindez okleveleket az erdélyi káptalan és két konvent hitelesen átírja a polgárok kérésére, kiket László vajda maga elé idézett, a mit sérelemnek tekintettek. Teleki család oklevéltára. I. Bp. 1895. 1., 3., 6., 14. lap.
[9] W. XI. 285. Teutsch 72. l.
[10] Előbb Opur vajda, majd kétizben is Roland vajda privilégiumai erősítik meg jogaikat. W. IV. 262. XII. 268. Zimm. 193. l.
[11] Pl. Endl. 456., 479., 498., 505., 535., 543., 621. F. IV/2, 455. VII/3. 71. W. II. 202. VII. 281. VIII. 126, l. stb.
[12] Endl. 444., 451., 507. l.
[13] Corpus Juris Hungarici. I. Bpest, 1899. 138 l. Kovachich J. N. Sylloge decretorum comitialium incl. regni Hungariae. I. Pesthini, 1818. 8. l.
[14] Endl. 471. l.
[15] Kovachich J. N. Sylloge decretorum comitialium incl. regni Hungariae. I. Pesthini, 1848. 12. l.
[16] U. ott. 18. és 21. l.
[17] Igy adományozta el IV. László Német-Lipcsét Tamás bánnak, (F. V/3. 80. l.) s Szamobor is így jutott Iván comes kezére. F. VII/2. 106. és Tk. Ep. I. 209. l.
[18] F. IV/3. 337. 1. – Endl. 507. l. Mindkét oklevél 1266-ból való.
[19] W. V. 68. l.



Hóman Bálint munkái
http://mek.niif.hu/07100/07139/html/0006/0008-31d.html[2021. 06. 19. 16:53:49]
[20] Endl. 482. l.
[21] Endl. 498. l.
[22] Boreczky E. A királyi tárnokmester hivatala. Bpest, 1904. 63–64. l.
[23] Endl. 621., 627. Zimm. 169. F. V/3. 107. H. O. VII. 340 Kn. M. I. 386. l. és Selmeci jk. 15. §.
[24] Endl. 498., 505., 507., 545. F. V/2. 345., 442. VI/1. 357. VI/2. 97., 122. W. V. 14, 20., 68., 172. VIII. 89. H. O. VIII. 418. II. 25. Kn. M. I. 346. 379. II. 57. Tk. Ep. I. 121. l.
[25] Tk. Ep. I. 210., 228. l.
[26] W. V. 170. VIII. 305. Kn M. I. 375. II. 231. l.
[27] F. IV/2. 174. W. IV. 309. l.
[28] Kovachich J. N. Sylloge decretorum comitialium incl. regni Hungariae. I. Pesthini, 1818. 18. és 39. l.
[29] Ilyen Istvánnak Sátoralja-Ujhely, Szőlős, Lipcse és Győr részére kibocsátott oklevele (W. VII. 5., 31. F. V/1. 27. Endl. 526. l.), továbbá IV. Lászlónak Sopron és Vasvár s III. Endrének Pozsony és Dézsakna számára adott levele. Endl. 545., 551., 623. és Zimm. 169. 1.
[30] Szatmár, Endl. 426., 505. l. Verőce. Endl. 443. W. II. 202. l. N.-Szombat. Endl. 441. I. F. IV/3. 393. l. stb.
[31] Gr. Teleki család oklevéltára. I. Bpest, 1895. 1., 3. és 6. lap.
[32] Endl. 443. W. II. 202. l.
« Katonáskodás. KEZDŐLAP A MAGYAR VÁROSOK AZ ÁRPÁDOK KORÁBAN
A használt forrásgyűjtemények jegyzéke. »



Hóman Bálint munkái
http://mek.niif.hu/07100/07139/html/0006/0009-31e.html[2021. 06. 19. 16:54:01]
« VII. A városok országos helyzete az Árpádkorban.
KEZDŐLAP
A MAGYAR VÁROSOK AZ ÁRPÁDOK KORÁBAN
A használt forrásgyűjtemények jegyzéke.
Endl: Endlicher St. L. Rerum hungarioarum monumenta Arpadiana. S-Galli. 1849.
F: Fejér G. Codex diplomaticus Hungariae. I —VII/5. Budae, 1829—41.
W: Wenzel G. Codex diplomaticus Arpadianus continuatus I—XII. Pest, 1860—74.
H. 0.: Hazai Okmánytár. I—VIII. Budapest, 1880—91.
Jakab E: Jakab. E. Oklevéltár Kolozsvár története I. kötetéhez. Budán, 1870.
Kn. C. D: Knauz N. Codex diplomaticus primatialis ecclesiae Strigoniensis. I—II. Strigonii, 1863—66.
Kn. M: Knauz N. Monumenta ecclesiae Strigoniensis. I—II. Strigonii, 1874—82.
Teutsch: Teutsch-Firnhaber. Urkundenbuch zür Geschichte Siebenbürgens. L Wien, 1857.
Tk. Ép : Tkalcic I. Monumenta historica episcopatus Zagrabiensis. L Zágráb, 1873.
Tk. Civ : Tkalcic I. Monumenta historica liberae regiae civitatis Zagrabiae. I. Zágráb, 1889.
Zimm: Zimmermann-Werner. Urkundenbuch z. Geschichte d. deutschen im Siebenbürgen. I. Nagyszeben, 1892.
Békefi E. A. pilisi apátság története. I. Oklevéltára. Pécs, 1894.
Codex diplomaticus domus senioris comitum Zichy. I. Pest, 1871. (Zichy okmánytár.)
Codex diplomaticus regni Croatiae, Dalmatiae ét Slavoniae. II — IV. Zágráb, 1904—6.
Corpus Juris Hungarici. Szerk. Márkus Dezső. I. 1000—1526. Budapest, 1899.
Gaupp E. Th. Deutsche Stadtrechte des Mittelalters. Breslau, 1851.
Hazai Oklevéltár. Budapest, 1879.
Keutgen F. Urkunden zur städtisehen Verfassungsgeschichte. Berlin, 1899.
Kovachich I. N. Sylloge decretorum comitialium incl. regni Hungariae. L Pestini, 1818.
Kovachich M. G. Formulae solennes styli. Pesthini, 1799.
Kovachich M. G. Vestigia comitiorum apud Hungaros. Budae, 1790.
Kubinyi F. Monumenta Hungariae historica I—II. Pest, 1867—88.
Marczali H. Enchiridion fontium historiae Hungarorum. Budapest, 1901.
Monumenta Romana episcopatus Vesprimiensis I—II. Budapest, 1896—99.
gr. Teleki család oklevéltára. I. Budapest, 1895.



Hóman Bálint munkái
http://mek.niif.hu/07100/07139/html/0006/0009-31e.html[2021. 06. 19. 16:54:01]
Theiner A. Vetera monumenta historica Hungariam sacram illustrantia. I. Romae, 1859.
Tomaschek L A. Die Rechte und Freiheiten der Stadt Wien. I. Wien, 1877.
Varga F. Szeged város története. I. Szeged, 1877. Oklevéltár.
Selmeci jk: Selmecbánya jogkönyve W. III. 206. s köv. l.
Selmeci bj: Selmecbánya bányajoga W. III. 206. s köv. l.
« VII. A városok országos helyzete az Árpádkorban.
KEZDŐLAP
A MAGYAR VÁROSOK AZ ÁRPÁDOK KORÁBAN