---
master_file: "[[@DobogokoCimuUjsagl]]"
---
# Index for A Dobogókő című újság 2014. 3. száma.pdf

A királyi központ lapja
Előbeszéd a 13. számhoz
Úgy tűnik összejött nekik. A majd két évtizede elhintett mag elkezdett gyökeresedni és a hajtások szépen kidugták a fejüket a folyamatosan gondozott – kapált és trágyázott (főleg ez utóbbi) – táptalajból. Még ugyan csak kis, zsenge a vetemény, de (nekik) bíztató jövőképet mutat; „ha így folytatjuk az ápolását, megerősödik szépen és nagyra nő, meghozza a termését belátható időn belül, s soha többé nem lesz gondunk vele!”
Még a 90-es évek második felében fogalmazódott meg az akkori főkertész és helyettese által az összes biológiai lény számára értelmezhetetlen parancsolat, szemben a „gyarapodjatok és sokasodjatok!-kal, a „Merjünk kicsik lenni!” Persze ez a felhívás csak és kizárólag nekünk, a magyar veteményeskertnek szólt, ahhoz sem bátorságuk, sem képzettségük nem volt, hogy a világot felzabáló és elemésztő élősködő gyomnak parancsoltak volna. Az a kertészképző ugyanis, amit ők végeztek ifjabb és idősebb korukban, pont a haszontalant tartja kultúrnövénynek, míg a termést adót kivágandónak, nem számolva azzal, hogy ha csak a Beléndek szaporodik a kertben, akkor hamar éhen hal majd ő is. A genetikai program, amely minden élőlény sajátja és a magjában örökítődik, attól nem változik meg, ha parancsba adjuk neki... Hiába is mondogatnánk azt a lóbabnak, hogy mostantól inkább mustármag legyen (kell a sör és virsli mellé), megmaradna annak, amit az évmilliók a sejtjeibe kódoltak. Hasonlóképp fogalmazta meg Pió atya nem sokkal halála előtt, az őt vizsgáló (a stigmáit és csodás tetteit) püspöknek, aki azzal vádolta a szent embert, hogy második Krisztusnak képzeli magát; „Próbálja meg elképzelni, hogy maga egy ökör! De attól még nem fog kinőni a szarva!” Ha a test nem is engedelmeskedik az ilyen értelmetlenségnek, a lélekbe és egóba hintett mérgező gyommagvak viszont szépen-lassan kifejtik hatásukat és kezdenek kivirulni, a lelketlen és eszetlen kertész (aki már nem is kertÉSZ, csak kertelő) legnagyobb örömére. Persze a programozás nem ekkor (kb. 20 éve) kezdődött, hanem sokkal korábban, és ezek az újabb keletű mételyezők, a rákfene lenne a stílszerű kifejezés rájuk, újra és újra modernizálják az ellenünk ható programot. Van, amelyik tette ezt vérlázító szenvtelenséggel – de ő már saját purgatóriumában szenvedi meg ezt a létét – („Na és?” használjuk mi is az ő „klasszikus kérdését), van, amelyik még mindig eszeveszett, elmebetegként fröcsköli tele a mindennapokat. Persze vannak a legsunyibbak is (a svájcisapkások), akik a háttérben mozgatva a szálakat tologatják maguk előtt az aknaszedő bábuikat. De mindegyiküket egy közös cél vezeti – a saját hatalmi érvényesülésük mellett – a gazdatest, a magyarság felzabálása és romba döntése. A modernkor vívmányainak (ezt, de szépen megtanultuk az iskolában) köszönhetően, szinte 0-24-ben áramlik körülöttünk a mindent megváltoztatni akaró programhullámzás; TV, rádió, internet és minden egyéb médium. Az elmúlt évben többször is morogtam már egy tv-sorozat miatt (Szulejmán), amely arról az alakról szól szép-romantikus (török tv-film) történetben hömpölyögtetve a szultán mindennapjait, akinek köszönhetően a magyarság évezredes (Atillától számítva) dicsőnek minősülő múltja befejeződött, és elkezdődhetett az ezt követő évszázadokban a lelki-szellemi leépítésünk, tudatosan irányítva. Ma ennek a történelmi figurának „szurkolnak” a magyarok, a hamis kép vetítése és történelmünk „nem ismerése” miatt az átlagember észre sem veszi mily ocsú fejlődött ki a lelkében és mit plántál az utókor, a gyermekei lelkébe még mélyebbre. Ez odáig fajult, hogy most szeptember elején, az egykori királyi
székhely és jelenleg is érseki központ, Esztergom, a városnapok keretében történelmi játékot (EszTör Napok) szervezett. Ennek keretében „bátor hagyományőrzők” újrajátszották az 1543-as várostromot, amelynek keretében akkor Szulejmán seregei elfoglalták a stratégiailag kulcsfontosságú székvárost. De nem csak akkor, hanem most 2014-ben is elfoglalták a magyar-törökök, merthogy a „bátor hagyományőrzők” nyilván magyar bátrak voltak török gúnyába bújva. Az ostrom előtt múzeumpedagógusok fiúknak és lányoknak TÖRÖK kézműves foglalkozást tartottak, majd némi színjáték után, ostrom, persze az árulásra kihegyezve, majd a törökök bevonulása. Mindennek megfejeléseként a Dzsáminál (itt van egy mai kávézó fekete leves ivó), GYŐZELMI MULATSÁG! Igen, Kedves Olvasó! Ma 2014-ben az érseki központban, Szent István születési és koronázási helyén, IV. Béla királyunk nyughelyének közelében egy történelmi játék keretében ugyan, de megünnepeltették magyar fiúkkal, lányokkal, férfiakkal és asszonyokkal – a turistákat most hagyjuk ki ebből – a 471 évvel ezelőtti vereségünket, amelynek köszönhetően volt képes a török kialakítani az ország eme térségében olyan erősséget, ami hozzásegítette őt a hosszú ittléthez, s nem utolsó sorban az egykori pilisi királyi központ teljes elpusztításához. Örvendezzünk a mészárlóink győzelmének! Ez a „Merjünk kicsik (kücsük) lenni!” hatása, ez a múltunk elhazudásának eredménye! Sebaj... Hajrá Szuli! Ugye???
ARADI LAJOS főszerk.
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kiralyikozpont.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (4. évfolyam 3. szám)
3



Dobogókő
4
Nem kívánnék belemerülni a Fehérvár vitába, hogy hol is volt. Olyan ez, mint Mátyás király kérdésére adandó felelet, hogy hol kél fel a Nap? Tóth Joachimnak Fehérvár a Balaton felvidéki Sáska községben van, és adatokkal tudja bizonyítani. Természetesen nem Fehérvár városának azonosítható maradványaival, hanem okos érvelésekkel, okleveles dokumentumokkal. A tudománynak Fehérvár ott van a mocsárszigeten. Ástak is utána, találtak is valamiket, példának okáért az ezeréves évforduló előtti nap délutánján Szent István szarkofágját. Többek a Pilisbe gondolják Fehérvárt. Ki ide, ki oda. Nem is a vita hevét gerjeszteni, csak egyféle szíves tájékoztatásul közreadni szeretném a néhai temesi ispán, Philippo Scolari, vagy ismertebb nevén Ozorai Pipó egyik levelének részletét:
1407. március 24. Buda: Ozorai Pipó temesi és komáromi főispán, kamarai ispán felhívta Keresztúri András fehérvári kamarai előljáró figyelmét, hogy a Fehérvárra érkező sóból 1800 forintnyit adasson ki János veszprémi püspöknek az elmaradt dézsmajövedelem Fejérvár, Nándor és Nyék falvak után, melyeket a király a budavári királyi kápolnához csatolt, továbbá Keszi, Káloz, Zenche, Pomáz, Szentendre, Leánfalva, Tad, Várad, Bogdanskissenből, melyek tizedét Károly váci püspök mint visegrádi várnagy ezen várhoz csatolt. Talán nem kell külön kiemelni, hogy a budavári királyi kápolnához csatolt Fejérvár nem azonos az onnan a só beküldési helyéül megjelölt Fehérvárral. Ozorai Pipo idején még volt Nyék és Nándor tájékán egy Fejérvár nevű lakott hely. Az említett településnevek közül Fejérvár ma már ismeretlen, s Fejéregyháza helyét is keresgélik. Nándor - a szentendrei szigeten egykor volt Bolgárfalu
Nyék – Budanyék, ahol a királyi vadászlak állt Keszi – Budakeszi Káloz – Budakalász Zenche ma már ismeretlen Pomáz – Pomáz Szentendre – Szentendre Leánfalva – Leányfalu Várad – ma Váradok, hely Bogdánskissen-Dunabogdány határában, valószínűsíthetően a római erőd, Cirpi római castrum romjaival azonos. Tad-Tahi(tótfalu) névnek második előfordulása 1446 és 1447ből ismeretes, de ekkor már mint családnév jelentkezik: Leanfalw-i Miklós és Péter birtokperben álltak a Tah-beli (ma Tahi) Pewkry ma (Pekry) család tagjaival. Rókahegyi kőbányának a II. katonai felmérési képen nincs nyoma! Talán mégsem római az a kőbánya? A betelepített szerbek, svábok, németek hordták el a várak és egyházi intézmények szétrobbantott alapjait, és ezek alatt nyíltak a kőbányák. Egy csárdát feltüntetnek, egy hatalmas kőbányát pedig nem? Fontos azonosítási pont, a csárda ugyanis Kissing (Bogdanskissen) északi határát jelöli!
Honlap ajánlataink:
www.apilis.iwk.hu
www.orszagepito.hu
www.osbuda.hu
www.dobogommt.hu
www.naput.hu
www.pilisszanto.hu
Hol, volt, hol nem volt?!
HALASY-NAGY ENDRE
FEHERUUARU REA MENEH HODU UTU REA, vagyis Fehérvárra menő hadi útra. Ez az út egy római kori útnak még meglevő és használt szakasza volt a Pilisben. Ez volt dél felé vezető legfontosabb út Solva Mansióból, a mai Esztergomból a hegyen keresztül. Ezen jártak az esztergomi érsekek a fehérvári királykoronázásokra.



A királyi központ lapja 5
Az egyiptomi hét lépcsős beavatás
Az egyiptomi mágus papok két fő iskoláját Hórusz jobb- és bal szemének iskolájaként nevezték. A szem a fény, az élet forrását és a lélek tükrét, valamint a kettősséget jelképezi. A jobb szem (a férfi oldal) a Napot, míg a bal szem (a női oldal) a Holdat jelképezi. A szemek az ellentétek világában (nappal és éjszaka, férfi és női) a szemben álló oldalak összehasonlításával megláthatják az isteni igazságot, megteremthetik az isteni egységet, rendet és harmóniát. Isten szeme mindent lát, nem véletlenül ábrázolják Ozirisz és Ízisz fiát, Hóruszt sólyomfejjel, mert a sólyom rendelkezik a legjobb szemmel az állatok közt. Az emberi szellemet is a sólyom jelképezi, mivel a megértés által tudóvá válik és felülemelkedik az anyagi és fizikai korlátokon. Az aranykor szigetének elpusztulása után ez az isteni tudás már csak beavatások útján juthatott birtokába a már gyermekkorban gondosan kiválogatott beavatottaknak, a mágusoknak, akik tovább örökítették az isteni tudást és annak misztériumát, ezáltal biztosítva az Isten és ember közötti harmóniát, a rendet és hierarchiát a teremtett világban. A Kemet, azaz „Fekete Föld” (Egyiptom) földjén templomok és vallási központok alakultak, amelyek mindegyikében mást és mást tanítottak, egy-egy szeletét az isteni igazságnak. A templomot a mágus papok a Mindenség kicsinyített másának tekintették, ami minden anyagi és szellemi bőség forrása. Így ezek elsajátítása után a beavatási piramis mindig magasabb lépcsőfokára léphetett a beavatandó, és eljuthatott a legmagasabb fokig, a piramis csúcsáig, ahol a megvilágosodás fényében feloldódva, átélhette az isteni szeretet teljességét. Az egyiptomi mágus papok megértették és érzékelték a teremtett világ(ok) és az emberi lét(ek) ciklusai között fennálló kapcsolatot és összefüggéseket. Tapasztalták a reinkarnációs körforgás által megvalósuló isteni gondolatot és tanulási folyamatot, mely végső soron eljuttatja, pontosabban visszajuttatja az embert a „mennyei paradicsomba” Isten mindig szerető kebelére, ha nehézségek és kudarcok által is. Természetesen a megvilágosodás tudatállapotának elérése nem egyetlen élet leforgása alatt megvalósítható folyamat, hanem soksok élet után éri el a lélek azt a bölcsességi szintet, amelyen már feleslegessé válik visszatérése a Földre. Ez a pillanat akkor következik be, amikor testének-lelkének-szellemének minden mozdulatával tökéletesnek fogad el mindent, ami vele történik. Amikor minden körülmények között megingathatatlan, békés és harmonikus tud maradni, és minden dologban képes meglátni Isten akaratát. Térjünk vissza a templomokhoz és járjuk végig a hét lépcsős egyiptomi beavatás lépcsőfokait egymás után. Mielőtt elkezdenénk azonban, tudnunk kell azt is, hogy Egyiptom két királyságból állt, Felső- és Alsó-Egyiptomból. Alsó-Egyiptom a Nílus deltavidékét foglalta magába, 20 tartományból állt, fővárosa Butó, koronája vörös, jelképe a papiruszvirág. Felső- Egyiptom a Nílus
középső részén 22 tartományból állt, fővárosa Théba, koronája fehér, jelképe a lótuszvirág. A két királyság együttesen 42 tartományból állt, fővárosa Memphisz volt, koronája az egyesített fehér és vörös kettős korona. A tartományok száma is tudatos mágikus választás volt, mivel úgy tartották, hogy az emberi szellem halála után 42 nap alatt hagyja el a Földet és jut el megérdemelt helyére. A templomokat, egészen az utolsó kétszáz évtől eltekintve, mindig a Földet behálózó erővonalakra, lehetőleg csomópontba építették a szent hely voltának kiemelésére és védelmére. A templomot ezenkívül az éghez is kapcsolták, pontosabban a Nap járásának megfelelően K-Ny irányú tengelyre tervezték, figyelembe véve azt is, hogy a templom védőszentjének mikor van az ünnepe, azért hogy azon a napon délben a fény pontosan a szentélybe essék és megvilágítsa a védőszentet. A hét lépcsős beavatás a Nílus jobb, vagy keleti partján, a férfi, vagy élet oldalon kezdődik. Hórusz jobb szeme a férfi papi rendeket jeleníti meg és fogja össze.
Mágusok a Pilisben 8. rész
Az egyiptomi hétlépcsős beavatás
KISS MAO-TUN ISTVÁN



Dobogókő
6
Az első lépcsőfok a Kom-Ombói Szobek/Hórusz templom, mely Felső-Egyiptom első tartományában (melynek neve: Taszeti, Núbia földje) található a Nílus jobb partján. A templomot két istennek szentelték: Szobeknek és Hórusznak. Szobek a krokodil isten, akit állatalakban, vagy embertesttel és krokodilfejjel ábrázoltak, fején az Atef-koronával, mely Ozirisz koronája, a napkorong, melyet és jobbról és balról egy-egy strucctoll díszit. Az egyiptomi hadsereg negyedik hadteste Széth isten védelme alatt állt és krokodil volt a jelvénye. Hórusz, Ozirisz és Ízisz fia, sólyom- vagy embertestű, de sólyomfejű isten, Hórusz címe az Ég és a királyság Istene és Mindenek Felett Valónak nevezték, mert a kilenc istenség mellett Hórusz a tizedik, egyben utolsó, aki zárja az isteni sort, pontosabban kört. A fáraó védelmezője, aki azonosul vele.
A templom legfőbb üzenete az, hogy a világban jelenlévő kettősségből, mely félelmet szül, és aminek anyagi-testi síkját a krokodil, míg lelki-szellemi síkját a sólyom jeleníti meg, hogyan tud külön-külön, majd együtt, fokozatosan úrrá lenni a beavatandó tanítvány. Célja a félelmek, mint kudarcélmények és a csalódások megértése, elhagyása az igazság megértésének fényében. A tanítványnak tehát le kellett győzni saját félelmeit (fizikait és szellemit egyaránt) és meg kellett tanulnia tökéletesen uralni és irányítani testét, hogy ezáltal szellemi rezgésszintjét képes legyen megfelelő magasságokban szinten tartani és szellemi feladatát megismerni és ellátni. A feladat eléréséhez megfelelő alázattal és bizalommal kellett rendelkeznie a tanítványnak és elfogadni azt a tényt, hogy pontosan azt kapjuk, amire testi és szellemi fejlődésünk szempontjából szükségünk van, és nem azt, amit az egónk szeretne elérni. Gyakorlatban is vizsgát kellett tennie a tanítványnak. A mestere a templom egyik részében egy három lépcsőben végződő részhez vezette, ami egy négyzet alakú, kútszerű medencébe vezetett. A vizsgafeladat egyszerűnek tűnt, a mester azt mondta, hogy merüljön el a kútba és jöjjön ki a másik oldalon, majd egyedül hagyta a tanítványt. A tanítvány lassan lépdelt a vízig, közben nézte a víztükröt és gondolkodott, el kellett döntenie, hogyan ereszkedik a kútba, lábbal, vagy fejjel merüljön bele? Az a tanítvány, aki lábbal merült bele, óvatosan, a fal mellett az nem sokkal azután, hogy ellepte a víz, követ érzett a talpa alatt. A felismerés meglepte és előre lépett, ami újabb meglepetéshez vezetett, hiszen még mé
lyebbre merült a kútban és lába újból kőpadra érkezett. Esetleg tovább merült a kútban, akkor elérte a harmadik kőpadot és/vagy onnan, vagy pedig tovább merülve a medence aljáról tért vissza kiinduló pontjára. Minél mélyebbre merült, annál nagyobb félelem lett rajta úrrá, mert lába mindig követ ért, de mégsem jutott át a másik oldalra, közben levegője egyre fogyott. Ezt követően elrúgta magát és visszaemelkedett a vízfelszínre. Kimászott a lépcsőre és ezzel meg is bukott a vizsgán, mert váratlan helyzetekben nem uralta félelmeit és önmagát. A kudarc arra is rádöbbentette, hogy már az elején nem jól döntött, óvatos volt és nem vállalt kockázatot azzal, hogy fejjel lefelé merüljön be, így már a kútban eleve bukásra ítélte önmagát, nem találhatta meg az átjárót a másik oldalra. A tanítvány legközelebb, okulva a hibájából, már fejjel lefele merült a kútba, nyitott szemmel, ekkor már látta a három kőpadot és ezeket kikerülve a medence alján a fényt, ami az átjárót mutatta. Örömmel úszott át a fal alatt és jutott a medencébe, ekkor döbbenten vette észre, hogy krokodilok vannak a medencében, erejét megfeszítve elérte a medence falát és a lehetőségek szerint „bátorságát összeszedve”, minél gyorsabban elhagyta a krokodilok mellett a veszélyes medencét. Szíve hevesen kalimpált, mikor mestere újból közölte vele, hogy megbukott a vizsgán. A tanítványnak újból el kellett gondolkodnia a cselekedetein, mit csinált rosszul? Rá kellett jönnie, hogy elsiette a dolgokat, nem a „hülyék bátorságával” kell feljönnie az első kijáraton, a krokodilok mellett, amit életösztöne és félelmei diktáltak neki, hanem tovább kellett volna keresnie ilyen helyzetben is a helyes kijáratot. Rá kellett arra is eszmélnie, hogy mesterében bíznia kell, és az nem kockáztatja feleslegesen az életét, a krokodilok jóllakottak voltak, csak ő ezt akkor nem tudhatta. Harmadszor is nekikezdett a feladat teljesítésének a tanítvány. A kút már nem okozott neki különösebb gondot, a krokodiloktól sem félt és ekkor észrevette, hogy hol rontotta el legutóbb: nem fölfele, hanem lefele kellett volna néznie a vízben ahhoz, hogy megtalálja a helyes utat. A fal alá bukva ugyanis egy másik kútba érkezett, s kikerülve a három kőpadot kilépett a kútból, ahol mestere közölte, hogy sikeresen letette a vizsgát.
A beavatás második lépcsője a thébai Luxor Ámon-Ré/Muth/ Khonszu templom, mely Felső-Egyiptom negyedik tartományában (melynek neve: Uaszet, Jogar kerület) található, a Nílus jobb partján.
Kom-Omboi Szobek és Hórusz templom
Krokodilos próba



A királyi központ lapja 7
A templomot egy isten-hármasságnak szentelték: Ámon-Rének, Muthnak és Khonszunak.
Ámon-Ré, az Istenek királya, egyben a földi királyok kiválasztója, kos fejjel ábrázolták, mert ez a szent állata, vagy napkoronggal, fejdíszén kettős tollkoronát viselt. Az egyiptomi hadsereg első hadteste Ámon isten védelme alatt állt és kos fej volt a jelképe. Mut, Ámon hitvese, először keselyű alakban ábrázolták, mint anyaistennőt, később nyert női formát. Khonszu, Ámon és Mut fia, az ifjú holdisten, sólyomfejjel, fején a holdsarlóval, mely a napkorongot tartja, baljában uasz jogarral, jobbjában ankh kereszttel ábrázolták. A templom másik érdekessége, hogy nem egy, hanem négy tengelye van, ez az egyetlen É-D-i tájolású templom a keleti parton, mely az Orion (Nimród) csillagkép övcsillagaira néz. Szerves egységet képez a thébai karnaki Ámon templommal, arra merőleges. A tanítvány célja ezen a lépcsőfokon az volt, hogy megismerje és megtanulja tudatosan irányítani a testét és szét tudja választani a tudatától, szellemétől. A templom négy tengelye az emberi test egy-egy fő részét képviseli, ennek megfelelően a tanítványok itt ismerték meg az emberi testet és annak minden szervét és azt, hogy hogyan tudják a szerveket befolyásolni, uralni. A test és a testi folyamatok uralására azért volt szükség, hogy ki tudják küszöbölni a tudatnak a testtel való azonosulási hajlamát. Ezáltal nemcsak arra váltak képessé, hogy szellemükkel elhagyják a testüket, hanem arra is, hogy alakot, formát váltsanak és más testben is megjelenhessen a szellemük. A harmadik beavatási lépcsőfok Théba északi városrészében a karnaki Ámon/Mut/Monthu birodalmi templom együttese, mely Felső-Egyiptom negyedik tartományában (melynek neve: Uaszet, Jogar kerület) található, a Nílus jobb partján.
A templomot a luxorihoz hasonlóan egy isten-hármasságnak szentelték (itt, mint birodalmi istenek jelennek meg): Ámonnak, Muthnak és Monthunak. Monthu, Ámon és Muth fia, Théba régi harcos istene, akinek sólyomfejét a napkorongból kinövő kettős tolldíszű korona ékesítette. Az egyiptomi hadsereg második hadteste Ré/Napisten védelme alatt állott, és Monthu, vagyis sólyomfej a Napkoronggal volt a jelképe. A karnaki birodalmi templom együttes érdekessége, hogy két tengelye volt, a K-Ny-i tengely az első kapupülontól a szentek szentjéig tartott. A második, rövidebb tengely É-D-i irányú, a negyedik pülontól a hetedik, nyolcadik, kilencedik és tízedik kapupülonokat és udvarokat foglalta magába. A harmadik lépcsőfokon el kellett sajátítania és ki kellett fejlesztenie a tanítványnak a fizikai érzésektől a mentális éberségen át a magasabb rendű lelki ösztönösségig minden tudati-szellemi képességüket. Test-Muth, lélek-Monthu, szellem-Ámon tükrében tanulmányozták az emberi tudatot és az azt befolyásoló, irányító erőket. A tanítvány ezzel a három lépcsőfokkal befejezte a Nílus jobb partján történő beavatást. A Hórusz jobb szemét képviselő férfi papság beavatásának megismerését a következő számban a Nílus bal partján, a női vagy halál oldalon folytatjuk majd.
Karnaki birodalmi templom és a luxori templom együttes
Hórusz jobb szeme
Kiss Mao-Tun István, a lapban olvasható és előadásokon hallható sorozata megrendelhető DVD-n is a Két Hollósban!
Máguspapok sorozat
Dzsingisz kán a birodalomépítő és romboló
Ősműveltségünk a rovás
Bevezetés a 12 égi jelkép rendszerébe
A muhi csata és a mongol terjeszkedés vége
Árpád szent küldetése
II. Rákóczi György élete



Dobogókő
8
„Ne szaporítsd jobban a dolgokat, mint szükséges!”
Előljáró beszély gyanánt ismerkedjünk meg gróf Zrínyi Miklós horvát bán, költő és hadvezér néhány Mátyás királyunkról jegyzett gondolatával, amelyből kiviláglik szakrális uralkodónk emberi nagysága, állam-, és hadvezetői kiválósága; – „De nem mindenik seculumban [században] születik Fénix, és sok száz esztendeig kell fáradozni a természetnek, meddig formálhat oly embert, aki világ s országok megbotránkozásának gyógyítója legyen s maga nemzetének megvilágosítója.” – továbbá, – „Nehéz az alatta valónak igazságos királya ellen támadni, a király méltósága csak maga is eloszlathatja a bolond s pártolkodó felhőket. Erdély adónak nagyságát veszi okul, de rosszul. Szükséges a királynak az adó, főképpen az olyan királynak, mint Mátyás volt. Neque quies genriuxn sinc armis, neque arma sine stipendiis, neque stipendia sine tributis haberi queunt. [Nincs a népnek nyugalma hadsereg nélkül, nincs hadsereg zsold nélkül és zsold adók nélkül.] Ez a király sem bolond épületekre, sem eszelyös költséges vendégségekre, sem bolondok gazdagítására nem költötte az ország jövedelmét, hanem hazája megmaradására, dicsőítésére és öregbülésére.” (Részlet Zrínyi Miklós Mátyás király életéről való elmélkedés c. könyvéből)
...sem eszelyös költséges vendégségekre sem bolondok gazdagítására...
Az alábbiakban bizonytást nyernek Zrínyi szavai, amidőn Hunyadi Corvin Mátyás nagyszabású tervéről szólván amely a régi, ősi királyi központ helyreállítására és további kiépítésre irányult.
Ős-Buda és Visegrád
Ahhoz, hogy megfelelő módon közelítsük meg e két város rajzolatát a pilisi királyi központ ezen kistérségének mappáján segítségünkre lehet néhány XV.-XVI. latin –, és magyar nyelvű forrás leírat útmutatása, valamint Evliya Cselebi XVII. századi török világutazó domborzati térleírása Budavár vonatkozásában. Első ízben ismerkedjünk meg Galeotto Marzio itáliai humanista, Mátyás király kortársának, adataival. Fent nevezett író Corvin János hercegnek ajánlott művében latin nyelven örökítette meg Mátyás király tréfás mondásait, történeteit. Ez a munkája kiadatásra került a XIX. valamint a XX. században is magyar fordításban, melynek egyik fejezetében ezt olvashatjuk;
„Követek jöttek a lengyel királytól Visegrádra, mert ez a neve Budától egy schoenusnyira fekvő, a Duna partján épült királyi székhelynek, mellette egy ugyanolyan nevezetű várossal a régibb királyok építették ugyan, de Mátyás teljesen újjáépítette és nagyszerű palotákat emelt benne. Mert hát mindenkinél jobban tudott
gyönyörködni a szép épületekben, és az építéshez oly kiváló tehetsége volt, hogy az épületek díszítése és kényelmes berendezése dolgában a legkitűnőbb építőművészekkel is győzelmes versenyt állhatott volna.”
Galeotto könyvének későbbi magyar nyelvű kiadásában Visegrádnak Budától számított távolságának jelzésére már egy másik itáliai mértékegységet tüntettek fel; 30 stadiumot a schoenus helyén, mindkettő 4,5-5 kilométer távolságot jelöl.
Galeotto szövegét értelmezve álljunk meg itt egy szóra: Mit mond e derék tollforgató? – Követek érkeztek Visegrádra, amely királyi székhely, és Budától mintegy ötezer méter távolságra van a Duna partján. Hangsúlyozottan jelenti ki a szerző, hogy a Duna jobb partján fekvő Visegrádtól egy schoenusnyi azaz 30 stadiumnyi távolságra áll Buda vára a pilisi hegyek között – teszem ezt hozzá. Heltai Gáspár; „Mátyás király dicséreti” című írásában kissé térbe is helyezi ezt a Budát többször is visszatérve arra a tényre, hogy Budától északra folyik a Duna. Ide idézem a vonatkozó írásrészeket:
„Ezt hallottam Brodorics István püspektől, kinél vala az egész épületnek jedzésének a képe is. A Duna mellett Budán alól nagy mély, széles, hosszú és igen temérdek fondamentomokat vettete fel, és megrakatá azokat valamennyére a föld felött, és nem mondá senkinek, mit akarna oda csináltatni. De készen immár mind meggondolta és megjedzette vala nagy papirosra az fondálókkal, minémű lönne az az épület. Úgy jedzették vala, hogy az épületnek két piaca lönne. Az egyik, a felső Bécs felől, igen hosszú, a másik félannyi. A felső piacon úgy rendelte vala, hogy háromfelől mindenik oldalon boltos kamorák lönnének egymás felött hét renddel. Napnyugatra, Buda felé és a Duna felé volnának mind a kamoráknak az ablaki. Úgy jedzette vala kedig, hogy öt kerengő volna körös-környül, és ez kerengőkbe mennének a széles garádicsok fel a földről egyikről a másikra. És hogy a kerengők a kamorák előtt
VETRÁB JÓZSEF KADOCSA
„Entia non sunt multiplicanda praeter necessitatem”
Ős-Buda földrajzi helyzetéről 2. rész
A pilisi Királyi Központok jegyzete



A királyi központ lapja 9
oly szélesek volnának, hogy a deákok mind beléférnének, és ott hallgathatnának leckét. Ahhoz kedig a piacot egybe akará szorítani, és hét részre akarta azt szakasztani egy-egy általkőfallal. És mindenik szakasztásnak az ő piacára középben egy-egy faragott oszlopot akarta állatni, és az oszlopnak az oldalában akarta az lektornak székit helyheztetni, holott a doktorokat el akarta rendelni mind végig, minden oszlop mellett a leckéknek olvasására, hogy az egyik oszlop mellett az egyik grammát olvasott, a másik oszlopnál a másik dialektikát, a harmadik mellet az harmadik lektor a rhetorikát. A negyedik oszlop mellett a negyedik doktor arithmetikát, az ötedik mellett az ötedik lektor a muzsikát, az hatodik mellett az hatodik doktor geometriát, az hetedik mellett az hetedik lektor az astronómiát. És mindenik oszlopra felyül egy kristályos lámpást akara csináltatni. És minden estve az lámpásokat akarta meggyújtatni, hogy éjjel is olvashatnának a lektorok leckéket és a deákok tanolhatnának szinte mint nappal az hét lámpásoknak világosságtól. És úgy akarta az épületet rendelni, hogy mindenik piacról bólt alatt általmehetnének a kamorák közett a kamoraszékekbe az Dunára. Ahol által akarta rekeszteni az hosszú piacat a küsebbik piactól, abban az oldalba akarta a doktoroknak és a lektoroknak házait csináltatni minden szükséges szobákkal és kamorákkal, hogy az ablakok azoknak házainak lönnének napkeletre a küsebbik piacára, napnyugatra az hosszú piacra, az oszlopok felé, északra a Dunára, délre kedig Budára. Annakutána úgy akará a küsebbik piacát épűteni, hogy az északi oldalba szép bóltok, szép szobák és szép kamorák lönnének, hogy az elsőkben az orvosdoktorok laknának, az másikban az patikárosok és az barbélyok, az harmadikban volnának az betegek külenb-külenbféle szobákban, boltokban és kamorákban. A másik oldalon lönnének szép pincék, szobák, boltak és kamorák, kikben laknék az oeconomus, a családos ember és minden ő családjai, hogy az mindenféle bort és sereket, kenyeret szinetlen árolna nagy bővséggel. Az naptámadati oldalában jedzette vala az egyik nagy kaput kezépben, az felső részre, délre Buda felé jedzette vala a műveseknek házait, holott mindenféle művesek árolnának, de nem hogy ott laknának. De az alsó részére a Duna felé jedzette vala a kapu felött szép szobákat, bóltokat és kamorákat, hol az egész akadémiának, avagy fő országnak oskolájának prépostja laknék, ki mind a több deákoknak, lektoroknak, mestereknek és doktoroknak rektorok és vezérlője volna. És úgy rendelte vala, hogy északra a kapun alól, a Duna felől mind az egész szeren alól egymás mellett mind konyhák volnának, és afelett mindenféle szükségekre való házok, mert azt tekélette vala őmagába, hogy úgy rendelne minden szükségeket a schola mellé mind ételből, mind italból, mind az egyéb embereknek szükségére valókból, hogy az negyvenezer tanoló deákokból egy sem jőne bé egész esztendeig az várasba semmi szükségeért, hanem mindenek ott bőven volnának a schola mellett. Ennek alkolmatosságra kedig jedzette vala, hogy az első, küsebbik udvarba két oszlop állana és az oszlopból csatornás kút folyna ki, és mindenik oszlopon felyül egy-egy nagy kristályos lámpás volna, mely éten-étszaka világoskodnék. Úgy is jedzette vala, hogy az hosszú piacon is azon csatornás kút felforrana, és kiötlenédnék három helyen az Duna-vízzel. Úgy is intézte vala a dolgot, hogy negyvenezer deák laknék szinetlen e scholában, és arra ügyeközik vala, hogy oly disciplinát szörzene a scholában, hogy ne volna az egész scholában mind ennyi deák közett is vagy egy dákos is, és
hogy ennyi deáknak mind elég ételek és italok volna az schola konyháiból és az oeconomusnak pincéiből. Erre kedig a Duna mellé mészáros céhet akar vala szörzeni egy kenyérsütő utcájával egyetembe, és abban egy nagy vásárt, melyet meg akara ajándékozni nagy szabadságokkal, hogy mindennap elég volna a negyvenezer deáknak. És a prépost avagy rektorsághoz és az oeconomussághoz jeles és nagy jószágot akar vala szakasztani, és sok ezer forint ára jövedelmet, hogy mind e széles világon nem lönne jobb, szebb és bővebb schola annál. Ezt is megjedzette vala, hogy az jeles épületet, melyre szándékozott vala régenten Zsigmond király és császár, hogy azt is véghöz akarná vinni. Tudniaillik, hogy Buda várából hidat ki akarna hozni faragott kövekből, és azt által akarná vinni a schola felett, nagy szélesen a Dunán, és az híd végén a Duna-parton, Pesten felött igen erős várat akarna rakni temérdek kőfalokkal, nagy töltéssel, hogy boltakon általmehetnének a nagy töltésen mind a párkányba, mind a nagy szegeletes bástyákban, melyek mind ki a széles és mély árokra szolgálnának. Mind olyan jeles és nagy dolgokat meggondolt és elvégezett vala az ő fejébe, melyeket meg is jedzetett és megíratott vala nagy szépen az fondálókkal. Nagy elméje vala az embernek és véghetetlen tanácsa. Ha száz esztendeig kellett volna élni, csak az egy jedzett épületre nem volt volna elég. Mégis a fondamentomit megásatá és megrakatá, és meglátszanak ott a mai napon is, noha nem tudja minden ember, micsoda és mit akart avval indítani.”
A XVI. század derekán papírra vetett elbeszélésből kiviláglik az a bizonyosság, hogy e Budától, Budavárától, északra folyik a Duna olyan távolságban, hogy a vár, és a folyópart által határolt területre egy ilyen nagy kiterjedésű egyetemi város létesülhessen, mely scholát közbeiktatva Buda várából egy hidat építtetne, amely átívelne a Duna felett és a Budától északra lévő Pest városa felett érne partot egy magas falakra épült vár bástyás hídfőjébe. Amennyiben rápillantunk a térképre, szemünkbe szökik e volt Buda várhegye és a vízpart között emelkedő beszédes nevű Mátyáshegy.
Ős-Buda hegyi vára
Buda várának földrajzi jellemzőihez Evliya Cselebi török világutazó, aki a török hadak kíséretében kétszer is járt Magyarországon 1662 és 1666 között, hozzáteszi, hogy a vár napkeleti és napnyugati oldalán egy – egy hegy, továbbá a dél-keleti oldalán egy hosszú völgy: Buda-völgye fut le a Dunához, melynek partján egy kiterjedt külváros van.
A visegrádi vár és a falu



Dobogókő
10
Íme Cselebi leírása; - „...Körülete tízezer lépés; a Kizil szerájtól (Veres palota) az Ova-kapuig kettős, vastag és erős fal van, a többi helyeken egyszeres fal van. De oly tömött és erős építkezésű fal, hogy fölötte két kocsi egymás mellett elmehet és lovakkal dsi-ridet lehet játszani; ...56 láb széles; erős építkezés ez.” néhány sorral alább - „...E palotára nézve Gürz-Eliász hegye a magaslat. E magaslatok ellen való védekezés czéljából a palota keleti oldala előtt kettős, erős várfal van. Ezen az oldalon, a nagy bástyák fölött negyven-ötven darab kiálló ágyú van. Ámde Muhabat dombja igazán magaslat s az ellenség a várat mindig arról az oldalról támadja.” – továbbá – „A Kizil Elma palotájától délkeleti irányba, felülről lefelé a palota alatt elmenvén, kettős erős fal között, tíz darab katonaháznál...A kapun belül egy bástya van, mely az összes budai bástyáknál nagyobb. Gog és Magog bástyáihoz hasonló bástya ez, a mely fölött 500 lovas dsiridet játszhatik...E bástyához hét aga és száz katona van őrségül kirendelve.” „E bástyán kívül ...nagy gödör és sziklába vágott széles árok van.” „A Duna partján, Buda völgyében, egy tágas síkon, éppen ezer házból álló virágzó kül-város.”
Ezen sorok olvastán felmerülhet bennünk az a kérdés, hogy ismereteink alapján mennyiben egyeztethető össze e várnak a képe a mai Buda várának képi valóságával, azzal a városéval, amelyet még a XIX. századi leírások is úgy említenek, hogy a magyar középkorban e várral bíró település neve a NOVO MONTIS PESTIENSIS azaz Pest-újhegyi Vár, továbbá közismert, hogy e várost IV. Béla király építette a XIII. század derekán, és ebben az időben két Buda is ismerszik: Buda Vetus (Ó-Buda) és Buda Nova (ÚjBuda) a pilisi régióban.
Buda várából hidat ki akarna hozni faragott kövekből
Végezetül irányozzuk figyelmünket Heltai Gáspár közlésére nevezetesen arra, hogy Corvin Mátyás luxemburgi Zsigmond magyar király elképzelése szerint Budavárát és a Pest feletti sziklapárkányt összekötő hidat tervezett építettni. Ez a híd olyan fontossággal bírt, hogy Zsigmond éráját követően, mintegy félszáz esztendő leforgása után, a királyi vérből származó Mátyás regnálása alatt megépítésének szükségessége újra előtérbe került. Meg
is épült volna összekötvén a királyi Budát, a budai egyetemi várost és a balparti sziklás magaslatot Pest felett. Amidőn eljutunk gondolati úton idáig számos kérdés fogalmazódik meg bennünk: – Vajon mi az oka annak, hogy a híd nem Pestet köti össze Budával? – Mi található abban az időben a Duna parti hegyen? Miért fontos e két pontot összekötni? Azt tudni véljük, hogy Buda szakrális város, hisz’ erre utal Mátyás király fent ismertetett adománylevele is, lehetséges-e, hogy a Dunát délről átívelő híd egy másik szent magyar várost kötne össze Budával, amely Mátyás korában már veszített központi szerepéből, de ugyan olyan módon, mint Ős-Buda a király újjáépítési terveiben szerepelt? – Egy ilyen balparti városról tudunk, amely III. Béla és elsőszülött fia; Imre király idejében még a királyi központ legjelentősebb városa volt, érseki székhely, éremkibocsátó jussal, vám-, és adó begyűjtési joggal bírt, és később az idők folyamán a jobb partra, a perifériára szorult. Megjegyzendő, hogy a XV. század második felében már a ma ismert helyén, a Dunakanyar nyugati kapujában található a középkori Budától harmincezer lépésre.
Idézett irodalom:
Rupp Jakab: Buda-Pest helyrajzi története
Oláh Miklós: Hungária VII. fejezet./Osiris Kiadó, 2000. Budapest
Evlia Cselebi: Egy török világutazó magyarországi utazásai /Akadémia Kiadó, 1907. Budapest
Szulejmán szultán hadinaplója 1526. év.
Galeotto Marzio: Mátyás Királynak kiváló, bölcs, tréfás mondásairól és tetteiről szóló könyv /Kardos Tibor fordításában
Kilátás Mátyás Budájáról keleti irányba
Fizessen elő a Dobogókő-re!
1 évre 3000 Ft.
Előfizethető minden postahivatalban, illetve rózsaszínű postautalványon a Két Hollós könyvesbolt címén (Bp. 1081 Kenyérmező u. 3/a.)
Hamarosan megjelenik ifj. Tompó László könyve!
Mélyszántás
Magyar történelem csak az igazságok mentén
Kapható: Két Hollós könyvesbolt (Bp. 1081 Kenyérmező u. 3/a. telefon: 299-0032)
Aradi Lajos kutatásai videón!
www.kethollos.hu



A királyi központ lapja 11
(Rövidítések az eredeti könyvben is: j. – jobbra, b. – balra, É Észak, D – Dél, K – Kelet, Ny – Nyugat, ill. ezek variációi.)
173. Pilis-Szent-László, csinos fekvésű, de szegényes nagyközség, messze benn a hegységben, központi fekvésénél fogva számos kirándulás kiinduló pontjául szolgálhat. Félreeső, csaknem hozzáférhetetlen fekvése daczára is a török uralom idején elpusztult, de újra felépült s a pálos-szerzetesek birtoka lőn; a rend megszüntetésével a pilis-marothi közalapítványi uradalomra szállott, mely most is bírja. Temploma a községtől É-ra, 381 m magas dombon fekszik, s 1788-ban épült. Lakóinak száma 591, majdnem kivétel nélkül tótajkú és rom.-kath.; faszállításból és földmívelesből élnek. A házak száma 108. Vendéglő: Kohn Dávid korcsmája a falu közepén, a kápolna közelében (csak bor és hideg étel; vendégszoba). Fuvaros: Elsek György (a Szt.-Endre fele vezető úton). Fuvardíj: Visegrádra (8 km.), Szt.-Endrére (11 km.) és Dömösre (10 km.) egyaránt 3 kor. 20 fillér.
174. Pilis-Szt.-Lászlóról a Keserűsre és Dömösre. A faluból D. fele a Széleshegyre (397 m.) megyünk (5 percz) s itt j. fordulva, Ny-i irányban a Hrabina-hegy erdején, majd a Kopanyicza-réten, vagy pedig a rét fölött vezető szép erdei úton át a Drenovi vrsek D-i lejtőjére tartunk ; itt az Akasztólyuk nevű kis nyergen át (melyen át a Lepenczpatak völgyéből a sikárosi völgy fele vezet út) a gerinczen tovább menve, most a Hármashatárhoz (3 domb, 568 m.) jutunk. Innen az út a Keserűs hosszú gerinczén, Pest és Esztergom vármegyék határát jelölő széles vágásban mintegy 1/2 óráig, majd 1/4 óráig sűrűbb erdőben, a hegy szélén, helyenként gyönyörű lepillantással a Duna szorosára, mindig ÉNy-i irányban a Prédikálószékre vezet. (641 m.) Kényelmes, széles út. A Prédikálószékről kínálkozó nagyszerű kilátást lásd 226. alatt. A Keserűs hegyről Dömösre több út vezet (lásd 226. alatt); legajánlatosabb a Sárkánybérczi-út, mely a Prédikálószéktől a gerinczen É-i irányban vezet lefele, vagy 15 percz múlva a középső Kereszteskőnél (lapos kőszikla, rávésett két kereszttel) j. fordul s a gerinczen (a varmegyei határ mentén) vezet tovább. A Ke-reszteskőtől jó 1 órányira az út a határt elhagyva, b. átkanyarodik a Komlósvölgybe s azon túl a Poszogóhegyen át visz le Dömösre. Távolságok: Pilis-Szt -Lászlóról a Hármashatárig 1/2 óra, onnan a Prédikálószékig jó 3/4 óra, a Dömösi hajóállomásig 1 óra; összesen 3 óra.
175. Pilis-Szt.-Lászlóról a Lepenczpatak völgyén át Visegrádra (Kék-fehér jelzés.) A községből ÉNy. fele szántóföldek közt haladunk a Bányahegy (404 m.) fele; közte és az Öreg Paphegy (568 m.) közti erdős völgyben leereszkedünk a Lepenczpatak völgyébe (179 m.), egy keskeny, mélyre bevágódott s vadregényes erdős völgybe, melyben az út nagy kanyarulatokkal vezet É. fele. A völgy utóbb kitágul s egy vadászlak mellett a Duna mellé vezet ki.
Itt j. fordulva az erdő szélen, utóbb a kocsiúton 1/2 óra alatt Visegrádot érjük.
176. Pilis-Szt.-Lászlóról az Apátkúti völgyön át Visegrádra. A község közepén álló kis kápolnától egyenesen É-i irányban, a Szt.-Lászlói hegy tövében haladunk lefele; a Kis-Paphegy és Szt.Lászlói hegy közt szép erdős völgybe érünk, mely ott ahol régebben nagy híd volt (itt most egy mély völgyön kell átkelnünk) az Apátkúti völgybe torkollik; most ebben haladunk ÉNy. fele a nagy Ördögbányához (trachytkőbánya) s tovább É. fele az Apátkúti kőbányához. Még odább É. fele a patak a szép völgyben csinos vizesest (Ördögmalma) képez. Alább a völgy kitágul s a hol az erdő megszűnik, Visegrád első házait érjük.
177. Pilis-Szt.-Lászlóról Tahi pusztára. A kis kápolnától DK-re húzódó útczán kimegyünk s a Szt.-Endrére vezető kék-fehér jelzésű úton a Kapitányhegy és Rózsahegy közti nyeregre, 435 m. (szép kilátás Budapestre és a pesti lapályra); itt a b. kiágazó szekérútra térünk, mely túlnyomóan EK-i irányban a Rózsa- és Szt.Lászlóhegy korul kanyarodik (a két hegy közt a Szarvasszérű, 544 m.), utóbbinak csúcsa alatt kiterjedt fás hegyi rétségben É-ra fordulunk, majd K-re kanyarodva (itt b. kiágazás a Paprétre, 1/2 óra), 20 percz múlva ismét erdőben a Kalicsapatak felső végéhez (b.) jutunk (itt b. útelágazás a Vízverés és Duna-Bogdány fele). Kevéssel tovább egy faiskolához (csemetekert) érünk, ahonnan utunk az Öregbükktető (570 m.) fele kanyarodik, majd DK-re fordulva, a Vérteshegy (559 m.) és Vörös kőszikla (523 m.) közt (Lőrinczhidlapossa) gyorsan s elég meredeken aláereszkedik a Hét vályúhoz (forrás), ahol EK-re fordulva, a millenniumi fák (csinos kilátás) érintésével, Tahi pusztára vezet le. Szép, erdős út; mint Pilis-Szt.László és Tahi közti rendes közlekedési út mindig járható. Távolságok: Pilis-Szt.-Lászlóról a Paprét fele való elágazásig egy kis óra, innen a Kalicsapatak völgyéig 20 p., a Hét vályúhoz meg 3/4 óra, Tahira 40 percz; összesen 2 3/4 óra.
Pilis anno...
Kirándulások Pilis-Szent-Lászlóról,
Mexikóról, Dobogókőről
Részletek Dr. Thirring Gusztáv: Budapest környéke (1900) című könyvéből az eredeti helyesírással



Dobogókő
12
Kirándulások Mexikóról
240. Mexikó (500 m.), közalapítványi erdőőri lak, 10 percznyire a Kétbükkfa nyeregtől (574 m.) és félórányira Szt.-Lélektől, szép bükkös erdők közepette, kis rét szélén fekszik. Turisták itt éjjeli szállást és ellátást találnak. Mexikó nevet (mely eredetileg Megszökő volt) onnan vette, hogy az 1872—73. évi kolerajárvány idejében egy közalapítványi erdész a járvány elől ide menekült; minthogy pedig e hely a kolera elől megóvva maradt, a közalapítványi erdővédők lassanként megszerettek a félreeső fekvése miatt azelőtt kevéssé kedvelt helyet. A köznép Mesztikónak nevezi.
241. Mexikóról a Dobogókőre. (Kék-fehér jelzés). Mexikóról a kék-fehér jelzésű út szép szálerdőben a Kétbükkfa nyerge (574 m.) közvetlen közelébe vezet, a honnan b. fordulva (K-i irányban) rövid ideig napos helyen, meredekebbül emelkedik fel, azután szép nagy tölgyfákkal tarkított réten, majd elragadó szépségű sötét bükkösben (folyton alig észrevehető emelkedéssel) felvezet a Hárommező-rétre (690 m). A Hárommező-rét már a Dobogókő tág laposán van, melyen emelkedés nélkül haladhatunk tovább. Itt ér fel a balfelőli völgyből a vörös-sárga jelzésű út a Hoffmanngunyhótol, s ugyanitt ér fel j. felől az az út, mely Pilis-Szt.-Keresztről a Zsiványbarlang érintésével a Dobogókőre vezet. Ezen út menten néhány százlépésnyire lefele haladva, az erdő szélén j. az Erzsike-forrást (690 m.) érjük el, melyet a M. T. E. Egyetemi Osztálya 1898-ban foglalt és Prokop Géza közalapítványi erdész neje tiszteletére nevezett el. (Sajnos, hogy a forrás vize nyáron gyakran elapad.) Utunk, mely a Kétbükkfától kezdve folyton Pest és Esztergom vármegyék határát követte, most a határ hosszában É., majd K-re fordul, míg végre a fennsíknak északi, meredek sziklafalakkal aláeső szélét érjük el, a honnan a sűrű erdőn át is gyönyörű kilátás nyílik Visegrád várára, a Duna szorosára és a Börzsönyi hegységre. A meredek szélén K. felé haladva, végre a Dobogókő tetején épült Báró Eötvös Loránd menedékházat érjük el. Igen kényelmes út.
242. Mexikóról Pilis-Szt.-Keresztre. (Sárga jelzés) Mexikóról a kocsiút 10 percz alatt felvezet a Kétbükkfa nyergére. (574 m.) A nyeregről kék-fehér jelzés balra a Dobogókőre 1 óra, vörös-fehér jelzés jobbra a Pilisre 2 óra. A sárga jelzésű út a nyeregről egyenesen levisz Pilis-Szt.-Kereszt fele, többnyire szép erdőn, a Tristoki völgyén; j. nyílik a Vaskapuhegy (647 m.) sötét, mély völgye, melyen át a Pilisre lehet felszállni; utóbb az út mellett j. az Ördöglyuk nyílását találjuk. Az erdőből kilépve, j. a Golyvásforrás fakad. Utunk egyenesen az előttünk fekvő faluba vezet; a falut megelőzőleg jobbra a Klastromkertben a cisztercita kolostor romjai vannak.
243. Mexikóról a Pilisre és Pilis-Szántóra. (Vörös-fehér jelzés) Mexikóról a Kétbükkfa nyergére (574 m.) s innen j. fel a KisSzoplákot (688 m.) megkerülve, részint fiatalabb erdőben, részint szép szálas erdőben (kilátás Esztergomra, a Dunára és a szobi trachytbányákra, utóbb a dorogi hegyekre) a Nagy-Szoplák (713 m.) fele (j. elágazás a Kétágúhegyre, kék-fehér jelzés). [A Szoplák alatt az útról b. néhány percz alatt a csúcsra, szép kilátás Esztergom fele]. Utóbb a hegy letarolt plateaujan, majd gyönyörű
bükkösekben (melyek néhány év előtt még az egész Pilist borították), majdnem minden emelkedés nélkül a Pilis legmagasabb pontjára (757 m.) jutunk. A tetőről a jelzés menten D. fele a hegy sziklás élére (róla igen szép kilátás a Csobánkai hegyekre), majd a b. lekanyarodó szerpentin-úton a Trézsikúthoz (440 m.). Innen a jelzés Pilis-Szt.-Keresztre visz, míg a forrástól deli irányban az erdő szélén a Baross-féle erdőőri lakhoz (340 m.) és Pilis-Szántóra szállhatunk le.
244. Mexikóról Klastrom-pusztára, Csévre és Pilis-Csabára. Mexikóról a narancsjelzésű úton a Feketekő sziklái alatt a Pilis és Feketehegy közti nyeregre (549 m.), a hol utunkat a Kétágúhegyre vezető kék-fehér jelzésű út keresztezi; tovább haladva a narancsszínű jelzés szerint az u. n. Vörösúton (Cservena cseszta), szép bükkes szélén, majd magában a sűrű erdőben eleinten lassabban, utóbb meredekül aláereszkedünk a Chlapecz sziklaihoz. [Innen a jelzett út a Pilis megkerülésével Pilis-Szántóra vezet, Mexikótól 2 3/4 óra]. Itt a jelzést elhagyva, cserkeszúton j. lekanyarodunk a Klastrom-pusztához. Klastrom-pusztáról DK. fele a Chlapecz alá, ahol az erdő szélén a narancsszínű jelzést újból elérjük. Itt kezdődik a fehér-lila jelzésű gyalogút, mely egy mély árok menten (szép kilátással a dorogi hegyekre és a Gerecsére) folyton árnyéktalanul Csévre s onnan erdei réteken s részben erdőn át Pilis-Csabára vezet.
245. Mexikóról a Kétágúhegyre és Esztergomra. Mexikóról a Pilis fele vezető vörös-fehér jelzésű úton a Kétbükkfa nyergére (574 m.) és innen j. fel a Kis-Szoplák (688 m.) körül; a nyeregtől 20 percznvire elérjük a j. kiágazó kétágúhegyi kék-fehér jelzést, melyet ÉNy. fele követve, a Feketehegy erdősegein át, folyton a gerinczen és a községi határ mentében haladva, a Kétágúhegy magasabb ormára, az Öregszirtre (Velka szkala, 505 m.) érünk. A hegytetőről igen szép kilátás. A tetőről leereszkedünk a Kétágúhegy mély nyergére (364 m.) s innen az érdekes sziklaélen a Fehérszirtre (424 m.).
Kirándulások a Dobogókőről
251. A Dobogókő. Hegyvidékünknek elsőrangú szépsége, s ma legismertebb s leggyakrabban felkeresett pontja a Dobogókő (700 m.). Hosszura nyúló, széles hátú gerincz, mely ÉNy-rol DK. fele csap s déli lejtőjével enyhen ereszkedik a Chilova és Bucsina völgyei fele, míg É. fele függélyes sziklafalakkal és ezekhez csatlakozó igen meredek lejtővel szakad a Szőke-forrás völgyébe. Szépsége leginkább abban a hatalmas sziklafalban rejlik, mely a hegy plateauját (plató – fennsík a szerk.) É. fele hirtelen levágja s ezzel a képzelhető legszebb panorámát tárja fel szemeink előtt. E sziklafal, mely óriási trachyttömegekből épült fel, a Szerkövek nevet viseli. Vonulatából É. fele két keskeny, szaggatott sziklagerincz ágazik ki a Dömösi völgy mélysége fele; a két gerincz közti nyúlvány legkiválóbb sziklája a Thirring-szikla nevet nyerte. Kilátás. A Dobogókő legmagasabb pontja a Báró Eötvös Lóránd menedékháztól mintegy 50 lépésnyire van. A hegy meredek széléről itt oly fenséges kilátás nyílik, minőt az egész országban csak kevés helyen találunk. Általánosan elismert tény, hogy a Dobogókő a Rajna világhírű szépségeit felülmúlja s a Szász Svájcz bármely pontjával kiállja a versenyt. A panoráma imponáló szép



A királyi központ lapja 13
sége abban rejlik, hogy a Dobogókő függélyes sziklafalaival minden átmenet nélkül egy csapásra szakad meg az alatta elterülő rendkívül mély völgykatlan felé, minek folytán a fejedelmi Duna nagyszerű szorosát teljes pompájában láthatjuk, s szemünket akadálytalanul járathatjuk a legmesszebb távolságba. A mély völgykatlanból az Árpád vára és a sziklás Rámhegy mered ki. Ezek alatt a Malompatak vagy Szőkeforrás völgye húzódik Dömös fele, melynek csak néhány házát láthatjuk. A község fölött (velünk szemben) a Keserűs sötét erdő borította hatalmas tömege húzódik dél fele, a Malompatak völgye felé a Vadállósziklák festői gerinczeit bocsátva. Álláspontunktól Ny. fele a Szerkövek hosszú vonulata húzódik a Hegedűshez és a tőle mély nyereg által elválasztott Szakóhegy fele, melynek lejtőjéről a Körtvélyes-puszta integet barátságosan felénk. A nyergen túl a Marothi hegyek és az esztergomi Vaskapuhegy tűnik elénk. A Duna szorosa, mely, fenséges képet nyújt; kanyarulatát a Szt.-Mihály hegy osztja ketté, melynek tövéről a vonatok zakatolása hallatszik hozzánk. Meg imponálóbb a távolabb eső vidék képe, különösen ÉNy. és K. fele. A kis magyar Alföld és egész Hont- és Nógrád megye fel van előttünk tárva: látjuk a Börzsönyi hegység nyugati kúpjait, minők a Nagy-Galla, a szobi Sághegy (kőbányáival), a Nagy-Kopasz, a Sóshegy kúpjai, kissé távolabb a Várbükk, Nagy-Inocz, Nagy-Hideghegy és Csóványos hosszúra nyúlt gerinczeit ; a Szt.Mihály hegy csúcsa mögött a Naphegyet, s attól j. éppen a Hegyestető mögött a Kamort, tövében Diósjenő községgel; még odább K. fele a Visegrádi hegyek egy része és a váczi Nagyszál bukkanik ki. Szemünk azonban még sokkal messzebb láthat el; tiszta időben ÉNy. fele a Galgóczi hegyekét (távolságuk innen 120 km.), ezektől kissé jobbra (a Szakóhegy csúcsán túl) a nyitrai Zobort (90 km. távolság), a szobi Sághegyen túl a Ptacsnikot (110 km. távolság) ismerhetjük fel, melyeken innen az egész kis magyar síkságot pillanthatjuk át; E. fele, a Préposthegy csúcsa irányában a Börzsönyi hegy és Hideghegy közti nyereg felett) a selmeczbányai Szittnya (80 km. távolság) tűnik fel, ÉÉK-i irányban (Diósjenő mögött) a zólyomi Pojana, EK. fele (a Nagyszál csúcsától kissé bal fele) a Karancs, a Nagyszáltól jobbra a Bujáki és Szandai hegyek (Cserhát), végre KÉK. fele a Mátra (főbb kiemelkedései balról jobb fele : Ágasvár, Galya, Kékes) és meg odább K. fele a Bükk-hegység. Ezen hegységeken innen nemcsak a Garam, Ipoly és Duna völgyei tárulnak fel, számtalan községgel, de a nagy magyar Alföldnek óriási nagy részén is járathatjuk végig szemünket. Érdekes a D. fele nyíló panoráma is. Valóban „kevélyen” emelkednek Csobánka fölött a Kis- és Nagy-Kevély piramisai, odább j. a zömök Hármashatárhegy csoportja, a Sashegy kettős kúpja, a Svábhegy hosszú háta a bibircs módjára rajta ülő Jánoshegy kúpjával. A két Kevély és a Hármashatárhegy között Budapest egy részét (a bazilikával s az új országházzal) látjuk a páratelt légkörből kibontakozni. Egyenesen D. fele a Nagy-Szénáshegy zöldellő háta és az eléje települő kopár vörösvári dolomithegyek emelkednek, azokon innen pedig a pilis-szántói és szentkereszti hegyek csoportosulnak, míg végül DNy. fele a Pilis lomha teste zárja be a maga nemében páratlan képet.
Thirring Gusztáv (Sopron, 1861. december 25. – Budapest, 1941. március 31.) magyar földrajztudós, statisztikus, demográfus, természetjáró, a Magyar Tudományos Akadémia rendes tagja. Kezdetben földrajzi kérdésekkel foglalkozott, majd demográfiai kutatásokat végzett, elsősorban a fővárossal kapcsolatban. Nagy
szerepe volt a kivándorlások statisztikai feldolgozásában. A turizmus népszerűsítésében végzett munkássága is jelentős. 1906 és 1926 között a Székesfővárosi Statisztikai Hivatal igazgatója. Fia Thirring Lajos (1899–1982) statisztikus, demográfus, dédunokája Somlyódy László (1943) vízépítő mérnök, egyetemi tanár, akadémikus. Tiszteletére alapították a Thirring Gusztáv-emlékérmet, amelyet a természetjáró irodalomban és ismeretterjesztesben kifejtett kimagasló tevékenységért adományoznak; nevét viseli a Thirring Gusztáv Természetbarát Egyesület és a Dobogókő közelében található Thirring-szikla. 1981-ben a Statisztikai Szemle különszámban emlékezett meg Thirringről. Sopronban utcát neveztek el róla. Nevét ezeken kívül a Magyar Turista Egyesület Hunfalvy Osztálya által kialakított, mintegy két kilométeres Thirring körút is őrzi. Emlékére az egyesület a báró Eötvös Loránd Menedékház Thirring-termének falán elhelyezte domborműves emléktábláját.
(folytatjuk)



Dobogókő
14
ELŐADÁSOK - PROGRAMOK
a Két Hollós Könyvesboltban
Bp., 1081 Kenyérmező u. 3/a. telefon: 299-0032
www.dobogommt.hu, www.kethollos.hu
A műsorváltozás jogát fenntartjuk!
Kérjük a biztonság kedvéért – mielőtt elindulna hozzánk – hívja a Két Hollós könyvesboltot, vagy iratkozzon fel hírlevelünkre, hogy az esetleges változásokról időben értesüljön!
OKTÓBER
KOCSIS G. ISTVÁN előadása: október 2. csütörtök, 18 óra: Nicola Tesla és az Univerzum titkai (1. rész)
TÓTH ZOLTÁN JÓZSEF előadása: október 03. péntek, 18 óra: Végkifejlet előtt – végveszélyben
ARADI LAJOS előadása: 2014. október 7. kedd, 18 óra: Mágia és népi varázslás az ókortól napjainkig 2. rész – TávolKelet (India, Kína, stb.)
dr. MOLNÁR ALBINA előadása: október 9. csütörtök, 18 óra: Agresszív medicina a népcsökkentés éles fegyvere
RAFFAY ERNŐ előadása: október 10. csütörtök, 18 óra: XX. századi magyar miniszterelnökök – WEKERLE SÁNDOR
BOGÁR LÁSZLÓ előadása: október 13. hétfő, 18 óra: Háború a nemzet ellen (2. rész)
MOLNÁR V. JÓZSEF: október 14. kedd, 18 óra: KALENDÁRIUM – az esztendő körének szokásrendje (8. rész)
KISS MAO-TUN ISTVÁN előadása: október 16. csütörtök, 18 óra: Mao-Tun az ázsiai hunok királya
SZÁNTAI LAJOS előadása: október 17. péntek, 18 óra: Az előadás címe egyeztetés alatt! Kérjük hívja a 2990032-es telefonszámot!
GÉCZY GÁBOR előadása: október 20. hétfő, 18 óra: „Hagyjátok, hogy mi is éljünk!” – minden amire egyembernek, egy családnak és a közösségnek joga van
TÓTH FERENC előadása: október 21. kedd, 18 óra: Védtelenek e a növények?
BORN GERGELY előadása: október 22. szerda,18 óra: A Nap engedelmeskedik akaratának... – NIKOLA TESLA tudományos világa (3. rész)
KISFALUDY GYÖRGY előadása: október 28. kedd, 18 óra: A Teremetés és az Univerzum felfedezése 2. rész
ifj. TOMPÓ LÁSZLÓ előadása: október 30. csütörtök, 18 óra: Szűz Mária és alakja történelmünkben
NOVEMBER
KOCSIS G. ISTVÁN előadása: november 3. hétfő, 18 óra: Nicola Tesla és az Univerzum titkai (2. rész)
ARADI LAJOS előadása: 2014. november 4. kedd, 18 óra: Mágia és népi varázslás az ókortól napjainkig 3. rész – Mi magunk (magóc, garabonc)
KISS MAO-TUN ISTVÁN előadása: november 6. csütörtök, 18 óra: BUDA és ATILLA hun nagykirályok
RAFFAY ERNŐ előadása: november 7. péntek, 18 óra: XX. századi magyar miniszterelnökök – KÁROLYI MIHÁLY, HUSZÁR KÁROLY, SIMONYI-SZEMADAM SÁNDOR



A királyi központ lapja 15
BOGÁR LÁSZLÓ előadása: november 10. hétfő, 18 óra: Háború a nemzet ellen (3. rész)
RETKES TAMÁS előadása: november 13. csütörtök, 18 óra: 1945 – Hazánk gyarmatosításának kezdete
SZÁNTAI LAJOS előadása: november 14. péntek, 18 óra: Az előadás címe egyeztetés alatt! Kérjük hívja a 2990032-es telefonszámot!
GÉCZY GÁBOR előadása: november 17. hétfő, 18 óra: „Hagyjátok, hogy mi is éljünk!” – minden amire egyembernek, egy családnak és a közösségnek joga van
MOLNÁR V. JÓZSEF: november 18. kedd, 18 óra: KALENDÁRIUM – az esztendő körének szokásrendje (9. rész)
ifj. TOMPÓ LÁSZLÓ előadása: november 20. csütörtök, 18 óra: A kommunizmus igazi története
BORN GERGELY előadása: november 21. péntek,18 óra: AJTONY vezér lázadása
KISFALUDY GYÖRGY előadása: november 25. kedd, 18 óra: A Teremetés és az Univerzum felfedezése (3. rész)
TÓTH FERENC előadása: november 7. csütörtök, 18 óra: Mérgek az állatvilágban
TÓTH ZOLTÁN JÓZSEF előadása: november 28. péntek, 18 óra: Végkifejlet előtt – végveszélyben (2. rész)
DECEMBER
ARADI LAJOS előadása: 2014. december 2. kedd, 18 óra: Mágia és népi varázslás az ókortól napjainkig 4. rész Mágia a mindennapokban
KOCSIS G. ISTVÁN előadása: december 4. csütörtök, 18 óra: Nicola Tesla és az Univerzum titkai (3. rész)
SZÁNTAI LAJOS előadása: december 5. péntek, 18 óra: Az előadás címe egyeztetés alatt! Kérjük hívja a 2990032-es telefonszámot!
GÉCZY GÁBOR előadása: december 8. hétfő, 18 óra: „Hagyjátok, hogy mi is éljünk!” – minden amire egyembernek, egy családnak és a közösségnek joga van
MOLNÁR V. JÓZSEF: december 9. kedd, 18 óra: KALENDÁRIUM – az esztendő körének szokásrendje (10. rész)
KISS MAO-TUN ISTVÁN előadása: december 11. csütörtök, 18 óra: ATILLA legidősebb fia ALADÁR és a hun sárkány nemzetség
RAFFAY ERNŐ előadása: december 12. péntek, 18 óra: XX. századi magyar miniszterelnökök – GRÓF BETHLEN ISTVÁN
BOGÁR LÁSZLÓ előadása: december 15. hétfő, 18 óra: Háború a nemzet ellen (4. rész)
KISFALUDY GYÖRGY előadása: december 16. kedd, 18 óra: A Teremetés és az Univerzum felfedezése 4. rész
TÓTH ZOLTÁN JÓZSEF előadása: december 17. szerda, 18 óra: Végkifejlet előtt – végveszélyben (3. rész)
ifj. TOMPÓ LÁSZLÓ előadása: deceember 18. csütörtök, 18 óra: Szabadkőműves szerepvállalások
BORN GERGELY előadása: december 19. péntek,18 óra: VATA fia, JÁNOS lázadása
MAGYAR KARÁCSONY! – részletes program a borítón!
TÓTH FERENC előadása: december 22. hétfő, 18 óra: Az előadás címe egyeztetés alatt! Kérjük hívja a 299-0032es telefonszámot!
HAGYOMÁNYOS ÉVBÚCSÚZTATÓ ELŐADÁSUNK!
SZÁNTAI LAJOS előadása: december 30. 18 óra: Az előadás címe egyeztetés alatt! Kérjük hívja a 299-0032-es telefonszámot



Dobogókő
16
SZIMBÓLUMRENDSZER A PILISBEN
Azzal kell kezdenünk, hogy egyre több olyan keresztény kereszt- és feszületábrázolás kerül elő, melyek alapján kijelenthetjük, hogy a pilisszántói kő tövises ábrázolása nem elszigetelt, egyedi jelenség, hanem minden bizonnyal komoly szereppel bírt a magyar vallási ornamentikában, gyakori előfordulását joggal feltételezhetjük, még ha ez nem is volt annyira ismert és egyértelmű a kutatók számára. Elsőképpen Dr. Tóth Judit hívta fel a figyelmet arra, hogy Mátraverebélyen, az Árpád-kori alapokon álló katolikus templomban található az 1403-ban elhunyt Vereb (Verebi) Péter síremléke, melyen hasonló láthatunk. Híres felvidéki városunk, Kassa mo
nográfiájában olvashatunk a Szent Erzsébet székesegyházról, mely egy középkori leégett templom alapjaira épült, s mivel a templom körül lévő temető is megsemmisült a történelem viharaiban, azok sírköveit beépítették az új templomba. Számos tövises kereszt található ezeken a régészet által feltárt köveken, egynek fotóját – egy, a keresztes kőről tartott előadásom nyomán – egy kedves ismerősöm küldte el, de a város történetét leíró irodalom is számot ad ezekről a sírkövekről. (Némelyiken ugyan az a félkörös „U” ívbe foglalt, stilizált emberalak is megjelenik, mint a szántói kő ábrájában. A monográfiát Dr. Sziklay János és Dr. Borovszky Samu állította össze „Magyarország vármegyéi és városai” címmel.) A Káli-medencében is akadtam nemrég tövises keresztre, például a szentbékkállai kálvária stációinak kezdő kőkeresztjére, mely mellett érdekes mellékalakok is találhatóak, de a Balaton-felvidéken is több olyan kőkeresztet tudtam lefényképezni (például Ábrahámhegyen), ahol a tövisek, ha nem is olyan
markánsan, mint a szántói kövön, de megjelennek. Ez a tövisforma később a keresztek szárain szimpla ellentengelyekké redukálódott, melyre egy budai, XVII. századi szerb sírkő faragása az egyik példa. Nógrád megyében, Nógrádszakál egyházi és történelmi szempontból jelentős kálváriadombján is töviskeresztes feszület áll. Mindez arra enged következtetni, hogy korábban egy elterjedt ábrázolás – és jelképi megjelenítés – volt a tövis ábrázolása a kereszteken.
Pilis – Japán - Mexikó
A pilisszántói keresztes kő töviskereszt ábrájának több szimbolikus elemét tárgyaltuk a Dobogókő legutóbbi számában. Mielőtt a Pilissel való összefüggésekre rátérünk, a faragás alsó részét, azt
a bizonyos stilizált, egy fordított „U” alakú ívben elhelyezett emberalakot vesszük szemügyre. Ez a fajta egyszerű megjelenítés több féle értelmezésre ad lehetőséget. Az ív lehet aura, dicsfény, vagy akár barlang – a világtól való elfordulás és az Istenhez térés belső útjának – jelképes ábrázolása is, hiszen egy emberalakot foglal magába, de némely egyháztörténeti kutatók pajzs alakot látnak benne. A megjelenítés ilyen jellege számos helyen a szentek képeinek sajátja, ahol a keret valóban a szentséget kifejező mennyei fény eleme. A melltől fölfele megrajzolt emberalak formája, mely megszokott „séma” ezen a téren, jelen esetben titkot rejt: semmilyen következtetésre nem juthatunk arra vonatkozóan, hogy vajon kit is ábrázolhat. A formán belüli „üresség”, végig gondolva a számtalan hasonló keresztény ábrázolást, egyfajta behelyettesítő átgondolásra ad lehetőséget. Maga Krisztus, egy pálos barát, egy szent, vagy akár Boldogasszony, vagy Mária személyét is vélhetjük benne. Ez utóbbi tekintetében a legutóbbi Káli-medencei utazásaink, kutakodásaink során nyertünk megerősítést: számtalan olyan temp
VÁRY ISTVÁN
A töviskereszt titka 3. rész
Vereb Péter sírköve Mátraverebélyen
XIV. századi kőfaragások a kassai Szent Erzsébet székesegyházból



A királyi központ lapja 17
lom melletti vagy útszéli kereszttel, feszülettel találkoztunk az ország e csodálatos részén, ahol a megfeszített Krisztus alatt anyja, Mária áll, összekulcsolt kezét a szíve fölé, balra elhúzva. Ez a megjelenítés formáját és szerkezetét tekintve pontosan megfeleltethető a töviskereszt ábrájának. A kő rajzolata azonban „személytelen”, sem a megfeszített Jézus a kereszten, sem pedig konkrét személy a tárgyalt alsó részben nem jelenik meg, s ez mindenképpen egy személyfelettiségre, a vonatkozó szellemi
igazságok és princípiumok tekintetében egy magasabb szintű, univerzális valóságra utal. Azonban a forma maga sokat sejtet, sőt, mint látni fogjuk: nincs egyedül a vallási – egyházi ornamentikák egyetemes világában. Ebben az alsó ívben az emberalak roppant egyszerű: leginkább egy „kulcslyuk” egyszerű képe rémlik fel a fejet stilizáló, alul nyitott köralakkal és az egymástól távolodó két egyenes vonallal meghatározott rajzolat láttán. Különös módon ez a motívum több helyen megjelenik a világban, időben és távolságban egymástól igen eltérő kultúrákban. Az alakról elsőképpen a Szent Koronára asszociálhatunk, ahol az ábrázolt szentek képeinek formája megegyezik ezzel a „kulcslyuk” motívummal. Az apostolok ugyan ilyen, aranyszínű keretben vannak, s ez az egyértelmű hasonlóság meghatározó következtetésekre ad lehetőséget a töviskereszttel kapcsolatban. Ugorva az időben és a térben, Japánban találkozhatunk ezzel az alaki megjelenítéssel. A IV. századtól a VIII. század elejéig tartó Kofun-kor egyik nevezetes császára volt – az országot megerősítő és felvirágoztató – Nintoku, aki az V. század első felében uralko
Töviskeresztes feszületek a Káli-medencéből
A nógrádszakáli kálvária töviseskeresztje Ellentegelyes kereszt egy budai szerb sírkövön 1670-ből



Dobogókő
18
dott, halála után egy monumentális sírhalomba temették, mely Osaka Sakai városrészében található. Ez tulajdonképpen egy vízzel körülvett mesterséges sziget, mely 486 méter hosszú és 305 méter széles, területe több mint 464 ezer négyzetméter. A sziget alakja azonban rendkívül különös és egyben rejtélyes is: pontosan ugyan ezt a „kulcslyuk” formát jeleníti meg. Ezen a ponton ismét „rezeg” az a bizonyos „archeológiai léc”: milyen ősi, szellemi tartalom és átélés jelenléte implikál ugyan olyan jelkép-elemek megjelenését évszázadok és kontinensek távlatában, melyek azonosak? A választ egy ősi, közös metafizikai tudásban kell keresnünk.
Egy másik kontinensre „ugorva” ezzel azonos titokzatos elemekre bukkanhatunk: Mexikóban, a nevezetes archeológiai területen, Palenque-ben található a Templo de la Cruz Foliada. A III. századtól a XVI. század elejéig datált Maya kultúra fénykorában ez a „Leveles kereszt temploma” a hatalmas szent város egyik építménye volt annak szertartási központjában. Az épület romja, mely ma is megtekinthető, egy domb tetején van, melyre egy keresztet formázó lépcsősoron (a chakanán) lehet feljutni. Az épület rendeltetése nyilván szakrális volt, és a mayák rituális életének megannyi rejtélye között e templom frontoldali képe is szerepel: a
bejárat két oldalán, felül, befaragott üregek találhatóak, melyek leginkább a számos magyarországi „kaptárkőnek” nevezett alkotásokhoz hasonlíthatóak; rendeltetésük igazán nem feltárt. Formájuk itt is rendkívül izgalmas, gondolom, már nem is kell hangsúlyoznunk: két „kulcslyuk” tekint le az arra járóra. A hasonlóság a fent említett példákkal egyértelmű; a szakrális – és talán funkcionális – ornamentika olyan elemével állunk szemben, melynek szellemi vonatkozású feltárása bizony még várat magára.
Rajz és földrajz
Ennyi „bevezető” után rátérünk arra, ami bennünket igazán foglalkoztat: milyen összefüggés tárható fel a töviskeresztes ábra és a Pilis között? Egy kissé banálisnak és gyermetegnek tűnő ötletből indult ki minden: mi van akkor, ha a töviskereszt ábrájának alsó részén lévő körív nem más, mint a Duna-kanyar? A kereszt megszerkesztésével és kivágásával, térképre igazításával, majd digitális úton, egymásra vetítéssel próbálkoztam a kezdetben ötletemet megvalósítani, nagy titokban, tartózkodva és félve - a „mindenképpen akarok pilises összefüggést” dilettáns útvesztőjétől, csapdájától. Azonban a szerkesztgetés hamar nem várt eredményt mutatott: megdöbbenve tapasztaltam, hogy ha a töviskereszt ábrát ilyen módon a Pilisre helyezem, annak töviscsúcsai egytől-egyig a már korábban megismert frekventált és szakrális helyekre mutatnak! Belekezdtem egy mélyebb és minden részletre kiterjedő feltárásba, mely első körben a terepre vonatkozó megfeleltetés pontosságára irányult, majd a Dobogókő korábbi számában már tárgyalt, és Cserjés Panka által feltárt kabbalisztikus életfa-összefüggés vonalán elindulva gyűjtöttem anyagot, ezt követően a Pilis nevezett pontjainak, és az ábra megfelelő részeinek minőségi összefüggésire kerestem választ. Aradi Lajos kezdeti bíztatásai és segítsége nyomán egy idő után mindezek fényében a terep bejárásába fogtunk, mely az ügy számára a leg meggyőzőbb tényezőnek mutatkozott, s mely utakra a későbbiekben majd visszatérek. Azóta számtalan nem várt fordulat következett be a téma kutatásában, melyek során igazolódott számunkra az, hogy a szántói kő ábrája valóban ott van a Pilisben. Az összefüggések feltárulkozása során nem csak a Pilis vonatkozásában kerültek elő különös dolgok,



A királyi központ lapja 19
hanem a Budai hegységgel, magával Budával, illetve – igen látványos és erőteljes módon – a Börzsönnyel kapcsolatban is. A későbbiekben ezekkel is fogunk foglalkozni. Tehát a kiinduló pont az volt, hogy az ábra „kulcslyuk” formájú emberalakját ölelő körív ráhelyezhető a Duna-kanyarra. A terep sajátosságainak figyelembe vételével, tudniillik hogy a Duna ezen
részének medre nem pontosan körív, a hordalék lerakódások és az ember tájformáló ténykedése okán szabálytalanságok mutatkoznak benne, egy tól-ig határon belül lehet ezt a ráhelyezést elvégezni, minek okán a terepre vetítve egy 100-150 méteres sáv képződik, melynek nyomvonalán, illetve azon belül még pontosan azonosíthatók az ábra által mutatott területek. Természetesen ilyen módon sajátosan, vagyis „fejjel lefelé lóg” a töviskereszt a tájban, aminek helyessége – és fontossága – a későbbiekben igazolódott. Eszerint a kereszt csúcsa lefele mutat, pontosan déli irányba. Nehézséget jelentett az, hogy ez a csúcs már a Budai hegységbe ér át, s mivel a térképeszet a Budai hegységről (1:30 000) és a Pilis hegységről (1:40 000) nem azonos léptékű turistatérképeket ad ki, ezért ez előbbi ide vonatkozó részletét kivágva, digitálisan igazítva, toldalékként kellett a Pilishez igazítani. Már a szerkesztés kezdeti szakaszában kiderült, hogy az ábra pontosan észak-déli irányban fekszik, fekvését egy olyan középpont határozza meg, mely az adott „U” alakú ív félkörrészének körré történő kiegészítésekor megmutatkozó középpont határoz meg: ez nem más, mint a Börzsöny déli nyúlványán lévő Hegyestető. Ebből a pontból függ az a tengely, mely a Király-kúton és a Ziribáron keresztül ér el a Budai hegység egy konkrét pontjáig.
Túl a Pilisen
Azonnal szembe tűnt, hogy a tövisek csúcsai több helyen kálváriára mutatnak. A mellékelt ábrát elkészítve a megmutatkozó pontokat számozással láttam el, hogy tanulmányozása könnyebb és egyértelmű legyen – ezen látható, hogy a töviskereszt felső tövisei is ilyen jellemzőkkel bírnak. A bal oldali tövis (mely így függve jobbra került) a pilisborosjenői Vendel kálváriára mutat (10. pont), a jobb oldali (mely így baloldalon van) a pilisszentiváni kálváriára (11. pont), s ami igazán különös: a csúcs maga a budaligeti Kálvária-dombra mutat (12. pont). Ezekkel a kálvária ügynek még nincs vége. Ha a Hegyes-tetőből, mint középpontból lefelé induló tengelyre egy merőleges vonalat húzunk e középponton át, mely így az egész ábra függésének alapját képezi, s ezt a vízszintes sávot mind keleti irányba, mind nyugati irányba hosszan megszerkesztjük, akkor különös dolgot láthatunk: balra (nyugatra) metszi a pilismaróti kálváriát, majd beletorkollik az esztergomi kálváriába, jobbra (keletre) pedig átmegy a visegrádi kálvárián egészen a váci kálváriáig. Ezen a ponton már gyanítottuk, hogy itt nem egy véletlen egybeesésről van szó. (Itt meg kell jegyeznünk azt, hogy radiesztéziás szakemberek szerint ez nem más, mint egy Szent György vonal, s mint ilyen, a későbbiekben tárgyalandó ősi Sárkány misztérium és szimbólumrendszer börzsönyi összefüggéseiben lesz nagy jelentősége. Elöljáróban csak annyit, hogy a Hegyes-tető alatti hegycsúcs a Szent Mihály-hegy, melynek névadója, mint Szent György, szintén a Sárkánnyal hozható összefüggésbe.) A rendszert tehát hét kálvária jelöli, melynek tekintetében



Dobogókő
20
felmerült bennünk a gondolat, hogy őseink valamikor tudtak erről a tájban lévő szimbólumról, s hogy ennek szerkesztése, megjelenítése egy tudatos szakrális átélés eredménye. Félve gondoltuk át ezen a ponton a dolgot, hiszen a „hogyan lehetséges ez?” kérdése megannyi újabb rejtéllyel szembesíti a kutatót. A szimbólum pilisi jelenlétére azonban minden további feltárás csak további megerősítést nyújtott. A kereszt többi tövise az alábbi helyekre mutat: a 2. pont a Dömör-kapu, a 3. pont a Vaskapu (erről a párosról még ejtünk szót). 4. pont a Nagy-Csikóvár, 5. a László kúpja, mely a Pilistető Pilisszántó feletti nyúlványa. A 6. pont a pomázi Klisszadomb, a 7. a Nagy-Kopasz Piliscsaba felett, a 8. a Kis-Kevély, a 9. pont töviscsúcsa a pilisvörösvári Őr-hegyre mutat. Az alsó három kálváriára mutató pontokról (10, 11, 12) már szóltunk. Az ábra tényleges és mértani középpontja az, mely a latin kereszt alapmotívum két, egymásra merőleges szára központi tengelyének metszéspontja, esetünkben ez nem más, mint a 13. pont, a Ziribár és a Ziribári nyereg területe. Van még egy fontos pont, ez a 14., mely a Király-kutat jelöli, ennek jelentőségéről a cikk folytatásaiban még említést fogunk tenni.
Tömör-dömör
A következő feltűnő jelenség – és bizonyosság – a 2. és a 3. pont vonatkozásában tárulkozott fel. Ha a töviskereszt ábrát szemügyre vesszük, kitűnik annak „szabálytalan”, „pontatlan” szerkesztése, legalábbis olybá tűnik, mintha egy pontos, szimmetrikus mértani egységekből felépülő hasonló rajzolat mellett nem állná meg a helyét, aszimmetriák, ferde dőlések jellemzik. (Ezzel kapcsolatban hangoztak el olyan hivatalos „tudományos” értékelések a keresztes kőről, hogy „nehéz kezű mester” faragta, vagy egy kőfaragó tanonc munkája, mely nem sikerült igazán jól.) Ez a
középső két tövis vonatkozásában a leg feltűnőbb: az egyik kisebb, a másik nagyobb, illetve hosszabb. A jobb oldali (a Pilisben a bal) csúcsa közelebb van a központi tengelyhez, a bal oldali (a Pilisben fekve jobb) csúcsa távolabb van attól. Azonban akkor, amikor ilyen módon a Pilisre helyezzük az ábrát, valami feltűnik: a két „kapu” (Dömör-kapu, Vaskapu) elhelyezkedése pontosan követi ezt az aszimmetriát. Vagyis a terepen megmutatkozik, hogy a Vaskapu közelebb van a központi tengelyhez, a Dömör-kapu pedig távolabb. Nos, itt is meg kell tennünk azt a megjegyzést, hogy ez nem lehet a véletlen műve. A terepbejárás során még bizonyosabbá vált számunkra az ábra pontossága, mivel e két „kapu” egy szellemi ellenpont csodálatos szimbóluma: a Vaskapu magasan lévő szirt, egy markáns szikla-formátum, a vele szemben lévő Dömör-kapu pedig ez előbbihez képest „lent” van, szűk szurdok. Ez a szimbolikus ellentétpár a töviskereszt pontjainak bejárása során megmutatta a maga természeti valóságában azt, hogy ennek a bipolaritásnak a szellemi erejét képviseli és hordozza. (Meg kell jegyeznünk azt, hogy amíg a Vaskapu valóban kaput jelölő magyar kifejezés, addig a Dömör-kapu szó nem magyar: ennek eredete a török „demer kapia” , mely megerősített szorost, vaskapuval elzárt területet jelent. /Egy 1765-ös Ruttkay féle kéziratos térképen, mely Szentendre és Pomáz területeit ábrázolja, még „Demer kapja”-ként van feltűntetve ez a szurdok./ Tehát a szó jelentése azonos, csak etimológiai eredete eltérő. Ez a tény is csak a terület minőségi jellemzőit igazolja.) Van a töviskereszt faragásában még egy feltűnő eltolódás, mely a későbbiekben nagy jelentőségű lesz: a kereszt függőleges fő tengelye nem pontosan az emberalak rajzolatát körülvevő ív közepéből indul ki, mintha pontatlanul eltolódott volna kissé jobbra, mely nyugatra tolódást jelent a függő kereszt tájbeli elhelyezkedésénél. Erről, mely szintén igen konkrét és „pontos eltérésként” jellemezhető, majd a Börzsöny vonatkozásában fogunk értekezni. A Pilis hegységnek sok sajátos, és megannyi szimbólumot rejtő jellemzője van. Az egyik egy különös irány, mely a tájban markánsan megjelenik: ha követjük a térképen a Pilis-tető dél-nyugati gerincének vonalát a Pilisszántótól induló Hosszú-hegyen át, mely a Kevélyek hegytömbjén folytatódik, egy egyenes vonalat kapunk, mely sajátos szöget zár be az egyenlítővel: ez 38 fok. Ezen a vonalon „fekszik” az a mintegy 10 km nagyságú emberalak, melyet Aradi Lajos tárt fel. Ezt az ábrát a turistautakként rögzített ősi ösvények rajzolják a tájba, s ez a madár hátán fekvő alak megannyi sámánisztikus szimbólumot jelenít meg. (Ezek egyik fontos eleme pont ez a 37-38 fokos szög.) Ezeket az ősprincípiumokkal kapcsolatos jellemzőket Simon Tamás tárta fel és elemezte, melynek során arra is fény derült, hogy az emberalak ezen a 38 fokos „vonalon” fekszik, s hogyha ezt a vonalat kontinensnyi méretben meghosszabbítjuk, akkor kitűnik, hogy Jeruzsálemen megy keresztül... Ez ismét kizárja a pilisi szimbólumrendszer elemeinek véletlenszerűségét. Nos, ez a vonal tárgyalt témánkkal is jelentős kapcsolatban van: pontosan metszi a Pilisen lévő töviskereszt ábrájának középpontját, vagyis átmegy a Ziribáron. (folytatjuk)
Helyreigazítás:
A Dobogókő legutóbbi számában (4. évfolyam 2. szám), a 15. oldalon, Váry István cikkének bevezető idézeténél a szerző elírása következtében téves forrásmegjelölés történt. Az idézet nem Hamvas Bélától, hanem Kaczvinszky József Kelet világossága c. művéből való. Az elírásért elnézésüket kérjük.



A királyi központ lapja 21
A nő feladata a történelem során mit sem változott: egységben, harmóniát és szeretetet teremteni a családban, ezzel inspirálni a férfit, hogy képessé válhasson minél nagyobb hőstettek végrehajtására. Bár a mai férfiak már nem hőstettekben gondolkodnak, inkább csak az önmegvalósításukon fáradoznak. Ezt másképp nem lehet véghezvinni, csak egységben és – nagyon fontos egyenrangú félként a kapcsolatban. Ha a nő nincs alárendelve a férfi akaratának, hanem egyenrangú társként tekintenek rá, akkor válik képessé békességet és harmóniát teremteni a családban. Akkor a nő motivációi tiszták és nyíltak, végtelenné válik az intuíciója, melynek segítségével szeretettel tudja családját éltetni, s ettől ő maga is boldoggá válik. A manapság divatos nőiség kurzusok is ezt a célt kellene szolgálják, hogy minél több nőben tudatosuljon, hogyan érheti el ezt az állapotot. Mert ha ezt sikerül egy nőnek megélni, és hosszabb ideig fenntartani, elkezd ragyogni és ráébred, micsoda erők szunynyadtak benne, amit általában eddig elnyomott magában, mivel alárendelte magát a férfi családtagok akaratának.
Társ és segítő
A nőiség tudatosításának folyamatához szeretnék a múltból néhány nagy formátumú asszony bemutatásával hozzájárulni, ők élő példái voltak, hogy ennek az erőnek a felélesztése és tudatosítása igenis megvalósítható és megélhető út a nő számára. A férfi akkor válik éretté, amikor képes felismerni, hogy a nőben milyen nagyszerű társat kapott a Teremtőtől. Mert ezzel a felismeréssel egyben saját nagyszerűségét is meglátja és innentől kezdve nem érzi szükségét, hogy elnyomja, alárendelje vagy aranykalitkába zárja a nőt. És nem fog félni a női spirituális erőtől sem, mert már tudja, hogy ez az erő ugyanúgy őt is szolgálja, ahogy a férfi testi ereje szolgálja a fizikai világban a nőt. Persze, ha mégis alárendeltségi viszony alakul ki, abban mindkét fél hibás, de együtt kell tanulniuk a helyzetekből, mert ilyen környezetben egyikük sem tud kiteljesedni, márpedig közös cél: egymást szeretetben segíteni és megélni az együtt emelkedés, szárnyaló érzését.
Hedvig, Szent Kinga nyomában
Példaként álljon itt Hedvig királylány élete, akinek 25 esztendő állt rendelkezésre a földi teljesség és életszentség elérésére. Hivatalos szentté avatása évszázadokkal később, csak 1997. június 8án történt meg, hasonlóképpen több mint félezer esztendeig tartott, mint Szent Margit esetében, akit 1943-ban vettek fel a szentek sorába. Gondoljunk bele, milyen nagy lélek volt, milyen indíttatást kapott őseitől, a Turul-nemzetségtől és édesapjától, Nagy Lajos
királytól. Ugyanis Anjou Nagy Lajos dédanyja Mária királynő volt, V. István király leánya, mely származást idézem Kálti Márk Képes Krónikájából: „IV. Béla magyar király fiának, V. Istvánnak többek között volt egy Mária nevű leánya. Ezt nőül adta Sánta Károlyhoz, annak a Nagy Károlynak a fiához, aki az egyház adományaiból lett Szicília királya. Ez a Sánta Károly király nemzette (V.) István király leányától Martell Károlyt. Martell Károly pedig Rudolf császár Klemencia nevű leányától fiat nemzett, akit elsőbben otthon Carobertonak, vagyis Károly Róbertnek neveztek.”
A következő idézet Thúróczy János krónikájából a lengyel kapcsolatok előzményeit mutatja be, Bellus Ilona jegyzeteivel. „Az Úr 1320. évében Károly király feleségül vette Lászlónak, a lengyelek királyának Erzsébet nevű leányát,...” (Jegyzet: Károly Róbert harmadik felesége Lokietek Ulászló lengyel király leánya.) „Az Úr 1339. évében Kázmér, Lengyelország királya július hónapban Visegrádra jött Károlyhoz, Magyarország királyához, országa püspökeivel és báróival együtt, és mindannyiuk egyetértésével és akaratából Lengyelországot szabad elhatározással Lajos úrra, Károly királynak és nővérének fiára hagyta, mert neki nem volt fia; és erről hiteles oklevelet is készítettek.” (Jegyzet:
Hercegnők, szentleányok és nagyasszonyok a magyar múltban 1. rész
Szent Hedvig a Dunakanyar védőszentje
RÁBEL ANIKÓ
Proksza Gyöngyi: Hedvig



Dobogókő
22
Ennek a szerződésnek az értelmében koronázták III. (Nagy) Kázmér lengyel király halála után (1370. novemberében) I. (Nagy) Lajost lengyel királlyá.) Hedvig, Károly Róbert unokája, az utolsó királylány a magyar Anjou-házból, így az Árpádok utolsó királynője is. Csak 4 esztendős, mikor 1378-ban Haimburgban ünnepélyes szertartással eljegyzik Habsburg Vilmossal, Lipót osztrák herceg 8 éves fiával. Ezután egy ideig Bécsben együtt nevelkedik Hedvig és Vilmos, mivel Lajos király úgy tervezte, hogy idősebb lánya, Mária örökölje majd a magyar- lengyel trónt. 1382. szeptember 10-én meghal Lajos király és a magyar királyságot Mária kapja meg. Azonban a lengyel pártok kinyilvánítják, nem akarják a trónra Máriát, főleg a számára kijelölt Luxemburgi Zsigmondot, de nem akarják Habsburg Vilmost sem, Hedvig jegyesét, továbbá nem akarják a perszonáluniót sem Magyarországgal. Ezért úgy határoznak, Hedvig lesz a lengyel királynő. A kis királylány 10 éves, mikor első alkalommal 1384. októberében Lengyelországba utazik, Nagy Lajos örököseként, kincsekkel, gazdagon, nagy kísérettel. A krakkói Wawelben királynővé koronázzák, majd hazatér. Anyja, az özvegy Erzsébet királyné eléri, hogy ezután még három évig Budán nevelkedhessen. A lengyel főúri körök azonban folyamatos hatalmi pártharcokat folytatnak, még Hedvig elrablását is tervezik. Végrehajtani nem tudják, mert Erzsébet tudomására jut a dolog, aki ettől kezdve még erősebben tartja lányát Magyarországon. Mivel a lengyelek nem kívánják a trónra Habsburg Lipótot, Hedvig eljegyzett vőlegényét, így új kérő tűnik fel, akit nagyon vonz a lengyel trón és a szép, fiatal Hedvig. Ő Jagelló Ulászló, a litvánok fejedelme, aki elfogadja, hogy keresztény hitre cserélje pogány életét és népét is a kereszténység sorába állítsa a célért, hogy Lengyelországot Litvániával egybecsatolhassa. Habs
burg Lipót az új kérő megjelenésének hírére Budára érkezik, de Jagelló nagy összeg megfizetésével megvásárolja lemondását Hedvig kezéről. Így kerül sor Krakkóban a második koronázásra, majd a királyi esküvőre, 1386-ban. Hedvig ekkor 12 éves, és a kor pápai törvénye szerint már érett a házasságra.
Lengyelország királynője és „anyja”
Az esküvőt megelőző történteket a lengyel krónikás, Dlugoss jegyezte fel. A korábbi vőlegény, Habsburg Vilmos herceg is Krakkóba érkezett, Hedvig boldogan fogadta és az első estén az egész udvar fényes fogadtatásban részesítette. Másnap azonban Vilmost erőszakkal kitették a városból. Hedvig, egyik udvarhölgye segítségével megpróbált vele titkos találkozót szervezni, el is indult, de a várnagy figyeltette és az őrök megakadályozták távozását a Wawelból. Hedvig még az őr lándzsáját is megragadta sza
badulása érdekében, de győzött a túlerő a 12 éves kislány ellen, így az elszakított jegyesek nem tudtak találkozni. Nem tudjuk Hedvignek volt-e tudomása arról, hogy megfizették a Habsburg vőlegény távozását. Végül megtörtént az esküvő a megkeresztelkedett Jagellóval, aki II. Ulászló néven ülhetett Hedvig jogán a lengyel trónra. A szertartáson Dlugoss krónikája szerint a királynő arcán nem látszott sem bánat, sem szomorúság. Hedvig bátran, erős szívvel fogadta el sorsát a lengyel főuraktól, éppúgy ahogy nénjei a korábban külföldre férjhezadott magyar királylányok is tették. Hedvig anyja, Kotromanic Erzsébet anyakirálynő, közben olyan politikai hibák sorozatát követte el, mely később az életébe
Hedvig szobra Vácon
Szent Kinga



A királyi központ lapja 23
került. Horváti Pál zágrábi püspök és Horváti János macsói bán vezetésével a Délvidéken összeesküvést szőttek, – ez a párt nem ismerte el a nőági örökösödést – és megtámadták az ideutazó királynőket. Kíséretüket lekaszabolták vagy elfogták. Erzsébetet lányával, Máriával együtt elrabolták, és előbb Gomnec, majd Kruppa várában őrizték. Miután felkelésük katonai vereséget szenvedett, a királynőket Novigradba szállították át, 1387. januárjában, ahol Erzsébetet, a kiszabadulásuk érdekében Velencével folytatott titkos levelezése okán, a lánya szemeláttára kötéllel megfojtották. Mária életét csak azért kímélték meg, mert ő a magyar Szent Koronával beiktatott törvényes királynőjük volt. A kor szellemében, a külföldre férjhez adott királylányok életének egyetlen célja, az erős politikai és katonai szövetség fenntartása volt. Tudjuk, nem volt könnyű életük, mert új hazájukban próbatételek sora várta őket. De a magyar királylányok idegen országban és környezetben mutatták meg Európa népeinek, mit jelent a magyar kereszténység. Bátran és szenvedélyesen állták a nehézségeket. A krisztusi elkötelezettség erejével, szeretettel és megértéssel naponta mutattak tetteikkel példát. Műveltek voltak, több nyelvet beszéltek, részt vettek a politikában és az országok ügyeinek intézésében, egyházfőknek, vallási kérdésekben kitűnő vitapartnerek voltak. Elhagyottakat és árvákat támogattak, özvegyeket segítettek. Személyesen ápolták és gyógyították a betegeket. Kolostorokat és templomokat alapítottak, kórházakat építettek. Így használták az induláskor hozományként magukkal vitt aranyat, kincseket. Mindezeket minden Turul-nemzetségbeli királylány megtette idegenben. Hedvig nénjei közül most csak a Lengyelországba férjhez adott királylányokat említem. Judit volt az első, Géza fejedelem és Sarolt lánya. Őt Vitéz Boleszláv trónörökös számára kérte meg I. Mieszko. 987-ben a 14 éves Juditot Gniezno várába (korábbi lengyel főváros) vitték, ahonnan 2 év múlva csecsemő fiával, Bezprimmel együtt Boleszláv kergette haza Magyarországra. (Ez a Boleszláv Juditon kívül még 3 feleségét kergette el.) Később, 1149-ben II. (Vak) Béla és Szerb Ilona lánya, Gertrud került már az új fővárosba, Krakkóba, III. Misciszlav lengyel kisfejedelem második feleségeként. Wertner Mór XIX. sz. végi könyve nyomán tudjuk, hogy Gertrudot bátyja, II. Géza 11 évesen adta férjhez „jutalmul”, mivel Misciszlav megsegítette őt a kijevi háborúban. A X. században központosított Lengyelország területét az 1100-as években egymással vetélkedő kis fejedelemségek szabdalták fel. IV. Béla király lánya, a szeplőtelen Szent Kinga 1239-ben, 15 évesen lett lengyel királyné, V. Boleszláv feleségeként. Kinga szüzességi fogadalmával életét Krisztusnak szentelte, majd férjét is rávette a tiszta életre, akivel 40 évig éltek szűzi házasságban. Ezért kapta Boleszláv neve mellé a „Szemérmes” jelzőt. Ezután Kinga klarissza nővér lett. A Stary Saczban álló ószandeci kolostor ma is megszentelt zarándokhely, falánál tisztelői ihatnak a Szent Kinga-forrásból. Kinga húga, Boldog Jolánta Krakkóban nevelkedett nővérénél, szülei ide menekítették a tatárjárás idején. 1256-ban ment feleségül Jámbor Boleszláv gnieznói fejedelemhez. Miután a fejedelem meghalt, Jolánta Kingával Ószandecen élt még 12 esztendeig. Kinga halála után Jolánta újra visszatért Gnieznóba, és abban a kolostorban élt haláláig, melyet ő alapított férjével. Ilyen példa értékű szent elődök mutattak utat Hedvignek. Életéről későn, a XVIII. században írt krónika jegyezte fel, mennyit jótékonykodott és maga gyógyította a betegeket. Biecz városában
kórházat alapított. Legkiemelkedőbb tette Szent Erzsébethez mérhető. Egy alkalommal a halálból feltámasztott egy fiatal férfit. Ez a krisztusi út legmagasabb szintje. Hedvig királynő, vagy ahogy a lengyelek nevezik őt, Jadwiga, férjével, Ulászlóval együtt alapította 1388-ban a vilniusi püspökséget. A litván papok nevelésére pedig Prágában kollégiumot szervezett. Több templomot építtetett és az egyházi személyeknek könyveket és papi felszerelést adományozott. Krakkóban bencés kolostort alapított, ahol lengyel nyelven tartották a misét. A krakkói egyetemen 1397-ben teológiai fakultást szervezett. Messzi országokból érkeztek a teológia professzorok tanítani a leendő lengyel papságot. Litvániában még zavart okozott, hogy sokan kitartottak a régi vallás mellett és nem akartak áttérni a kereszténységre. Hedvig közbenjárt értük és megakadályozta, hogy elvegyék javaikat, jószágaikat. Így szólt: „Ha vissza is adtuk javaikat, ki fogja visszaadni elsírt könnyeiket?...” Az erőszakos térítés helyett inkább a meggyőzés elvét szorgalmazta. Felsorolni is sok, mennyi mindent vitt véghez rövid élete során, mégis meglepő módon azt jegyezték fel róla, „rejtett módon élt”. A waweli fekete feszület előtt sok éjszakán át imádsággal virrasztott, amikor az Úr Jézus megszólította, „Fac quod vides” - „Tedd, amit látsz! Figyelj engem, szemléld az én szeretetemet, és tudni fogod, mit tégy.” Életcélját jelképező szimbólumként Hedvig két egymásba fonódó M betűt választott, utalva Szűz Mária, mint az imádság és nővére Márta mint a tettek jelképére. Leánya, Erzsébet Bonifácia születését követően 1399-ben Krakkóban gyermekágyi láz ragadta el. Hedvig királynő után egy hónappal a kisbaba is elszenderült, s haláluk trónharcokat indított el Lengyelországban, mivel Ulászló csak Hedvig jogán uralkodott. Sírja a Wawel székesegyházban van. A lengyelek 1419-ben indították el a szentté avatási procedúrát. 1426-ban okiratban erősítették meg Jadwiga királynő szentként való tiszteletét. És bár a lengyelek és a magyarok is az elmúlt 600 év során szentként tisztelték őt, de a kanonizáció folyamata évszázadokra meghiúsult. A lengyel püspöki kar 1933-ban Czestochowában tartott ülésén egyhangúlag elhatározta, hogy ismét kéri Hedvig boldoggá avatását. Az eljárást 1950-ben fölújították, de nem történt fejlemény egészen addig, míg lengyel fő lett a katolikus egyház feje. II. János Pál pápa így beszélt Hedvig szentté avatása napján, 1997. június 8-án: „Sokat vártál Jadwiga erre az ünnepi napra. Majdnem hatszáz év múlt el halálod óta, mely fiatalon ért téged.
Hedvig és férje



Dobogókő
24
Az egész nemzet szeretete övezett téged, aki a jagellói idők kezdetén állsz, Te az uralkodó ház alapítója; Te, a Jagelló Egyetem megújítója Ős-Krakkóban. Sokat vártál szentté avatásod napjára, arra a napra, amelyen az egyház ünnepélyesen kinyilvánítja, hogy az ő hagyományos méretében, szent patrónája vagy Lengyelországnak. Annak a Lengyelországnak, mely közreműködésed által Litvániával és Rutén földdel egyesült. Magyarországon kívül még e három nemzet köztársaságának védőszentje. Ma érkezett el ez a nap. Sokan szerették volna megérni ezt a pillanatot, de sokaknak nem adatott meg. Múltak évek és századok, s úgy tűnt, hogy szentté avatásod szinte lehetetlen. Ez a nap legyen az örvendezés napja ne csak számunkra, akik ma élünk, hanem mindazok számára is, akik ezen a földön ezt nem érhették meg. Legyen ez a nap a szen
tekkel való közösségünk nagy napja. Gaude, mater Polonia!”
Így vált Hedvig Lengyelország anyjává. Imádságaival és tetteivel híven követte a választott két M szimbólumot, Máriát és Mártát. Nem csak kortársainak, hanem máig hatóan számunkra is követendő példát mutatott. Gyűrűsujj ereklyéje 600 év múltán került vissza szülőhazájába, a krakkói bíboros érsek, Franciszek Macharski (érdekes vezetéknév!) hozta vissza Magyarországra, az évszázados lengyel-magyar barátság szimbólumaként 1998. februárjában. Az egri bazilikában ünnepélyes szentmisén fogadták, majd körmenetben vitték át az egri minorita templomba, ahol Szent Kinga és Boldog Jolánta ereklyéi mellett helyezték el. Szent Hedviget 2006-ban a Dunakanyar védőszentéjévé választották. Ünnepe július 18-án van.
Szent Hedvig szarkofágja
Vörösmarty Mihály:
HEDVIG (részlet)
Legenda
Gábor angyal látva, hallva mindent, Amit angyal hallhat, emberek nem, Új örömmel, új reménnyel indúlt, S nagy Lajosnak várlakába szállott. S ím király leánya Hedvig ott ült Ifjusága hajnalköntösében, S rózsafelhők arci, szép hajának Gyenge fodra barna köd valának, S minden, ami kellem és gyönyör van, Harcban állott termetén, vonásin; S a szemérem diadalma rajtok
Mint királyné ünnepelt szelíden. Gábor angyal ahogy látta mindezt, Elborúla lelke tisztelettel, S így imáda: „hála, hála isten! Hogy kegyedben szép leányt teremtél.”
„Gondolá, és elfogadta szíve. Szárnylebegve függe Gábor angyal Vállain a szép királyleánynak, S kedvteléssel, s üdvözűlt gyönyörrel Néze által rá, s a szép sorokra. Majd hogy el lön a szándok fogadva, A leányra áldó csókja szállott; Égi ajka, mint a gyenge szellő Lágyan ére legszebb földi ajkat, S csattanása, mint ezüstharangé,
Mondhatatlan kedves és muló volt.”
1829



A királyi központ lapja 25
Seconchis király volt a leghírhedettebb hadvezető az egyptomi Faraók között. Ő győzte le Juda királyát Rehabeámot, s Jeruzsálemet is bevette ostrommal. E diadalmas hadjáratának emléke meg van örökítve a karnaki templom déli oldalán levő képes feliratban. A hatalmas király minden módon gondoskodott a halhatatlanságáról, a mi csak emberi tudománynak és hatalomnak megadatott. Volt egy nagy bölcseségű főpapja, a kinek a tudománya mindenre kiterjedt, a mi csak a földön és a föld alatt, a vizekben és a csillagokban lakik. Damastes volt a nagy mágusz neve. Ez építteté a nagy Faraó parancsára a fölséges karnaki mauzeolumot, mely Seconchis síremlékének volt szánva. Mikor elkészült a nagy remekmű, Seconchis király körül vezetteté magát a főmáguszszal jövendő sírpalotájában. Magához a sírbolthoz a templomból egy útvesztő vezetett, melyben csak egy aranylapra vésett tervrajz nyomán lehetett magának a tudósnak is eligazodni. A labyrinth közepén volt maga a sziklába vágott krypta, s annak a fenekén a kő sarcophag, mely négy sphinx hátán nyugodott; s azokhoz három lépcső vezetett föl, egyik rézből, másik ónból, harmadik tömör ezüstből. A sarcophag fejénél pedig ült egy óriásvitéz, aranyozott bronzból készítve, a ki egy titkos gépezet által mozgásba hozatott, ha valaki a három lépcsőfokon fölhágott a sarcophágig. A sarcophag tetejére volt írva hieroglyphokban e nagy mondás: «A halhatatlan Seconchis király itt él, míg a világ tart.» – Magyarázd meg, bölcs, mondá a király, hogyan él az, a ki meghalt? – Közönséges ember él az állatokban, madarakban, a mikbe lelke átköltözik, miután a teste porrá lett. De a királyok teste nem változik porrá, azt bebalzsamozzák, kősírba elrejtik: és így a lelkük is ott marad velük: s ott virraszt fölöttük, míg letelik három ezer év s akkor lélek és test ismét egyesül. – De akkor az én lelkem nagyon szomorú lesz ebben az örök sötétségben. – Gondoskodtam róla, hogy holta után is királyi dicsőség legyen a lelkeddel. Koporsód fejénél fog állni az örök lámpa: a soha ki nem alvó fény, s ennek a világosságánál szemlélheti a lelked a sírbolt falára felirt szakaszait dicső uralkodásodnak. Egy holdnegyed telik bele, míg egy oldalt végig olvas. Eként számlálhatja még a sír örök éjszakájában is a századokat és az ezredeket a saját dicsősége korszakainak klepsidráján. Seconchis királynak fölöttébb tetszett ez a kilátás az örök életre. Ez igazán királynak való másvilág! – Ismeri valaki rajtad kívül az örök lámpának titkát? – Senki. Meggyújtani is egyedül én tudom. – Bizonyos vagy-e arról, hogy engemet itt e sírteremben nem fognak háborgatni? – Gondoskodtam róla. Az idevezető labyrinthok bejárata a te eltakarításod után úgy be lesz falazva, hogy azt semmi jel el nem árulja. De jobban, mint a titok, megőrzi nyugalmadat az igazság, a mi templomod homlokzatára lesz felirva: «Itt él örökké a halhatatlan Seconchis király, ki minden kincseit kiosztá a szegények
között, magával nem vitt a sírba egyéb kincset, mint tetteinek ragyogását.» – Nagyon jól van, mondá a Faraó. Hát saját magadról hogyan gondoskodtál, a túlvilágot illetőleg, bölcs Damastes? – Az én testem meg fog térni a porhoz, melyből vétetett; a lelkem pedig átköltözik egy gólyába s annak ivadékain keresztül fog élni, a míg a földön vizek és mocsarak lesznek. – S te megnyugszol ebben a sorsban? – Nem kívánhatok Izistől jobbat. A gólya szentelt állat, melyet minden nép megbecsül. A gólyát soha vadász nyíla, aethíop parittyája el nem ejti: sem keselyü meg nem öli. Barátja az emberi nemnek. Fészkét a házak tetejére rakja. Bejárja az egész világot a gyöngytermő Hyperboraeoktól az Atlas hegyen túl levő Boldogszigetekig. A gólyában lélek lakik, mely az időket előre látja és a multakra visszaemlékezik. A gólya a madárrá vált bölcsesség. – S mikor következik el az én halálom? kérdezé Faraó a bölcstől. – Kérdezted. Megmondom. Megkérdezém felőle a csillagokat. Azt mondják, Seconchis király meghal, még ez évben, midőn a nap a rákfordulóba lép s elsötétedik. – Tehát a legközelebbi napfogyatkozáskor. – Annak is pedig a kezdetén. A teljes elsötétedést már nem fogod megérni. Ez a jóslat sehogysem tetszett a Faraónak. Megrázta a fejét, hogy csakúgy csilingelt a koronájáról lecsüggő sok aranyláncz s bosszúsan ütött a földre királyi pálczájával, mely épen olyan hosszú volt, mint ő maga s fejül egy nap volt rajta. Hiszen még egészen jó erőben, élte virágában volt. Semmi baját sem érezte. – S mikor fogsz te meghalni, bölcs Damastes? – Én pedig a csillagok beszéde szerint, elvégzem e testben való életemet annak a napnak az estéjén, a midőn tégedet eltemetnek, midőn feljön a hold: de annak is csak a felső szarvát fogom meglátni, az egész sarlóját már nem ezekkel a szemekkel. Ez a jóslat nagyon elkomorítá a Faraót. Még senkinek sem mondta szóval, sem írásban ki nem adta, de már a lelkében el volt határozva, hogy halála után, a mint a sír-templom bejárata be lesz falazva, mindazokat a kőmüveseket leöljék, a kik azt a munkát elvégezték, s utoljára magát a főmáguszt is megfojtsák, a ki egyedül tudja a labirinth titkát. És ezt a gondolatokban rejtegetett titkot leolvasta a mágusz a csillagokból. E naptól fogva még gyanakodóbb lett a király a környezetére, mint addig volt. A végzetes napon, midőn a nap a rák fordítóba ér, s melyet valamennyi csillagjós napfogyatkozással jelzett előre, a király felhágott a palotája tetejére – egyedül. Senkit, még egy feleséget sem engedett magához közelíteni. Azon a napon sem ételt, sem italt meg nem ízlelt: nehogy megmérgezzék. És aztán nehogy úgy járjon, mint az a király, a ki úgy halt meg, hogy egy halászsas a magasból egy tekenős békát ejtett a fejére: egy ércz mennyezet alá vette be magát. Igy aztán kellőképen meg lévén védelmezve az égiek és földiek ellen, azt hivé, hogy fittyet hányhat a halálnak és a csillagoknak.
Jókai Mór: Mesék és regék (Révai Testvérek kiadása. 1898. eredeti helyesírással)
A Mumia és a gólya



Dobogókő
26
E nagy egyedűllétben, a palota magasán ülve, hallgatá az utczákra felgyült nép moraját. A napsötétedés kezdetén jajgatással, dobveréssel igyekezett a nép segítségére jönni a sötét ellenséggel küzdő «Ptah» napistennek. Fújták a tülköket minden templom tetején a papok, s a harczosok nyílzáport lövöldöztek az ég felé. A nap azért csak folytatta az elsötétülést. Már a féltányérja elfogyott. Seconchis király egy nagy zöld üvegdarabon keresztül nézte e félelmetidéző tüneményt; s az járt az eszében, hogy a csillagjóslat szerint neki csak az elejét szabad ennek élve meglátni. Pedig már a közepén is túl járt. Vagy a csillagok hazudtak, vagy a bölcs!
A mint így bámul a magasba, a félszemét összehunyorítva s annál fogva a száját eltátva, egyszer csak berepül a száján egy scarabaeus, az egyptomiak szent bogara s a torkába tévedve, nehány percz alatt megfojtja a királyt. Mire a nap teljesen elsötétült, Seconchis király szemére is ráborult az örök sötétség. És azután a bölcs Damastest is utolérte az a végzet, a mit magának a csillagok áspektusaiból megjósolt. Hét napig tartottak a temetési szertartások: azokban ő volt a főfő rendező. Midőn pedig a király teste be volt balzsamozva, s nagy parádéval a sírtemplom üregében elhelyezve, Damastes még sajátkezűleg pingálta a sírüreg falára felrajzolt élettörténethez a király halálának történetét is: azután meggyújtá az örök lámpát, s elhagyva a sírboltot, az építőkkel úgy elrejteté a labyrinth bejáratát, hogy azt megtalálni nem lehetett. Épen este lett, mikor elkészültek vele. A hold szarva épen akkor merült fel a Nilus-ár kék tükréből. Ekkor a katonák egy jeladásra megrohanták a templomból kijövő kőmüveseket, s azokat
mind egy lábig lekaszabolták; Damastest pedig, a kinek papi rangjánál fogva nem volt szabad vérét ontani, megfojták a templom küszöbén. Ez történt, Krisztus születése előtt 883 esztendővel. És ettől az időtől fogva ült vala a dicső Seconchis királynak a lelke az ő múmiaképen fentartott teste mellett a karnaki fényes templom rejtett sírboltjában, várva a harmadik ezer évnek a beteltét, a mikor ismét minden megdicsőült lélek visszanyeri e földi alakját, és az azzal együtt járt világi méltóságát. S ugyan ilyen rendeltetéssel vándorolt a bölcs Damastesnek a lelke egyik gólya nemzedékből a másikba, számítva az évszázadok lefolyását az óegyptomi kanikulai év nyomán, mely tudvalevőleg 1460 esztendő alatt tesz 1459 esztendőt a mi mostani kalendáriumunk szerint. Seconchis Faraó lelkének egészen rangjához illő élvezet volt a sírbolt négy faláról leolvasni a világi életében elkövetett nagy tetteinek leirását. Hogy hódította meg Judeát, hogy rombolta le Jeruzsálem falait. Hogy tisztította meg Mizráim földét a Hikszoszok hadától. Hogy vezetett hajóhadat Tyrus és Szidon ellen: – hogy törte össze a pogányok bálványait. Ellenben hogy építé fel Hathor templomát, a szerelem istenasszonyáét, s hogyan nyert ezért jutalmul háromszázhatvanöt feleséget. Hogyan rendelé el a csillagok járásának szabályozását. Hány szűzet áldoztatott meg a Nilusnak. Miként szabadítá ki ősapjának Necherochisnak a lelkét a rossz isten Typhon bilincsei közül. Hogy ásatott új tavat a sivatag közepén, melyet a Nilus vizével töltetett meg. Hogy épített új várost az új tó partján. Hogy írtotta ki az eretnekeket, a kik az egyptomi istenek helyébe az egyetlen Napistent akarták felemelni. Hogy kényszerítette a Gózen földén lakó zsidó népet a nagy csatorna ásására, melynek a veres tengerig kellett volna menni. Hogy találták ki ő alatta a máguszok az örökké égő lámpát: a kovácsolható üveget, a kék színű ezüstöt és a korinthi érczet. Hanem aztán mikor végére ért az élettörténetnek a lélek, a mit Seconchis halála után rajzolt a falra a bölcs Damastes, akkor mindig elfutotta a méreg. Kénytelen volt összeveszni a múmiájával. «Ez már gyalázat! Ilyen nevetségesen végezni! Hát nem tudtad befogni a szádat, mikor a napba bámultál? Megöletni egy cserebogár által! egy Faraónak!» A múmia védte magát. «Te voltál a hibás. Én aludtam szépen ebéd után. Te költöttél fel: te biztattál, hogy menjek fel a palotám tetejére s onnan nézzem a napfogyatkozást. Hát kellett ez nekem?» A lélek még jobban lamentált. «Oh, micsoda nagy hiba volt! Otthagyni háromszázhatvanöt feleséget!» A múmia dörmögött. «Az én bajom az, nem a tied! Te ugyan keveset bajlódtál velük. Már most a mi megvan, megvan. Azon a pap sem segít. Hány az óra? Kétezer esztendő? Akkor még messze a hajnal. Hagyj alunnom; s ne költs fel minden százesztendős pillanatban!» «Te könnyen beszélsz, mert átaluszod az éjszakát; de én nekem itt kell olvasnom a te nagy tetteid leírását ezer esztendőkig. Serapis úgy segéljen, úgy meguntam már ezt a dicsőséget, hogy nem bánnám, ha kidobálnának innen.»



A királyi központ lapja 27
...No ha csak ez a kivánsága volt Seconchis Faraó lelkének, akkor ezt nagyon hamar beteljesíté – Serapis. Történt pedig egy napon, hogy holmi pákosztos fellah gyermekek a Nilus partján egy jámbor békászó gólyát kőhajításokkal megsebesítének, úgy, hogy az ártatlan állat, a félszárnyán megbénítva, nem tudott az üldöző kölykek elől megmenekülni. Meglátta ezt egy, a rizsföldön dolgozó fellah, s védelmére kelt a zaklatott szárnyasnak, a ficzkókat szétkergetve, s a megsebhedt madarat hazavitte a kunyhójába; ott bekente a zúzott szárnyát agyaggal; a mitől az meggyógyult. A pártul fogott gólya ettől fogva hűséges követője maradt a fellahnak, eljárt vele a rizsföldre gyomlálni. Összeszedte a kártékony bogarakat és csigákat, a mik a rizst pusztítják, s nem egy mérges kigyót kapott el futtában, mely készülőben volt a fellah bokáját megharapni. A jámbor fellah egészen a családjához tartozónak tekinté már a gólyát. Nagyon szegény ördög volt pedig a fellah: alig volt neki betevő falatja, a mit a magzatjaival megoszszon. A rizsföld egy gazdag mameluké volt, a kinek robotban dolgozott. Az egész öltözete állt egy darab gyapotkendőből, a mit a csípője körül csavart. Még azt is levetette, mikor odakünn a mezőn dolgozott, hogy ne kopjék. Egyszer a gólya, a mint a fellah gazdája a rizs közűl szedegeté a vizi-borsot, felkapta az orrába ezt a ledobott utolsó testtakaró leplet s kezdett vele világgá repülni. A szegény fellah megijedt. Ez volt az utolsó jelmeze, a melyben emberek előtt megjelenhetett. Elkezdett utána szaladni a hütlen rabló madárnak. Az pedig egyre csalogatta őt maga után, le-leszállva és bevárva, mig útóléri, mig végre eljutott a karnaki királytemplomig. Hajh bizony a pompás templomot azóta nagyon megrongálták a pogány hódítók s a földindulások. Csak egy homlokzata áll még. A falai össze-vissza düledezve: egyik nagy koczkakő a másik fölött. A gólya leszállt e romokra s a fellah takaróját bedugta egy ilyen nagy kő alá. A fellah megjegyezte magának a követ s rátalálva, a magával hozott doronggal addig emelgeté, mig kimozdította a helyéből. Ott azonban nemcsak az elhozott nyakravalóját találta meg, hanem azonkivül a kőkoczka alá elrejtve egy arany táblát is, mely tele volt karczolva mindenféle ákombákommal. Nagyon megörült ennek a fellah, s az arany táblát eldugva a kötényébe, hazavitte a kunyhójába. Ott azután várt addig, a mig egyszer megérkezének teveháton azok a vereshajú idegenek, a kik a hires romokat látogatni szokták. Azok közül kiszemelve a legokosabbnak látszót, megmutatá neki a fellah a talált arany táblát, azt kérdezve, hogy mit ád érte? A vereshajú idegen nem mutatott semmi különös örömet; csak annyit mondott a fellahnak, hogy ád neki annyi pénzt, a mennyiért azt az egész rizsföldet, a mit eddig robotban mívelt, örökáron megveheti: azonfelül még négy tevét, meg száz birkát. Ekként a szegény fellaht egészen boldoggá tette a pártul fogott gólyamadár. Ez a tábla volt a Seconchis király sírjához vezető labirinthnak az útmutatója. A vereshajú idegen aztán engedelmet kért az egyptomi alkirálytól, hogy a karnaki templomot felkutathassa, Seconchis király sírját keresve. Ez meg lett neki adatva, azzal a kikötéssel, hogy a
mi kincseket fel fog fedezni, azoknak a súly szerinti becsét a kormánynak ki fogja fizetni. Az idegen régiségbúvár elfogadta a föltételt s aztán hozzáfogott a környék lakosságának segítségével a karnaki romok széttakarításához. Kitartó munka után rátalálának a labyrinth bejáratára. Innen aztán eligazítá a kutatókat az arany lapra felvésett tervrajza az útvesztőnek. Az idegen tudós maga bandukolt elől a tekervényes alvilági úton. Egyszer csak derengő fény támadt előtte. Ott találta magát a nagy Faraó sírüregében. A derengő fény az örök lámpából sugárzott elő. Az már épen kétezer év óta világít ottan. Rejtélyes tünemény! melyhez hasonlót a mi villanyvilágításos korunk sem bír felmutatni. Mi lehet az a világító anyag, mely kétezer éven át magát fel nem emésztette? A régiségbúvár mohó tudnivágyással rohant a sarcophag fejénél pislogó lámpa felé. Azonban, a mint az első lépcsőre tevé a lábát, a bronz óriás alakja egyszerre fölegyenesült ülő helyzetéből. A tudós a második lépcsőre is föllépett. Akkor a bronz alak a feje fölé emelte a jobbját, az öklében szorított pallossal. A tudóst ez sem ijeszté meg. Rálépett a harmadik lépcsőre is. Ekkor a réz lovag a pallossal lesújtott a sarcophag fejénél lobogó örök szövétnekre s azt darabokra törte. És ezzel az évezredek titka örökre el lett temetve. Azonban, ha az örök lámpa elveszett is, (a mi külömben is nagy csapás lett volna minden lámpagyárosra és az egész petroleum termelésre nézve: jó, hogy a rézlovag semmivé tette!) megmaradtak a nagybecsű felfedezések: a Seconchis sarcophagja, benne a bebalzsamozott királyi hullával és a bronz lovag mechanikai alakja. Ez utóbbiért az egyptomi kormány képviselője a felfedező angol tudóstól százezer piaszter egyenértéket követelt. Később azonban, midőn a bronz szobron észlelhető zöld rozsdafoltokból meggyőződött, hogy ez nem aranyból, hanem rézből készült: leszállt a követelésével tízezer piaszterig. Az angol tudós ezt is sokalta, s le akart alkudni belőle. Az egyptomi aztán egyet fordított a dolgon. – Tudja mit? Adja meg a bronz vitézért a tízezer piasztert s én aztán ráadásul átengedem ezt a mumiát! Az angol kezet adott rá. Ez tőrdöfés volt Seconchis király mumiájának. Ráadásul adatni egy bronz androidára! Egy gépemberre egy Faraót! Ez halálos sérelem. Az alkú megköttetett. Seconchis király mumiáját kiemelték a sarcophagból; felvitték a napvilágra, s aztán felkötötték egy teve púpjára. A lelkének is vele kellett költözni. A templom szegletkövén kelepelt egy gólyamadár, féllábán pihenve. A lélek ráismert: «Óh, Damastes, mért tetted ezt velem?» Most már nem fogja többé olvasni hőstetteinek krónikáit. Ez még csak kis baj volt. Jött a nagyobb. Mikor a karaván megérkezett a nilusi tó csatornájához, ott megállították a vámnál, azt kérdezve, hogy mit visznek? Mondták, hogy egy halottnak a mumiáját. Azok pedig vakbuzgó æthiopiak valának, a kik már felvették a keresztyén hitet. – Akkor mi keresztül nem eresztünk benneteket a hidon, mert ha egy halottat átvisznek a határunkon, minket abban az esztendőben mind elpusztít a sáskajárás. Az angol tudós azonban ismerte jól a maga embereit. Azt mondá nekik:



Dobogókő
28
– Halljátok, atyámfiai az Úrban! Ez nem holmi közönséges halott, hanem a megdicsőült Szent Habakuk prófétának a reliquiája. A hol azt keresztül viszik, ott két aratás lesz egy esztendőben. Ezzel aztán meg volt véve a szíve a zúgolódóknak; mind leborulának a földre a szállított mumia előtt, s egyhangúan rebegék: «óh Szent Habakuk, könyörögj érettünk!» De annál dűhösebb lett Seconchis király lelke e szóra. A haját tépte haragjában. «Engem Habakuk prófétának adni ki! A ki a Juda népét rabigába hajtám, a ki Jeruzsálemet elpusztítottam, s a foglyaival vályogot vettettem! S most én legyek az ő Habakuk prófétájuk! Oh, Damastes, mért tetted ezt velem?» A gólyamadár ott állt a hid párkányán s a hosszú orrát eldugta a szárnya alá. Ráért pihenni. A királyt ellenben vitték odább. És aztán szállították úttalan pusztákon keresztűl, a nép üdvkiáltásai mellett: «Hosanna a nagy Habakuknak!» Seconchis majd megpukkadt mérgében: «Én! Habakuk!» Dehát ez még mind hagyján. A mint azonban az angol tudósok a karnaki sírlelet kincseivel megérkezének az alexandriai kikötőbe, s ott azokat hajóra készültek szállítani, előbb az egyptomi révhatóság előtt be kellett mutatniok a szállítmányukat, szabályszerinti megvámoltatás végett. A rézlovag könnyen átment. Azt beirták az ócska réz rovatba. A midőn azonban a Seconchis mumiájára került a sor: a vámhivatalnok azt kérdezé, hát ez mi a csoda? Mondták neki, hogy «mumia». Kereste a vámlajstromban: «mumia? mumia?» Ilyen nem fordul elő sehol. – No hát «aszalt király!» Annak sem volt semmi száma a hosszú katalogusban. Pedig vámot kell érte fizetni okvetetlen! A nélkül bé nem eresztik a hajóba.
Végre a vámhivatal főnöke, az angol tudós erszényének segítségével kisütött valamit. Beirták Seconchis király mumiáját a «szárított halak» rovatába. Seconchis lelke a fogait csikorgatta dühében! Hogy ő, a hatalmas Faraója a 24-ik dynastiának: Palæstina meghódítója, Abessinia leverője, három világrész hőse, a karnaki templom s a philæi pyramis építője, a kinek szavától Judea reszketett, a kinek Tyrus adót fizetett, a kinek halálára a nap is elfeketült, most mint «szárított hal» utazik a tengereken keresztül, a világon kivül eső, a Ptolomæusok mappáin fel nem található krétapartú ködös szigetig! s ott fogják mutogatni a szájtátó kelta nemzetnek, tubákos orrú rokkant harczosok, indus bálványok társaságában: fél drachma belépti díj mellett. Óh, Damastes, mért tetted ezt velem! A gólya épen akkor repült el az indulni kész hajó felett, egy tekergő kigyót czepelve a hosszú csőrében, a mit a fiainak vitt haza. Hát melyiknek volt jobb dolga?
A szerkesztő megjegyzése:
A mesében szereplő fáraó I. Sesonk-kal lehet azonos, akiről a következőket lehet tudni. I. Sesonk, más írásmóddal Sosenk, görögösen Szeszonkhisz, uralkodói nevén Hedzsheperré Szetepenré egyiptomi fáraó, a XXII. dinasztia első uralkodója volt i. e. 943–922 között. Származását tekintve líbiai volt, a meswes törzsből (az egyiptomiak ma-nak nevezték a törzset). Sesonk nevét JeanFrançois Champollion azonosította az Ószövetségben, a Királyok valamint a Krónikák Könyvében megjelenő Sisák vagy Sesák formával. Sesonk II. Paszebahaenniut halála után, 943ban került trónra. Uralkodói székhelye és az ország fővárosa Théba helyett fokozatosan Pubaszté (Bubasztisz) lett. A központi hatalom megszilárdításában főképpen saját családjára támaszkodott. A fáraó intenzív külpolitikát folytatott. Haditetteit a karnaki Ámon-templom domborművein örökíttette meg. Elsősorban Júdea ellen vezetett hadjáratokat. Rövid időre Núbiára is kiterjesztette Egyiptom befolyását, bár nem szállta meg teljes egészében az országot. Jó kapcsolatokat tartott fenn a bübloszi uralkodóval. A Sesonk–Sisák névazonosság feltevéséből következően i. e. 925 táján egy határincidens ürügyén betört Palesztinába közel 1200 harci szekérrel felszerelt, javarészt núbiai és líbiai harcosokból álló sereggel. A hadjárat során megrohanta és kifosztotta Jeruzsálemet. A Salamon templomából elrabolt értékek, többek között Salamon aranypajzsa mind Egyiptomba kerültek. A frigyládát azonban Salamon fiának, Roboámnak sikerült megmentenie. Erről a hadjáratról azonban csak a biblikus források beszélnek, miközben a karnaki templomban leírt útvonal alapján valójában Sesonk Jeruzsálemnek a közelében sem járt, egyenes úton haladt a tengerparton észak felé. A fáraó serege Megiddónál állt meg végérvényesen. Itt állíttatta fel győzelmi sztéléjét, majd Askelónon és Gázán keresztül visszatért Egyiptomba. I. Sesonk egyébiránt a zsidó királyságot tartotta fő ellenségének, amint azt a karnaki tempom falán hátrahagyott feliratában megjegyezte. Sesonk 21 évi uralkodás után hunyt el. Sírja a mai napig nem került elő. Feltehetően Taniszban, vagy székvárosában, Bubasztiszban temették el.
Sesonk fáraó



A királyi központ lapja 29
A pálosok szentlőrinci kolostora
A pálosok egyik főkolostorának romjait vélték felfedezni a Budakeszi u. 93. sz. alatt (Budapesten, a szerk.), mert ott rommaradványokat találtak. Többszöri ásatás során megállapították, hogy itt valószínűleg egy középkori kolostor romjaira bukkantak. Ezt máig a pálosok szentlőrinci kolostorának tartják. Maga a feltételezés régebbi, de eddig nem került elő olyan pozitív lelet, amely ezt megnyugtatóan bizonyíthatná. Viszont ismert egy oklevél, amely 1541-ből származik, és Imre, a pálosrendi Szent Lőrinc kolostorának akkori vezető generálisa adta ki egy birtokcsere ügyében. Ezt a szentlőrinci kolostorban keltezték. Miután pedig adatok vannak arról, hogy amikor a törökök a szentlőrinci kolostort elfoglalták, azt felégették és a földdel egyenlővé téve elpusztították, nem lehet tehát kétséges, hogy a mai Buda területén nem létezhetett ez a szentlőrinci kolostor, mert a mai Buda környékét a törökök 15 évvel korábban már feldúlták. Így a szentlőrinci kolostor csak abban az esetben létezhetett még 1541-ben, ha az máshol volt, ott, ahol az eredeti VetusBudát feltételezzük: a Pilisben, amelynek területe történelmi adatok szerint 1541-ben került a törökök kezébe. Ezeket az időpontokat figyelembe véve, meg kell állapítani, hogy a pálosok szentlőrinci kolostora nem lehetett a mai Buda környékén, hanem az a Pilis-Esztergom környéki területen volt. Miután közismert, hogy a pálosok kolostorai a Pilis hegyei között voltak, ebből következően helyesebb a Pilis területén keresni ennek a kolostornak a maradványait, mint a mai Buda környékén feltételezni. Egyébként úgy gondoljuk, hogy miután a mai Buda környékén feltételezett kolostornak legfőbb ereklyéje egy ún. „szent kereszt” volt, helyesebb az a feltételezés, hogy a Szent Kereszt kolostor valamilyen összefüggésben lehetett a Pilisben most is Szentkeresztnek nevezett hellyel. Pilisszentkeresztre kell gondolnunk, ahol a környéken több Árpád-kori kolostormaradványról, több kolostorromról tu
dunk. Így ha bizonyítottnak ismerjük el azt a tényt, hogy a szóban forgó pálos kolostor Buda környékén volt (ami az okleveles adatokat figyelembe véve, alig vonható kétségbe), akkor ezzel ismét csak növeljük azoknak a bizonyítékoknak a számát, amelyek az ősi Buda Pilis-beli létezését igazolják. A régi Budával kapcsolatos oklevelek és korabeli leírások kétségtelenül szomszédos helyzetben tüntetik fel a Szent Kereszt és Szent Lélek pálos kolostorokat az ősi Budával és az Alba Ecclesiával. Kétségtelen, hogy ezek a kolostorok a Pilisben voltak. Pilisszentlélek és Pilisszentkereszt neve önmagában is felkelthetné erre a figyelmet. Különösen figyelemreméltó azonban az az általánosan ismert tény, hogy ezek a helység-elnevezések azért alakultak ki, mert itt valamikor ilyen nevű pálos kolostorok voltak. A Pilis hegyei között tényleg meg is voltak ezek a kolostorok, hiszen: mindkét helyen láthatók a közismert romok, és általánosan tudott dolog az is, hogy ezek az elpusztult kolostorok a pálos barátoké voltak. A hely-elnevezések azonosak: a régi elnevezésekkel, mert több leírásból ismerjük, hogy a Szent Lélek és Szenti Kereszt helységek valóban léteztek a török foglalás idejében ezen az Esztergom környéki területen. . (Pest megye műemlékei I. 1958. 652. o.)
Nagy Emese: Kutatások, a budaszentlőrinci pálos kolostor területén. Tanulmányok Budapest múltjából Bp. 1959
TÉRKÉPEK ÉS OKLEVELEK VALLATÁSA
Herculia
Pilismaróton még a múlt században egy római korból fennmaradt feliratos követ találtak, a Basaharc nevű területen, a római korszakból származó országút mentén. A kövön a következő szöveg állt: „Ad Herculiam”. Ebből pedig azt olvashatták ki, hogy itt egy Herculia nevű római erődítmény állt. Ez a kő nyilvánvalóan egy útjelző kő volt, és a Duna partján végigfutó római
hadiúton a Herculia nevű római város felé vezető utat jelezte. Herculia Pannónia jelentős városa volt és a tartomány vallási központja, tehát fontos római város. Az a tény, hogy Herculia a római korban Pannónia tartomány vallási központja volt, azt igazolja, hogy már a római birodalom itteni uralma előtt is fontos város volt. Vallási központok ugyanis általában hagyományokkal rendelkező helyeken fejlődnek ki. A rómaiak a régi lakosságot uralmuk alá hajtották, a nép egy része azonban tovább élt, vallási élete talán változott, átalakult, de a központ megmaradt. A pannóniaiak Herculiát tartották vallási fővárosnak. Figyelembe kell venni azt is, hogy a rómaiak szokása szerint azokat a helyeket nevezték el Hercules emlékére, melyek fürdőhelyek voltak, különösen a melegvíz-forrásokkal rendelkező helységeket. Ez arra mutat, hogy ezen a pilisi területen valamikor melegvíz-források léteztek, ami nem különös, hiszen Esztergom határában a Pilis hegység most is szolgáltat meleg vizet, nem is olyan messze ettől a területtől. Az, hogy jelenleg itt nem ismeretes ilyen forrás, nem zárja ki azt a lehetőséget, hogy 800 vagy 900 évvel ezelőtt itt a legcsodálatosabb melegvíz-forrás működött. El kell fogadnunk tehát azt a tényt, hogy a rómaiak Hercules nevével kimondottan azokat a helységeket illették, amelyek források és különösen melegvíz-források mellett alakultak ki. Így tudva azt, hogy a római kori Pannóniában létezett egy jelentős római város, melyet Herculiának hívtak, bizonyosra kell vennünk, hogy e város melegvíz-források mellett volt. Eddig csak Aquincumot ismertük ilyennek, de ezt nem hívták Herculiának. Ha a pilismaróti Basaharc közelében a danaparti római út jelzésére állított római útjelző kő "Ad Herculíam" feliratát helyesen értelmezve elfogadjuk, hogy ez a feliratos római kő a Herculia felé vezető utat jelezte, akkor nem lehet kétséges, hogy a pilisi hegyek között létező romváros a római korban Herculia névre hallgatott. Ebben az esetben fel kell tételeznünk azt is, hogy ezen a környéken a rómaiak idejében melegvíz-források működtek.
Az Árpád-kori Buda nyomai a Pilisben
(részletek a könyvből)
NOSZLOPI NÉMETH PÉTER



Dobogókő
30
Az itt ma romokban lévő ősi városban megtaláltuk Herculiát, azt a római várost, mely melegvíz-forrásairól volt nevezetes. Megtaláltuk azt a római várost, mely a Duna mellett a Pilis hegységben melegvízforrások közelében volt. Ezek szerint két római kori város volt a Duna mellékén, mely melegvíz-források mellett terült el; Aquincum és Herculia. Aquincum volt lejjebb, tehát a Herculia melletti melegvíz-forrásokat nevezhették csak felső hévvíznek. Így érthetővé válik az Árpád-korban oly gyakori Felhévíz elnevezés, amely név Vetus-Buda melletti helymeghatározó volt. Ezzel szemben az általam megnevezett Herculia mellett ma nincsenek hőforrások. Ezen azonban nem szabad csodálkozni. Réthly Antal szerint Attila halála óta különböző években 61 alkalommal volt Magyarországon olyan földrengés, mely a Pilis hegységet érintette. Figyelembe kell venni, hogy az országban a legnagyobb ismert földrengések a nem messze lévő Komáromban voltak. Az idézett feljegyzések szerint 1092-ben olyan erős földrengés volt, hogy egy hegy a Dunába zuhant és ezáltal a folyó medre megváltozott, a környező földeket elpusztította. Ugyanakkor más helyen a szárazföldön hatalmas tó jött létre, és másutt egy tóban egy hegy hirtelen eltűnt. Az 1348. évi földrengésekről azt említik meg a krónikák: ez oly borzalmas volt, hogy Pannóniában 26 város romba dőlt. 1443-ban is hatalmas volt a földrengés, sziklákon épült várak romba dőltek, falvak és városok pusztultak el. Az 1599. évi földrengés centruma Komárom volt, de legjobban mégis Esztergom várát pusztította. Az 1763. évi komáromi nagy földrengéskor a városban 279 ház romba dőlt, 63 ember meghalt és 102 megsebesült. A Duna hullámai toronymagasságúak voltak. Figyelemre méltó a következő feljegyezés az 1783. évi második nagy komáromi földrengésről: 1783. április 22-én reggel 4 órakor Komáromban és a Duna mentén Győr, Pozsony, Pest, Buda, továbbá Sopron és Eszterháza heves földlökések színhelyei voltak. Ez a földrengés Komáromot teljesen elpusztította. Elhatározták, hogy város a Dunától nagyobb távolságra építik fel. Budán a hőforrások melegebbé váltak. Amikor tehát a budai hőforrások vize a leírások szerint egy földrengés következtében melegebbé válhatott, el kell fogad
nunk azt a magyarázatot, hogy esetleg ugyanez vagy más földrengés következtében máshol a hőforrások vize hideg lett. Minden valószínűség szerint a környéket sokszor pusztító hatalmas földrengése egyike zárta el a melegvíz-forrásokat Herculia város romjai közelében. Nem szabad azonban teljesen kizárni azt a lehetőséget sem, hogy a forráscsoport egyszerűen kimerült. Nagyon régen működtek ezek a hőforrások, ha már a római uralom alatt névadók lehettek; hőfokuk lassan is csökkenhetett olyan mértékben, hogy ma már csak hideg vizet tudnak szolgáltatni. A margitszigeti melegvíz-forrás vize legutóbbi hivatalos jelentés szerint alig pár évtizedes működése alatt majdnem 10 fokkal hűlt le Így 2000 év alatt kihűlhetett a Herculiának nevet adó felsőhévvízi forráscsoport is Lazius Wolf, bécsi egyetemi tanár, aki fiatal éveiben, a XVI. század közepén, sokat járt Magyarországon, egyik könyvében leírja, hogy a magyarok fővárosa Buda (Vetus-Buda) egy római városra települt, melyet a rómaiak Herculiának neveztek Ezt a várost a barbárok felégették, és amikor újjáépült, Sicambriának keresztelték. Ugyancsak a XVI. századból való Ortelius Ábrahám belga földrajztudós térképe, amely a római kori Pannóniát ábrázolja. Ezen a már akkor réginek jelzett térképen Esztergom alatt, a Duna mellett fekszik a „Herculia vagy Sicambria” nevű helység.
(Részlet A. Ortelius térképéből. Ortelius 1597-ben megjelent térképe is Pilismarót területén jelzi Sicambria-Herculiát. Kézai is Sicambrianak írta le Attila városát. Pilismaróton 1906-ban régészek ásták Castra ad Herculem romjait, mely a korabeli egyetemi tanár, Lázius Wolf leírása szerint is azonos volt a régi Budával.)
A régi Buda tehát ezek szerint is előzőleg Sicambria, a római korban pedig Herculia néven volt ismert. A magyarok nemcsak a Sicambria nevet vették át, de természetesen ismert volt akkor a németek által használt Etzelburg elnevezés is. Az Ortelius-térkép 1597-ben jelent meg nyomtatásban. Függetlenül ettől a XVI. századból származó kartográfiai adattól, az Itinerarium Antonini néven ismert, római korból származó útleírás távolságadataiból a megadott helységek közti távolság leírásából kiszámítva, 1906-ban Pilismarót környékén keresték Herculia nyomait. Ekkor a limes, a római védelmi vonal
felkutatása keretében Pilismaróton a kishegyi romok környékét kutatták át. Az ott végzett ásatások egy római korinak vélt hegyi erődítmény romjait tárták fel, és erről Herculia romjaira véltek ismerni. Azóta köztudott dolog, hogy Herculia Castra romjait Pilismaróton találták meg. Senki nem foglalkozott azonban azzal, hogy Herculia a régi adatok szerint azonos volt Sicambriával, és Sicambria azonos volt Vetus-Budáva, a magyarok híres székesvárosával. 1906-ban, amikor Finály Gábor Pilismaróton kiásta Herculia romjait, a legerősebben hitték még, hogy Budavár és Fehéregyháza romjait a mai Óbudán fogják megtalálni. Így senki sem foglalkozott azzal, hogy a régi adatok alapján a kiásott Herculia környékén keressék a régi Buda maradványait. Úgy látszik, még az sem ébresztett fel különösebb érdeklődést, hogy a Finály-féle ásatás alkalmával Pilismaróton egy 27 x 33 m méretű, hatalmas oszlopcsarnok alapjai kerültek elő. A hatalmas, egész Pannónia területén egyedülálló nagyságú, valószínűleg templom-rendeltetésű épület itteni létezése nem keltett gyanút, pedig ma már kétségtelen, hogy ott, ahol ilyen rendkívüli nagyságú csarnok volt, a környéknek is nagyjelentőségűnek kellett lennie. Abban az időben mindenképpen azon voltak, hogy Árpádnak az Anonymus-i gestában leírt 907-es halálát 1907-ben megfelelően tudják a mai Óbudán ünnepelni. Ezért mindent elkövettek, hogy a sírt a mai Óbudán megtalálják. Valószínűleg a legnagyobb szentségtörés lett volna, ha valaki azt meri állítani, hogy Vetus-Buda és Árpád sírja a Pilisben van. Pedig néhány évvel azelőtt, 1904-ben fordította le Karácson Imre Istambulban Evlia Cselebi török utazó XVII. században írt könyvének magyarországi vonatkozású részleteit. Cselebi ebben a könyvében megírta, hogy amikor 1660-64-ben Magyarországon járt, az öregek állítása szerint a régi város területén, amely Esztergom mellett volt, már csak erdők és gyümölcsösök, szőlők voltak. A török szerző szerint ez az Esztergom melletti nagyváros a törökök kezétől pusztult el, azok tették földdel egyenlővé és telepítették be szőlővel és gyümölcsösökkel. Cselebinek ez a leírása azért fontos, mert magyarázatát adja annak a különös jelenségnek, hogy ma ezen a területen ny



A királyi központ lapja 31
oma sem látszik már a régi városnak. Cselebi leírta még azt is, hogy az ősi Buda elfoglalásakor a környéken négy erős vár volt. Ez sem lehetett a mai Buda területén. Cselebi megírta azt is, hogy Buda Esztergomtól két kanakra volt, viszont Budától Kanizsa negyven kanakra. Ha Marót környékére tételezzük fel a régi Budát, akkor az innen számított távolságarányok fedik a kettő, illetve negyven kanakos távolságot. A mai Buda területéről számítva ezeket a távolságokat, teljes lesz a zűrzavar, mert akkor Budától Kanizsának ca. 1000 km-re kell lennie. Egy másik török szerző, aki Buda elfoglalásakor talált egy régi magyar krónikát és azt lefordította törökre, a „Tarikh-i Üngürüsz” című könyvben törökül írta meg a magyarok történelmét. Ebben megemlíti ez a régi krónika, hogy Esztergom határában, Esztergom alatt régebben volt egy nagy város, egy erős vár, és amikor a tatárok elfoglalták az országot, e vár falainál hatalmas halmokba fát raktak, azt meggyújtva felégették a várat, és a várost feldúlták. Kő kövön nem maradt, írta le a török fordító. Érdekes a régi magyar krónika e mondata, mert egy harmadik török író, Pacsevi, Szinán pasa hadjáratának leírásánál majdnem hasonló váddal illeti honfitársait:
„Egy másik gyalázatos és vétkes hiba volt – írja –, hogy a Szulejmán szultán által meghódított budai vilájetet (értsd: Vetus- Budát – NP) engedték elpusztítani, a pórnépet rabszolgaságba hurczoltatni és a falvakat fölégettetni, azon meggyőző-désben, hogy csak egy ország romjain lehet egy másikat fölépíteni. Ha ezt a tartományt megkímélik, lakosai soha sem szélednek el; mert a hitetlenek nem költöztették volna el őket.”
Tekintettel arra, hogy a mai Buda környékét a törökök inkább erőteljesen kiépítették, mint elpusztították, Pacsevinek ez a mondata semmi esetre sem vonatkozhat a mai Buda vagy a mai Óbuda környékére, hanem csak a távoli, régen elfelejtett régi Buda környékére.
Attila sírja, Árpád sírja
A Tarih-i Ungürüsz, illetőleg a török nyelvre lefordított régi magyar krónika többek között még egy érdekes adatot közöl, azt, hogy Attilát a régi Buda mellett temették el.
Mint tudjuk, Kézai Simon krónikájában szintén írt Attila temetéséről, és a sír helyéről. Kézai szerint Attilát az országútnál, a Bálvány-kőnél temették el. Anonymus nem írta le Attila temetkezési helyét, de mégis célzott arra, amikor Árpád 907-ben elhunytáról írt. Ezek szerint Árpádot Attila városa mellett temették el. Anonymus és Kézai kora közel van egymáshoz, és így feltételezhető, hogy az akkor még élénken élő Attila-mondákban a temetkezési helyről azonos feltevések alakultak ki. Mindketten Attila-városnak mondják Budát, Kézai még Sicambriának is. Valószínű tehát, hogy ugyanazon hagyomány alapján ítélték meg Buda múltját. Kézai nem mondott helységnevet, amikor Attila temetéséről írt, csak azt említi meg, hogy az országútnál a Bálvány-kőnél a Köveazoa nevű helyen temették el Attilát, ugyanoda, ahová a hun kapitányokat. Ez arra mutat, hogy a hely közismert volt abban a városban, ahol Kézai a krónikáját írta, ahol élt. Ez a város feltehetően Vetus-Buda lehetett, mert ez volt Kézai korában a magyar királyok székhelye. Az Esztergom alatti Duna-szakasz Basaharc és Esztergom felőli részén, ahol a hegyek egészen a Duna partjáig kiugranak, egy több száz méteres szakaszt ma is „kövek oldala”, „Kőalja” néven ismernek a környékbeliek. Ezen a néven szerepel e terület az eddig ismert legrégibb, 1789-beli térképen is. Itt vezet a római korból fenn maradt és ma is használt országút, és itt van az országút mellett a Szamárhegy nevű hegy is. Ez a Szamárhegy az említett régi térképen Szamárkő néven szerepel, amiből bizonyosként következtethetünk arra, hogy itt, ezen a helyen állt a pogány világban á Bálvány kőnek ismert szikla. A Kézai által leírt helynek teljesen megfelel a terület, és különösen érdekes, hogy itt pár évvel ezelőtt gazdag avar- és keltakori temetőket tártak fel, ami igazolja e terület hagyományos temetkezési hely jellegét Kézai is úgy említi ezt a helyet, mint a vezérek régi temetőjét. E terület Vetus-Budával való azonosságát különösen elfogadhatóan bizonyítja hogy az ősi Buda környékének legrégibb ismert leírása, a II. András király által 1212-ben kiadott határjárási oklevél, hasonló környékről ír a határ egyik részleténél melyben a „Szamárkő” (ősi Bálványkő), az „esztergomi nagy út” (országút) és a „köves-völgy” elnevezések szerepelnek. A határjárási okiratban leírt táj egészen
azonosnak tűnik a Kézai által leírt temetkezési hely környékével. A két különböző célzatú írásban hasonló helyleírás található, természetesen, mert a két szöveg néhány évtizedes eltolódással azonos korszakban íródhatott. Visszatérve a régi magyar krónikát lefordító török író könyvének adataihoz, meg kell állapítani, hogy ez a török szerző nem hamisíthatott bele a krónikába oly részletet, amely egyébként nem volt közismerten elfogadott adat. Így feltehető, hogy a krónika írásakor általánosan ismert felfogás volt, hogy Attilát valahol Vetus-Bt környékén temették el. Kézai nem írt helységnevet, s nyilvánvalóan azért nem, mert természetesnek tűnt előtte: olyan környékről ír, amelyet mindenki ismer. A régi Buda mellett nyilvánvalóan közismert volt a Bálványkő az országút mellett, és a Köves-völgy, a kövek oldala. Ezt a helyet határleírásnál is figyelembe vették, mert közismert volt, és így került bele a Buda határát kijelölő 1212-es oklevélbe is. Vegyük figyelembe, hogy a Kézai által leírt temetkezési hely és az 1212-es határjárási oklevél határjelölő fix pontjainak megfelelő táj ott található, azon a környéken, melyen az ősi Budát feltételezzük. Régi térképes ábrázolás bizonyítja végül, hogy ezen a területrészen ismerték a középkorban Sicambriát. Kézaí pedig megírta krónikájában azt az ő korában bizonyosan általánosan elfogadott nézetet, hogy a hunok Sicambriánál keltek át a Dunán, és hogy ott vívták meg nagy csatájukat Pannóniáért. Ott estek el a csatában a hun vezérek, akiket országút mellett, a Bálványkőnél temettek el, ahová Kézai szerint halála után a nagy hun vezért, Attilát is temették. Így kétségtelen, hogy ezt a temetkezési helyet Sicambriánál kell keresni. Kézai a későbbiek folyamán (4.§) határozottan megírta, hogy tudomása szerint Sicambria, Attila-város, Etzelburg és az ősi Buda egyazon város volt. Kétségtelen tehát az is, hogy Kézai korában Attila temetkezési helyét a régi Buda mellett tételezték fel. Így bizonyítottnak látszik az is, hogy a budai határjárásnál említett határ. jelölő fix pontok megegyeznek a Kézai leírásában szereplő azonos nevű területtel. A Kézai-féle leírás megfelel az 1212-es határjárási oklevélben a Budakörnyéki terület leírásának, és mindkét leírás helymegjelölő pontjai ma is meg



Dobogókő
32
találhatók a Pilismarót-Esztergom közötti régi római út mentén. Természetes, hogy miután Kézai több száz évvel Attila halála után írta krónikáját, a sír helyéről tett megjegyzését nem lehet döntő bizonyítéknak tekinteni. Nem lehetetlen viszont az sem, hogy valami komolyabb adatra is támaszkodott, mert a korábbi krónikák arról emlékeznek meg, hogy Salamon király uralkodása idején Anasztázia özvegy királyné Nordheimi Ottó hercegnek mint csodás ajándékot, Attila hun király kardját küldte ajándékba. Ezt a kardot máig is megőrizték a német császárok koronázási kincsei között. A kutatók megállapításai szerint ez a kard jó pár száz évvel később készült Attila koránál, de ez a XI. századból származó
adat azt igazolja, hogy ebben a korszakban a magyar királyok környezetében ugyanúgy, mint Anonymus és Kézai korában is, erős hagyományokban élt a hunokkal való kapcsolat, és az Árpádház ragaszkodott Attilától való származásának megerősítéséhez. E rokonsági kapcsolatok ápolása Anonymus és Kézai krónikájának szerkesztésénél is élénken érvényesült, de miután e krónikák legszigorúbb kritikusai megállapították, hogy a szerzők adataikat egy most már ismeretlen, régebbi nemzeti krónikából merítették, így mégis feltételezhető, hogy ezek az állítások közelebb voltak a valósághoz, mint ahogy később e krónikák adatairól hitték. Kézai azt írta krónikájában, hogy a ma
gyarok a pesti és a szobi révnél keltek át a Dunán. A krónika szerint Szobnál átkelve a magyarok bevették Szvatopluk várát, mely a Duna mellett volt. Szvatopluk itt esett el, és katonái futással menekültek. Itt halt meg állítólag Marót is. Ez a krónikás adat Marót várának múltjára utal, és különösen azért érdekes, mert azt igazolja, hogy a honfoglalás idején Szobbal szemben, a mai Pilismarót környékén volt – a XIII. század szellemi vezetőinek tudomása szerint – az ország központi vára, az ország vezetőinek székhelye. Kimondottan azt bizonyítja, hogy Kézai idejében Marót, a mai Pilismarót vagy környéke országos jelentőségű királyi központ volt, s Kézai ennek múltját kívánta krónikájában hagyományokkal erősíteni.
Magyar kincsek és ősi vallások nyomában
október 23-24. (csütörtök-péntek)
ÚTVONAL:
1. nap: Fertőrákos (Mithrasz-szentély) A Magyarországon egyedülálló fertőrákosi Mithraeum Sopron – az
egykori Scarbantia – környékének egyik legérdekesebb emléke – Kismarton (Esterházy kastély) A szimmetrikus
osztású pantheon 18 darabja közül 16 főként a magyar királyság előtti korból, nagyjából a honfoglalás idejéből
veszi szereplőit. – Bécs (Kunsthistorisches Muzeum – Nagyszentmiklósi aranykincs) Az egykori akták szerint
Vuin Neru szerb parasztgazda 1799 július 3-án a háza udvarán kerítésigazítás céljára árkot ásott. Ekkor akadt a
páratlan kincsleletre, mely a császári-királyi Régiségtárba került, Bécsbe.
2. nap: Bécs (Schatzkammer – Bocskai István fejedelem koronája, ún. Atilla kard, Az egyházi kincsek között
figyelemreméltóak Szent István erszénye, Nagy Lajos aranyozott – a magyar, az Anjou és a lengyel címerrel
díszített – keresztje és magyar misekelyhek.) – Fraknó vára (A középkori várat a Nagymartoni grófok építtették,
akik új lakhelyük után „Fraknó urainak” is nevezték magukat.)
A túra meghívott vezetője:
SZÁNTAI LAJOS magyarságkutató
Utazás: Légkondícionált, kényelmes autóbusszal.
Elhelyezés: 3*-os szállodában, reggelivel
Jelentkezés: Két Hollós könyvesbolt, (Budapest, 1081 Kenyérmező u. 3/a. telefon: 299-0032)



A királyi központ lapja 33
A Két Hollós könyvesbolt ajánlata:
KÖNYV:
dr. TÓTH ZOLTÁN JÓZSEF: Végkifejlet előtt – végveszélyben.................................... 2490 Ft
PAP GÁBOR: Tündérszép Ilona vár.............................................................................. 3650 Ft
ifj. TOMPÓ LÁSZLÓ: Mélyszántás (1. rész).................................................................. 2490 Ft
TÓTH GYULA: A kitalált középkoron túl – Szkítiától Maghrebig.................................... 3500 Ft
SZÁNTAI LAJOS: Nagy Lajos király őskeresése a Képes Krónika alapján.................. 2500 Ft
SAJNOVITS JÁNOS: Demonstratio – Idioma Ungarorum et Lapporum........................2900 Ft
PÓSA PÁL ANDRÁS: Szakrális terek radiesztéziai felmérése..................................... 5990 Ft
PAKSI ZOLTÁN: Égi utak csillagüzenetei...................................................................... 5500 Ft
BALLA EDE ZSOLT: Oltáron az Olt............................................................................... 4000 Ft
BALLA EDE ZSOLT: Szakrális földünk rajza................................................................. 3500 Ft
MOLNÁR V. JÓZSEF: Örökség.................................................................................... 5500 Ft
PAP GÁBOR: Angyali korona szent csillag................................................................... 3650 Ft
DVD:
ARADI LAJOS: A Képes Krónika titkai (6 db DVD)........................................................ 5000 Ft
SZÁNTAI LAJOS: A Turul nemzetség fényes csilalgai 1-2. csomag (12 db DVD)...... 10000 Ft
TÓTH FERENC: Élősködőink (6 db DVD)..................................................................... 5000 Ft
ARADI LAJOS: Árpádházi királyleányok (6 db DVD)................................................... 5000 Ft
PAP GÁBOR: Ami a könyvekből kimaradt 1-2. csomag (12 db DVD)........................ 10 000 Ft
MOLNÁR V. JÓZSEF: Világ virág 1-2. csomag (12 db DVD)..................................... 10 000 Ft
ARADI LAJOS: Pilis rejtély 1-2. csomag (12 db DVD)............................................... 10 000 Ft



Dobogókő
34
MEGJELENT!