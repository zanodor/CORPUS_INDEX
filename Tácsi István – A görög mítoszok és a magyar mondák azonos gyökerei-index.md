---
master_file: "[[@TacsiIstvanGorog]]"
---
# Index for Tácsi István – A görög mítoszok és a magyar mondák azonos gyökerei.pdf

A Görög mítoszok és a magyar mondák azonos gyökerei
Tácsi István
Borító: Kimpán Zója
Rajzok: Vaskúti György
ISBN:978-1-4709-7473-2
Publio Kiadó
2011
Minden jog fenntartva!



ELŐSZÓ
Már sokan és sokféleképpen feldolgozták a klasszikus görög mítoszokat. Majdnem minden szempontból elemezték a mondanivalójukat, de talán az eredettörténetüket a legkevésbé. Egész egyszerűen az emberi faj fejlődésével összefüggésben már az elolvasásuk elején felmerülhet az a kérdés: mi az oka annak, hogy a
fennmaradt görög mítoszok alig háromezer éve minden előzmény nélkül, de a legfontosabb, hogy helyben, a
teljes kifejlettségükben jelentek meg az antik görög művészetben? Ugyanis a kifejlődésükre alig tartalmaznak utalást. Ilyen esetekben a logikus fejlődéselméletek három utat írnak le a kultúraváltásban:
ha a kérdéses népcsoport őshonos, akkor ott helyben és bizonyíthatóan az ősiségéből kellett kifejlődnie a mítoszoknak, ezért tartalmazniuk kellene az ősmondákat;
ha nem helyben fejlődik ki, akkor valahonnan, mégpedig előző hazájukból kellett magukkal hozniuk az alapokat;
ha meg a mítoszok győztes hódítók által érkeznek meg az új hazájukba, akkor a meghódítottak fejlett kultúráját egyszerűen átveszik, átírják a sajátjukként, hogy a meghódítottak eszmeiségével is uralkodni tudjanak az ősnépen, az új országukban.
A legújabb történeti kutatások szerint – melyeket a saját kutatásaim alapján is teljes mértékben támogatok –, a görög ősnép nem a Balkán szülötte. Nem is lehettek, mert ők is a trópusokról vándoroltak ide, az emberiség bölcsőjéből (Keletközép-afrikai Nagytavak vidéke). Igaz régen, még a pleisztocén jégkorszakok közötti interglaciálisok (felmelegedések) időszakaiban, legalább negyvenezer éve. De az állandó megtelepedésük az Égei-tenger körzetében, a Balkán-félszigeten csak a jégkorszakok elmúltával, a történelmi özönvíz pusztításait követően, a holocén korban vált véglegessé. Ugyanis az emberi faj evolúciója minden kétséget kizáróan meleg,
egyenlítői környezetben zajlott. Majd onnan terjedt szét nemünk a Föld lakható övezeteibe.
Ha az ógörögök – amennyiben a haladó történelemtudomány helyesen vélekedne róla – úgy költöztek a most is lakott településkörzeteikbe, akkor az alapkultúrájukat magukkal kellett hozniuk az őshazájuk irányából. Viszont a hirtelen és teljes kifejlettségében megjelenő antik műveltségüknek, már az őskultúra elemeire ráépülve ott helyben kellett kifejlődnie. Amennyiben az előző bekezdésben már leírt őshazát elfogadjuk ténynek, mert tudományosan cáfolni nem lehet, akkor onnan a Homo sapiens faj europid rassza, csak a Nílus folyó mentén, és a Vörös-tenger két oldalán vándorolhattak északi irányba, hogy elhozhassák a szétterjedő fehér embert Európa déli kapujába. Sajnos még napjainkban eléggé nagy titok, hogy az ősgörög törzsek az emberiség bölcsőjéből, a velük együtt érkezett rokonnépeikkel alkotják meg az europid rasszon belül a fehér kaukázusi embertípust, mely a mai földrajzi fogalmában Indoeurópa elsődleges ősnépét jeleníti meg. Itt
megnevezve, az europid rassz = úrnépek (új fogalom alkotásként, a továbbiakban értsük ugyanígy) három
ága alkotta nagytérségünk őslakóit: 1. a fehérmagyarok; 2. a vörös vagy hunmagyarok; 3. feketemagyarok ősi
nemzetségei. Ők azok, akik a holocén kezdetétől egész Indomediterránia nagytérségében (új fogalom alkotásként a továbbiakban is értsük rajta Indoeurópa mediterrán vidékét, kiegészítve a Nílus-folyó



medencéjével) őslakói e földrésznek. Ahol az europid ember őscivilizációjából, vagyis az Atlantiszból kiáradó
népfeleslegük megvalósította a letelepült, földművelésre (munkára) alapozódó, az őskereszténység magas kultúrszintű, matriarchális hitvilágú úrnépi kultúráikat. Megjegyezve, a kutatások a jövőben sem juthatnak más eredményre, minthogy Atlantisz őskultúrája a nílusi és a mezopotámiai műveltségek egységét jelenti.
Mégis mi lehetett az a közös kulturális kapocs e hatalmas tájegység azonosan fejlett ősműveltségében? A logika szerint sem lehet más, mint a közösen beszélt ősnyelv, az europid embertípus „úrnyelve”. Az úrnyelv szintén új fogalomalkotásként, az úrnépek nyelveként, a továbbiakban világítótoronyként fogja követni a magyarázatainkat. A magánkutatásaim szerint nem mást jelent, mint az őseink három ága által beszélt ősnyelvet, amely egyenes ági örökösként és leszármazásában magyar nyelvként maradt fenn a térségben. Azért nevezhetem a magyar emberek nyelvét az emberiség (egyik) elsődleges ősnyelvének, mert egyedüliként és a világ legnagyobb kultúrkincseként maradt fenn az indoeurópai újnyelvek tengerében. Megjegyezve, hogy
az őshazából legalább négy emberi rassz terjedt szét: ausztralidok, mongolidok, negridek és az europidok,
vagyis úrnépek.
Ugyanis az egyedüliként fennmaradt magyar úrnyelv, szerkezetében a másodlagosan kifejlődő indoeurópai nyelvektől lényegesen eltérő felépítésű, és az ősnyelvi sajátosságokat a jelentős megváltozása ellenére is a legtisztábban hordozza magában. Mert igen, az őskőkor végén a közös kultúra létében csakis e mindenki által használ nyelv, nyelvjárás lehetett az a közös kultúrát hordozó kapocs, amely átívelt a földrajzilag egyre messzebbre került rokon népek között. E nyelvjárásaik segítségével tartották a távoli rokon törzseikkel a kapcsolatot, elmesélték sikereiket, gondjaikat, mely így egy közös mondai keretet biztosított a közös fejlődésüknek. Először e nyelven magukkal hozták az őshaza közös teremtésmondáit, másodszor erre ráépülve a széttelepült rokon nemzetségeik megalkotják a saját mondavilágukat.
Az előszóban az ógörög népet megvalósító ismert ősi nemzetségek közül, a következő ómagyarul beszélő úrnépek neveit soroljuk fel példaként, hogy értsük a közös fejlődés lényegét:
Athén és Attika területét az egyiptomi Théba főváros körzetéből idevándorolt, MAH-GAR vagy másként a MAG-HAR gyökerű sumér, szkíta, vagyis fehérmagyar törzsek;
Égei-tenger partvidékének az északi részén: trákok, szkíták, kimmerek; a nyugati partvidékén pedig a hellének: müszök, iónok, aiólok, károk, lüdök és más jászmagyar kelta törzsek;
Kis-Ázsia belső területeit hunmagyarok, másként a kelta hettiták, szkíták és médek;
a Földközi-tenger levantei (napkeleti) partvidékén: föníciaiak, kánaániták, filiszteusok, arámiak, arameusok, kaldeusok; míg délen az egyiptomiak és líbiaiak;
a Balkán-félsziget közepét és a nyugati oldalát a szkíták mellett a hunmagyar makedónok, illírek, boiótok és más kelta pelaszg törzsek;
Itáliát és a nagy szigeteket akkor még szkíták, etruszkok, szabinok, jászok és más úrnépi törzsek, majd
egészen a Brit-szigetekig britonok, bárdok (szavárdok), gallok, ibérek és feketemagyarok lakják.
Természetesen e műben el kell tekinteni a részletesebb történelmi magyarázatoktól, azok mind megtalálhatók a felkínált szakirodalomban, csak helyesen kell rendszerezni az ott leírtakat.
Talán nem árt mégegyszer nyomatékosítani, hogy az ógörög világban és körülötte 3-4 ezer évvel ezelőtt még kizárólag úrnyelven beszélő úrnépek éltek, például: szkíta, szabír, kaldeus, hun, avar, méd, pártus, türk, kazár, és a kárpát-medencei szkíták és kelták. Ettől nagyobb körben voltak találhatók: ólengyel (polják), finn, ugor, lapp, észt, lett, litván, norvég; keletre: a davida, ujgur; és nyugatra: kelta, baszk, ír, britón, skót, welszi, gall, ibér, etruszk, délebbre egyiptomi, líbiai és sok más afrikai úrnépek. Majd csak a Közép-asszír Birodalomnak



Kr.e. 1318. évi megalakulását követően meginduló hódító és rabló hadjáratai, és a tengeri népek támadásai során érkeznek Görögországba először a másodlagos kifejlődésű asszír, vagyis összefoglaló fogalommal az indoeurópai nyelvjárások. A hódítók domináns ereje következtében a nyelvhozzávándorlás tudományos
elmélete szerint, hosszú évezredek alatt az ógörög úrnyelv X asszír (az X jelen értsük a „szor, szer, ször”
számnévi határozóragot, és a továbbiakban is) nyelvösszeolvadással jön létre Európában a sajátosan újgörög nyelvjárás.
Az előszavunkban azért el kell jutnunk az ógörög történelmi átalakulások motívumaihoz. Annyit előzetesen, hogy a felsorolt törzsekre már a keletkezett görög mítoszok idejében Kr.e. 12-11. századokban – épp erről szólnak e művek – rázúdul egy igen harcias pogány, hódító nomád pásztornép, a patriarchális asszír
militarizmus, akiket dórokként ismer a történelem. A fennmaradt mítoszok épp e háborús időszak művészi
leírásaiként keletkeztek. Az ógörögöket is váratlanul éri ez a támadás. A kezdeti sikertelenségük okán, végül összeszedik magukat, és a Mükénéi-Görögország utolsó erőösszpontosításával Trójában megállítják a hódítók első előretörését. Ennek az önfeláldozó honvédő harcuknak az eredménye messzevilágító eseménye koruknak. Általa megmarad ugyan a görög hazájuk, de a hódítók behatolása következtében az ógörög társadalmi formájuk rövidesen és véglegesen elvész. Eredményeként, immár összegezve: az asszír-dór hódító népek a számbeli többségben levő ősnéppel összeolvadnak, és mintegy 400 éves népkeveredésben – görög-sötétkor –, a
fejlett ógörög kultúra felülkerekedésével kialakul azaz ötvöződött műveltség, amit klasszikus újgörög kultúrkornak is nevezünk.
A dórok első hullámát jelentő szárazföldi és a másodiknak ismert tengeri népek hódítását a mítoszok képződése utáni időkben még több hódító támadás követi. Köztük legismertebben a görög-perzsa (perzsák is asszír utódnép) háborúk, majd a római (ők is asszír-latinok) és a török (iszlám) megszállása. De a trójai háború során megvédett görög haza mégis fennmarad. Az is igaz, hogy az így bekövetkező majdnem kétezer éves társadalmi változások során, az eredeti ógörög ember is másodlagos indoeurópai embertípussá válik. Vajon miért nem tudja ezt a mai görög társadalom: miszerint az ősei a hódítók nyomására nyelvet és identitást váltottak? Költői válaszként, ez már egy más témakör. De mégegyszer leírom, hogy Görögország, a szép görög
haza mégis fennmaradt napjainkig! Még ha azon az áron is, hogy az ország nyelvében és identitásában ma már teljesen eltér az ógörög úrnépektől.
A fenti felsorolásból pontosan érzékelhető, hogy abban a hatalmas és soknemzetségű néptömegben, akkor még nincs egyetlen másodlagos indoeurópai nyelvű nemzet sem a számba vettek között. Legfeljebb néhány ősi népnév található köztük, amelyek a teljes átalakulásuk után is megtartották eredeti hangalakjukat. Érdekességnek szánom, hogy maga az ógörög nyelv sem található meg a felsoroltak között. Ugyanis azok az Égei-tenger körül lakó törzsek, akikből majd létrejön az ógörög nemzet, akkortájt (3300 éve), a meghódításuk előtt ők még nem újgörögül, hanem valódi úrnyelven beszéltek. Előzetesen azt is meg kell említenünk, hogy az asszír támadás elől menekülve, nagy létszámú hellén rokonnépek költöztek be Anatóliából az akkori Görögországba. Ők is úrnépi leszármazásúak, vagyis hasonló úrnyelven beszélő testvérnépeik voltak az ógörögöknek.
Bátran kijelenthető, mert a könyv további lapjain bebizonyítjuk, Indomediterránia nagytérségében akkor még mindenki az ősi úrnépek nyelvén, bizony a mára egyedül fennmaradt magyar nyelv valamelyik nyelvjárásán beszéltek. Hiszen az emberiség őskultúrájában, Jézus Krisztus születése előtti időkben még tolmácsokra nem volt szükség. Ilyenekről a források sem tesznek említéseket. Azért egy egyszerű bizonyítással mutassunk rá a fentiek igazságára. Ki kell emelnem a görögországi Spárta városnevét. A legegyszerűbb nyelv-összehasonlító
vizsgálattal is azonnal megállapítható, hogy az őslakói nem mások, mint a Spárta = Ős-pártusok (az
aláhúzás szerint) egykor idetelepült népei, mégpedig az anatóliai hunmagyar törzsek nyugati ágaként. De ha csak a magyar nyelv párta fogalmára gondolunk (hajadon lányok korona vagy félhold alakú fejéke, kendője) a tétel bizonyított. Továbbá nem véletlen az sem, hogy egyik utolsó óspártai király, Tündareusz nevében, még
pontosan felismerhető a magyar nyelv mai tündér szava. Hogy miért Spárta lesz az asszír-dórok által véglegesen meghódított első görög város? Az, csak a település földrajzi elhelyezkedésének következménye.



Maga a Lakónia tartomány is csak a második, vagyis a tengeri dór népek inváziója során válik végleg a
fővárosával együtt a dór hódítóké, ahol kialakítják az uralkodó arisztokráciájuk osztályának uralmát
(királyság), míg a pártusok az azonos szócsalád szerint a pelaszg ≈ palóc eredetű helóták pedig a földművelő rabszolgáik osztályává süllyed.
Az előszavunkat befejezendő, erősítsük meg: ha a helyes történelmi fejlődés ismeretében az ómagyar és az ógörög (pelaszg) nép azonos eredetével mégis testvéri rokonnépei egymásnak, akkor a mondai világuk is közös gyökerekkel kell, hogy rendelkezzen. Nem másra vállalkozva ebben a műben, mint megpróbálom a saját tudományos módszeremmel bebizonyítani, hogy a görög mítoszok és a magyar mondák közös fejlődési alapja, még véletlenül sem téves hipotézis eredménye. Csak a lakókörzeteink szétválását követően, és az eltérő történelmi körülmények közé kerülés okán válhatott kétfelé az eredetében azonos gyökerű mondavilágunk.
Vaskút, 2011. febr. 12.



BEVEZETÉS
A könyv címszerkezetének bizonyításában át kell térnünk a görög mítoszok világába. Talán nem csak legenda, hogy az olümposzi görög istenek eledele az ambrózia és a nektár volt. A legfontosabb alapművünk írójaként,
Robert Graves: „A görög mítoszok” című könyvében pontosan kimutatja, hogy ezek az ételek a mítoszokból
eredően kábító hatású természetes gombák voltak. Mégpedig a görögül ejtett ambrószia = Amanita muscaria;
és a nektár = Panaeolusz papilionaceus. Mindkét gombafajta fogyasztva ártalmatlan, de mellékhatásként
rendkívüli gyönyörteljes hallucinációkat idéznek elő. Nem tételesen idézve az író ilyetén sorait, még annyit a kutatásaiból, hogy végül a Dionüszosz misztériumok titkos tartozékai lettek ezek a kábítószerféle nyers ételek, kiegészülve az italok királyával, a bor dicsőítésével.
A kitűnő író azt is pontosítja, hogy a bakkhánsnők elterjedt szörnyű szokásának a leírása súlyos mitológiai tévedésen alapul. Miszerint az ünnepeiken (orgiáikon) az áldozataik (férfiak) fejét letépték volna. Ez a
hiedelem szigorúan abból ered, ahogyan az elfogyasztásra szánt szent gomba fejét egyszerűen letépték a
száráról, mert a gomba szára kevésbé volt ehető. Ha hozzátesszük, hogy sok görög történetben a csillagvilágból eredeztetett történetek válnak kegyetlen földi cselekedetek kivetítésévé, az ősnép szokásainak durva lejáratásáról is szó lehet az ilyen mítoszokban. Példaként a Médeia történetében az, amikor ő vagy a mükénéiek megölik, vagy miatta megölik a 7 + 7 gyermekét, amely történet az időben a Hold fázisváltozásainak leképezése a mitológia nyelvén. Ugyanis két hétig növekedik (2 x 7 nap), és két hétig pedig csökken a holdfázis. Feltételezhetően, ha egy holdistennő az uralkodása végéhez ér, a Holdhoz hasonlítva elfogynak napjai. Pontosabban, az elmúlt időegységeket, legyenek azok napok, hetek, hónapok vagy évek és kozmikus hónapok (12 zodiákus csillagkép alapján), a magyar nyelvjárás szerint képletesen meg kellett ölniük,
el kellett mulasztaniuk, hogy a helyét átvehesse a következő időegység. Esetünkön Médeia holdfázisa
elmúlásának 14 napját (időegységét) kell értenünk, és nem az élő gyermekeinek, hanem a hatalma megölését.
Mindezeknek a mitológiában valós gyilkosságokká változtatása, már csak az ógörögökre rátelepülő indoeurópai hódítók szörnyűséges világnézetének összekeveredései és visszatükröződései az őstörténetek átírásaiban, lejáratásában.
Ami miatt lényeges volt e fenti gondolatok megismerése az az, hogy minden mítoszból az a valóság derül ki, hogy a görögök sokistenhit misztériuma, mégsem földön kívüli szellemvilágot képviselt a keletkezésük idejében. Hanem ők igenis földi emberekként, társadalmi vezetőkként, vagy hódító katonai héroszokként éltek, akik majd a természetes haláluk után a mítoszok isteneivé váltak egykoron. Egy mondatban ugyanis előre kell bocsátanunk, hogy a görög mítoszok azok valójában egy igen jelentős és gyökeres görög társadalmi változás kulturális lenyomatai. Mégpedig az ősi matriarchális társadalmi forma gyors és hódító háborús körülmények közötti rohamos, a patriarchális átfordulásának irodalmi lenyomatai. Bizony az isteni (teremtő) hírnevüket a földi valóságukban érték el a hősök, híres asszonyok, harcosok és királyokként, akik hódítókká vagy pusztítókká válva, végül az új sokistenhit létrejöttében, halhatatlanságra tesznek szert. Értsük rajta: annak érdekében, hogy a nevük örökké fennmaradjon – miként az egyiptomi fáraók névmisztikájából ismerjük – a



közgondolkodásban ezért istenekké, vagyis teremtő erővé kellett válniuk. Még pontosabban a földi életük
mintájára, a mitológia nyelvén istencsaládokat alkotva az Olümposz csúcsára kellett kerülniük, mert csak így maradhattak fenn a szellemi halhatatlanságukban.
A középkorban különösen erős volt a görög mítoszok elterjedése Nyugat-Európában. Hogy miért? Nagyon egyszerű a megvilágítása. Azért, mert például Britannia úrnépeire, a britonokra, welsziekre, skótokra, piktekre és írekre rátelepülő asszír eredetű római latinok, majd az indogermán vikingek és angol-szász hatalmak
elpusztítják az elsődleges ősnép kulturális hagyományait – miként a középkori magyaroknál majd a k
atolicizmus teszi, de erről később – s végeredményben a hódítóknak nem volt helyette semmijük sem. Ott
álltak a középkorban saját fejlett kultúra nélkül. Ha meg nem volt, akkor a szokásaik szerint valahonnan szerezni vagy importálni kellett egyet, hogy az ősnép lázongásait a saját kulturális fölényük látszatával is féken tarthassák. Miután az angol-szászok is ugyanazon indoeurópaiként ismert nomád, pogány és hódító asszír népek leszármazottai, mint az újgörög dórok, egyszerűen átveszik, és magukévá teszik a britanniai ősnépek szellemi kincseit.
A 10-19. század végéig az angol oktatásban szinte csak a görög történeteket tanították, mert nekik alig volt sajátjuk. E szükségesség nyomán aztán létrehozzák a saját monda kultúrájukat, úgymint az Arthur király, Robin Hood, vagy a Lear király legendáikat. De példaként az Arthur király történetéből is azonnal látszik, hogy a neve nem angol-szász eredetű, mert az Arthur a hangalakjából eredően nem angol-szász név. Mindjárt
érthetővé válik, ha egymás mellé írjuk a következőket: Arthur = Parthus-úr, az aláhúzott betűk szerint. De
magyaros írással is, Artúr = Partus, a Turáni úr szófejtést hangzósítja felénk. Ha tudjuk, hogy ki viselt az 5. században hadat a rómaiak és a nyugati szövetségeseik ellen, akkor máris megoldott a kérdés. Csakis ATILLA hunmagyar királlyal kapcsolatos lehet az eset, a galliai catalaunumi győztes csatája után, egy a Britanniába küldött hadvezéréről és katonai kíséretéről lehet szó Arthur király személyében. Talán mindenkinek tudnia kellene, hogy Atilla hun király és uralkodó családja is közvetlen PÁRTUS eredetűek. Tehát Artúr lett az a hun királyi hadvezér, aki megpróbál segíteni az úrnépi briteknek egy lovassereggel, az épp az idő tájt hódító angol-szászok ellen megvédeni Britanniát. Milyen érdekes? Az angol hódítóknak annyira nem volt saját mondaviláguk, hogy a nekik akkor ellenséges hunmagyar Artúrból formálnak egy angol Arthur nemzeti hőst. Érdemes elgondolkodni a dolgon!
Még azokat a rendkívüli meglátásait kell méltatnunk Graves írónak, amely során elemzi Európa ősi társadalmi helyzetét, amelyet teljes mértékben nekünk is vallani kell. Mert másként nem érthetjük meg a mondavilágunk közös eredetét. Leírja, hogy a fennmaradt műtárgyakból és mítoszokból ítélve az egész
újkőkorszakbeli Európában Kr.e. 1180 körül – az Aineiász vezetésével Itáliába megtelepedett trójai latinok
előtt –, még figyelemre méltóan ősi homogén vallási eszmerendszer uralkodott, amely a Szíriában és Líbiában
is ismerten, a sok melléknevű Anyaistennő tiszteletén alapult. Azt is írja, hogy Európában az időben nem
voltak még férfi istenek. A Nagy Anyaistennőt – mely azonos a magyarok Nagyboldogasszony hitelvével
(szerző véleménye) – halhatatlannak, változhatatlannak és mindenhatónak tekintették, az apaság fogalma
akkor még nem szerepelt a vallásos gondolkodásban. Az angol nyelvből érthető meg a legjobban, mert
bizalmas kifejezéssel apa = dada, ami magyarul gyermek dajka. Miként majd a görög Kheirónnál találkozunk a gyermekek felnevelője szerepkörében.



Tegyük még hozzá, hogy az őskereszténységben – mert összefoglalóan ez volt az ősnép hitvallása – az Anyaistennő tisztelete nem csak a család tűzhelyét őrző matriarchát jelentette, amely már leginkább a Holdistennő jelképe volt. Hanem elsősorban az ŐSMAMÁT, a
Szűz Máriát, vagyis a magyarok Nagyboldogasszony hitvilágát. Ő az, aki Anyaistennőként (Ízisz, Urana, Heléna) elsődleges teremtő princípiumként, a hitviláguk szerint szűznemzéssel (férfi megtermékenyítés nélkül) szülte
meg nekünk az anyagi világot. Az anyaggal együtt megszüli az egy fiát, a Nap égitestet is, akit a továbbiakban
férfi teremtő erővel lát el, és aki majd másodlagos princípiumként a földi emberek egy istenévé válik. A
mitológiájukban megalkotva a szintén sok néven szereplő teremtő egy Napistenüket (Rá, Attis, Héliosz,
Apollón). Az úrnyelvi ŐSMAMA fogalma volt az, amiből a Napistenüket szülő jó-édesanya, a világteremtő őserő fogalmát az indoeurópai nyelvek
1. kép: A napba öltözött asszony.
is átveszik (mum, Mutter). Általa az Úr-Mamát (a későbbi Szűz Máriát), egykoron az egész világot
megszülő istenek felett álló legfőbb erőként, a világteremtő Ős-egyként, Úranyaként tisztelték személyében. A pontos megértéshez hozzá tartozik, hogy a magyarok Nagyboldogasszony hitelve nem csak a Szűz Mária mondakörből táplálkozik. Ha bele értjük vele kapcsolatban azt a tökéletes irodalmi megszemélyesítést, ami a
természetmaterializmusnak (megkülönböztetendően a hamis dialektikus materializmustól!) a jövőre szólóan újra alkotott világnézetével írható le, miszerint az Ő személye fejezi ki egyben az ember minden, a természettel



összefüggő kapcsolatát, érthető meg a mitológiai fontossága.
Ha már eljutottunk az Úranya témakörhöz, feltehető kérdés: vajon megtalálható-e ez a mitológia az ógörög hitvilágban? Igen, megtalálható. Csak eléggé elrejtett állapotában. Ugyanis ilyen címen mítosz sem található az irodalmukban. Viszont a többféle ősteremtés elméleteikben az Ősmama hitvilága megjelenik, méghozzá igen
árulkodó megnevezés alatt: URANA néven. Mégpedig Gravesnek a 3. az olümposzi teremtés mítoszában. De
érdekes módon maga a mítosz nem nevezi meg, és az író is csak a magyarázatai 1. pontjában tér ki a nevére. Pontosan leírva: „ezt a patriarchális Uranosz mítoszt az olümposzi vallási rendszerben ismerték el hivatalosnak”. Ebben a hitvilágban Uranosz az Égbolt-ura jelentést kapta. Megemlíti, hogy ez a név az ógörög Urana – „hegyek királynője, nyár királynője, szelek királynője, vad ökrök királynője” – hímnemű alakja. Felvetheti a gondolkodó olvasó, ha azt szeretnénk bizonyítani, hogy a magyar és a görög mítoszok azonos gyökerűek, akkor hogyan fordulhat elő – mert az úrnyelv nem ismeri a nemek elkülönült ragozását – egy hímnemű fogalom, az Uranosz megjelenése az ógörög nyelvben?
A fenti kérdésre az előzetes magyarázat az, hogy az ősnyelvben valójában ilyen hímnemű fogalom nem létezett. Feltételezi ez a nyelvi eset azt a történelmi folyamatot, hogy az Égei-tenger környékén élő ógörög népeket Kr.e. 1300-tól kezdve egyre több ellenséges támadás éri. Ezek a támadások azzal is járnak, hogy nem csak idegen népek, hanem idegen vallási eszmék is behatolnak a területeikre. E vallási behatolásnak a nyelvi emléke, hogy az addig csak nőnemű Urana létezéséből képződik egy hódító férfi katonai vezető neve: Uranosz. Akit hol az ősanya fiának, hol meg a Földanya férjeként is előléptetik. A hódítók az ősvallás feletti férfi hatalom
megszerzésének legegyszerűbb módját a vallásvezető úrnőkhöz történő beházasodással látják elérhetőnek, ezzel biztosítva az ősnépek feletti uralkodásuk jogát.
Az előzőekből egyértelművé válik, hogy az Urana, magyar kiejtéssel Úranya, tehát egy női jelenség, mégpedig az istenek feletti szféra Úrnője. De ha jobban belegondolunk, inkább az elveszettnek hitt ógörög
teremtésmonda hitvilága került elénk a nevéből eredően. Hiszen az anya szóképe, az egykori mama rokon
értelmű tovább képzése. A nyelvfejlődés szerint a mama az emberiség legősibb édesanyai kifejezése, amiből származott le a sumer nyelvben az Ana, ami a görögben hasonló kiejtésben maradt fenn, míg a magyarban tovább lágyult anya kiejtéssé. Bizonyításként a mai „nem” határozószót a görögben és érdekesen az örmény hun szavak között is „nen” formában írták (m-n mássalhangzóváltás). Habár az Uranát földanya szerepkörben is említi az irodalom, de mi már tudjuk, hogy ez inkább a Gaia istennőt jelöli. Ezért logikusan arra kell
következtetnünk, hogy az Urana mítoszát régebbi mitológiákból eredőnek kell felfognunk, vagyis az elveszett mondaként a görög ősteremtő Úrmama mítoszának. Másként a neve általa megfejtve, az ógörögöktől eredően,
az e könyvben újraalkotott ősteremtés mítoszában: Urana = Ősmama jelentésegyezéssel. Miként az az alábbi 1. képen, a csíksomlyói templomnak a Napba öltözött asszony (foto: Gulyás László) kegyszobrán látható. Szűz
Mária, Babba Mária, gyermekével a Napistennel, az ógörögök Urana hitvilágával egyezően.
De már itt is meg kell említenünk, hogy az Ősmama nem csak a hím Napistent, hanem annak teremtő társául
megszüli a nőelvű Hold égitestet is, a Naprendszeren belül. Amit a Holdistennővel megszemélyesítve, ekkor
már a Napisten feleségeként és heteroszexuális megtermékenyítéssel szüli meg a mennyei istencsaládot.
Továbbá az Ősmama a teremtés során megszülte anyagból, nem csak a Nap- Hold istenpáros mennyei gyerekei születnek, hanem az Ég csillagai mintájára, a földi életre kivetítve a nép fiait és lányait már az ősanyagból ez az istenpárosunk teremti meg az ősmitológiánkban.
Engedtessék meg nekem, hogy ebben a könyvemben itt is közreadjam abbéli javaslatomat, hogy a magyar ősnyelven képződött ÚR fogalmunkat, nemzetközileg védjük le, és ne engedjük az indoeurópai nyelvű átírásokban a hangalakjának a lefordítását. A magyar tudatot erősítené, hogy magyar vonatkozásokban az Úr hangalakját ne lehessen például: latinul Dominus, németül Herr, angolul Mister, héberül Jahve formában átírni. Ők ugyanúgy tegyék hozzá, a magyar Úr fogalom hangalakjának leírása után megjegyezve, hogy ez a magyar szó az ő nyelvükön mit jelent. De ugyanígy a vele képzett szavaknál is: Úr- Mama, Úr- Isten, úrnépek



hangalakjának a megváltoztatási tiltásával.
Ha a magyar nyelvben a Nagyboldogasszony – de BABBA Máriaként is ismert a székely forrásokból mitológiájával azonos az ŐSMAMA matriarchális hitvilága, akkor felmerülő kérdés: vajon az ógörög nyelven miként változik a legfőbb istennőjüknek a megnevezése? Gondolom a felvezetőből már mindenki érti, hogy az Égei-tenger vidékén kifejlődő ógörög úrnépek társadalmai a bronzkorig Urana néven ismerik legfőbb Anyaistenüket.
A Középasszír Birodalom Kr.e. 1300 körül katonailag megerősödve, belekezd Mezopotámia és Kis-Ázsia
meghódításába. Az őslakó törzsek és nemzetségek közül, akik csak tudnak, a meghódításaik és kirablásaik elől
nagy részében nyugat felé menekülnek. Így érkeznek el az Égei-tenger keleti partjaira a hellén népek – oda,
ahol a görögöknek a Napistenük minden nap felkel –, az első betelepedő rokonnépeikként. Onnan meg már
könnyen átköltözhetnek a Balkán-félszigetre is. Betelepedve az ógörögök közé, rövidesen a térség hatalmi felépülésébe is szeretnének beleszólni. A rokon betelepedők közé sorolhatóak: 1. az észak anatóliai aiolok; 2. a közép anatóliai jónok vagy iónok; 3. dél anatóliai akhájok (föníciaiak). Ez a három népcsoport még a kulturális rokonságuk révén a Napisten gyermekei, de az ő egyéni sajátosságaiból eredően önmagukat már a napfény gyermekeinek nevezik, ami ógörög nyelven összefoglalóan a hellén fogalmát testesítette meg.
A hellén törzsek még békés úton költöznek be a görög testvérnépeik közé, és mindenhol felépítik városaikat és vallási központjaikat. Például: Szmirnától Korinthoszig. A kifejlődő városállamaikban az ősi anyatiszteletű hatalmi formát még tiszteletben tartják. De a házasságokkal megjelenő férfi katonai vezetőknél, még ha csak a vallásban meghatározott időintervallumig is, már megjelenik a hellének királyi rangja. Ennek az első hatalmi váltásnak az időszaka Kr.e. 1300-1200 közé tehető. A történelmi folyamat a rokon hellének betelepülése során
nem áll meg, mert időközben gőzerővel folyik tovább a közép-asszír hódítás. A hellének nyomában rövidesen
megjelennek az elsődleges úrnépi kultúrával teljesen ellenkező, másodlagos asszír kultúrát hordozó népcsoportok is a térségünkben.
Kr.e. 1250. év tájékában kiérnek a helléneket üldöző pásztornépek, már az első asszír jellegű népcsoportok is
az Égei-tenger keleti partvidékére. Ők az asszír-dór hódítók. Elsőként a közismert és stratégiai fontosságú
Trója városát foglalják el, mi több, megkezdik a város körül az első imperialista hatalmi központjuk hídfőállásának a kiépítését. Trója városa a kérdéses időben súlyos földrengés áldozata lesz. A dórok segítik a város újjáépítését, megerősítését, de cserébe részt kérnek a hatalomból. Miáltal hozzáfoghatnak az asszír királyi cél megvalósításához, mégpedig az Égei-tenger feletti hajózási hatalom megszerzéséhez. Pontosítva, az
ógörögök hajózási nagyhatalmának a megtöréséhez. Az Égei-tenger térképére (171. oldal) pillantva jól
érzékelhető, hogy aki birtokolja Tróját, az uralja a Fekete-tengeri átjárót és az egész térség kereskedelmi útvonalait. Bizony ezt már a görög világ sem hagyhatta szó nélkül, vagyis felismerik az ellenség szándékát és megkezdődik a hódítók elleni védekezés, mely a jól ismert 10 éves görög-trójai háborúba torkollik. Ebben a háborúban, a görögök a Kr.e. 1180. évi győzelmükkel visszaveszik az Égei-tenger feletti teljes hajózási hatalmukat. E fejezetrészben csak érintettük a trójai háború indítékát, a további történelmi bizonyításunkat a következő fejezetekre hagyva, visszatérünk a bevezető témaköréhez.
Az előzőekben bizonyítottuk, hogy a mükénéi göröghonban még ismerték és tisztelték az Urana hitvilágát. De arra is rávilágítottunk, hogy az új hellén betelepülő népek hozták magukkal az ő hitvilágaikat. Még ha a vallásuk azonos kutúrára is épült, de az istenségeik megnevezése már változhatott. Így érkeztünk el oda, hogy a kis-ázsiai, vagyis keleti (kelta) törzsek, a hellének betelepülnek a Mükénéi-Görögországba. Ott megtelepedve terjed az ő mitológiájuk. Mégis milyen változást hoz a névkultúrájuk elterjedése? Amíg az ógörögök a matriarchális vallási viszonyaik között az Uranát tekintették a legfőbb istenségüknek, addig a rokon hellének már másodlagos princípiumként, férfi egy istenként előtérbe helyezték a Napisten tiszteletét, akit Héliosznak
(Fény- Istene) hívták. Míg mások Apollónnak. Mindkét névforma lényegében ugyanazt a Napistent jelentette, de templomaik szerint eltérően nevezték őket. E törzsek története szerint kapja a mükénéi korszak bukása



után Görögország az ismert indoeurópai Hellász nevet.
Ha már a hellén név és vallásforma terjed, akkor az ő szóhasználatukkal hogyan hívhatták az ősteremtő Úranyát? Bizony, csakis egy a fénnyel kapcsolatos megnevezéssel. És máris a megoldásnál vagyunk. Az ókori göröghonban, Héliosz tisztelői, a Napistenük anyjának sem adhattak más nevet, mint a trójai háborúval kapcsolatban jól ismert HELÉNA nevet. Aki az ő vallásukban a Napistenüket szülő Urana, vagyis az Ősmama, Ősanya, Anyaistennő hellén változata. Ha a Heléna névszó etimológiai megfejtéséhez fogunk, akkor a Hel-é-na értelmes szótagokra bonthatjuk a nevét. A szórészek ősi értelmezései: Hel- = fény, napfény + é = égi rövidítése + -na = ana, anya szótöve. Összeolvasva: Heléna = Nap-égi-anyja, a Napisten-anyja megfejtést adja. Kissé kibővítve a Héliosz anyja, miként a Napba öltözött asszony képe is sugallja: Heléna.
Megfejtésünkben eljutottunk oda, hogy a göröghonba betelepülő helléneknek az elsődleges teremtő princípiuma, a legfőbb istenségük, a Héliosz napistenüket szülő ősanya, Heléna lehetett. A fentiekben dőltbetűvel már megjelöltem, hogy az Égei-tengeren milyen földrajzi táj felett is kelt fel a görögök Napistene, minden nap az ő legnagyobb tiszteletükre? Bizony a Balkán-félsziget felől nézve keletre, Kis-Ázsia partjai felett.
Kicsit pontosítva a kisázsiai Trója városának földrajzi környezetében. Mint tudjuk, ez a város is eredetében az
ógörög úrnépek birtokában volt, amíg az asszír-latin ellenségeik el nem foglalják. Ha az akkori görög emberek vallási tudatával nézünk e kérdéshalmazra, akkor melyik istenségük elfoglalását látták Trója asszír-dór bitorlói által? Bizony a Napistenük anyjáét, magát Heléna elbirtoklását. Azért Helénát, mert maga a Héliosz napistenük azért ugyanúgy kelt minden reggel, mint előtte. Ha már meggyalázták e legszentebb ősanyai hitüket az ellenségeik, akkor képletesen mégis kinek a felszabadítására indították a mükénéi görögök a háborút Trója ellenében? Bizony kérem, Heléna istenek feletti minden jogának a visszaszerzéséért. Természetesen a valóságban a meghódoltatásuk ellen és a hajózási hatalmuk megvédéséért harcoltak, de misztikus keretekben.
Egy újabb nagyon fontos bizonyíték megfejtéséhez jutottunk el. Mégis hogyan értelmezhető az a kijelentésünk, hogy a görög hadak Heléna felszabadításáért indultak a trójai háborúba? Hiszen a mítoszokban nem csak Heléna, hanem Szép Heléna, Helena, Helené, de még Heléné is előfordul. Lenni kell valami magyarázatnak az eltérő névhasználatokra. Ugyanis Graves író állandóan a Helené hangalakot használja, Kerényi Károly: A görög mitológia könyvében pedig a Helena formát. A magyar nyelven meg leginkább a Heléna hangzással szeretjük kiejteni.
Elsőként nézzük meg néhány szakkönyvben a róla szóló leírásokat:
Cambridge Enciklopédia:
– Heléna (Helen): Zeusz és Léda lánya volt a mitológia szerint.
– Szent Helena: ő már nem Léda lánya, hanem egy földi asszony, aki példaként Constantinus Chlorus bizánci császár szenté avatott felesége volt.
Pallasz Nagylexikon:
– Hel: skandináv mitológiában a halál istennője (kháosz).
– Helena: Zeusz és Léda lánya. Tovább: a természetmagyarázók szerint eredetileg holdistennő lehetett,
amennyiben elköltözése s visszatérte (Spártában) közös vonása a holdistenségeknek. Összefüggést vél a Helena és Ilona nevek között (Tündér Ilona).
Magyar és a görög szótárbeli eltérések felsorolása:
Heléna = Helena, indoeurópai változatban,
Heléne = Helena,„



Heléné = Helena,„
Helené = Helena,„
Helen = Eléni, ejtsd: Elén,
Hellász = Elláda,
-né: asszony = κα: -ka (mátka), (-ke, mint menyecske) görög nyelven.
A szakirodalomban előforduló névváltozatokról az alábbi következtetések vonhatók le. A Heléna magyar névszó az indoeurópai nyelveken Helena formában ejtett. Vagyis Kerényi alkalmazza helyesen a mítoszaiban. Viszont Gravesnál a Helené hangalakjával már csak abban a jelentésében tudunk egyetérteni, ha hősnőnk már valóban Menelaosz feleségeként, Urana egyik leszármazottjaként szerepel a történetekben. Ugyanis felvetődő
tény, hogy az ógörög és úrnyelvi világban a leánynak asszonnyá válásakor a nevét a -ka, vagy a -né toldalékkal
tették megkülönböztetetté. De szigorú szabálynak tűnik, hogy a házasságkötéssel a feleséget a -né toldalék,
míg a feleségként már a gyermeket szülő asszonyt a görögben -ka illetve a -na = ana, anya jelentésű toldalékkal hitelesítették. Ezt a toldalékolást értsük úgy, hogy a hangilleszkedések szerint a toldalék egyedüli magánhangzója (a vagy é) is kifejezi ugyanazt a lényeget. Ezért a Graves alkalmazta Helené is helyes szóforma,
ha arra gondolunk, hogy a közös nyelveredetben a magyar szerint is a -né toldalék jelzi a házasság utáni
asszonynevet. Vagyis ez utóbbi esetben az író névhasználata pontosan kifejezi, hogy nem a Heléna ősmamáról, hanem annak egy leányáról vagy unokájáról beszélünk.
Egy másik fontos következtetés vonható le a Cambridge Enciklopédiából, ugyanis zárójelben pontosan leírja, hogy a Heléna női névnek van egy rövidebb változata a Helen (Helén) is. Ami azt valószínűsíti számunkra, hogy
a fiatal leányokat, de fiú gyermekeket is, az időben még rövidített nevekkel illették. Így a felnőtt Helené
leánykori neve a Helen vagy a Helén lehetett. Ez abból a szempontból fontos számunkra, hogy ha a fiatal leány neve Helen, akkor a férjezett neve lehetett helyesen a Helené. Vagyis a „Napisten” Menelaosz felesége, maga a Helené a Holdistennő. Az előzőekben bizonyítani véltük, hogy a Heléna (Helena) maga nem a Holdistennő, hanem az elsődleges ősteremtő erő, az isteni szférán felülálló, az Urananak már ugyancsak egy hellén eredetű névváltozata. Sajnos a nyelvészetben, különösen a már nem beszélt nyelvjárásokban sokszor egy ékezet alapjaiban megváltoztathatja a nevek mitológiai szerepét, különösen a toldalékoló magyar és ógörög nyelvekben. Úgy ahogy az újgörög is indoeurópai másodlagos nyelvé vált, elfelejtette, hogy az eredeti ékezetes Heléna, mint Nap-anya (Urana = Úr-anya), nem azonos a Helené (Holdistennő) férjezett fogalmával.
Gondoljunk csak egy egyszerű példaként, az „el” és az „él” jelentésének az eltéréseire az ősi nyelvekben. Miként a magyarban ma is, a magánhangzók ékezetes változataival egészen egyedi értelmezését lehet adni egy-egy szónak. Esetünkben ugyan az „el” gyök képezve első jelentésű is lehet, de az „él” még ennél is nyomatékosabban fejezi ki (Él-isten), hogy ő mindennél az elsőbb. Ugyanebbe a sorba tartozik az ÉG szógyök, mint a Menny nyomatékos kifejezése, hogy az Égi az, aki az isteni szférák felett élen álló, az ősi fényből az anyagi világunkat megteremtő Ősmama (Nagy Egy), akinek a fia, a Napisten már az élő események másodlagos elindítója, az Élő (Él-ős). Urananál tehát nincs feljebb a vallásrendszerekben. Ez a matriarchális őskeresztény vallásformák csúcsmegoldása.
Visszatérve most Graves meglátásaihoz, ezt a talán évmilliók alatt kifejlődött ősi anyajogú hitvilágot, a hellének bevándorlása után érkező, megnevezve az asszír származású hódító férfi hadurak egy bő nemzedéknyi idő alatt, Kr.e. 1250-1200. év időszakában meghódítják, pontosabban behatolnak az ógörög világba. Az így elpusztított ősvallás romjain, létrehozzák a már sajátos kultúráikat, a hódítók pogány
patriarchális, vagyis már a hímuralmi vallásrendszerüket, amely az átmeneti időben a sok isten hitben



(politeizmus) nyert kifejeződést. A mítoszokból kiviláglik, hogy a hímuralom végleges győzelme, Zeusznak, a dór hérosznak az uralomra jutásával, az Olümposz végleges meghódításával fejeződött be. És mit tesz a hódítók joga? Az eredendően az Urana által képviselt ősmamai teremtéselv helyébe, már a Zeusz képviselte hímteremtő erő lép. Mikor tudva tudott, hogy a férfiak még szülni sem képesek, a továbbiakban mégis ők teremtik meg az új pogány vallásaik világát. Miközben tudatosítanunk kellene mindenkiben, hogy egy hódító erő csak akkor képes megszilárdítani a hatalmát, ha egy olyan sajátosan erős ideológiát képes az elnyomottak felett létrehozni, ami kikezdhetetlenné teszi a jogukat az uralkodásukhoz. Mindez mégis természetellenes folyamatnak tűnik.
A fenti eléggé elvont magyarázatokat egy kis felsorolással tegyük szemléletessé. A Heléna névváltozatainak a jelentéseit a továbbiakra ezzel téve egyértelművé:
Heléna = elsődleges ősteremtő princípium;
Szép Heléna = Nap-anyja, Ősmama, Szűz Mária, Nagyboldogasszony;
Helena = Nap anyja, indoeurópai kiejtéssel, és mindkét jelentése beleérthető;
Helené, Szép Helené = a -né vagy az -é toldalék már egyértelműen jelzi számunkra, hogy ő már nem az elsődleges teremtő princípium.
Helené tehát a Nap-anyjának az egy leánya, mitológiában a Holdistennő, helléneknél az Ió. Ő az, aki feleségként már nem a szűzi, hanem a heteroszexuális teremtő erő a mondákban. Helénának eszerint Helené a leánya, aki a spártai napistenhitű, Menelaosz (magyarul: Mennyei eredetű oroszlán fia) felesége lesz. Szinonim velük a magyar Árgyélus királyfi (Argosz) és Tündér Ilona (Helena) mondáink. Bizony a magyar tündérmesék előbbi főszereplői, minden kétséget kizáróan argoszi vagy argoliszi (Spárta szomszédos tartományai) ógörög
tartományok mondavilágaként keletkezett, és feltételezhető, hogy a dórok hódításai elől Magyarország területére menekült (hun helóták) lakosságával együtt került hazánkba.
De ha egy kicsit tovább megyek a nyelv-összehasonlítás módszerében, akkor nem csak Ilona, hanem Árgyélus királyfi neve is, bizony egybecseng a Nílus-folyó (Iluska) névtörténetével. Már nem sok kutatás szükségeltetik
és elérkezünk ahhoz a tényhez, hogy a magyari népek a SZÍRIUSZ csillagot a régi időkben Tündérfő néven is ismerték. Ha hozzátesszük, hogy a Szíriusz csillag heliákus kelésének csillagászati ismereteiből ered az
egyiptomi Szóthisz-ciklus (magyarul: Szót-hisz) időszámítási rendszere, a Nílus áradási idejének a pontos
meghatározása, ismét oda jutottunk, hogy a spártai ősnép az bizony egyiptomi eredettudatot mondhat magáénak. Vagyis alaposan feltételezhető az is, hogy a mükénéi Agamemnon és az akháj szövetség egyiptomi kapcsolódásai mégsem a legendák világa. Ezért se legyen meglepő számunkra, amikor a trójai háború mítoszaiban arról fogunk olvasni, hogy a legvalószínűbben Helené (Ilona) a háború idejére mégis Egyiptomba költözik, és ahol majd a háború után újra találkozni fog a férjével, Menelaosszal.
Az előző felsorolásunkat értelmezzük úgy, hogy a könyv további fejezeteiben az „a.” pont szerinti Heléna magyaros névalakot használjuk a könyv feldolgozásaiban, és ilyenkor az elsődleges princípiumként mindig a világteremtő ŐSMAMA fogalmát kell rajta értenünk. Legfeljebb ha idézek a mítoszokból, ott a szerzők szerinti névalakját használom. Míg ha a harmadik, a Helené fonetikával találkozunk, akkor már, mint az Ősmama egy
leányára kell gondolnunk vele kapcsolatban. Aki a Holdistennő mivoltában a Napisten feleségét, földi
viszonyokban pedig a szülőanyát, királynőt jeleníti meg számunkra. Aki már nem a Szűz Mária, hanem a Szent Mária. A fajunk természetes fejlődéséből adódik, hogy a Hold ezüst jelképe azért társulhatott a mennyei és a földi heteroszexuálisan teremtő női nemhez, mert szinte azonos a termékenységi ciklusuk a Hold fázisváltozásával. Sőt a szülések is jobbára éjjel az ezüstösen világító Hold alatt történtek. Akik a földi viszonylatokban már ezért is a Földanyák, Gaia és leszármazottai. A Hold égi mozgása általa mérhető volt az idő, és különféle természeti megfigyelésekhez, mezőgazdálkodáshoz nyújtott támpontokat a megszemélyesítése. Eredetében az egyiptomi Ízisz, a Hisz istennő mítosza is hasonló hitéletből keletkezett.



A fentiek alapján gondolom, mindenkiben megérlelődött a következő kérdésre a felelet. Vajon, mégis miről árulkodik az újgörög mítoszokban megjelenő oly sok férfi istenség a vallásos gondolkodásukban? Más magyarázata nincs, miszerint a fennmaradt mítoszaik nem kitalált mítoszok, hanem azt a valóságos és gigászi harcot mesélik el nekünk, az utókornak, amely során elfoglalják a pogány patriarchális (férfi) hódítók a régi anyajogú göröghont. Pontosan azt mesélik el ezen történeteikben a szerzők, akik eredetükben már szintén e pogány és nomád katonai hódító férfihatalommal betörő dór inváziós erők és leszármazottaik, hogyan hódítják meg a görög ősnépet, az úrnépi pelaszgokat. Továbbá hogyan pusztítják el az ősnépek matriarchális „barbár” anyatiszteletű őskeresztény vallásformáját, sokszor az ellenállókkal együtt. Azon felül, hogyan helyezik el a hitbéli romokon az ő, már patriarchális apatiszteletű vallásformájukat, a sokistenhit átmeneti vallásformáját, a pogány világnézetüket. A történeteink szerint most tekintsünk el attól a történelmi ténytől, hogy majd csak további ezer év múlva válik a görög ortodox keresztény egyház keretében újra Egyisten hitté az újgörögök vallásformája.
A Kr.e. 13-11. századának könyörtelen háborús világból eredően, emiatt beszélnünk kell arról, hogy az újgörög mítoszok, bizony már nem az emberi humánum ősi leiratai. Inkább a kegyetlenség, a háború dicsérete,
öldöklés és a versengés mítoszait ismerhetjük meg bennük. Az indoeurópai kultúrájukban a tanítottal szemben,
sajnos negatív példaképet örökítettek át az utókorra. A behatoló dór törzsek és a tengeri népek „találják” fel az emberáldozatok misztériumát is, amely során könnyen tudnak végezni az ősnép megmaradt hazafiaival. A hódítás gyakorlatát bizony nem csak a háborúikkal alkalmazták, hanem a patriarchális hatalom átvételéhez felhasználták a beházasodás gyakorlatát. Ugyanis a hódító katonai arisztokrácia úgy tudta legkönnyebben megvetni a lábát a tartományok élén, ha szép szóval vagy erőszakkal feleségükké tették az ógörögök női vallási és társadalmi vezetőiket, majd a közös gyermekeik révén egy-két nemzedék alatt a társadalmi hatalmat is megszerzik.
A hatalomváltás azért nem ment olyan simán. Erről maradtak fenn a titánok, majd a gigászok és végül a Tüphón lázadásának a mítoszai. Nem mellékesen, de hasonlítsuk még össze a Titánok és az Attis kisázsiai istenség, valamint a későbbi ősük Atilla hun király nevét, mintha közös gyökerűek lennének? Bizony azonos fejlődésű férfi istennevek, akik nem másért, mint az Ősmama matriarchális társadalmi viszonyainak legalább a részleges (kettőshatalmi) fenntartásáért küzdöttek. Ezek a szereplők az anyaistennő (Gaia) segítségével folytatták küzdelmeiket. A végső bukásukat jelenti, ahogy Zeusz, az asszír dór behatolók könyörtelen vezére a titán nagybátyjai elleni viselt tíz éves háborújával megerősíti hatalmát, így az ógörögök és a hellének egy
részének a leigázójaként, főisteni magasságokba emelkedik. Mégis, miért épp Olümposz urává válik? Mert az
ősvallás anyajogú templomai, a magasságokon, zömmel a hegyek barlangjaiban, a fény csúcsain voltak találhatóak. Aki a legmagasabb helyen levő ősanyai vallási központot elfoglalta, az uralhatta az egész vidéket, amit akkoriban az Olümposz hegyei jelentették. A továbbiakban azért is szólnak e mítoszok a sok királygyilkosságról, feláldozásokról, népirtásokról, mert az anyajogú társadalmi hatalomnak a végleges eltiprását a hódítók csak ilyen módszerekkel vélték elérhetőnek. Nem szaporítva túlságosan a szót, a következő fejezetekben bemutatott három fő görög mítoszcsalád mindazokat a jellemzőket magukon viselik, amelyekről ez idáig említést tettem.
A bevezetőben még az a kérdés is feltehető, ha ilyen nagy társadalmi ellentétek leírásait hordozzák a görög mítoszok, akkor mégis mi lehet a közös gyökerük a magyar mondákkal? Annyi biztosan közös bennük, hogy mindkét nép a közös származási eredetük mellett, a saját megmaradási harcait mesélik el legendás környezetben. Viszont azzal a lényegi eltéréssel, amíg a magyar mondák elsősorban az ókori
Indomediterrániának más földrajzi területein élő úrnépek megmaradását mesélik el, addig a görög
mítoszokban épp megfordítva, de hasonlóan hőstörténeti keretekben, annak az ősnépnek és kultúrájának az
elpusztításáról szólnak, akik az Égei-tenger körzetében éltek. Ők szintén ómagyar nyelvű úrnépekként, esetünkben pelaszg néven is voltak ismertek.
Meg kellene már értenie a világnak, hogy a görög és a magyar nemzet egy és ugyanabból az ősvilágból származik. A közös történelmünk különbözősége meg abból adódik, hogy a magyarok egyedül megmaradtak



ősnépnek, addig a görögök ha nem is önként, de belesimultak a mindent kitöltő indoeurópai világba. Az előbbi
bekezdésből érthető meg, csak annyiban különböznek egymástól a görög és a magyar regék, hogy más-más
földrajzi környezetben születtek. Valamint amíg a göröggé vált úrnépeknek már nem volt hova elköltözzenek ismert földrajzi területeikről, ezért részben meghódolnak, addig a magyar nemzetségeknek még voltak elvándorlási körzeteik, ahova elköltözhettek az asszírok indoeurópai hódító rablóháborúi elől. Így a később magyarrá váló törzsek Mezopotámiából az asszírok támadásai elől elsősorban a Kaukázus feletti területekre menekültek, ahol még két évezredig eredményesen védekeztek az asszír, perzsa majd római, arab és indoszláv hódítók ellen.
Velünk szemben az úrnépi ógörögöknek már nem volt hova költözzenek, de talán nem is nagyon akartak. Európa többi térsége már lakott volt. A szép országuk megtartása érdekében így kénytelenek voltak helyileg védekezni a hódítók ellen. Az eredmény nem is maradt el. A bronzkori, másként a mükénéi görögök akháj
szövetsége a győztes trójai-háborújuk (Kr.e. 1180) ellenére szétesik. A még friss ógörög X hellén
népszövetségnek nem maradt elég ideje a tartós ellenállás megérlelésére. A betörő asszír dórok és a tengeri népek támadásai, valamint a belső ellenség (Héraklész kora) aknamunkája következtében, a meghódításuk
hosszú és sötét évszázadai (Kr.e. 11-8. századok) során, mégis a létszámban sokkal számosabb ógörög nemzet
és magas szintű kultúrájuk magába olvasztja a hódítókat. Aminek következtében a görög, a hellén és dór nemzetségek nyelvileg, identitásukban és vallásformájukban megváltozott újgörögök nemzetként jelennek meg újra a történelem asztalán, Kr.e. 800 körül.
A borítólap emblémájáról és képkompozíciójáról annyit jegyezzünk meg, hogy pontosan igazodnak a bevezetőnk mondanivalójához. Az alsó kis szerkesztett képben az őskereszténység Szentháromsága került ábrázolásra: „Az Anyának, az Apának és a Gyermeknek nevében. Úgylegyen!”. Mégpedig a mennyei szent családot ábrázolva: a kép közepén a fekvő holdsarló a Holdistennőt; őt védve fogja körül a fénylő napkorong, a Napisten; míg a kis csillagok az ő gyermekeiket, a Naprendszert szimbolizálja. A címlap háttérképe azt a közös görög-magyar eredetű mitológiai alap mondanivalóját körvonalazza, miszerint az Orion csillagkép = Ménróth mondai elemei azonosan keletkeztek az egyiptomi Gizai-nagypiramisok eszmeiségével. Ezen motivációk nem csak Gizában, hanem Indomediterránia egészén elterjedt úrnépi matriarchális őskeresztény vallásfelfogás elemeit jelentik.
1. táblázat: Vaskút község régészeti emlékei
VASKÚTI HÁRMASHALMOK ÉS AZ ORION CSILLAGKÉP ÖSSZEVETÉSE
AVARKORI FÖLDVÁRA A HALOMSÍROKKAL A 19. SZÁZADBAN



Talán megengedhető nekem, mint a könyv szerzőjének, hogy ennek az egyetemes világfelfogásnak, egy helytörténeti bizonyítását mutassam be a címlapon és a fenti ábrán. Mégpedig annak a saját felfedezésemnek eredményét, miszerint Vaskúton, a szülőfalum határában található avar korabeli földhalmok szintén az Orion (Ménróth) csillagkép eszmeiségében készült emberi alkotások. A képkompozíción világosan látható, hogy a három földhalom helyzete pontosan az Orion csillagkép hármas övcsillagának megfelelően került kitűzésre. Bizonyítékként: a harmadik domb és csillag is, pontosan azonos értékkel, 8,2 szögfokban térnek el az első két objektuma egyenesétől. Ez a hitelv tehát nem csak Egyiptomban fordult elő, hanem csendesen megjegyezve,
tudományos ősbemutatóként a szülőföldem határában, a magyarországi Vaskúton is. Igaz, hogy alföldi
síkvidék vonatkozásában ahol nincs kő építőanyag, csak három emberkéz építtette 6 méter magas földhalomban, úgynevezett „Hármashalmokban” domborodott ki. De hagyatékában a mellette található kör alakú földvára, benne az akkori nemzetközi országút ivókútjával (Vaskút = Avar-kút) és a mára már teljesen erodálódott további 12 halomsírja az avarmagyar eredetű Baján kagán eddig meg nem talált birodalmi központját feltételezi. Kihangsúlyozva, hogy a szomszédos Baja város névtörténetével (Baján = Baja) szoros kapcsolatban.
A hármas-halmok és a földvár helyszínrajza a bajai Türr István Múzeum fénymásolta, míg az Orion csillagkép
Johannes Hevelius lengyel csillagász által készített csillagatlaszból való másolat, amit 1690-ben adtak ki, és egy görög „égi” harcos sziluettjét ábrázolja.
A könyvben a görög eredetű szavakat és neveket latin betűkkel, a magyar kiejtés és helyesírás szerinti formában fogjuk használni. A görög mítoszok című könyvben is alkalmazott hangalakban. A görög és a magyar szavak jelentésének azonosságát etimológiailag a saját kutatási módszerem, a nyelvtörténet új tudományos módszertana segítségével vizsgáljuk. A könyv magyarázatai így a saját magánkutatásaimat és munkámat fejezik ki. Ahol szószerinti idézeteket használunk, ott minden esetben a szokásos idézőjelek között jelennek meg a szövegrészek. Remélem mindenki megelégedésére.






GÖRÖG ÉS A MAGYAR SZELLEMISÉG
A világ közvéleménye azt tartja a graecizmusról, hogy ők az európai kultúra megalapozói. Meg azt is, hogy
minden emberi tudást az ógörög tudósok és filozófusok alapoztak meg. Amikor az ókori Hellásznak, vagyis az antik Görögországnak az Európa formáló kisugárzásáról beszélünk, akkor általánosan a Kr.e. 8 századtól, a görög írásbeliség kialakulásától létrejövő, és talán a Római Birodalom által Görögország elfoglalásáig (Kr.e. 146-ig) tartó klasszikus korszakára kell gondolnunk. Ebben az időszakban a görögök nem csak kulturálisan, hanem társadalmilag is, szinte az egész Indomediterránia őslakóit megjelenítették. Különböző törzseik lakták a Kaukázustól Kis-Ázsián át szinte az egész Földközi-tenger vidékét. Kiemelve a Balkán-félszigeten kívüli egy-két fontosabb gócpontjukat: Trákia, Ciprus, Szicília, majd: Gallia, Ibéria, és Itália déli részén létrehozott kolóniáikat, vagy akik másként mondják, gyarmataikat.
A legtöbb történész a poliszok Görögországát – bár országnak hívják, mely akkortájt még nem volt egységes, hanem csak a városállamaik szövetségi rendszerei – nevezik a nyugati civilizáció bölcsőjének. Ez eddig igaz is lehet, amely kultúrát majd a római latinok terjesztenek el egész Európában. De itt mindjárt felvetődik jó pár sarkalatos dilemma: ha a görögök voltak az európai kultúra hordozói, akkor ők maguk kik voltak? Mégis milyen törzsfejlődésből, nemzetségekből erednek? Görögország területe lenne az emberiség származási központja? Ha nem, akkor ők is valahonnan, de vajon honnét vándoroltak ide? Ha a legfőbb kultúra hordozói térségünkben, akkor a görög nyelv miért nem az emberiség ősnyelve? Ha a nyelvük nem az emberiség ősnyelve, akkor honnan származik, milyen népektől örökölték? De ha ők is úgy örökölték nyelvüket, akkor hogyan lehetnek az európai kultúra fő hordozói? Ha a görög kultúra mégsem görög, hanem egy őelőttük élő emberi őskultúra
átvétele és annak egyszerű továbbfejlesztése, akkor kik lehetnek Indoeurópa ősnépei? Vajon miért nem érdekli
a nyugat-európai társadalmak tudósait az Eurázsia és Amerika mai kultúráját valóban megalapozó nemzetének a megtalálása? És így tovább, hosszan lehetne a kérdések sorát írásba foglalni.
A könyvem címében megfogalmazottak szerint, a görög mítoszok és a magyar mondák közös történelmi gyökereinek a megtalálása adja meg az előbbi kérdésekre a feleletet. Talán nem kellene nyomatékosítani, hogy a felmerülő kérdésekre sem e műnek a feladata megadni az összes válaszokat. A következő fejezetekben csak addig jutunk el a válaszadásban, ameddig a bizonyítékként felhozott mítoszok keletkezésének a megértéséig szükséges belemerülnünk. A görög és a magyar mítoszok azonos gyökerűsége oly nagy, mondhatnám világtörténelmi jelentőségű felfedezés, amelynek a szakszerű feldolgozása az összes eddig született ilyen természetű könyv terjedelmét is meghaladná. Ezért csak a világkultúra történelmi fejlődésének egy, a legfontosabb jelenségére szeretnék ebben az írásművemben megnyugtató feleletet adni. Miszerint, ha mégis a görög kultúra lenne a mai civilizációnk kulturális megalapozója, akkor ezt csak úgy volt képes megvalósítania, ha abból az őskultúrából merítette a tudását, amelyből egységesen a magyar és a görög nemzetek is születtek!
Ha az előbbi bekezdés megállapítására, miáltal a magyar és a görög kultúra egy forrásból, az emberiség őskultúrájából eredezik, akkor logikailag már csak egy következtetés levonására nyílik lehetőségünk. Mégpedig arra, hogy ha közös a vizsgált két nemzet kultúrájának az alapja, akkor eredetében a két nép egy és



ugyanazon népcsoportból kellett, hogy származzon. Mindent összevetve, az ómagyar és ógörög nemzetségek
származásilag egy, az emberiség géncentrumában kifejlődő, az europid fehér ember népcsoportjába tartozó testvérnépei egymásnak, az új fogalmunk szerint úrnépi eredetűek.
Az előző levezetések szerint, ha a magyar és a görög nép egy és ugyanazon testvérnépek, és csak az eltérő földrajzi körülmények közé kerülésével fejlődtek eltérő nemzetekké, akkor nemcsak néprokonai vagyunk egymásnak, hanem a nyelvünknek is egyeznie kellett egykoron. Tehát megállapítandó, hogy a mai magyar és az ógörög nyelv egy és ugyanazon nyelvnek, az emberiség ős- vagy úrnyelvének az egyenes ági leszármazottja.
Csak az a különbség közöttük, hogy amíg a mai magyar nyelv az elsődleges ősnyelv egyenes ági örököseként, a
filiáció (leszármazás) alapján fejlődött és maradhatott meg ősnyelvként, addig az ógörögök nyelve, egy hódító
nyelv hozzávándorlásával, például az asszír dórok indoeurópai nyelvjárásainak behatolásával, az admigráció (összeolvadás) folyamatával másodlagos indoeurópai nyelvvé változott át. Hogy az állításomnak bizonyítékokat
is szolgáltassak, a görög mítoszokban előforduló névképzések ősnyelvi egyezőségeit, az általam kidogozott: „A
nyelvtörténet új tudományos módszertana” segítségével, az ógörög és a mai magyar nyelv összehasonlításával, etimológiai feldolgozásával fogjuk bizonyítani.
De előtte még egy fontos közvetett megfigyelést kell leírnom. Akárhogy is kerestem, sem a megnevezett szakirodalmi könyvekben, de más történelmi forrásokban sem találtam utalást arra, hogy a népeink Jézus Krisztus születése előtti időszámítása alatt az érintkezéseiben akár csak egyszer is tolmács közreműködésére került volna sor. Természetesen, itt arra az ókori időszakra gondoljunk, amikor a Kr.e. I. és II. évezred körüli a mítosztörténetek keletkeztek. Mindez azt bizonyítja, hogy az ómagyar nyelvű úrnépek, akkor még az egész Indoeurópa térségében egymást értő társadalmakat alkottak. Az lehet, hogy bizonyos nyelvjárásokra tagolódtak már az elkülönült élőhelyeiken, de ez nem akadályozta őket az egymás közötti kommunikációban. Legelső tolmácsok alkalmazásáról már csak a mintegy 1-2 ezer évvel későbbi római és a bizánci, közelebbről a Keletrómai Birodalom idejéből maradtak fenn adatok (pld: Bíborbanszületett VII. Konstantin császár nyomán).
De már biztosan felvetődött a Tisztelt Olvasóban, ha azt állítjuk, hogy a magyar és az ógörög nemzet azonos származástörténete során testvérnépei egymásnak, akkor hol lehetett a törzsfejlődésünk közös földrajzi területe? Hogy ne bonyolódjam felesleges magyarázatokba, az előzőek alapján megjegyzem, hogy egyértelműen maga az özönvíz előtti Atlantisz őskultúrája volt az az ötvöző tégely, amelyben mindkét nemzetségünk kifejlődött. Az Atlantisz világa pedig pontosan megegyezik az emberiség őshazájából (Keletközép-Afrika, az Afrikai-nagytavak vidéke) a Nílus-folyó medencéjében északi irányban szétvándorló europid emberi rassz ősközösségi társadalmaival és élőhelyeivel. Amely kiterjedt Mezopotámia körzetére is, és így összefoglalóan egyezik a Nagy Éden fogalmával. A magyar és az ógörög nemzet közös származását a Biblia pontosan és tudományos hitelességgel bizonyítja számunkra a Havilá (Haza-világa) ómagyar eredetű fogalmával. Bár azt már így nem nevezi meg, ahol az atlantiszi őskultúra létrejött.
Ha keressük, hogy mely népek voltak az atlantiszi kultúra megvalósítói, és azokat a nemzetségeket, akik ezt megvalósították, akkor csak egyet tehetünk, meg kell keresni azokat a népeket, akik Atlantisz úrnyelvén beszéltek és beszélnek még ma is. Mely leszármazottak nyelve lehet Atlantisz ősnyelve? Csak az, amelyik alapjaiban tér el a ma Indoeurópában általánosan beszélt származék nyelvektől. Mert csak az a nyelv lehet az
emberiség ősnyelve, amely a térségünknek egyedül fennmaradt elsődleges kifejlődésű toldalékozó, ragozó
vagyis az agglutináló nyelvét jelenti. Amelyik – mint már említettem – a filiáció, vagyis a leszármazás egyenes
útján keletkezett és maradt fenn az emberiség eurázsiai ősnyelveként. Megnevezve ez a nyelv Indoeurópában csak a magyar nyelv, és néhány távoli rokona (pld: finnugor). Példaként felsorolva, az alábbi nyelvek tartoztak egykoron az atlantiszi úrnyelv családba: óegyiptomi, sumér, arámi (Jézus nyelve), jász, dravida, altáji, finn, szkíta, hun, avar, méd, elámi, parthus, kazár, ólengyel, óbolgár, ógörög stb, amelyek összefoglalóan e térségek úrnépi nyelvjárásai voltak, amelyek egykoron mind a nyelvrokonság nyelveiként jöttek létre. Ugyanis a térségünkben az összes többi beszélt nyelv, egy-két szórvány nyelv kivételével, mint az ugor nyelvek (pl.: hanti
= osztják, manysi = vogul), ma már a hajlító, fúziós vagyis a flektáló nyelvtípusba tartozó másodlagos



kifejlődésű, összefoglaló szakkifejezéssel az admigráció, vagyis a hozzávándorlás és összeolvadás útján keletkező indoeurópai nyelvek csoportját alkotják meg. Közéjük tartoznak a nemzetközi nyelvek: angol, német, spanyol, szláv, olasz és a magyaron kívül minden más európai nép nyelve.
Ha arra keressük a választ, miként az előbb azt írtam, hogy az ógörög és a magyar nyelv azonos törzsfejlődési eredetet mutat, akkor a mai újgörög nyelv miért nem a ragozó nyelvcsoportba tartozik? A válasz csak az lehet, hogy az ókorban az ógörög népekhez hozzávándoroltak már hajlító nyelvet beszélő népcsoportok, akik meghódítva országukat, az új társadalmi hatalmukkal ráerőszakolják a saját nyelvüket az őslakókra. Ezek az új betelepülő törzsek a DÓROK, akik később LATIN népekké is váltak. Ők hozzák keletről az asszír militarizmus területén létrejött hajlító típusú nyelvjárásaikat. Az Égei-tenger mentén és itt helyben az ősnyelvvel az összeolvadás hosszú évszázadai alatt, az újkor kezdetére a görögkeleti ortodox kereszténység erejével, szerkezetében és kiejtésében az ógörög nyelv feloldódik a hajlító nyelvtípusban, és átalakul a ma beszélt másodlagos indoeurópai újgörög nyelvvé.
Ha most visszatérünk a bevezetőm elején leírt vélekedéshez, miszerint az ókori görögök az európai kultúra megalakítói, a magyarázataim szerint már némileg kételkedhetünk az indoeurópai gondolkodású történészek állításaiban. Ugyanis azt a természeti törvényt senkinek sem lenne szabad bármilyen érdekektől vezérelve is
megtagadni, miszerint az ősnép és annak anyanyelve nem halhatott ki, miután akkor mi emberiség sem léteznénk. Tudniillik, helyesen úgy kellene a kétkedésünknek hangot adni, hogy a közös származás okán, az
európai kultúrát, vagyis a mai civilizációnkat az ősi úrnépek magyarizmusa (magyar szellemisége), melybe
természetesen beletartoztak az ógörögök is, mint közös gyökerű testvérnépek együtt alapozták meg. Tudni kellene azt is mindenkinek, hogy 4-5 ezer évvel ezelőtt még nem éltek hajlító nyelvet beszélő népek Indomediterránia nagytérségben. A Földközi-tenger körzetét a görög mítoszok keletkezése előtt, míg a Kelet-, Közép- és Nyugat-Európát a magyar mondákban feldolgozottak szerint tették kultúrtájjá közös őseink.
De védekezésül az indoeurópaivá vált újgörögök azzal érvelhetnek, hogy mégis az ő nyelvjárásaik szerint maradtak fenn írásos formában a mítoszaik és a tudományos munkáik. Tehát mégiscsak az ő kultúrájuk a mérvadó! Igen, csak azt a történelmi tényt senki sem veszi figyelembe, hogy amíg az indoeurópaivá váló újgörög nyelv és írásmód szabadon terjedhetett főként a szintén indoeurópai latin Róma segítségével, addig a magyarok mondavilágát a Római Birodalom, majd utódaiként a Német-római Császárság, Bizánc, és velük együtt a római kereszténység üldözte, tűzzel-vassal, eretnekséggel és boszorkánysággal (meg- és elégetéssel)
szinte teljesen elpusztították. Ez volt ám az igazi kulturális holokauszt! Ami a magyar mondákban fennmaradt,
az csak a néphagyomány által szóban, a magyar parasztság kultúrafenntartó erejében volt képes megmaradni. De még így is tekintélyes mennyiségű a mondáink, a meséink száma. Ha nem irtják ki az emberiség legősibb írásformáját, a magyar rovásírást a középkorban, akkor mondai hagyományunk bizonyosan könyvtári méreteket öltene. De hát a múltat visszacsinálni hiú ábránd, legfeljebb a gyökereit lehet feltárni, amit e könyv is fontos feladatának tart.
Mégis miben mutatkozik meg a magyar mondák, és a görög mítoszok közös eszmeisége? Mindkét nemzeti forma a saját történelmi eredetét és fejlődését adja elő, mitológiai környezetben. Elsőként nézzük a görög mítoszok főbb jellemzőit. Az újgörög regék hordozzák azokat a fejlődési elemeket, amelyek meghatározták a társadalmi kifejlődésüket. Érdekes módon az ősnépük, példaként a pelaszgok őstörténetei már nem jelennek meg a ma ismert mítoszaikban, csak a meghódítóik által képzett „dicső” történeteiket tartalmazzák. Ezeknek az újgörög történeteknek és gondolkodásmódnak kellett hordoznia azt a történelmi és társadalmi tudásalapot, amelyet átvettek az őket követő másodlagos indoeurópai civilizációk. Miként Európa újkori latin-típusú (atlanti) hatalmai, kivéve az egyetlen magyarságot. De ha kicsit kritikusan szemléljük a görög mitológiákat, akkor azért felszínre kerül, hogy nem is olyan szerény, kedves és szeretetet árasztóak ezek a történetek.
Ha pontosabban akarjuk kifejezni, miként már volt róla szó, akkor bizony a történeteik hátborzongatóan véres, kegyetlenül gyilkos, cselszövevényes, az élet-halálra menő versengést dicsőítő, az ármány és az adott szó sokszori megszegéseiről szólnak. Ez lenne a dicső Európa kulturális alapja? Sajnos, igen! Hiszen miről is



szól Európa és a világ másodlagos kultúrája? Háborúkról, meg háborúkról, meg világháborúkról! Bizony kérem, ha ez a világkultúra dicsősége, akkor alapos okunk lehetne az újgörög regéket inkább a civilizációnk elpusztítójának tekinteni. Semmint a megalapozójának, a népek közös kultúrkincsének.
Az újgörög mondák jellemrajza után, nézzük meg, mi a magyar mondák (legendák) és mesék fő jellemzői? Megpróbálja legtöbb esetben a nemzetségeink származástudatát és fontosabb történéseit meseszerűen, a népi emlékezés íratlan történelmi tudása alapján megőrizni, és átadni a következő nemzedékek felé. Egyetlen esetben sem tartalmaz például olyan durva részeket, hogyan kell megölni a líbiai Gorgó testvérek közül az egyébként is ikervárandós Medúszát, levágva a fejét, mint az ősanyai eszmeiség elpusztítását. Csak mellékesen említem, hogy a Gorgó és a görög fogalmak hangalakja igen közeli néveredetet mutatnak egymással. Mint szóba hoztuk, a rovásírás elpusztításával elvész minden írásos bizonyítéka a magyar ősmondáinknak. Épp ezért, sem a magyar, sem a nemzetközi tudomány nem ismeri el őket hiteles történeteknek. Nekem e könyv megírásával annak a véleményemnek kell hangot adnom, hogy mindazokat a származás történeteket és eseményeket, amelyeket a történelemtudomány segítségével és más tudományos módszerekkel bizonyítani lehet, azokat bizony el kell fogadni a nemzetünk történelmi gyökereinek.
E gondolat mentén az első fontos megállapításunknak kell lennie, hogy a magyar mondák a legkevésbé sem vérgőzös történetek. Erőszak csak addig a mértékig található bennük, amíg őseink elhárítják bennük a népeinket támadó ellenséges erőket (például: a hétfejű sárkány legyőzése). Miként majd olvassuk a Csodaszarvas eredetmondánkban, a Hunor és Magor története sem a gyilkosságok története, még a Fehérló mondánk is befolyásoló erőként a testvérharc elhárítására törekszik. Ellenpéldaként Zeusz újgörög főisten és főleg a dór Héraklész vagy Perszeusz vérengzéseivel szemben. Minden magyar mondánkban a szeretet úrnépi megnyilvánulásairól, az igaz szó becsületéről, az életfenntartó jó erkölcsök magatartásról, és a jó elnyeri a jutalmát esetekkel, megnyilvánulásokkal találkozhatunk bennük. Bizony-bizony inkább a magyar ősmondáknak kellene Európa kultúralapjának lennie, semmint az újgörögök vérengző mítoszainak. Dehát elpusztították őket. Talán majd egyszer!
Hogy pontosan értsük az előbbi bekezdések két eltérő mondavilágának a különbözőségét, legpontosabban
egy újkori gondolatvilággal tudom érzékeltetni. A görög mítoszok negatív világlátását legjobban az 1789-es
francia forradalomban kialakult természetellenes jelszóhármas jellemzi: szabadság, egyenlőség és testvériség.
Sajnos az emberiség a tudattartamaiban a félrenevelésük okán, amihez a görög mítoszok kegyetlenségei adják a mitológiai (eszmei) alapot, a természetellenes viselkedéskultúrájuk meseszerű propagálásával, totálisan félrevezetik a fajunk fenntartható életfelfogását. Hiszen még politikailag sem tarthatóak e forradalmi jelszavak igazságtartamai. Hiszen a szabadság eszme önmagában filozófiailag értelmetlen fogalom, mert mint viszonyító szóként funkcionál. Mindig csak valamihez viszonyítva lehetünk szabadok. Abszolút értelemben csak úgy teljesülhet a szabadság, ha valakit rakétával kilőnek az űrbe egyedül, és egy soha vissza nem térő pályára állítják, mert a földön a szabadság minden élőlény természet adta joga. Ezért csak annyiban lehetünk szabadok, amennyiben másoknak is megadjuk ugyanazt. De akkor, ez az életfelfogás már nem a szabadság abszolút fogalmát jelenti.
Az egyenlőség, még az emberi faj vonatkozásaiban sem volt, van és sohasem lesz elérhető lehetőség. Ugyanis akkor minekünk mindannyiunknak tökéletesen egyformának, talán klónoknak kellene lennünk. A szlogen harmadik fogalmában, a testvériségben lehet valami pozitív tartalom, de ez meg egy kirekesztő fogalom. Akiről kimondjuk, hogy nem a testvérünk, akkor már azzal azt csinálhat a politika, amit akar. Nem utal a társadalomban résztvevő egyedek egymás iránti elkötelezettségeire. Vagyis a francia forradalom jelszavai a legtökéletesebb zsákutcája az emberi tudat fejlődésnek.
A görög mítoszok kiváltotta eltévelyedett társadalmi tudatunk helyébe, gyökeres fordulattal, a magyar mondák tanítását kellene, szinte azonnal átvennie az emberiségnek, ha szeretnénk a fajunk jövőjét biztos alapokon tudni. A magyar mondák hordozzák az emberi jövő jelmondatainak alapjait, csak vissza kellene térni
hozzájuk, úgymint: becsület, egyetértés és kötelesség, a belőle képzett mozaikszavunk szerint a nagy BEK. A
becsület minden élőlény természetes tulajdonsága, kivéve az erkölcsileg eltévelyedett embereket. Az egyetértésre törekvés a fajunk törzsfejlődéséből kínálkozik, mert csak ezzel az életfelfogással, és egyedül a társadalomban lehet életben maradnunk a természet erőivel szemben. Miként nem mások ellen irányulva,



eltérő embertípusok között is megvalósítható, csak kultúra kérdése. A kötelesség szintén minden élőlény evolúciós tulajdonsága, vagyis minden faj a fenntartható élet színterén kizárólag a kötelességei hajszálpontos elvégzésével képes fennmaradni. A magyar mondák, mint a példa történeteinkből is látni fogjuk, egyetemlegesen erre a három jelszóra építenek, természetesen mesei fordulatokkal. De egyetlen egy esetben sem a mások eltaposására, meggyilkolászására, kirablására, legfeljebb a nemzetségeink természetben való megmaradására és jövőképére helyezi a hangsúlyt.