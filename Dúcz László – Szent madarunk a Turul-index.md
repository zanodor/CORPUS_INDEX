---
master_file: "[[@DuczLaszloSzent]]"
---
# Index for Dúcz László – Szent madarunk a Turul.pdf

42
Dúcz László
Szent madarunk a Turul
A tájékozatlanság, a szándékos vagy akaratlan torzítás állhat azon vélemények, nyilatkozatok mögött, melyek szent madarunkat egyszerűen csak totemállatnak (egy nép ősállata) vagy fasiszta jelképnek mondják. Ez a magatartás kifejezetten bűn önmagunkkal és utódainkkal szemben, hiszen minden nemzetnek ismernie kellene eredetmítoszát. Emese megnevezéssel, mondánk megőrizte számunkra e madarat ősi formájában. A rege Dümmerth Dezső nyomán így szól: „... Atilla magyar király halála után ... a magyarok, másodízben jöttek ki Szkítiából ilyenképpen Ügek fia Előd, Szkítiában Euned-beli lánytól fiat nemzett, kinek neve lett Álmos, azért, mivel anyjának álmában egy héja-forma madár jelent meg, rászállott és ettől teherbe esett, méhéből sebes patak fakadt, mely nem a saját földjén növekedett meg. Ezért történt, hogy ágyékából dicső királyok származtak. Miután a somnumot a mai nyelvünkön álomnak mondják és születését álom jövendölte meg, ezért nevezték őt Álmosnak, ki Előd, az Ügek, ez Ed, ez Csaba, ez Atilla ... fia volt.”
Egy másik történet így emlékezik róla: „A magyarok fejedelme álmodta egyszer, még amikor a meotiszi mocsaraknál éltek. Hatalmas sasok támadták meg az állataikat és kezdték széttépni azokat. Az emberek megkísérelték elzavarni őket, de nem sikerült, mert mindig máshol támadtak. Ekkor megjelent egy gyors, bátor turul és a magasból támadva megölte az egyiket. Ezt látva, a többi sas elmenekült. Ezért elhatározták a magyarok, hogy elmennek máshová lakni. Elindultak Atilla földjére, melyet örökül hagyott rájuk, de az utat nem ismerték. Ekkor ismét megjelent a turulmadár, s a fejedelem fölé szállva lekiáltott neki, hogy kövessék őt, míg el nem tűnik a szemük elől. Az álom után nem sokkal dögvész ütött ki az állatok között, s a mindenfelé fekvő tetemeken lakmározó keselyűk közül, egy arra repülő turul a magasból, lerúgta az egyiket. Ezek után, felismerve az álmot e jelenetben, az öszszes magyarok felkerekedtek és követték a turult. Ahol a madár eltűnt a szemük elől, ott tábort ütöttek, majd amikor ismét előtűnt, újra követték, minden népükkel együtt. Így jutottak el századok alatt Pannóniába, Atilla egykori földjére. Itt azután a madár végleg eltűnt a szemük elől, azért itt maradtak.”
Mindezek után egyszerűen megállapíttatott: a magyarok úgy gondolták – a IX. században –, hogy a Turulmadár vezéreik őse, tehát totemállatról van szó! Elemezve azonban a mondákat a következőket ve
Almakeréki freskó
Kefren egyiptomi fáraó és Szanatruq párthus király, fejükön sólyommal
Hun fejedelmi jelvény, egy aranyturul Ordosból



43
hetjük észre: nem lehet sas, mert a turul lerúgott a levegőből egyet. Ugyanezért a keselyű is elhibázott azonosítás. Szobraink mégis e két madarat ábrázolják. A „totem” elképzelés is egyszerű felületesség – ha nem szándékos torzítás –, mert Álmos korában már ismert volt, hogy madártól nem születik embergyermek. Viszont a samánokat (a szellemi világgal kapcsolatba lépett, rendkívüli tudású ember) ismerő népek úgy vélték (vélik), hogy az ember (samán) át tud változni állattá vagy más minőségű életté, sőt kapcsolatba léphet ezen alakjában a túlvilággal, Istennel. Így bizonyosra vehetjük, hogy a madár alatt nem madarat, hanem az Istennel kapcsolatot tartó személyt jelöli, illetve Isten küldöttét, akaratát, szándékát vagy esetleg őt magát. Az is közismert – főleg tudományos körökben –, hogy az uralkodó isteni származású. Igazán érthetetlen, miért kötik az ebet a karóhoz, illetve totemállathoz? A krónikák arról is megemlékeznek, hogy Atilla harci zászlaiban egy koronás madár van megírva, amit magyarul Turulnak neveznek. Ilyen zászlót vittek egészen Gejza vajda (Szent István apja) idejéig a háborúkban. Ezért ezt mi – az utókor – címernek tekintjük. Vajon helyesen? Már az asszírok alkalmazták ezen megjelölést, akiknek műveltségét – legalábbis elemeiben – örököltük (pl. Leo Oppenheimer: Az ókori Mezopotámia). Itt nem arról van szó, hogy a zászlón „megírt” kép címer lenne, hanem a madár az Úr akaratát jelöli, az asszír uralkodó azért győzheti le ellenségeit, mert az Úr „vele van”. Az Úr akaratának jelölőjét, a szent lelket, ma galambként ábrázolják. A középkorban viszont ragadozómadár alakban jelenítették meg, mint pl. az almakeréki evangélikus templom falfestményén, ahol az Úr akaratát – az Igét – viszi Szent Jánoshoz, aki kimondja: „Kezdetben vala az Ige”, amiből született a világmindenség. Az „Ige” pedig nem más, mint az Úr akarata, melyből született Álmos is. Nem lehetetlen ez, hiszen Metod püspök feljegyezte 882-ben, amikor a magyarok királyával (!) találkozott, hogy keresztények között járt. Ha a mondák szövegét tekintjük, akkor láthatjuk, hogy mindkét esetben életet ad a madár, de mindkét alkalommal közvetve. Egyszer olyan vidékre vezette a magyarságot – Atilla örökébe –, ahol életlehetőséget találtak; máskor meg gyermek születését jelzi. Ezzel a jelenséggel már találkozhattunk, hiszen Jézus születését is az Úr küldötte, angyal jelezte Szűz Máriának. (Az angyal repül, tehát madárként is felfoghatjuk.) A párhuzamot pedig érdemes tovább vonni Álmos és Jézus között, mert az azonosság megdöbbentő (Álmos is titokzatos vonásokkal felruházott személy, amit már anyja álma előre jelez): születésük előrejelzettsége azonos; mindkét gyermek fiú; mindketten vezéregyéniségek; mindkettőjük élete tulajdonképpen ismeretlen (Jé
Rakamazi turul hajkorongon
Párzási jelenet; Noin-ulában talált rátétes szőnyegminta
Szoptató szarvas, „V” alakú madárral



44
zusról 12–32 éves kora között semmit nem tudunk, Álmos pedig – mint kende – visszavonult életet élt); mindketten „új világba” vezették népüket; mielőtt ez az új világ „beteljesült” volna, vezetőjük életét vesztette; végül mindketten áldozati halált haltak népükért (bárányaikért). E szertartást – áldozatot soha nem kell megismételni! Az azonosság (hasonlatosság) annyira nyilvánvaló – még ha a gondolat eretneknek tűnik is –, hogy nem szabad figyelmen kívül hagyni, mert keresztényi felfogást jelez. Mivel a lexikonokban is igen kevés áll a Turulmadárról – mert politikai okok miatt történelmünk tiltott része volt –, a mondák után vizsgáljuk meg, mit takar e szó a magyar és rokon népeink nyelvhasználatában és hitvilágában. A turul szó ma is ismert és használatos Keleten, mert egyrészt török férfi név, másrészt a toghrul szóváltozat egy altáji havasi sólyomfélét takar. Korábban sem volt kevésbé ismert. A X. század táján a szeldzsük birodalom alapítói a Toghrul és a Csakyr nevet vették fel. Az oszmán török birodalom alapítóját Ertoghrul néven ismerte meg a világ. Róla (vagy fiáról Oszmánról?) Abdal Kumral dervis azt álmodta, hogy fejére sólyom szállt, kiterjesztett szárnyával a hatalmat jelezte. A XIII. században a keritek keresztény(!) uralkodójáról ugyanezt jegyezték fel. Róluk ilyen ábrázolás nem maradt, de Szanatruq párthus királyról (i.sz. I–II. század), vagy az egyiptomi fáraókról (Hafre vagy Kefren fáraó) igen. Ahmed Vefik szótára szerint a „Toghrul” a legelőkelőbb fejedelmi jelvény volt az oguzoknál, akik már Atilla idején is hun fennhatóság alatt éltek. A hunok ismerték és használták a Turult, mint jelképet – erről Kézai meg is emlékezett –, fennmaradt egy hun fejedelmi jelvény, egy arany Turul. Ezt a jelzést a szasszanida uralkodók is alkalmazták. Először II. Hormuzd (i.sz. 457–459), majd II. Khoszrau és II. Jazdagird is. Igaz többnyire egyszerűsítve, mert a király koronáján szárnyak jelennek meg, mint isteni küldetésű uralkodóknak. Bahram Gur (i.sz. 421–438, Atilla kortársa) szasszanida uralkodó kapott egy tughralt, mint solymászmadarat. Külleméről leírás nem maradt, de bizonyos, hogy utándobásból (ökölről indítva) használatos madár volt. Mohamed el Bardzsini solymász könyvében a toghrult tartja a legjobb solymászmadárnak, bár szerinte olyan ritka, hogy sehol sem található. Vagyis, van bizonyos titokzatos vonása. Vönöcki Schenk Jakab (a Madártani Intézet egykori igazgatója) szerint a Turul, a Zongor és a Kerecsen szót együttesen (mindhármat) csak a magyarok használták. Lényegében mind sólymot jelentett. Turul:
Zöldhalompusztai szkíta szarvas
Mezopotámiai kődoboz-fedél
Noszvaji templom festett kazettái



45
altáji havasi sólyom (?); Zongor: dél-urali változata a kerecsensólyomnak; Kerecsen: eredetileg észak-urali, de ma a Kárpát-medencei sólyom. A magyar nyelvhasználatban az utóbbi maradt a létező és valós madár neve, amely elvezetett ide, Atilla földjére. (A „honfoglalás” történetnek az a rendkívüli érdekessége, hogy a kerecsensólyom tőlünk nyugatabbra nem fészkel, tehát a magyarok valóban addig követték, amíg el nem tűnt a szemük elől.) A Zongor férfi név lett, mai formájában Zsombor. A Turul megmaradt a szent madár jelölőjeként, hiszen beszédünkből csaknem kiveszett, de más jelentést nem kapott. Kézai említi így, de semmiféle magyarázatot nem adott arról mi is az. Nyilván akkor nem is volt erre szükség, mert köztudott volt. Majd – nem egészen 150 év alatt –, mint helység vagy személynév, 16 alkalommal találkozhatunk e szó valamely változatával feljegyzéseink között. Csak Kézai krónikájának megtalálása után vált újra ismertté, mert maradt annak, amit eredetileg jelölt: Szent Madárnak. A kora-magyar régészeti leletek között az asszony sírokban többször találtak ragadozómadár-leletet, pl. rakamazi hajkorong (Dr. Garam Éva régész szerint állatalakos veretek csak női sírokban találhatók). Tudomásom szerint, eddig egyetlen férfisír, a zempléni fejedelmi sír őrzött állatalakos veretet. A mellkas táján rendszertelenül elhelyezett öt veret volt, ebből kettő madár alakú. Dr. Fettich Nándor régész véleménye szerint, a gyászoló nők helyezték a koporsóba, így kerülhetett férfisírba az állatalakos veret. Az asszonyok valószínűleg azért viseltek ilyen vereteket, mert a „szent megtermékenyülést” várták a madár közvetítésével, Isten akaratából. Ilyen a rakamazi hajkorong. A magyar nyelv korábban nem ismerte a „terhes” kifejezést a gyermekvárásra, mert az áldott állapot volt számára. Ez lehetett az oka annak, hogy a gyászoló asszonyok a koporsóba helyezték a veretet hajfonatukkal együtt, hiszen már nem várták az „áldott állapotot” – nem volt kitől. (Ez is igazolja, hogy nagyon jól tudták, nem madártól születik a gyerek.) Mindezek miatt a ragadozómadarat ábrázoló veretek az isteni küldetés és a szent fogantatás fogalomkörébe irányítják a figyelmünket. Dr. László Gyula véleménye, hogy a Noin-ulában talált rátétes szőnyegminta szarvas és madár „küzdelme” nem harc, hanem párzási jelenet lehet. Természetesen azonnal többen ellene vetették, hogy nem lehet, mert a szarvasnak agancsa van, akkor pedig bika, azaz hím ivarú. Ez az ellenérv nem állja meg a helyét, mert a szkíták maguk is egyetértettek ezzel a gondolattal, hiszen máskor és máshol is kifejezték azon elképzelésüket, miszerint agancsos szarvas szoptathat. Sőt, mindez madár jegyében történik! A madár alakjáról azt figyelhetjük meg, hogy a szárny „V” alakot formáz, a farok pedig elszakadó egységként Nap „természetű”. Ez az alakzat többször visszanéz ránk. Visszatérve a szőnyegmintára, néhány dolgot észre kell vennünk. Először: a halotti lepel mintája,
Párzási jelenet Lehel kürtjéről
Kalotaszegi hímzés
Övcsat az Eszik kurgánból



46
tehát valamilyen vallási szertartás alkalmával használták. Másodszor: füle van a madárnak, márpedig bizonyosra vehetjük, készítője jól tudta, egyetlen madárnak sincs külső fülkagylója. Harmadszor: a madár alakja forgó keresztet formáz. Gyakran megfigyelhető ilyen, a régészeti és néprajzi díszítőelemek között, ahol akár forgó-, akár állókereszt vagy naprózsa formában jelenik meg. Mind az „Atya” idézője, más-más helyzetében, pl.: álló = az örök; forgó = a lendületes (mozgó) formában. Az i.e. 1300 körüli mezopotámiai pecséthengeren találtatott vetési jelenet cselekményének szentségét is ilyen egyenlőszárú kereszt jelzi: a vetés a föld megtermékenyítése, az Úr akaratából. Egy dunántúli spanyolozott mintán a szarvas (bár bika) „elmondja”, hogy ő termékeny (termő ág áll ki a szájából) a Nap hatására, ami az Úr idézője, de a termékenységet a madár közvetíti (a csőréből szintén virágzó, termő ág bújik elő). A kép nem feltétlenül biológiai megtermékenyítést, hanem – akár – szellemit is idézhet, de kifejezheti azt is, hogy az apa (a hím ivarú szarvas) az Úr vagy Atya közvetítője, hiszen annak akaratából termékeny. Hasonló ábra a zöldhalompusztai szkíta szarvas, ahol a szarvas füle közös a madáréval. De párzási jelenetet sugall a mezopotámiai kő dobozfedél, a zalaistvándi dóm faragott részlete, a noszvaji templom festett kazettái vagy az ún. Lehel kürtjének egy bizonyos díszítőeleme, és a kalotaszegi hímzés is. Ilyen jelenet található az Eszik kurgán aranyruhás emberének (aki nyilván uralkodó, hiszen pásztorgyereket aranyruhában nem temetnek) övcsatján is. László Gyula már felhívta a figyelmet arra, hogy a pusztai népek övcsatja rangjelző. Itt jól felismerhetően jávorszarvasról van szó, de az agancsa nem jávorlapát. A szarvas háta közepébe beleoldva egy füles ragadózó madár látható. A jelenet nyugodtan elfogadható párzási pillanatnak, hiszen két test csak ekkor olvad egybe. Így ez az övcsat is Emese álmát, azaz a Turul-mondát idézi – már a szkítáknál is –, az i.e. V–IV. századból. Az említett rajzok között mindenképpen közös vonás, hogy vallási szertartások „szereplői” (temetés, templom), tehát a jelenetek mindenképpen kapcsolatosak az Úrral, az Atyával. Mivel – mint megállapítható – a madaraknak fülük ábrázoltatott (az újkori ábrázolásokon ez gyakran elmarad vagy korona van helyette), de tudjuk jól, nincs ilyen testrészük, ezzel szinte rájuk van írva a nevük, azonosításuk. Így tehát amelyik ragadozómadárnak füle van
Szent megtermékenyítési pillanat a nagyszent-miklósi aranykincs 2. sz. korsóján
Egy kusán uralkodó feje fölött megjelenő, kiterjesztett szárnyú Turul és annak egyszerűsített, szerkezeti rajzai
Lisztmerő kanál



47
a régészeti emlékeink között, az ugyanannak a madárnak tekinthető. Ez a fül vezet el a nagyszentmiklósi kincs madaraihoz is. Ezen jeleneteket elemzésük során nyugodtan elfogadhatjuk szent megtermékenyítési pillanatnak, ha figyelembe vesszük a következőket: a díszítőelem egy-egy bokályon van, amely edény leánykéréskor (párválasztáskor) volt használatos; vagy termékeny ágak, vagy életfák között „játszódik” a jelenet, ami szintén az élet keletkezésére utal; a korsón az asszony nyakába van akasztva a „kopt kereszt”, a háromágú nyaklánc, ami az élet jele, sőt az életfa ágait tartja a nő a két kezében. Szerintem, a képen látható lisztmerő kanál a Turul-monda (Emese álma) legszebb újkori megformázása. A kanálról jól látszik, hogy a madár ragadozó. Görbe a csőre, szeme, füle megformázott, taraja, szárnya csak jelölt. Tehát az ősi szkíta füles madárról van szó. A madár hátán a Napkorong, ami jelzi, hogy ő az Atya küldöttje. A napkoronggal szemben a (kanál pereme) Hold-sarló: a nő, azaz az anya. Mindez akkor kezd „működni”, amikor a kenyeret sütő asszony megmeríti a kanalat a lisztben. Még ma is igen sok helyen a kenyeret életnek nevezik. Itt az élet a „szemünk láttára” keletkezik az Úr akaratából – melyet a madár közvetít az anya „ölébe”. Csodálatos emléke ősi műveltségünknek, és semmiképpen nem mondható totemhitnek. Felmerül azonban annak megfontolása, elfogadható-e az a nézet, miszerint Szent István vetette fel a magyarsággal a kereszténységet, európai hatásra. Úgy érzem, semmiképpen. István király nem a kereszténységet vetette fel a „pogány” magyarsággal, hanem a római katolikus vallást tette ún. „államvallássá”. (Ez is hozzájárulhatott az egyház 1054-ben bekövetkezett kettéválásához.) A fentiek tudatában, ha összevetjük a már említett „V” jellegzetesség gyakori alkalmazását a népművészetben, akkor már könnyen érthető miért gyökeresedett meg nálunk a kereszténység, amelyet már jóval Szent István előtt ismertünk. Az említett alakzat a szerkezete a szekszárdi múzeumban őrzött mángorló rajzának is. A hal – aki nő – „elmondja”, hogy termékeny, hiszen szájában virágot tart. Ez a termékenység azonban a „Holdsarlóvá” hajolt nő és virág fölött álló Nap hatására válik valóra. Ugyanezt az ősi „pogány” megjelenítést láthatjuk a Sopronban őrzött mángorló és a kiskunfélegyházi malom gerendájának faragásán. Ahol a Hold a kehely pereme, a fölötte álló ostya pedig a Nap. Ez nem más, mint a katolikus mise lényege: az Úrfelmutatás. Mindkét jelölés érezhetővé teszi, mennyire közel áll egymáshoz a két szemlélet (katolikus és
Szekszárdi mángorló rajza
Dunántúli spanyolozott minta
Kiskunfélegyházi malom gerendájának faragása



48
„pogány”) lényege, és ebből következően: mennyire távol áll mindkettő a totemhittől. Tudom, az elmondottak annyira szokatlan gondolatok, hogy első hallásra, olvasatra szinte gondolkodás nélkül elutasításra találnak. Ezért kérem a további képek tanulmányozását az érdeklődő olvasóktól. A két alak egymásba karolása a házasságot jelzi (egymásba olvadás). Ez a testi kapcsolat termékeny, hiszen a nő kezében ott a virág, amelyből a termés lesz. De a termékenység, az Atya ajándéka, annak küldötte, a madár útján jut el a házas- vagy jegyespárhoz. A madárról népművészeink ma ezt mondják: „Sem nem kicsi, sem nem nagy, éppen akkora, amekkora az eget a Földdel összeköti.” Ezzel tökéletesen elmondják szerepét, ami a kapcsolattartás Isten és ember között. Természetesen a bemutatott képek csak példák és nem egyediek. Bármennyit találhatunk belőlük. A zágrábi múzeumban őrzött fafaragás viszont egyenesen a Turul-monda megőrzése, de már keresztényi gondolatokkal keverten. Egy asszony időképét láthatjuk gyermekének fogantatásától a születése pillanatáig. Az apa, az Úr küldötte, hiszen maga Jézus (a lángoló szív Jézus jelölője). Ebből eredően szent megtermékenyítésről van szó, nem is lehet más. A következő jelenet már a születés, ami az Úr akaratából történik. Ezt jelzi az asszony lábánál lévő két egyenlőszárú atyakereszt. Ez igen finom és gyakori jelzése az Úrnak, aki közvetlenül nem ábrázolható, mert akkor szellemtermészete megszűnik és anyagivá válik. A Turul-monda pedig így szól: „... méhéből sebes patak fakadt, mely nem saját földjén növekedett meg.” A faragáson ez szépen érzékeltetett jelenet. Azt remélem, hogy e rövid írásból is érezhető, hogy Turulmadarunk szent, hiszen Isten akaratának jelölője. Ebből pedig egyenesen következik, hogy nem lehet totemállat. Mindez lényegtelennek tűnhet. de ha belegondolunk, hogy történelmi szemléletünket és önértékelésünket mennyire más megvilágításba helyezi a monda ismerete és megértése, beláthatjuk, hogy igen fontos „apró” részletről van szó: a kiindulási alapról! S ha más a kiindulási alap, feltétlenül máshová is jutunk történelmünk vizsgálata során. Természetesen, a madár „szent” volta nem zárja ki annak lehetőségét, hogy létező, valós megfelelője is legyen. Mint már utaltam rá sem sas, sem keselyű nem lehet. A kerecsensólyom az, amelyre az ún. „honfoglalás” mondája enged következtetni. Ha a régészeti emlékeket vizsgáljuk, sólyom volta mindenképpen kitűnik, mert sólyomfoggal rendelkezik – ahogy a szkíta zablalemez is kihangsúlyozza –, hegyes a szárnya, csüdje csupasz, „gatyája” van. Azonban az ábrázolások a századok alatt nem úgy alakultak, hogy arról pontosan felismerhetővé váljon, hanem éppen ellenkezőleg. Vagyis nem az a fontos, hogy a madár milyen fajú, hanem az, hogy Isten küldötte.
Házassági termékenység
Turul-monda egy zágrábi fafaragáson
Szkíta zablalemez



49
A középkorban két papot is perbe fogtak eretnekség miatt – jegyzi fel a Kassai Kódex írója –, mert megáldották karácsonykor a fiatal kerecsensólymokat. Ennek a szokásnak pogány, de kereszténnyé alakult változatával még ma is találkozhatunk pl. Mátraverebélyen, ahol a karácsonyi éjféli misén a templomban énekesmadarakat engednek el. Itt is az isteni akaratból történő születést idézik meg e szokással, hiszen a fény és Jézus egyszerre születik (a téli napfordulón, december 21-én), az Úr gyermeke, az Úr akaratából. A kerecsensólyom tehát nem csak ritkasága miatt kell, hogy fontos legyen nekünk magyaroknak –, hanem történelmünk jelentős résztvevője: igazi magyar madár.
Rajzok: Gál Éva Anna A fentiekről bővebben olvashat „A közöttünk élő Turulmadár” című könyvemben (megjelent a Geobook kiadásában – Szentendre 2008).
Szőke István Atilla: Magyarok madara (dalszöveg)
Magyarok madara, Segítsed e népet, Simogasd a Hittel, ’Ki utadra lépett.
Ne légyen az úton, Múlt-veszejtő homály, Ragyogjon a Fényed, Repülj Turulmadár!
Szárnyaiddal érintsd, Érintsd meg az eget, Óvjad és vezessed, Magyar nemzetedet. Úgy sarjad a növény, Ha időben vetünk, Véled légyen boldog, S termő az életünk.
Magyarok madara, Segítsed e népet, Simogasd a Hittel, ’Ki utadra lépett.
Ne légyen az úton, Múlt-veszejtő homály, Ragyogjon a Fényed, Repülj Turulmadár!