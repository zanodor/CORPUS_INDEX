---
master_file: "[[@TortenelmiAlkotmanySzent]]"
---
# Index for Történelmi alkotmány – Szent Korona-tan alaptételei.pdf

A Történelmi Alkotmány, a Szent Korona - tan alaptételei
1. A Történelmi Alkotmány a nemzet ezeréves államalkotó akaratát fejezi ki.
2. Ha az alkotmányos rend jogfolytonossága megszakad, átmeneti helyzet áll elő. Ilyenkor az a feladat, hogy a nemzet a jogfolytonosságot helyreállítsa.
3. A Történelmi Alkotmány biztosítja Magyarország örök szabadságát. (Hungariae semper libera)
Sem a kormány, sem az országgyűlés, sem bármilyen népszavazás nem jogosu1t sem feladni, sem csorbítani a magyar nép – a mai és jövendő nemzedékek – önrendelkezési jogát. Ezért alkotmányellenes, és így érvénytelen a kormány által aláírt EU-csatlakozási szerződés, valamint az országgyűlés által közel két évvel a végső határidő, és a véglegesített tartalom (!) előtt népszavazás nélkül ratifikált EU leendő alkotmánya, mely megszünteti a magyar állampolgárok önrendelkezését, alárendelve a magyar állampolgárokat az EU jogrendjének, és ezzel lényegében a nemzetközi pénzhatalom európai ügynöksége szerepét betöltő brüsszeli bürokraták diktatúrájának.
4. Minden birtok forrása a Szent Korona. (Sacra Corona radix omnium possessionum) Nem vonhatók magántulajdonba a nép életének természet adta feltételei: a föld, a víz, a levegő, az energiaforrások. Hasonló a helyzet az emberi szellem alkotásaival, amelyek lényegében több ezeréves közös szellemi fejlődés gyümölcsei.
5. A Szent Korona erkölcsi jogi személy minden tagját egy és ugyanazon szabadság illeti meg. (Una et aedem libertas)
6. A Történelmi Alkotmány nem szüntethető meg, nem függeszthető fel. A Szent Korona tagjainak joga és kötelessége élni az ellentmondás és ellenállás jogával, ha megsérül a Szent Korona eszme. (Jus resistendi et contradiscendi)
7. Az alkotmányos alaptörvény, minden jogszabály, a törvényhozó, végrehajtó és bírói hatalom minden intézkedése meg kell, hogy feleljen a Szent Korona eszmének. (Sub specie Sacrae Coronae)
8. Sem választott, sem kinevezett hatalom a Szent Korona - tantól eltérően nem alkotmányozhat.
9. Alkotmánysértéssel jog nem létesíthető.