---
master_file: "[[@BarthaLajosCsillagkepeka]]"
---
# Index for Bartha Lajos – Csillagképek ábrázolása az évezredek tükrében.pdf

Napkút Kiadó - Napút Online kulturális folyóirat
Régi korok égbolttérképeit böngészve feltűnik azok zsúfoltsága,
ember- és állatalakok rajzaival. Még a XIX. század – főként a
nagyközönség számára készült – csillagtérképein is felbukkannak a
csillagképek (konstellációk) elnevezésének megfelelő figurális
rajzok körvonalai: a Nagy Medve csillagképhez tartozó csillagokat
medvealak, a Szűzét kezében kalászt tartó (többnyire szárnyas) női
figura testesíti meg.
A csillagképek kialakulása. Általánosan ismert, hogy a
csillagászok ma is – meglehetősen önkényesen körülhatárolt
képzeletbeli csillagképekre (konstellációkra) osztják fel az égboltot.
Ezek a csillagképek – amelyeknek elnevezése néha az írásbeliség
előtti évezredekig nyúlik vissza – valójában semmilyen kapcsolatban
sincsenek a bennük látható égitestek fizikai természetével, térbeli
elhelyezkedésével, csupán a fényesebb csillagok véletlen eloszlása
az égen és az ókori égboltmegfigyelők gyakorlati tapasztalata
alakította ki képzetüket. Sokan, legalábbis névről ismernek néhány
csillagképet: a Nagy Medvét – a magyar népi képzeletben a
Göncölszekeret –, az ún. Állatöv (a Nap látszólagos égi útja mentén
elhelyezkedő) 12 csillagképet: Kos, Bika, Ikrek stb., esetleg még
néhányat. A napjainkban is használatos csillagképek felének (szám
szerint 44-nek) neve, alakja és mondája az antik görög tudományig
követhető, valójában az ősi mezopotámiai kultúra hagyatéka.
Az égbolt ismerete, egyes fényesebb csillagok megfigyelése
sokkal régebbi időkig, a kőkor gyűjtögető-vadászó közösségeinek
idejére nyúlik vissza. Már ekkoriban észrevehették, hogy egyes
feltűnő, fényes csillagok felbukkanása a hajnali vagy esti égen,
mintegy jelzi az évszakok változásának beköszöntését. Az égitestek
láthatóságának változása az év során természetes naptárt alkotott.



A növénytermesztés (mezőgazdaság) elterjedésével az „égi naptár”,
a csillagos ég esztendei változása és a mezőgazdasági munkák
sőt a Földközi-tenger térségében a kialakuló tengerhajózás – már
szabályokba foglalt ismereteket követelt. Ezeket a földművesek és a
hajósok jól tudták. A görög Hésziodosz Kr. e. 700 körül a Munkák és
napok című tankölteményében a paraszti tudnivalók között említi az
égi jelenségek és égitestek ismeretét. Többek között, ezeket
olvashatjuk: „Pléjaszok, Atlasz lányai, hogy feltűnnek az égen, /
Kezdj el aratni, s amint eltűnnek, kezdd el a szántást...”1
Az említett „Pléjászok” – a mai csillagászati szóhasználattal
Plejádok –, a magyar népnyelvben a Fiastyúk kis csillagcsoportját
jelentik. A szöveg arra utal, hogy amikor a hajnali szürkülteben
először bukkan fel a keleti égen a Fiastyúk, kezdődhet az aratás,
amint pedig az esti szürkületben utoljára látható, eljött a tavaszi
szántás ideje.
Az ősi Egyiptomban már valószínűleg a dinasztiák előtti időkben
tudott volt, amikor a ma Szíriuszként ismert fényes csillag feltűnik a
Nap kelte előtt a hajnali égen (kb. június 20. körül), rövidesen
megkezdődik a Nílus áradása, amely megtermékenyíti a földeket. A
Szíriusz Nappal együtti kelésének megfigyelése tehát fontos volt a
termőföldek előkészítése szempontjából.
Az ősi csillagfigyelők általában egyes fényesebb csillagokat
(például Szíriusz), esetleg szorosan összetartozó csillag
csoportokat (például Fiastyúk) tartottak számon. Egyes csillagokat,
megkülönbözetésként vagy az általuk jelzett esemény vagy
valamilyen jellegzetesség alapján nevezték el. A Hyádok (Hüaszok,
ma a Bika csillagkép egy része) jellegzetes csillagcsoportja, amely
akkor bukkan fel az esti égen, amikor az őszi esők kezdődnek, a
görögségben „Esőcsinálókat” jelent. Csak idővel változtak a
testvérüket sirató leányokká. A gabonaéréskor feltűnő magányos
fényes csillag a Spica, vagyis Kalász nevet kapta; utóbb a
környezetének halványabb csillagaival együtt ebből alakult ki a Szűz



(Virgo) csillagkép.
Néha már az őskori csillagnézők is
több, egymáshoz közel elhelyezkedő
fényesebb csillag csoportját
jegyezték meg. Ilyen például a ma az
Orion csillagkép közepét – az övet
jelképező három fényesebb csillag,
amelyek pontosan egy vonalban, egymáshoz közel ragyognak az
égen. Igen jellegzetes, alighanem a kezdetektől fogva több
csillagból álló konstelláció a nálunk Göncölszekérként ismert Nagy
Medve. Törzsét trapéz alakban az alak sarkait jelző négy csillag
alkotja, amelyhez a szekér rúdjaként (vagy a medve farkaként) az
egyik sarokból három, kissé ívben elhelyezkedő csillag csatlakozik.
Az ilyen, körvonalakkal jellemezhető konstellációkat szokás
körvonal-csillagképeknek nevezni. Mivel a tágabb égi környezetben
nincsen több hasonló fényű csillag, a Nagy Medve eléggé feltűnő
csillagképet alkot. Jellegzetes körvonalai alapján már az ősidőkben
ismerték: Babilonban Teherhordó-szekér, Kínában öblös
Merítőkanál, majd (néhol jóval később az araboknál is) Halottas
menet, máshol hét teherhordó vagy igavonó állatot jelképez, az ősi
Rómában például Hét Ökör. Mivel az égbolt északi sarkához közel
helyezkedik el, Európából mindig látható az égen. Nem kel fel, ill.
nyugszik, hanem körbefordul az északi égbolton. Ezért azt tartották,
hogy a forgó égboltot az ökrök vontatják.
Más esetekben egyes fényesebb „naptár-csillag” tágabb égi
környezetét is bevonták, eleinte bizonyára azért, hogy a „főcsillag”
ot biztosan azonosítani lehessen a többi fényes égitesthez képest. A
mai Orion három, egyenest alkotó csillagát tágabb környezetükben
négy fényesebb csillag torz négyzete foglalja magába. Mivel az
egész konstelláció az égbolt nagy területét fedi, önként adódott az
Égi óriás, az Óriás vadász vagy Óriás harcos képzete, amely azután
a görög mitológia Órionjává vált (amelynek öve a három csillag).



Az ókori Mezopotámiában – a sumer, babiloni, asszír
birodalomban – a naptár kialakításában fontos szerepe volt a Nap
látszólagos egy éviégi útjának a csillagok között, valamint a Hold
fényváltozásának. Ezért a pap-tudósok különösen nagy figyelmet
szenteltek azoknak a csillagoknak, amelyek a Nap és a Hold
látszólagos égi útja mentén helyezkednek el. Így alakult ki az Állatöv
(Zodiakus), amelyet az évbe foglalt 12 holdhónap alapján 12
csillagképre osztottak fel: Kos, Bika, Ikrek, Rák, Oroszlán, Szűz,
Mérleg, Skorpió, Nyilazó (Nyilas), Bak, Vízöntő, Halak. Az Állatöv
csillagképeit, mivel azok helyzete a Nap évi útjának megfelelően,
eleve meghatározott volt, már nem lehetett egy-két fényesebb
csillag köré csoportosítani.
A mezopotámiai csillagászokat főleg a Nap, a Hold és az akkor
ismert bolygók foglalkoztatták. Az Állatöv csillagképein kívül alig
különböztettek meg más konstellációkat. Az egyiptomi ég kissé
gazdagabb. A csillagképek rendszerét, az éggömb „képeskönyvét”
azonban az antik görögség alkotta meg, egyesítve a közel-keleti,
egyiptomi és saját képzeteiket. Homérosz a Kr. e. VIII. században
már több csillagképet is felsorol, azt is tudja, hogy a Nagy Medvét
egyes helyeken Szekérnek nevezik.
Aránylag kevés figyelmet fordítottak az éggömbön végighúzódó,
keskenyebb vagy szélesebb halványan fénylő fehér sávra, a Tejútra.
Ma nem tekintik „önálló” csillagképnek, az antik világban, például
Arisztotelész nem is tartotta a csillagokhoz tartozónak. A természeti
népek és a nemrég még nomád életmódot folytató kisebb
népcsoportok – például északi nyelvrokonaink – a Lelkek útjának,
vagy a Madarak útjának nevezték (az utóbbi elnevezés azonban
bizonyára a lélekmadárra vonatkozik). Alighanem ennek egy késői
alakja a magyar népi Hadak útja, vagy a székely Csaba útja, amelyen
a halott harcosok vonulnak fel. A csillagképek kialakításában
azonban – egy közvetett egyiptomi adatot leszámítva – nem játszott
szerepet.



Csillagmitológia és csillagjegyzék. Európában vitathatatlanul az
antik görög égboltmegfigyelők érdeme, hogy a fölénk boruló
látszólagos éggömböt nagyjából kitöltötték a fényesebb-halványabb
csillagok alkotta konstellációkkal. Az antik világ csillagképleírása
természetesen az égboltnak arra a területére (mintegy
kétharmadára) terjedt ki, amely Mezopotámiából, Egyiptomból, a
Peloponnészosz-félszigetről még látható. (A Föld déli féltekéjéről
látható égboltot az európai tudomány csak a nagy felfedezések
korától kezdve ismerte meg.) A görög tudomány és költészet
egyrészt „rendszerezte” az égbolt képét, mintegy kidolgozta az
egyes csillagképek mitológiáját és mondabeli kapcsolataikat,
másrészt „egységesítette” az égen ábrázolt alakok formáját.
A társadalmi fejlődés kezdeti fokán álló törzsek, népek
napjainkban például néhány nomád pásztorkodást folytató nép
jelképeket, vagy életmódjukkal kapcsolatos tárgyakat, állat- és
emberalakok földöntúlivá nagyított képét vetítették az égre. Az ősi
görögök Medve csillagképe bizonyára az egykori törzsek szent
totemállata lehetett. A türk népek képzeletében a Sarkcsillag
amely körül az ég forog –, Vaskaró vagy Aranykaró, a hozzá közel
látható két halványabb csillag a kipányvázott Kékesszürke és
Lisztesszürke ló, a Göncöl csillagai pedig a Hét rabló, akik a lovakra
lesnek.
Az ősi kultúrnép vallási rendszerének kialakulásával a csillagképek
is az istenek, félistenek és a hozzájuk kapcsolódó tárgyak és lények
színterévé váltak. Többnyire azonban egymástól függetlenül jelezték
a bennük látott emberi vagy állati alakot. Az égboltnéző papok nem
törekedtek arra, hogy az egymás melletti konstellációkból
összefüggő jelenetet, mitológiai eseményt olvassanak ki. Az egyik
legkorábbi, ránk maradt égboltábrázolás az egyiptomi Dendara
melletti Hathor templom kör alakú „állatöve” (csillagtérképe). A
nagyon késői (római császárkorbeli!) térképen istenek, túlvilági
alakok vonulnak fel, de egymással nincsenek mitikus kapcsolatban.



A görög égboltleírás (az ún. uranográfia) egyik „vívmánya”, hogy a
már meglevő csillagkép-elnevezésekre szinte tudományos
rendszerességgel magyarázatokat keresett. Ezek a magyarázatok
természetesen nem múlják felül a „népi szómagyarázat” szintjét,
gyakran pedig félreértéseket tartalmaznak. A tavasz kezdetét jelző
Kos (Aries) az ősi mezopotámiai pásztorkodó népek számára a
tavaszi megtermékenyítés jelképe volt. Ugyanilyen
termékenységjelkép a Bika (Taurus), amely két évezreddel korábban
volt a tavasz kezdetét jelző csillagkép. A görög mondavilág azonban
a Kos csillagaiban már az aranygyapjút hordozó kost látta, amelynek
fellelésére Jászón és társai kalandos tengeri útra vállalkoztak. A
Bikából Zeusz egyik alakja lett: a főisten bika képében rabolta el
Európé királylányt. (Ilyen módon, ha burkolt formában is, de
termékenységszimbólum voltát is megtartotta.)
Az egymással szomszédos konstellációkkal mitológiai jeleneteket,
eseményeket írt le. Egyes esetekben ezek a mitológiai történetek
visszatükrözik, jelképezik azokat a földi jelenségeket, amelyek a
csillag vagy csillagkép feltűnésével kapcsolatosak. Egy elbeszélés
szerint, például a Medvévé változtatott és égre helyezett Kallisztó
nimfa büntetése az, hogy sohasem hűsítheti testét a tengerben:
vagyis a Nagy Medve nem nyugszik le, nem merül a tengeri
látóhatár hullámai alá.
A görög égboltleírások nagyjából a Kr. e. V. század körül már
kialakíthatták a ma ismert csillagképek és a hozzájuk fűződő
mondák nagy részét. Az első, szerzője szerint ismert és utóbb
mértékadó égleírást a knidoszi Eudoxusz állította össze Kr. e. 370
körül. Eudoxusz állítólag az egyiptomi pap-csillagászoktól tanult, és
éggömböt is készített, amelyen pontosan és a geometria szabályai
szerint ábrázolta a csillagok helyzetét. Művének tartalmát a szoloi
Aratosz Kr. e. 275–250 körül írt terjedelmes tankölteményéből, a
Phenomenából (Jelenségek) ismerjük. A Phenomena, amelyhez egy
évszázaddal később a rhodoszi Hipparkhosz írt kiegészítő



kommentárt, az antik csillagképek leírásának és mitológiájának
foglalata, amely mintegy kanonizálta a görögség által ismert és
használt konstellációkat.
Az ókori csillagászat ismereteinek nagy összegezője, az
alexandriai Klaudiosz Ptolemaiosz a Kr. u. 150 körül összeállított
Megalé szüntaxisz (A Nagy rendszer) – ma elterjedt címén
Almageszt című munkájában, Hipparkhosz katalógusa és Aratosz
égleírása alapján közölte csillagjegyzékét. Az Almageszt
katalógusában (amely 1022 csillagot tartalmaz) minden csillag az
akkori eszközökhöz képest pontos égi koordinátákkal van felsorolva.
Ilyen módon azonosítható az éggömbön, de gyors felkeresés a
koordinátatáblázat számadatai alapján eléggé nehézkes. Ezért az
egyes csillagok még sorszámot és megnevezést is kaptak. A
megnevezés – amennyiben korábban még nem volt külön neve, mint
például Spica, Sziriusz stb. – a csillagkép figuráján belüli helyzete
szerint történt. Ilyen módon kapta például a Bika (Taurus) fejében
levő fényes csillag A Bika szeme (Oculus Tauri), a szügyénél látható
A Bika mellén levő [csillag] (In pectore Tauri) megjelölést, stb.2
A csillagképek helyzetének, alakjának „egységes
szabványosítása” azért is fontos volt, mert lehetőséget adott arra,
hogy az egyes csillagokat biztosan azonosíthatóvá tegyék. Ezt a
jelölési rendszert, amely a Kr. u. IX. századtól a mohamedán
világban, arab fordításban is elterjedt, a korai reneszánsz idején az
európai csillagászok is átvették, és a XVII. század elejéig
alkalmazták. A mohamedán kultúra hozzájárulása volt az egyes
csillagok nevének kibővítése. Részben a már korábbi mezopotámiai
görög-latin csillagelnevezések fordításával, részben saját, arab
névadással sok közepes fényű csillagnak adtak nevet, amelyek főleg
a csillagnak a konstelláción belüli helyére utaltak. A későbbi európai
jegyzékekben ezek az arab nevek néha eltorzítva, „latinosítva”
jelennek meg.



A Hattyú (Cygnus) csillagkép körvonalának
fejét jelző, közepes fényű csillag (mai jelzés
béta Cygni) arab neve Al Minh.ar al Dja–jah,
teljes fordításban „A tyúk [madár] csőre”, az
európai csillagászok írásaiban Albiróra
torzult. Könnyebben felismerhető a Hattyú
farkát jelző fényes csillag (alfa Cygni) eredeti
arab neve, az Al Dhanab al Daja–jah, vagyis
„A tyúk farka” a ma használatos Deneb
névben. A Lant (Lyra) legfényesebb
csillagának arab neve Waďki, mai írásban Vega. A Perzusz csillagai
közt a ma bétával jelölt a csillagképben a rémültet keltő Medúza
fejet jelzi, az arab Ra–ʼs al Ghu–l, azaz „a démon feje”; ez rövidült a
modern korban Algollá.
Más részről a Hipparkhosz–Ptolemaiosz-katalógus minden csillag
pontos helyzetét is feltüntette az égen, ilyen módon a csillagképek
helyét is meghatározta a képzeletbeli égbolton. Az antik világtól az
európai újkorig a csillagok koordinátáihoz hozzárendelték a
csillagképen belüli nevét, vagy halványabbaknál a katalógusbeli
sorszámát.
A csillagképek „pontos” leírása és ezeken belül az egyes csillagok
megnevezése azonban egyszer s mindenkorra megszabta a
konstelláció alakját, az ábrázolt ember, állat vagy tárgy körvonalait,
testrészeinek helyzetét és elhelyezkedését más csillagokhoz
képest.
A konstellációk leírásánál vagy grafikus ábrázolásánál az
Almageszt használóit arra kényszerítette, hogy az egyes
konstellációkat mindig ugyanabban a helyzetben és alakban
ábrázolják. Ezzel voltaképpen megszabta a csillagképek
ikonográfiáját. Akárcsak a bizánci egyházművészet esetében, ahol
Krisztus és a szentek ábrázolása – még öltözetük színei és
testtartásuk is – szigorú előírásokhoz kötött volt, a csillagképeket is



a katalógus koordinátái és égleírás szabályozták.
Az antik csillagászok számára némi problémát jelentettek a
„gazdátlan” csillagok: azok a többnyire halvány égitestek, amelyek
két, körvonalakkal határolt csillagkép között foglaltak helyet és
amelyeket egyikhez sem csatoltak. Ptolemaiosz ezeket a számszerű
égi koordinátáikkal, valamint azzal jellemezte, hogy mely
csillagképek között foglalnak helyet. Például a Nagy Medve és a Kis
Medve között, a két állatalak körvonalai közti területen 8 csillag
látható, amelyek egyik figurához sem tartoznak. A már meglevő
csillagképek leírását a Kr. u. I. században Gaius Iulius Hyginus római
költő – Ovidius barátja – kiegészítette, egyik-másik
konstellációcsoportnál többféle mitológiai magyarázatot is
felemlítve.
Ptolemaiosz az általa áttekinthető égboltrészt – az éggömbnek
mintegy háromnegyedét – 48 csillagképre osztotta fel. A középkori
mohamedán (arab), perzsa és indiai csillagnézők tiszteletben
tartották ezt az ókori hagyományt, csupán a csillagok helyzetét
helyesbítették pontos mérésekkel, alkalmanként megnövelték a
jegyzékbe vett csillagok számát is, anélkül azonban, hogy magának
a konstellációnak a formáján változtattak volna. A középkori Európa
tudósai előbb az arab átdolgozások alapján ismerték meg az ókori
csillagászat nagy összegezőjének művét, majd az 1450-es évek
után már a görög szövegből latinra fordították Ptolemaiosz munkáit.
(A Rómában élő görög Trapezuntius, majd a bécsi Georg Peuerbach
és a Budán is dolgozó német Joannes de Regio Monte, azaz
Regiomontanus kommentált fordításai voltak az első hiteles latin
szövegek.)



Újkori mesék. A XV. század végétől
az Afrika partjai mentén dél felé hajózó
tengerészek, majd a Dél-Amerika és a
déli Csendes-óceán felfedezői előtt a
déli égbolt addig ismeretlen
csillagcsoportjai tárultak fel. Ezzel
pedig a XVI–XVII. század csillagászai
számára alkalom nyílt arra, hogy új, az
ókoriak előtt ismeretlen csillagképeket
alkossanak. (Afrika, Dél-Amerika és Ausztrália őslakóinak
csillagképismeretét az európai felfedezők és asztronómusok – a mai
néprajzkutatók nagy bánatára – semmibe vették.) A XVI. századtól a
csillagok katalogizálói, az ég térképezői új, „modern” konstellációkat
alkottak.
Az új csillagképek alkotása azonban nem szorítkozott csupán a
déli éggömbre. A korai reneszánsz humanista tudósai még
ragaszkodtak a klasszikus – és általuk hitelesnek tartott
hagyományokhoz. Ám a XVI. század embere már túllépett az antik
ismereteken. Ahogyan az ókoriak előtt ismeretlen új földeket,
tengereket, természeti jelenségeket és törvényeket megismerte,
úgy próbálta meg a saját gondolkodását, eszméit és nézeteit az égi
képekbe vetíteni. A korai barokk költői lelkű csillagászai a kor
eszméit, jelképeit és lelkületét próbálták megörökíteni az újabb
csillagképek megalkotásával, és ennek érdekében akár a régi,
klasszikus alakzatok megcsonkításától sem riadtak vissza.
Mint láttuk, az antik, figurálisan határolt csillagképek közt
maradtak területek, amelyeknek csillagai egyik konstellációhoz sem
tartoztak. Az ilyen „gazdátlan” csillagokból is kezdtek újabb
konstellációkat kialakítani az északi égen, ám gyakran a már
meglevő régi alakzat egyik-másik csillagát is elcsatolták.
Az Oroszlán (Leo) és a Nagy Medve közti terület egy sor
csillagából például a danzigi Johannes Hevelius 1690-ben



kialakította a Kis Oroszlán (Leo Minor) csillagképet. Ugyancsak tőle
származik az északi sark környékének halvány csillagaiból alakított
Zsiráf (Camelopardalis) konstelláció is. Gyakran azonban az új
csillagkép megalkotásához a megszokott, klasszikus alakzat néhány
csillagát is elcsatolták. A német Johann Elert Bode – korának
elismert szaktekintélye – 1790-ben például II. Frigyes porosz király
tiszteletére az Andromeda csillagkép közelében Frigyes Dicsősége
elnevezéssel (Gloria Frederici) rajzolt egy új csillagképet, ám a
kialakításhoz el kellett vennie az Andromeda egyik karját.
Ez az utóbbi példa arra is utal, hogy az újabb csillagképalkotás
célja nemcsak az égbolt üres helyeinek kitöltése, hanem gyakran a
hízelgés, esetleg a jutalomra vágyó haszonlesés is volt. (Egyébként
a rossz példával maga Galileo Galilei járt elöl, amikor 1610-ben, a
Jupiter bolygó általa felfedezett négy fényes holdját pártfogója
tiszteletére Medici csillagoknak nevezte el.) E téren a túlzásba vitt
hízelgés csúcsát a lipcsei német Akadémia érte el, amikor az Orion
csillagainak egy részét, amelyet régóta Orion kardjának neveztek,
Napóleon csillagainak kívánta elnevezni („Stellae Napoleonis”).
Szerencsére az elnevezést maguk a franciák sem fogadták el.
Akadtak azonban derűsebb, játékosabb névadások is. A francia
Joseph Jčrome de Lalande (1732–1810), a XVIII. század
csillagászatának egyik vezéregyénisége, idős korában négy
csillagképet is javasolt. Az egyiket 1805-ben az ősi Hydra melletti
gazdátlan csillagokból Macskának kívánta nevezni, az alábbi
indoklással: „Imádom a macskákat. ...Eléggé sokat fáradoztam
életem során az égboltért ahhoz, hogy most ezt a kis tréfát
megengedjem magamnak.”
A másikat 1775-ben az ég északi pólusa közelében rajzolta fel, és
Csősz-nek (Custos Messium=Terményőrző), vagyis franciául
Messier-nek nevezte el. A megnevezés szójátékot rejt, mivel
Lalande egyik barátja és kortársa az üstökösfelfedezései révén
híressé vált Charles Messier (1730–1817) volt. Korának nagy



szenzációjára utal viszont az első léggömbfelszállást (1783)
megörökítő Léggömb (Globus Aerostatici) konstelláció
megnevezése.
A csillagképek elnevezői között vitathatatlanul a német Johann
Bayer (1572–1625) és a danzigi Johann Hevelius (voltaképpen
Hewelcke, 1611–1687) szerezte a legtöbb érdemet, és az általuk
kialakított konstellációk egy része napjainkig érvényes. (Érdekes
módon egyikük sem volt hivatásos csillagász: Bayer jogászként,
Hevelius sörfőzőként kereste kenyerét.) A legbuzgóbb csillagkép
keresztelő viszont a francia Nicolas Louis de La Caille abbé (vagy
mai írásmóddal egyszerűen Lacaille, 1713–1762) volt, aki Dél
Afrikába utazva vagy 12 új csillagképet „alkotott” – egyszerűen nem
véve tudomást a már meglevő, használatos elnevezésekről –, ám
ezek közül csal három-négy bizonyult maradandónak.
Magyar névadó is akad: a selmecbányai születésű Hell Miksa
(1720–1792) az Uránusz bolygó felfedezőjének (1781), a német
angol William Herschelnek tiszteletére Herschel Kisebb Távcsöve, ill.
Herschel Nagyobb Távcsöve nevű csillagképeket tervezte meg.
Herschel pártfogóját, III. György angol királyt is megörökítette a
György hárfája elnevezésű konstellációval 1790-ben. Ezek közül a
kortársak a Tubus Herschelli Maiort fogadták el néhány évtizeden
át.
A görög-római csillagképrendszer egységes volt abból a
szempontból, hogy isteneket és mitológiai személyeket-lényeket
vetített az égre, és alkalmanként több alakzat is egy monda
szereplőit jelenítette meg. Elsősorban azonban számos esetben
visszavezethető, hogy az eredeti – a görögség által esetleg már
félreértett – csillagnév milyen természeti jelenséget jelzett és
jelképezett.
A modern konstellációk ilyen szempontból közel sem egységesek.
Egyes csillagképalkotóknál a „tudományoskodás” volt a fő
szempont: a kor tudományos eszközeit, az újonnan felfedezett vagy



nevezetes élőlényeket, a környező világ tárgyait örökítették meg.
Jelképként kevésnek van csillagászati háttere, többnyire a kor
tudományos-technikai fejlődését szimbolizálják. A másik csoportot
az udvaronc hízelgő megnevezései alkotják.
A német Johannes Bayer éppen négyszáz éve, 1603-ban
megjelent gyönyörű csillagatlaszában, az Uranometriában (szó
szerint: „Az ég felmérése”) többek között arra törekedett, hogy az
éggömb déli – akkor még alig ismert – félgömbjét töltse be
csillagképekkel. Elnevezéseivel is némileg csatlakozott az antik
hagyományokhoz, amelyekhez modern ismereteket adott.
Megrajzolta a déli égen az Aranyhal konstellációt (Dorado), az ókori
Déli Halak (Pisces Austrinus) folytatásaként, az északi nőstény
Vízikígyónak (Hydra) párt alkotott délen, a hím Vízikígyóval
(Hidrus)3, az égre helyezte az Indiánt (Indus, nem Hindu!), a Pávát, a
Főnix-madarat (Phoenix), de a déli óceánok térképészeinek
eszközeit is, a Szintező és Irányvonalzó (Norma et Regula)
alakjában. Még a danzigi Johannes Hevelius is eléggé szorosan
kötődött a görög-római hagyományokhoz, a „Firmamentum
Siobiesticum”, majd az 1690-ben kiadott „Prodromus Astronomiae”
ban. A Vadászkutyák (Canes Venatici), a Cerberus vagy a legendás
Mons Maenlaus (Maenlaus hegye) még az antik kort tükrözi.
A francia Lacaille abbé azonban akár a híres Francia enciklopédia
illusztrációinak mondható konstellációkat helyezett a déli égre. Ott
látjuk a Légszivattyút (Antlia), a Mérőkörzőt (Circinus), a
tengerészek Hajó-kompaszát (Pyxis Nautica) és persze a
csillagászok Távcsövét (Tubus Astronomicus). Azt, hogy a
művészetek is helyet kapjanak, a Festő-állvány (Equleus Pictoris) és
a Szobrász-véső (Sculptorium) biztosítja. Megörökítette Dél
Afrikának azt a pontját, ahol méréseit végezte: a Tábla-hegy (Mons
Mensai) csillagképpel. Honfitársa, a Föld méreteinek pontos
meghatározásában részt vevő Charles Pierre Lemonnier (vagy Le
Monnier, 1715–1799) a lappföldi felmérésnek állított emléket az



Iramszarvas (Tarandus vagy Rangifer), míg az Atlanti-óceánbeli
expedíción, a Rodriguez-szigetén megpillantott egyetlen rigóra
emlékeztet a Magányos Rigó (Turdus Solitarius).
A csillagképnévadás egyik – ma
már csak különösségnek számító
zsákutcája volt a „keresztény ég-kép”
eszméje. Általában a tehetséges
gyakorlati matematikus Wilhelm
Schickard (1592–1635), a csillagász
Jakob Bartsch (1600–1633), Kepler
veje, és főleg az augsburgi jogász és
műkedvelő égbolt-rajongó Julius
Schiller (†627) nevéhez kapcsolják az antik „pogány” csillagképek
keresztény köntösbe öltöztetését. Érdekes, hogy az ókori
elnevezések átkeresztelése az Ó- és Újtestamentum alakjainak
nevére, nem a vakbuzgó középkori szemlélet terméke, de ne
feledjük, hogy Schiller „keresztény csillagos égboltja”, a Coelom
stellatum Christianum az ellenreformáció korában, 1627-ben látott
napvilágot. Az átkeresztelés néha nem is volt nehéz: az Argó Hajó
jából Noé Bárkája lett, a nagy kiterjedésű Herkulesből a Három
Királyok. Azt azonban már csak jó képzelőerővel lehet megérteni,
hogy miért éppen az Oriont nevezte el Schiller Szent Józsefnek, és
hogyan vált a Pegazus csillagkép Gábriel Arkangyallá. A kísérletnek
nem sok visszhangja támadt, és még az egyház tudósai sem
használták Schiller – egyébként gyönyörű kivitelű – csillagatlaszát.
A XVIII–XIX. század fordulójának egyik nemzetközi tekintélye, a
berlini Akadémiai Obszervatórium igazgatója, Johann Elert Bode
(1747–1826) arra törekedett, hogy rendszerezze az addig ismert
csillagképeket, és közben maga is alkotott neveket. Korának
tudományos és műszaki nevezetességei: a Villamos Gép (Machina
Electrica), Nyomdász Műhely (Officina Typographia) került az égre
jóvoltából, de megadta az uralkodónak is a tiszteletet a Frigyes



Dicsősége csillagképpel (meglehet, hogy a királyi támogatást élvező
berlini csillagda érdekében is). Bode térképén azonban már
nemcsak a csillagképek alakjai jelzik a konstelláció összetartozó
csillagait. A csillagképek közt pontozott vékony – meglehetősen
kacskaringós – vonalak jelölik az egyes konstellációkhoz tartozó
terület határait. Ezzel megkezdődött a figurális csillagkép
ábrázolások lassú kiszorulása a térképekről.
A lerajzolt égbolt. Kézenfekvőnek tűnik a csillagok, csillagképek
képi ábrázolása, hiszen a rajzolt térképről lehet a leggyorsabban,
legbiztosabban azonosítani az égitesteket. Valóban, már néhány
késő kőkori sziklarajz is arra utal, hogy évezredekkel ezelőtt is
megpróbálkoztak az éggömb és az egyes konstellációk képi
ábrázolásával.
Ősi mezopotámiai pecsételőhengerek tanúsítják, hogy már három
évezreddel ezelőtt is egyes csillagcsoportokat, például a Fiastyúkot
rajzban is bemutatták. A ránk maradt, eléggé kisszámú ókori
csillagkép-ábrázolás, illetve égbolttérkép azonban többnyire csak
nagyon durván, éppen hogy felismerhetően mutatja be az ábrázolt
csillagképet vagy égbolttérképet.
Ez a jelképes ábrázolás végigkíséri az európai kora középkort is. A
kódexek, főként a kalendáriumok ábráin, díszítésein és iniciáléin
néha művészien megrajzolt csillagképfigurákat láthatunk – de
nemritkán csillagok nélkül. Más ábrákon a csillagok egymáshoz
viszonyított helyzete közel sem fedi a valóságos képet. Csak a
reneszánsztól kezdve mutatkozik meg a törekvés a valósághű,
pontosabban a térképszerű konstellációábrázolásra.
Ezeket az ábrázolásokat mai értelemben nem is nevezhetjük
csillagtérképeknek. Gyakran csak az ábrázolásból ismerhető fel,
melyik konstellációról van szó, mert a csillagok helyzete alig egyezik
meg a valóságos képpel.
Valószínűleg már az ókori csillagászok számára is nehézséget
okozott, hogy az éggömböt, illetve a teljes éggömb két féltekéjét



hogyan lehet síkban ábrázolni. A fejlett geometriai érzékű és
ismeretű görögök hamarosan felismerték azt a (ma már bizonyított)
tényt, hogy egy gömbfelületen elhelyezkedő pontokat nem lehet
torzításmentesen síkra vetíteni. Vélhetőleg hamar feltűnt, hogy ha a
fölénk boruló teljes fél égtekét egy kör alakú síkon ábrázolják, akkor
a központ körüli alakzatok aránylag még híven visszaadhatók, de
már a peremen az alakok annyira eltorzulnak, hogy szinte
felismerhetetlenné válnak. (Illetve fordítva: ha a peremnél levő
alakzatot adjuk vissza pontosabban, a központ torzul.) A
geométerek és geometrák csak a XVI. század óta próbálkoztak
olyan síkbeli vetületek geometriai megszerkesztésével, amelyek a
lehető legkisebb torzítással mutatják be az ábrázolt gömb- (illetve
görbült) felszínt.
Ugyanez a nehézség merül fel a Föld térképi ábrázolásánál is. Az
ábrázolt terület torzulása azonban a Föld-képeken nem annyira
szembeötlő, mert nagy területet nem lehet – legfeljebb ma, az
űrhajókból – szemmel áttekinteni és a térképi rajzzal összevetni. Az
égbolt leképezésénél azonban egy szempillantással kitűnik a
valóság és a rajzolt kép eltérése.
Ezért már a görögök előtt is kézenfekvőnek látszott, hogy a Földet
látszólag körülvevő égboltot kis éggömbön ábrázolják. A
hagyomány szerint a VI. században élt Anaximandrosz már használt
éggömböt. Eudoxoszról bizonyosan állítják, hogy a IV. században
rendelkezett az égboltot bemutató glóbusszal. Ezek a glóbuszok
nem maradtak ránk. A legkorábbi éggömb, amelyet ma ismerünk, a
Kr. u. 160 körül készült ún. Farnese Atlasz (ma a nápolyi Museo
Nazionaleban látható), és az eget a vállán hordozó Atlaszt ábrázolja.
Az éget jelképező gömbre az ismeretlen szobrászművész felvéste a
jellegzetes csillagképek alakjait, de az egyes csillagokat nem
ábrázolta. Úgy vélik, hogy a Farnese Atlasz éggömbje Eudoxosz
glóbuszának másolata lehet, és ezért képet ad a korábbi ókori
alkotásokról.



A középkori Európából nincsen adatunk égglóbuszokról, de az
arab világban, a Kr. u. IX. századtól maradtak ránk kisebb-nagyobb
éggömbök. Valószínűleg ezek szolgáltak mintaként a reneszánsz
kezdetén készített európai ég-ábrázolásokhoz, mint például a XV.
századbeli Cusanus-féle glóbusznak is (amelyet a tudós főpap,
Nicolaus Cusanus használt csillagászati munkájához).
A XVII. századig az éggömbök egy része nemcsak szemléltetésre,
hanem csillagászati mérésekre is szolgált. Az ilyen alkalmazás jó
példája a korai reneszánsz egyik legszebb és legpontosabb
égglóbusza, amelyet a domonkosrendi Hans Dorn (1425 k.–1508
után) készített 1490 körül Budán, Mátyás király udvari
csillagászának számára. A szépen kidolgozott bronzgömbön több
száz csillag pontosan bejelölt helyzetét tüntette fel, és ábrázolta a
fényességeket is. Magukat a csillagképeket finoman pontozott
körvonalak rajzolják ki. Az éggömbhöz szerelt mérőeszköz
felhasználásával közvetlenül bejelölhetők az ismeretlen helyzetű
csillagok vagy például az újonnan feltűnt üstökösök helyzetei.
A reneszánsz éggömbjei még egyedi készítmények voltak. A
nyomtatás és a térképi vetületszerkesztés fejlődésével azonban
megjelentek a sorozatban gyártott glóbuszok. A csillagtérképet,
keskeny sávok formájában papírra nyomtatták, és felragasztották a
megfelelő méretű fa-, később gipszgolyóra. Az egyre nagyobb
sorozatokban gyártott ég- és földgömbök mind szélesebb körben
terjedtek el, a XVIII. századtól már az iskolai oktatás eszközeivé
váltak.



A glóbuszok alkalmazása azonban – már a
terjedelmük miatt is – eléggé kényelmetlen volt. Emellett
az éggömbök az égi alakzatokat mintegy
tükörképszerűen, a jobb és bal oldalt – a keleti és
nyugati irányt – felcserélve mutatják be. Ha az égboltot
valóban a Földet övező „gömbnek” képzeljük, úgy a
glóbuszon ezt a gömböt kívülről látjuk, vagyis „hátulról”
nézzük a csillagképek alakzatait.
Ez a szemlélet hamar meghonosodott a
glóbuszkészítők között. Azokat a csillagképalakokat,
amelyek nem oldalnézetben, hanem arccal fordulnak a
Föld felé, a glóbuszrajzolók gyakran hátat fordítva
mutatják, a figurák, illetve az arc felismerése érdekében
néha félprofilból. Ez az ábrázolásmód a későbbiekben
még a síktérképek rajzolóinak munkájában is nyomot
hagyott! Az első csillagászati
térképlapokon – síktérképeken – a jobb és bal oldal a
glóbuszokhoz hasonlóan felcserélt, és számos figura
háttal fordul a szemlélőnek. Vélhetőleg az éggömbökről
másolt rajzok vezették félre a térképszerkesztőket.
A térképszerkesztés fejlődése és a könyvnyomtatás
haladása egyaránt fellendítette az égbolt térképezését
és térképi bemutatását. Az egész égbolt áttekintésére
alkalmazták a két félgömböt egy-egy korong alakú
síkon ábrázoló planiszférát. A térképrajzolók
beletörődtek abba, hogy az ábrázolás torzul, viszont az
egész félgömböt áttekintően ábrázolhatták. Az égbolt
egyes kisebb részletének bemutatásánál viszont a
torzítás is jóval csekélyebb volt, és ennek mértékét is
csökkentette a kellően megválasztott térképvetület.
A XVI. század elején – a Földet ábrázoló térképekkel
párhuzamosan – megjelentek az égbolt térképei és a



kisebb részleteket ábrázoló egyes lapokból összeállított
csillagatlaszok. Az első nyomtatott planiszféra, amely két kör alakú
térképen az északi és a déli égboltot ábrázolja, Albreht Dürer (1471
1528) nevéhez fűződik. A csillagtérképet a kartográfus Johannes
Stabius és a matematikus Conrad Heynfogel számítása, illetve
szerkesztése alapján Dürer rajzolta és metszette fába, 1515-ben. A
Dürer–Stabius-planiszféra még a klasszikus, ptolemaioszi égboltot
ábrázolja, a 48 antik csillagképpel. A déli pólus környéke aránylag
üres. Ennél nagyobb hiba azonban, hogy Stabius és Dürer követték
az éggömbkészítői hagyományt, és a konstellációkat felcserélt
égtájjal, a szemlélőnek hátat fordítva mutatták be.
Még határozottabban tűnik fel ez az éggömbrajzolói – helytelen
hagyomány az ingolstadti matematikus-geográfus Petrus Apianus
(1495–1552) planiszféráján, amelyet először 1529-ben, majd
díszesebb formában 1540-ben adott ki. A látványos égbolttérképen
– akárcsak korábban Dürerén és utóbb számos más égrajzolóén –,
amelyen az égitestek helyzete már pontosabb az elődjénél, az
egyes konstellációk összetartozó csillagait a csillagkép körvonalai
fogják össze. A rajzok feltűnően hasonlók a Dürer-féle metszethez,
és ez érthető is a feljebb elmondottakból: az alakok helyzete,
formája megkötött volt.
Az éggömb típusú „fordított oldalú”, hátat fordító alakokat
ábrázoló térképekhez képest jelentős fordulatot jelentett az erdélyi
szász Johannes Honterus (1498–1549) Bázelben, 1532-ben fába
metszett planiszférája. Eltekintve attól, hogy Honterus térképe
szakszerűbb, több csillagászati elemet feltüntető, mint Düreré,
maga az ábrázolás eléggé híven követi a korábbi művet. Ám az
égtájakat helyesen ábrázolja, és a csillagképeket határoló figurális
rajzok szembefordítva láthatók! Honterus égbolttérképét
tekinthetjük az első modern nyomtatott csillagtérképnek. Honterus
planiszférájának megjelenése (1542) után még készítettek ugyan
fordított égtájú, hátat fordító alakokkal díszített planiszférákat, de a



tudományos igénnyel szerkesztett égboltképek már mindig helyes
beállításúak voltak.
Érdekes, de inkább csak művészetszemléleti különbség Dürer,
valamint Apianus és Honterus térképei között az emberi alakok
stílusa. Az első két térképrajzoló művész jellegzetesen reneszánsz
ízlésű. Az emberi alakok – a vélt antik hagyományt követően
mezítelenek, vagy (Dürernél) itt-ott minimális ruházatúak. A puritán
református Honterus viszont gondosan felöltöztette alakjait, a női
figurák drapériaszerűen leomló ruházatban, a férfiak görög vagy
római stílusú könnyű öltözékben vagy katonai öltözetben láthatók.
Ez a stiláris ábrázolás – amely természetesen a korokkal változott
végigvonul a térképrajzokon a XIX. század közepéig. Különösen
jellemző a barokk figurák ruházata, amely egyrészt némi
tudományoskodással igyekszik visszaadni az antik világ öltözetének
stílusát, másrészt óhatatlanul tükrözi a maga korának ízlését.
A reneszánsz megújuló égboltábrázolásának újdonsága az egyes
csillagképeket külön-külön ábrázoló vagy az égbolt kisebb részleteit
valamilyen logikus sorrendben bemutató csillagatlaszok
megjelenése. Az egyes csillagképek összetartozó csillagait ezeknél
is a figurák körvonalai határolták, de egy-egy lapon gyakran csak
egy konstellációt vagy egymással érintkező néhány kisebbet mutat
be a térképszerkesztő. A teljes égbolt áttekintésére az atlasz elejére
vagy végére planiszférát is fűztek.
Az egyik legkorábbi csillagatlasz – amely minden egyes
csillagképet külön-külön ábrázolt – a modenai Giovanni Paolo
Gallucci (1538–1621) Velencében, 1588-ban megjelent művében, a
hatkötetes Theatrum Mundiban látott napvilágot. Térképei a
glóbuszok megfordított ábrázolását mutatják. De kiviláglik a
hagyományos csillagtérkép ábrázolási mód nagy hibája is. Hiába volt
szinte kanonizálva az egyes figurák formája, helyzete, alakja, a
halványabb csillagok hovatartozását már nem tudták egyértelműen
meghatározni. Különösen a nagyobb méretű, egyes konstellációkat



külön ábrázoló atlaszoknál mutatkozott meg, hogy néhány csillag az
egyik atlaszban az alak körvonalain belül, a másiknál azon kívül
foglalt helyet. Minél több csillag helyzetét mérték meg az észlelők,
és mennél gazdagabb volt az atlasz csillagábrázolása, annál inkább
megmutatkozott a hagyományos konstellációjelzésnek ez a hibája.
A csillagtérképek modernizálása terén a második döntő lépést
Honterus helyes tájolási módja után – a bajor jogász Johannes Bayer
tette meg. Bayer, mint már ez előzőekben említettük, elsősorban a
„gazdátlan” csillagok konstellációba foglalására, valamint az
égboltnak a görögség által nem ismert déli féltekéjén levő csillagok
csillagképpé formálására törekedett. Eközben jutott arra a
gondolatra, hogy a biztos megkülönböztetés és azonosítás
érdekében egységes rendszer szerint minden csillagképen belül az
egyes csillagoknak önálló jelölést ad. Rendszere egyszerű volt: az
egyes konstellációkon belül a fényesség szerint a csillagokat a
görög kisbetűkkel jelölte: a legfényesebbet alfa (), a következőt béta
(), majd gamma (), delta () stb. betűkkel jelölte, egészen az ómegáig
(). Amennyiben a konstellációban a görög ábécé 24 betűje nem volt
elegendő – ami a Tejút csillagokban gazdag területén fordul elő –, a
latin nagybetűkkel folytatta a jelzést. A Hattyú csillagképben
egészen a P betűig jutott. Ez a jelölési rendszer ma is érvényben van
a fényes csillagok esetében. Bayer Uranoetria címen, Ulmban, 1603
ban megjelent, gyönyörű rézmetszetekkel illusztrált atlasza új
korszakot nyitott meg az európai csillagtérkép-rajzolásban. Növeli
az Uranometria jelentőségét, hogy Bayer a kor legpontosabb
csillag-helymeghatározását használta fel (a dán Tycho Brahe
1546–1601 – kiemelkedően pontos méréseit), és gondot fordított a
csillagok fényességének lehetőleg hű feltüntetésére is.
Az Uranometriát nemcsak a kortársak, de az utókor is olyannyira
fontos mérföldkőnek tartja, hogy számos modern csillagatlasznak
adták, adják ezt az elnevezést. A XIX. század egyik jelentős
csillagatlaszát, amelyet a német Friedrich Wilhelm Argelander



(1784–1875) adott ki 1843-ban, az Uranometria nova címet adta. A
XX. század végének egyik nagyon részletes rajzolt atlasza – amely a
csillagok helyzetét a 2000. évre érvényesen tünteti fel
Uranometria 2000 címen látott napvilágot.
A történeti hűség kedvéért meg kel jegyeznünk, hogy hat
évtizeddel korábban Alesandro Piccolomini (1508–1578) De le Stelle
Fisse című, fametszetű nyomatain a latin ábécé kisbetűivel jelölte az
egyes csillagokat. Ez a korai atlasz azonban nem keltett feltűnést,
nem is terjedt el, talán pontatlanabb térképe és kezdetlegesebb
nem is mindig következetes – ábrázolása miatt. Csupán annyiban
„modernebb”, amennyiben mellőzte a figurák ábrázolását. Ám úgy
látszik, hogy a kor még elvárta a díszes alakok megrajzolását, és
Bayer például nagy gonddal rajzolta meg a konstellációk figurális
körvonalait is. A csillagképek hagyományos alakját egészen a XIX.
század közepéig erőteljesebben vagy halványabban feltüntették.
A XVII–XVIII. század csillagtérkép-szerkesztői néha szinte
túlzásba is vitték a konstellációk alakjainak ábrázolását. Pedig ezzel,
főleg a kézzel színezett, nagyon díszes rézmetszetű térképeken
gyakran már a használatot nehezítették. A díszes alakok vonalai
nemegyszer elfedik a halványabb csillagokat jelölő kisebb pontokat
(különösen ha arra gondolunk, hogy ezeket a térképeket sötétben,
gyenge fénnyel megvilágítva használták).
Emellett a távcsöves
égbolttérképezés egyre halványabb,
puszta szemel már nem is érzékelhető
csillagok helyzetét is rögzítette. Ezek
jelölésére már sem a görög és latin
betűk, sem a sorszámozás nem volt
alkalmas, mivel az amúgy is egyre
zsúfoltabb atlaszlapokat a további megjelölés teljesen
áttekinthetetlenné tette volna. Ezt a nehézséget a XIX. század
elején oldották meg a térképszerkesztők. A csillagképek határát



akárcsak a földi országhatárokat – jól felismerhető pontozott
vonalsorral jelölték ki. Másrészt a konstellációk puszta szemmel
látható legfényesebb csillagait jellegzetes, jól felismerhető
geometriai formákban egyenes vonalakkal kötötték össze. E
csillagképhatárok megrajzolása jellemzi például J. E. Bode 1801-ben
megjelent, ugyancsak Uranometria című atlaszát, amelyen azonban
továbbra is ott látjuk a figurális ábrát is.
A felesleges ábrák és vonalak csak a speciálisan, szakemberek
számára, 1852–59 közt kiadott Bonner durchmusterung (Bonni
áttekintés, F. W. Argelander főműve) lapjairól tűnnek el. (A Bonner
Durchmusterung és annak kiterjesztése a déli égboltra összesen
325 000 csillagot mutat be, ezek közül csak hatezer látszik távcső
nélkül, puszta szemmel.) Ma is használatos azonban a puszta
szemmel látható fényes csillagokat mértani ábrákká formáló
összekötő vonalak meghúzása. A gyors tájékozódást szolgáló,
műkedvelők használatára készített csillagtérképeket és atlaszokat
ma is ilyen módon állítják össze.
A XX. század elejéig azonban a csillagtérképek és atlaszok
szerkesztését továbbra is bonyolította a nagyszámú csillagkép,
amelyeket nem is minden szerkesztő fogadott el egységesen.
Emellett a csillagképeket meglehetősen girbegurba vonalak
határolták, amelyeket nem mindig lehetett pontosan követni. A
különféle jegyzékek és felsorolások száztíz csillagképet is leírnak,
ennél is több nevét ismerteti R. H. Allen 1899-ben megjelent műve a
csillagképek neveiről és azok magyarázatáról (Star Names. Their
Lore and Meaning, utánnyomás 1863-ban). Az égbolt képe
meglehetősen zavarossá vált.
A zavarnak a Nemzetközi Csillagászati Unió 1828-ban hozott
határozata vetett véget. Ebben a csillagképek számát az egész
éggömbön 88-ban adta meg. Több konstellációt megszüntetett,
másokat összevont, ill. megnevezését egyszerűsítette. Eltűnt a
György hárfája és a Macska, a Csősz és a Léggömb és több más,



modern elnevezés. Ptolemaiosz 48 csillagképéből azonban 47-et
megtartottak. Az addig szabálytalan csillagképhatárokat észak–dél,
illetve kelet–nyugat irányú egyenes vonalakká változtatták, amelyek
sarkai, metszéspontjai pontosan meghatározhatók az égbolt
koordináta-rendszerében. A latin neveket egységesítette, és a
rövidített használatra hárombetűs rövid jelöléseket vezetett be.
(Például Cygnus=Cyg, Perseus=Per stb.) A határozat alapján a
belga Eugéne Joseph Delporte (1882–1955) 1930-ban kiadta az ég
„hivatalos” csillagképfelosztásának térképét. Lényegében ma is
ennek alapján nevezik meg és jelölik a csillagos ég konstellációit.
A romantikus lelkületű csillagászatkedvelők – de még nem kevés
szakember – manapság is szívesen díszíti szobáját a régi, figurálisan
ábrázolt térképek, atlaszok másolataival, sőt mai grafikusművészek
sem idegenkednek az antik konstellációk modern vonalú
ábrázolásától.