---
master_file: "[[@NagyBelaAttila]]"
---
# Index for Nagy Béla – Attila a magyar irodalomban.pdf

ATTILA
A MAGYAR IRODALOMBAN
ÍRTA
NAGY BÉLA
BUDAPEST, 1939.
DUNÁNTÚL PÉCSI EGYETEMI KÖNYVKIADÓ ÉS NYOMDA R.-T. PÉCSETT. A nyomdáért felelős: Wessely Károly igazgató.



Felelős kiadó: Nagy Béla.



BEVEZETÉS.
A világhódító hún királyt, Attilát a magyarság — kimutathatólag — mindig ősének tartotta s tartja ma is. Jól esett a nemzeti hiúságnak népünket rokonságba hozni vele, de — mint az újabb tudományos kutatások igazolják — ennek a rokonsági tudatnak van történeti alapja is: népünknek — a tudomány mai állása szerint — valóban volt történeti kapcsolata Attilával. Nem lesz talán hiábavaló fáradság megvizsgálni, hogy ennek a nagy hún uralkodónak az alakja hogyan tükröződik vissza irodalmunkban, milyennek látták az egymás után következő korok (magyar) írói, hogyan használták fel a történeti és a mondai anyagot, van-e fejlődés jellemzés, korrajz tekintetében, milyen kapcsolatban vannak egymással ezek az azonos tárgyú irodalmi termékek. Csak a magyar nyelvű irodalmi emlékekkel szándékozom ugyan foglalkozni, de a teljesség kedvéért bevonom a tárgyalásba a latin nyelvű irodalmat (krónikák) s a legrégibb magyarnyelvű történeti munkákat is: hiszen ezek — a történelem hiteles adatai mellett — éppen olyan költött anyagot értékesítenek, mint a költői művek. A fölvetett kérdésekkel még nem foglalkoztak, de Attilatárgyú munkákat többen is említenek, így Ballagi Aladár (Atilla bibliographiája I. K. 1892), Sebestyén Gyula (A magyar honfoglalás mondái. 2 kötet, Bp. 1904—5), Grexa Gyula (Arany Csaba királyfijának töredékei I. K. 1917) és Gulyás József (Az Attila-monda egy érdekes feldolgozása a XVIII. századból u. o. 1932.).



I. A KRÓNIKÁK.
Az Attiláról szóló legrégibb irodalmi emlékeink — egészen a XVI, század közepéig — mind történelmi munkák és latin nyelvűek: jórészt krónikák. Ezek vizsgálata nem tartozik ugyan szorosan feladatom körébe, de anyaguk fontossága miatt nem is mellőzhetem őket; érdemes lesz tehát megvizsgálni, hogy középkori latinnyelvű emlékeinkben hogyan jelenik meg a nagy hún király alakja.
Az elveszett Szent László-kori Gesta Ungarorum — a feltételezett legrégibb magyar történelmi munka — nem tartalmazta ugyan Attila történetét, de ismételten megemlítette a hún királyt; az Attilára vonatkozó helyei — Hóman szerint1 — a következők voltak:
1. Attila, — mikor a rómaiaktól elfoglalta Pannóniát, (római) romokon építette fel székvárosát, melyet a magyarok Budavárnak, a németek Ecílburgnak — cíviías Athile regis neveznek.
2. Attila mellékneve a „flagellum dei.”
3. Árpád Attila király egyenesági leszármazója s mint jogos örökségét foglalta vissza Attila országát. Ε mozzanatok megvannak Béla király névtelen jegyzőjének a krónikájában is; a krónikaíró újra meg újra nyomatékosan kiemeli — a honfoglalással kapcsolatban —, hogy Álmos vezér Attila király nemzetségéből származott, akit isten ostorának neveztek (V., XII., XIV., XIX., XX. stb. fej.); a hunokról azonban említés sincsen. A XIII. század végén Kézai Simon azt a keveset, amit Attiláról a Gesfdban talált, kiegészítette külföldi kútfőkből — főleg Jordanes s Víterbóí Gottfried műveiből —, de más forrá
1 A magyar hún-hagyomány és hún monda. Bp” 1925.



5
sokból is- Domanovszky Sándor2 és Hóman Bálint3 rávilágítottak a hún-történet minden mozzanatának a forrására; ezzel a kérdéssel nem is foglalkozom, csak Hóman végső eredményét idézem: a hún krónika minden mondai részletével együtt írott forrásokon alapuló tudós kompiláció.
A Kézai s a későbbi krónikák (Bécsi Képes Krónika 1358, Budai Krónika 1473) Attilája részben a történelemé, részben a mondáké. Nincs meg benne az a nemes egyszerűség, amelyet a szemtanú Priskos csodálattal említ. Körülötte minden csupa fény, ragyogás, arany és drágakő, még istállójának a fölszerelése is bársonyból és bíborból készült. Egész lénye szerint igazi keleti uralkodó. Harcban mindig győz, még a catalaunumi mezőn is. Nem ellenszenves, de rokonszenvesnek se mondható. Sokszor kegyetlen. Az ellenálló városoknak és lakosaiknak nincs irgalom. Megöleti Szent Orsolyát és vele együtt tízenegyezer szüzet. Testvérét, Budát saját kezével gyilkolja meg, mivel az túlterjesztette hatalmát a köztük megállapított határon s Sícambríát is a maga nevéről nevezte el. Sok város és tartomány elpusztítása után Róma ellen megy, de a pápa kérésére, főleg azonban egy csodás jelenség hatására, visszatér Pannóniába. Testileg-lelkileg edzett és erős volt, de az érzékiségnek szerfölött engedett; halálát is bizonyára ez okozta. Fiai annyian voltak, hogy alig lehetett őket összeszámlálni.
Attilának ezen emberi alakját lényegesen megváltoztatta a XIII. század elején a Gesta Ungarorum felhasználásával készült zavaros Lengyel-magyar krónika. A magyarok első királyaként szól Attiláról s hosszabban foglalkozik tetteivel. Attila nem a pápa könyörgésére, nem is a feje felett lebegő kardos ember fenyegetésére fordul vissza Róma alól. Álmában angyala által maga Jézus Krisztus parancsolja meg neki, az Isten ostorának, hogy tartsa tiszteletben a szent várost, ahol az apostolok hamvai nyugszanak. Engedelmessége jutalmául ezt ígéri: „Lészen idő, mikor nemzetséged Rómát egész alázatosságban meglátogatja s utódaid egyike ott örökké tartó koronát nyer ajándékba.” S Attila visszavonul azon az úton, amelyen jött. De már nagyon megváltozott: bemegy a városokba és nem
2 Kézai Simon mester krónikája. Bp., 1906. 3 I. m.



6
rabol. A tengerpartra vonul s megalapítja Aquileját (Attileia). A horvát és szlavón fejedelmek ellen harcol; az Ür kezébe adja a horvátok és szlavónok földjét, minthogy e népek hitszegők voltak, — ő pedig szívesen engedelmeskedik Isten parancsának. Ezután foglalja el a Duna—Tisza vidékét. Attila a kereszténység védője, tetteit az Úr irányítja, eddig rombolt, pusztított, most egyszerre megváltozik; mondják is róla, hogy ez nem Attila többé. Kézai hún-történetét, illetőleg a Bécsi Képes Krónikát Thuróczi János, Mátyás király ítélőmestere, alaposan kibővítette külföldi kútfőkből, főleg Jordanesből, Thuróczi krónikájában Attilára vonatkozó újabb mozzanatok: Attila levele Theodorík gót királyhoz; a remete jóslata és a pogány papok jövendölése a catalaunumi csata előtt; Aëtius halála Attila véleménye szerint fölér egy vesztes csatával; Attila visszavonul szekérvárába, máglyát rakat, hogy élve ne jusson az ellenség kezébe; mikor a gótok elvonulnak a csatatérről, így kiált föl: „Stella cadit, tellus tremit, en ego malleus orbis”; a Lupus legenda; Nicasíus püspök és Eutropía nővér története; Aquíleja ostrománál az erényes Digna asszony öngyilkossága; Honóriát nőül kéri Attila; végre is ,,rex, qui multarum fudit sanguinem gentium, ipse proprio sanguine suffocatus est”; 124 évet élt; Martianus álma (ez megvan a Bécsi Képes Krónikában is). A Priskostól és Jordanestől említett istenkard históriája hiányzik krónikáinkból. Ezek az újabb mozzanatok nem sokat változtatnak Attilának a Kézai-féle hún-történetből megismert jellemén. Thuróczi krónikája s ezenkívül kortársának, Bonfminek történeti munkája (Rerum Hungaricum decades) az Attila-mondák leggazdagabb tárháza — Oláh mellett — a XIX. század közepéig: Thierry-ig. Bonfíni említi Attila anyjának álmát, Salona városának asszonyok által való védelmét, Genovéva históriáját s Jordanes után Attila második sikertelen gót hadjáratát is; közli forrásai különböző véleményeit. Az antik mithológia világába állítja Attilát s igyekszik valószínűvé tenni életének egyes mozzanatait. Nagyszabású beszédeket tartat Attilával. Ezeket a beszédeket később együtt adja Orosz Ferenc (Orationes Regum et Princípium magni regni Hungariae ... 1754.) a történeti háttér részletes magyarázatával. Oláh Miklós esztergomi érsek a XVI. század derekán egész könyvet szentel Attila alakjának (Hunga



7
ria et Atila; nagyjából Bonfinit használja, de az itáliai Attilamondákból említ olyanokat, amelyek krónikáinkból és Bonfíniből hiányoznak (Attila álma; Aëtius a hunokhoz menekül s Attila barátja lesz; veszélyes helyzetbe jut Attila Aquílejánál; a cirkuszi mutatványosok esete Veronában; Marullus költő története; Brixia ostroma közben maga Attila mutat példát katonáinak; baljóslatú előjelek Attila új násza előtt stb.) ; részletesen bizonyítgatja, hogy Attila valóban 124 évet élt. A XVIII. század közepén pedig Kazi Ferenc latin nyelvű hőskölteményt ír a hunokról s Attiláról, az egykorú tudományos irodalom és Bonfíni alapján (Hunnias, 1731.) Ezekben a latin nyelvű munkákban íróink bővizű forrásokra bukkantak s valóban alaposan fel is használták őket — többkevesebb sikerrel,4
II. A KRÓNIKÁKTÓL BESSENYEIIG.
A középkorban kétségtelenül éltek Attiláról mondák (vagy énekek) a nép között s az énekmondák ajkán; lassan azonban háttérbe szorultak egyéb énekek és mondák mellett s írásban sem rögződtek meg. Az Attiláról szóló legrégibb magyar nyelven írott munka a XVI. század első feléből való; Farkas András említi néhány sorban Attilát, mint a magyar nép ősét (A zsidó és magyar nemzetről 1538): a „nagy isten” a magyaroknak
Első kijövésben még pogányságokban Adá ah hatalmas Atilla kerált, Ki az nagy Nemrothnak unokája vala, Bendegúznak fia, ez velágnak félelme.
A század második felében már többen is foglalkoznak Attilával; forrásul a krónikák és Bonfini szolgálnak. Ezek alapján írja meg Attila történetét prózában Heltai Gáspár (Chronica az magyaroknak dolgairól 1575), versben Valkai András (Az Magyar Királyoknac eredetekről 1576) és Gosár
4 IV. Béla jegyzője elrettentő példaképen említi Attilát (Fejér: Codex dipl. IV. 2. 222. 1.) Totíla gót királyról van ugyan szó, de a szövegből világos, hogy itt is Attila szerepel,



8
vári Mátyás (Az régi magyaroknak első betövésekről való história 1579). Minden alakító művészet nélkül sorolják föl Attila életének jólismert történeti és mondai mozzanatait. Valkai csak hódításait említi, de Aetiust, az itáliai hadjáratot, Mikoltot mellőzi.
Ugyan sok szóm most nekem erről volna, Ha előbbi Cronikám kün nem volna, Ha sok hada abban írva nem volna, Sok dolga ha ott számlálva nem volna.
Gosárvári Heltai krónikáját kivonatolta, de szem előtt tartotta a Thuróczi krónikát is. Érdekes a remete jóslata a catalaunumi csata előtt:
Reméntelen lészen az te életed, Ha az Istent nem féled s nem böczülöd, Szeressed az Igazságot kövessed, Kit ha nem mívelsz hirtelen halálod,
S a jóslat valóban be is teljesül. Ezután sokáig pihent a hún-történet. 80 év múlva (1660) Pethő Gergely — a magyarok történetéről (Rövid Magyar Cronica...) írva — új dolgokat is mond Attilára vonatkozólag, így az Attila és a Buda jelleme közti különbséget: „Fölötte igen különböző erkölcsűek voltak, Buda szelíd, békeszerető, bőkezű, adakozó, senki marháját hamisan nem kívánta. Atila pedig hadakozó, kegyetlen, vérszomjazó, fösvény, telhetetlen, a magyaroktul is ragadoz. Buda gyakorta intette a sok hadakozástól, elégedjék meg birodalmával, nyugtassa meg magát s a népet.” Már ez is eléggé megmagyarázza, hogy miért ölte meg testvérét Attila. Az előbb említett nagy jellembeli különbséget később íróink igen gyakran felhasználják és alapjává teszik egész elgondolásuknak. Szintén Heltait bővítette ki Lisznyai K. Pál (Atyllának nemzetségének előszámlálása... Magyarok Cronicája 1692). Krónikájának több, mint fele Attiláról szól. Érdekes adatokat fűz hozzá. Attila Európában, Engeddiben (Enyed) született, Budával együtt visszamegy Ázsiába, hogy a rómaiak ellen új tatár seregeket hozzon. 12 év múlva valóban vissza is tér s a cezumori és tárnokvölgyi csatákban ő a hunok vezére. Seregének har



9
mada, mely — mint a krónikák mondják — nem vett részt a catalaunumí ütközetben, Galliában telepedett le s gallussá lett (a krónikákban spanyollá!) „kifogván edgynehány magyar szókat mellyeket tellök Belgiomban laktomban magam hallottam” (145. 1.) — mondja Lisznyai. Ő szerinte is orrvérzés ölte meg Attilát nászának éjjelén, de megjegyzi, hogy „mások másképen értik.” Ezidőtájt a XVII. század két főrangú epikusa is szentelt egy-egy költeményt a hún király emlékének: Zrínyi Miklós és Líszti László. Zrínyi 8 soros epigrammájában (1651) maga Attila szólal meg: Isten haragjának szele volt ő; vérrel árasztotta el a világot s úgy futott végig fegyveres kézzel a világon, mint egy villámlás. Ő volt a magyarok legelső királya — mondja a költő — róla vegyen példát a magyar „hírét s birodalmát hogy nyújtsa szablyája,” Zrínyi másik epigrammájában Buda maga mondja, hogy úgy elveszett, mint Remus, mert nem fért a bátyja székébe. Liszti László 6 négysoros versszakban (1653) szárazon elbeszéli Attila életének főbb mozzanatait egészen az olaszországi hadjáratig; kiemeli, hogy Attila megölte öccsét és ez „emlékezeti lön teljes életében.” Ettől kezdve egy századnál tovább pihen a hún mondavilággal együtt Attila, egészen Bessenyei fellépéséig. Van még a XVIII. század végéről egy kéziratos elbeszélő költemény a sárospataki Főiskolai Könyvtárban (A Magyaroknak Scithiából való ki jövetelek meg telepedések, cselekedetek sok nemű magyar versekben foglalkoztatott illy rendel). Ha időben nem is, de a tárgy feldolgozásában a XVI—XVII. század krónikás költeményeinek világához tartozik. A 10 énekes eposz Attila élettörténetét beszéli el haláláig és temetéséig. Az eddigiekhez képest semmi újat nem ad, esztétikailag pedig értéktelen. Az említett munkák közül néhány (Heltai, Pethő és Lisznyai krónikája) látszólag a történelem körébe tartozik, de csak címe szerint, mert lényegében (legalább is Attiláról) ugyanolyan, jórészt költött anyagot tár elénk, mint az elbeszélő költemények; éppen az anyag az — a közös forrásokon kívül —, amely e XVI—XVIII. századból való irodalmi termékeket összekapcsolja: szerzőik a történelmi és a mondai elemek összevegyítésével beszélik el Attila történetét (már forrásaikban is így ta



10
lálták!). Szerintük Attila volt az első magyar király, 124 évet élt s orrvérzés ölte meg. Priskost és a germán mondákat még nem ismerik.
III. BESSENYEITŐL A SZABADSÁGHARCIG.
A XVIII. század végén már kezd az érdeklődés újra a magyar múlt felé fordulni (Ráday Gedeon, Dugonics), így a hún-magyar mondák felé is. Az érdeklődés felkeltésében nagy része lehetett Schwandtner kútfő-gyűjteményének, főleg Anonymusnak (Scriptores rerum Hungaricarum I. k. Bécs 1746). Némi indítékot azonban Voltaire is adhatott a Zaire előszavául szolgáló ajánlólevelével: „Elég merész voltam színpadra vinni a mi királyaink nevét és az ország régi családaiét, Ugy tetszik, hogy ez az újítás a tragédia valamely új fajának forrása lehetne, amely nálunk eddig ismeretlen s amelyre nekünk szükségünk van.” Buzgó követőre talált nálunk Bessenyeiben, aki mindjárt föllépésekor három franciaszabású tragédiát bocsátott a közönség elé s ezek közül kettő nemzeti tárgyú volt: Hunyadi László és Buda tragédiája. Az utóbbi 1773-ban jelent meg (először). A hún monda germán vonatkozásait Bessenyei teljesen elhagyta. A cselekvény az itáliai hadjárat után kezdődik Buda még ekkor is él. Attila vad és hatalmára féltékeny, de néha szinte gyáva, orránál fogva vezetik; környezete félelmet és utálatot érez iránta. Hatalmi féltékenységében saját kezével öli meg gyáván meghunyászkodó öccsét, mivel mint királyi sarjra senki sem mer rá kezet emelni. Az ártatlanul kiontott vérért nemcsak Attila bűnhődik, hanem a hún nemzet is — amint a papok jóslatából kiderül:
Ötséd véri kiált a magas egekre, Ártatlansága jár a nagy istenekre, —- — — — — — — — koronád el-romlík, Királyi thronusod le-dől s öszve-omlik.
A sok gyilkosságért, mit Atilla meg-tett, Jupiter továbbá mindnyájunkat büntet.



11
Ez a gondolat csírájában már Jordanesnél megvan (XXXV. fej.) s később majd Arany János teszi meg a hún eposz alapeszméjévé. Attila halála okául Bessenyei is az orrvérzést fogadja el. Inkább Attila, mint Buda tragédiája ez; érezte ezt a szerző is s ezért a második kiadás címében már Attila neve is szerepel. (Attila és Buda tragédiája 1787.). — Itt jelenik meg Attila irodalmunkban drámahősként először, egyelőre még az antik míthológía világában. A dráma nem maradt hatás nélkül, Mérey Sándor feljegyzése szerint Demeter János is írt egy „Attila és Buda” c. szomorú játékot „Bessenyei Budája és a haza Történetei után”, 1795-ben kétszer adták (VIII. 24, IX. 18.). Egyebet nem tudunk róla. Bessenyei Budá-jánál is hamarább (1771) jelent meg először Losontzi István „Hármas kis tükör” c. könyvecskéje. (Az első kiadás címe: A szent históriának summája...) Priskos töredékeinek közvetlen használata irodalmunkban itt vehető észre először. Említi Losontzi az itáliai Attila-mondák jó részét is. A Lupus-legendát a modenaí püspök: Geminianus alakjához fűzi. Még a XIX. században is újra meg újra lenyomatták e könyvecskét; 1854-ben azonban alkotmánytani része miatt betiltották. Némelyik kiadás a halál okát nem nevezi meg, a többi szerint orrvérzés. Sándor István is írt egy rövid cikket Attiláról (Attiláról vagy-is Eteléről. Sokféle 37—38. 1. 1791.) Csak a történetírók hazugsága szerinte az, hogy Attila kegyetlen és mértéktelen volt, meg hogy a saját leányát vette feleségül és hogy tizenegyezer szüzet megöletett. Végül azon töpreng, hogy veretett-e pénzt Attila és hogy hol lakott. A következő évben (1792) Tseptsányi Gábor írt szánakozó verseket Buda haláláról. Attila „Magyar eleinknek legfőbbik vezére” sokat hadakozott és mindig dicsőségesen. Testvére Buda, hogy ő is véghez vigyen valami nagy dolgot, várat építtetett, emiatt azonban irigységből megölte Attila. Az egész természet gyászolta Budát:
Sírt minden a'mi tsak élettel bírt érte: S e' nagy (gyilkosságnak büntetését kérte. Bár tsak az ily romlott magva Atillának



12
Az irigység', a' gőg, büszkeség' s vadságnak Még az árnyéka is kimúlna közülünk, így boldogok lennénk 's nagyobb volna hírünk!
Losontzi Istvánnál is sokkal alaposabban felhasználta Priskos töredékeit Dugonics András a Szittyiai Történetekben (1806). Tulajdonképen történelmi munkát akart írni, de Attila életének részletes elbeszélésében ő is sokat épített a mondákra. A római hadjáratot előbb említi, mini a catalaunumi csatát és Aquileja ostromát- Jól jellemzi Attilát: „Bátorsága oly nagy, a'-mennyíre a ́ fírfíséget vihetni, avagy érthetni. A' veszedelmekbe úgy rohant, mint-ha halhatatlan lenne. Szerencséje nagy, szíve nagyobb, de tehetsége legnagyobb.” (Első könyv 133—4.1.) Berzsenyi szeme előtt is Attila legendás alakja elevenedik meg, amikor ostorozza életképtelennek látszó, elpuhult honfitársait (A magyarokhoz):
. .. Más magyar kar mennyköve villogott Attila véres harcai közt, midőn A félvilággal szembe szállott Nemzeteket tapodó haragja.
Petőfi is a nagy példaadó ősapák között említi a világhódító Attilái, amikor ,,egy hatalmas, egy szent háborúra” lelkesíti nemzetét (Élet vagy halál 1848), Később arra is gondolt Berzsenyi, hogy a Nemzeti Színházat olyan színjátékkal kellene megnyitni, amelyben a magyar öltözetek vannak feltüntetve Attila korától kezdve (levele Döbrenteíhez 1830 mára 8). Most már fordítással is többször találkozunk: 1811-ben meg jeleik magyarul Fessier A/ri/dja I. K. fordításában. Magában foglalja Attila egész életét, a latin és a germán Attilamondák tekintélyes részét. Attila álma Oláh munkájából való lehet. — Van ebből az időből még két kéziratban maradt drámafordításunk is (mindkettő a Nemzeti Színház könyvtárában); az egyik dráma szerzője Gratter, címe: A Hunnusok Rettenthetetlen Királlyá (fordítási éve 1823.); a fordítót nem ismerjük; nincs róla tudomásunk, hogy előadták színpadon. A Walther-monda alapján színezi ki Attila halálát. Attila zsarnokmódra uralkodik; Hildegunda kedvéért elűzné asszonyait; mégis megöli Rildegundát, mikor ez életére tör, de maga is élettelenül rogy



13
össze, nem tudni, miért. —A másik Ziegler drámája: Attila és Buda vagy Τestvér-gyilkos akarat ellen. 1834. X. 7-én színre is került Budán Telepi György fordításában. Alapmotívuma később sűrűn megjelenik magyar drámai művekben is: a két testvér egy nőt szeret; itt a gót fejedelem leányát (v. ö. Fáy András: A két Báthory. 1827.). Mikor Attila lemond a Budához vonzódó leányról, már késő, mert — tudtán és akaratán kívül — a mérgezett Odín-karddal halálra sebezte öccsét. A mérgezés a pogány papok munkája volt, mivel Buda vonzódott a keresztény valláshoz. Ε három fordítással megjelenik irodalmunkban a germánmondák Attilája is. A múlt század elején költőink figyelme inkább a honfoglalás nagyszerű ténye felé fordul (Csokonai, A Székely Sándor, Czuczor, Vörösmarty, P. Horváth, Garay stb.), a 30-as évektől azonban egyre jobban előtérbe kerül a nagy hún király alakja. Már előbb Fábián Gábor eposzt tervezett a hun-történetből Buda haragja címen, de a Zalán futása után abbahagyta. 1830-ban Némethy Pál ismerteti a Felsőmagyarországi Minervában — nagyjából Fessier után — Attila életét (Buda halála, Attila' s Theodosz követségei, Akviléja ostroma, A hízelkedő költő, Attila Majlandban, Attila halála). Budát nem maga Attila öli meg, hanem katonái. Átveszi a Walther-mondát is: Hildegunda jegyesével megszökik Attilától; ez Aquiléja alól küld érte kérető követeket. Meg is kapja az apától Hildegundát, nászának éjjelén azonban a leány megöli. Kelmenffy László (Hazucha Xav. Ferenc) is írt a hunokról egy drámát (Buda), mely nyomtatásban is megjelent a Színművek zsebkönyve c. almanachban 1839-ben. Egyetlen példánya sem ismeretes még. Tartalmáról sem tudunk semmit, — tárgya bizonyára a testvérviszály volt. Ugyanekkor dolgozta fel Vajda Péter is Attila életének három fontos mozzanatát: Buda halálát, a catalaunumi csatát és Attila halálát. A történelem szellemébe még megközelítőleg sem tudott behatolni. A Buda haláláról szóló szomorújátéka nyomtatásban ugyan csak halála után (1867) jelent meg, — sokat simítgatta, javítgatta, — de hihetőleg ez volt leghamarább készen. Az V. felvonást már 1838-ban kiadta az Athenaeumban. A dráma egyik hőse Attila, a harcok vezére, a másik Buda, a béke ura. Méltán követeli magának a foglyokat Buda, mégis



14
feláldozzák őket Hadúrnak. Ez az egyik oka a testvérek közti összeütközésnek. A másik az, hogy mindketten egy nőt szeretnek, akit nagyravágyása Attilához, szíve Budához vonz. Budának a vesztét mégis a véletlen okozza: Attila megöleti a béke papjait s ezek között elvész testvére is, mivel időközben hozzájuk menekült, Attila — bár nem hibás — lelkiismeretfurdalást érez:
... Mi sírhatunk A bűnnek ostorával kebleinkben.
Kardjára és Hadúrra esküszik, hogy ,,a nagy világot zsámollyá” teszi. Ostorozni akarja a világot és önmagát is; ,,mert bűn-lenyomta lelke Attilának vérszomjas és csak nemzetek kifolyt vérével tudja szomját oltani.” Az Attila és a Buda jelleme közti különbséget nyomatékosan kiemelte — mint láttuk — már Pethő Gergely a Magyarok történetében (1660). Erre a jellembeli különbségre épített most Vajda Péter is. Szomorú játékának tárgyílag folytatása a Hildegunde c. beszély (Dalhon I. 1839). Tárgya a catalaunumi ütközet. Attila megszereti a frank hősnek, Walthernek a jegyesét, a burgund Hildegundát. A vitéz ifjú a csatában elesik; ekkor a leány Attilának ígéri magát, de megsejti, hogy a király szándékosan tette el útjából Walthert s most már csak gyűlölettel tud gondolni Attilára; pedig ez egészen rabja lett szerelmének s nem törődik vezéri kötelességeivel sem. A csatát is elveszítené, ha hős felesége, Ospiru Hadúr kardjával meg nem ölné a gót királyt. A rómaiakról említés sincsen. A haldokló Ospiru kérésére Hildegunda megígéri, hogy Attila felesége: Ospiru utóda lesz; ígéretében azonban az a titkos gondolat vezeti, hogy alkalomadtán bosszút állhasson Waltherért. Másik beszélyében, mely terjedelmére nézve regénynek is beillik, (Attila halála. Dalhon II. 1839.) Vajda Péter Attila halálát dolgozta fel, jobbanmondva azt adta neki címül. Nem törekszik történeti hűségre, Attila halálának tényén kívül nincs is benne semmi történeti. Maga a szerző megmondja ezt: „Nagy törekvéseket akarék veled láttatni, olvasóm... A szellem minden nekem — es az igazság, melly a termőzet és a tudomány kincstárábúl meríthető... A szellemnek azonban anyagot is kínteleníttetvén adni, anyagul a hún királyt választám ... őt könnyebb is vala kedvem szerint alakítani, mert az idő távol



15
sága a' maga tulajdon vonásait nagyrészínt letörlé.” A germán mondák bátorítására Attila passzív személy marad. Egy bölcs hún ifjúnak, Daghúrnak tanácsaira hallgatva nagy célt tűz maga elé: ,,a félemberekből egész embereket teremteni, hatalmasat, erősét, megfelelőt azon képnek, milyenné Isten az embert alkotni akará, midőn fejében a' mennyei szikrát meggyújtotta.” Daghúr tanácsára kegyelmez meg Rómának, megteszi a legnagyobb emberi dolgot: önmagát győzi le. De ezeket az eszméket, — melyek egyúttal a szerző eszméi is, megbuktatja az ostobaság és a haszonlesés, jelen esetben Hadúr papjai: a druidok. Attila és Daghúr egy napon vesznek asszonyt: az hún leányt, ez Hildegundát. A druidok bosszúból elcserélik az asszonyokat s Hildegunda leszúrja Attilát, mert neki tulajdonítja a cserét. Attila megbukott, de ,,az elhullatott magvak örök életű fákká fognak kínevekední.” A 40-es években Baksaí Dániel nádudvari ref. lelkész is feldolgozta Attila és Buda víszálykodását egy 6 énekes, máig is kiadatlan elbeszélő költeményben (Etele és Buda. Ballagí A. hagyatékában). A két testvér együtt kerül uralomra. Attila hadba megy; megtudja, hogy a görögök életére törnek s úgy látszik, hogy ebben Buda is bűnös, ezért hazaindul. Otthon meglepetve látja, hogy öccse az ő jegyesével szerelmeskedik. Az eredmény: testvérgyilkosság. Azzal a mozzanattal, hogy a két testvér egy nőt szeret, még majd sokszor találkozunk. Már eddig is láttuk Ziegler és Vajda Péter drámájában. Ebben az időben lekerült a ponyvára is Attila története (Aula hunnok királyának élete 1843). Később még többször (1861, 1869) is megjelent. Rövid terjedelméhez képest (34 lap) bő tartalmú a könyvecske; a már eddig is ismert mondai és történeti mozzanatokat összegyűjtve adja a nép kezébe. Van még a 40-es évekből két kéziratos dráma, az egyik az Akadémia kézirattárában, a másik a Nemzeti Színház könyvtárában. Az előbbi (A hún király 1843) zavaros, értelmetlen rémdráma. Szerepel Aëtius is, mint Attila barátja, később foglya. Aetíust kellene kivégezni, de ennek fondorlata folytán Buda lesz az áldozat. Különös módon hal meg Attila: Rosmona, aki maga is királyné szeretne lenni, saját vérét engedi Attila szájába ennek Ildikóval való nászéjszakáján. Költőileg jellemzi Attilát Aëtius:



16
Attila egy vad tűzokádó hegy, A föld kerekség lángja ég belőle, Attila egy villám, mely míg sújtna, Szétnéz a földön, hogy tornyot keressen. Attila a számum gyilkos szele, Megöli ki porba nem hul előtte.
A másik dráma (A talizmán 1846) szerzője szintén ismeretlen. Attila nevén kívül semmi történeti nincsen benne. Attila, a hunok és alánok fejedelme a pannóniai gótok fővárosát: Maeotist (!) ostromolja. A gót király leánya, hogy elkerülje az apja által ráerőszakolt nászt, Attilához szökik, mert hírből s látásból megszerette. De magával hozza apja talizmánját, azt a bűvös gyűrűt, amely — a hozzá fűződő hit szerint — birtokosát győzhetetlenné teszi — és Attilának adja. Ez szívesen fogadja a leányt, megvallja: ,,van egy, ami fölöttem győzelmet vívhat ki s mi engem is rabszolgává tehet s ez: a mennyei szerelem,” Meg is szereti rögtön a leányt s szerelmet vall a következőképen: „Most ellágyulva omlok lángoló öledbe s koldusként kérem csókjaidnak részegítő varázsát... szerelmed kéjével altasd el örökre az általad legyőzött győzhetetlent.” S ekkor csodák csodája! — eszméletlenül rogy a leány ölébe. A világhódító Attila ártatlan szerelmeskedés közben elájul! Azért mégis megöli a leányt, amikor megtudja, hogy nem tiszta úton jutott a vár birtokába, mondván, hogy ,,az atyagyilkost s honárulót gyűlölöm.” Ez az érzelgős-szerelmes Attila most jelenik meg először irodalmunkban, de legkevésbbé sem utoljára.
IV. A SZABADSÁGHARCTÓL ARANY JÁNOSIG.
A szabadságharc bukása után ismét nagy lett az érdeklődés nemzetünk múltja iránt s tudósaink és íróink szívesen fordultak tárgyért a hun-történethez is. Az Új Magyar Múzeum tanulmányai s az Akadémia felolvasásai sokat foglalkoztak a régi történelemmel, különösen az eredet, az ősi műveltség s a pogány vallás kérdéseivel (Luczenbacher János, Wenczel Gusztáv, Lugossy József, Szontágh Gusztáv, Toldy Ferenc, Szabó Károly, Ipolyi Arnold stb,) A költői érdeklődést messzebb vitték: a hún hagyományokig; felhívták a figyelmet a hun



17
mondákra s Attilára.5 Felfogásukat Szabó Károly így fogalmazta meg: „Nemzeti hagyományaink és könyveink szerint Attila hunjaiban véreinket ismerjük.” Toldy a hún mondát „a két nép tőrokonsága” bizonyítékának tartja. Ε tanulmányok nagy hatással voltak íróinkra is.
Voltak más okai is a hún-mondavilág népszerűségének. Az elmúlt negyedszáz év alatt Vörösmarty követői le aratták a honfoglaló ősök és Árpád kultuszát, csínált hőseik nem érdekelték a közönséget. Az Árpád utáni kor nem eléggé misztikus, nagyon is történeti, ezért is tértek vissza íróink a hun-mondákhoz.6
A magyar nyelvű tudományos cikkeken kívül a francia Thierry Attila-tanulmányai is a hún-mondákra terelték a figyelmet; magyarra Szabó Károly ültette át e tanulmányokat (Attila, Attila Hat és utódai, Attila-mondák), — ugyanő fordította le már előzőleg Prískos töredékeinek Attilára vonatkozó részeit is (Uj Magyar Múzeum 1851). Thierry minden forrást felkutatott, minden adatot és mondatörmeléket összegyűjtött, ami valamelyest is Attilára vonatkozhatott, A latin Attilamondák és hagyományok legtöbbjét íróink már eddig is megtalálhatták Bonfíni és Oláh műveiben, Thierrynél azonban a germán Attila-mondák is össze vannak gyűjtve s Szabó Károly fordításában most már magyarul is rendelkezésére állottak az íróknak és az olvasóknak. Láttuk azonban, hogy íróink már eddig is merítettek a germán mondákból, főleg Fessier Attila életrajzából, Az 50-es években korszerűek is lettek volna a hún mondakörből vett munkák. Attila birodalmának bukása, az idegen túlerő a közelmultat példázta volna, Csaba pedig a reményt» hogy az új nemzedék visszaszerzi, ami elveszett.7 íróink valóban gyakran fordulnak költői tárgyért Attilához s főleg az Akadémia pályázataira készítgetik többnyire értéktelen műveiket, melyek közül a legtöbb meg sem jelent nyomtatásban s így nem is vett részt az irodalom vérkeringésében. A tárgy feldolgozásában hoznak újat is; összekötő mozza
5 Voinovich: Arany János életrajza. II. k. Bp., 1931. 159., 182. l. 6 Grexa i. m. 153. 1, 7 Voinovich i. m. 182, 1.



18
nat a közös források — a 70-es évektől főleg Arany János használata. Arany már a Keveháza tárgyát is a hún mondákból vette (1852), s az 50-es években már tervezgeti jobb része egyik aranyálmát: a hún trilógiát. Ugyanekkor (1853) jelenik meg Debreczeni Márton posthumus eposza: A kióvi csata (megírásába még a 20-as években kezdett a költő.). Árpád idejében játszik ugyan a cselekvény s az Anonymusnál elbeszélt Kiev ostroma köré fűződik, de szó van Attiláról is. A XI. énekben ugyanis Réka, akit Árpád véletlen nyíllövéssel szabadított--meg egy forrásból, elmondja, hogy ő volt Attila első, szerelmes aszszonya; de megmérgezte urát, mikor az megszerette és feleségül vette Ildikót. Ezért Hadúr úgy büntette, hogy elevenen eltemetve könnyei forrássá lettek s e büntetésnek Árpád megjelenése vetett véget. Van az 50-es évek derekáról néhány balladaszerű elbeszélő költeményünk, amelynek hőse Attila. Szász Károly Aquíleja ostromát beszéli el a monda szellemében (Aquiléja Î853J, Tompa Mihály az Attila életére törő görög követek esetét nagyjából Prískos után (Etele hún királyról 1856), Balogh Zoltán földbirtokos a pápa és Attila találkozását, amely a festőóriást: Rafaelt is megihlette (Elzúg Attila 1855). Később (1859) Thaly Kálmán írt Attiláról és Rékáról egy népregének keresztelt verset (Réka köve): Haragjában Attilát küldte Isten mint vészes csillagot — a világra. Ez a nagy fejedelem, az isten ostora otthon nem a vad harcok hőse, hanem gyöngéd, szelíd férj, aki hű nője keblén elfeledi a hadak zaját. Asszonya, Réka annyira aggódott miatta — ok nélkül, — hogy a viszontlátás örömébe belehalt. Attila a vár előtt álló sziklát ledobatta a völgybe, oda temette Rékát. Azt a sziklát azóta Réka kövének hívják.
Az 50-es évek néhány drámája is Attila alakját eleveníti meg. A legkorábbi (1853) Hegedűs Lajosnak, a drámaíró színésznek mindeddig ismeretlen, kéziratos drámája (Attila, Nemz. Szh. Kvt.), amely elgondolásában s részben kivitelében is a sikerültebb Attila-drámák közé tartozik. Attila imádja népét, egyetlen célja azt naggyá tenni, a bűnös Rómát megsemmisítve „Isten után teremteni újra egy új világot s boldogabb jövőt,” Nagyszerű terveinek azonban útjában áll öccse: Buda



19
herceg, — aki félti a hunokat a harcokban való felmorzsolódástól, — később pedig szerelmének tárgya: Honória.
Reám csak egy átok nehézkedett, Melly zsibbasztá rugékony lelkemet, S ez: hogy a' végzet illy testvért adott
panaszolja Attila. Elfogatja öccsét; ezért annak népe fellázad; Attila, hogy a mindennél fontosabb hún egységet megmentse, fájó szívvel, de kivégezteti testvérét: ennek halála a nemzetnek életet, jelent. Lélektanilag kitűnő motiválás ez, Attilát szinte a végzet sodorja bűnbe, mikor ártatlanul megöleti szeretett öccsét. Ebből a bűnből, a kiontott testvérvérből lehetne kifejleszteni Attila bukását, a továbbiakban azonban az események egészen más irányt vesznek. Attila elfoglalja Rómát is (Thierry is tud egy ilyen mondáról!). Nagy tervei kivitelében most felesége, Honória: a császár húga — Attila segítségével császárnő — akadályozza meg: Róma elfoglalása után megmérgezi, — feláldozva hazájáért szerelmét és boldogságát. Attila haldoklásában is népe jövőjéért aggódik:
De népem, népem! — most halni, midőn Legszükségesebb volna életem!
Utolsó gondolata is népéé:
,Népem! ha úgy szeretheted magad, Mint én szerettelek — örökké élsz!”
Mégis! hisz népe jövőjében, fiait visszaküldi keletre: erősödjenek meg s majd foglalják vissza az ő örökségét. Ez a dráma az egyetlen magyar feldolgozás, amely szerint Attila Rómát is elfoglalja. Hegedűs általában nem sokat törődött a történelem hiteles adataival. Az 50-es évek közepéről van két, tárgyilag nem érdektelen Attila-tárgyú dráma, mindkettő akadémiai pályamunka (Akad. Kézirattár). Az egyik (Attila és Bléda 1855) a testvérviszályt tárgyalja. A zsarnok Attila megöli öccsét, mert hatalomratörőnek tartja, másrészt pedig annak nejét, Eskát így akarja magáévá tenni. Bléda, azaz Buda figyelmezteti bátyját: ,,Imádkozzál Hadúrhoz, hogy az atya vétkeit ne látogassa meg fiaiban.” Attilának Buda halála miatti bukását még világosabban meg



20
jósolja Welja, Eska dajkája: „Attila, Attila! Összetör még fényed koronája, szerelmed karjai fognak megfojtani; fiaid földönfutók lesznek.” Ez a gondolat megvolt Bessenyeinél is és majd Aranynál fog nagyszerű alapeszmévé terebélyesedni. A másik pályamű (Etele 1856) szinte folytatása az előbbinek. Hiába ért el Attila mindent, amit akart, lelkét mégis nyugtalanság, szorongás tölti el. Buda — halála előtt — megátkozta bátyját, hogy akkor pusztuljon el, amikor már-már megvalósította minden tervét. S az átok megfogan. Ildikó megöli Attilát, így áll bosszút az általa szeretett Buda meggyilkolásáért s Buda fiának, Csabának a bebörtönzéséért. Megjelennek a drámában a germán mondák hősei is (Siegfried, Günther, Hagen, Brunhílda, Ildikó = Krimhilda). Vajda János egyetlen drámájának (Ildikó, Széchenyi Kvt. és Nemz. Szh. Kvt.) hőse szintén Attila. A darabot egyszer adták a Nemzeti Színházban 1857-ben s ugyanebben az évben Kolozsvárott is egyszer; nyomtatásban nem jelent meg.8 Attila megszereti a burgund királyleányt, Ildikót s a szerelem egészen úrrá lesz rajta. Anyámasszony katonája ez, nem Attila. Néha rettenetesen féltékeny; ha Ildikó másokat szeret,
. . . úgy száz életet Veszek beléjük s mind a százat oly Iszonyú kínnal oltom el, hogy az Istennek is megfájdul az egekben, S nem nézhetvén leszáll véget vetendő Az ember nemzedéknek.
Máskor meg érzeleg:
... óh mért vagyok szegény, Szegény, hogy neked mit sem adhatok.
Az Isten ostorát teljesen megzavarja a szerelem.
. . . ha egyszer ölelem, ha csókolám, Csak egyszer legalább — nyugodt leszek.
Vezérei akarata és a kedvezőtlen jóslatok ellenére is Róma ellen indul „Fölötte állok minden jós igének” — mondja. A
8 L. Solt Α.: Najda János „Ildikó”-ja. I. K. 1938. 130—9. 1.



21
pápa is hiába könyörög, de Ildikónak — aki keresztény vallású — egy halk szavára megkegyelmez Rómának. Ildikó megígéri neki, hogy e kegyelem fejében asszonya lesz, — pedig a hős Walther lovagot szereti. A szerelmes hún király Ildikó boszszújának esik áldozatul; a leány bosszút áll apja megvakíttatásáért és Walther fogságáért s egyben a kereszténységet is megmenti félelmes ellenségétől. Egészen új mozzanatot találunk Nemes-Népi Zakál György zavaros, kéziratos drámájában (Attila isten ostora 1861 Akad. Kézirattár): Attila a két római császárság romjain Kínától az Atlanti-óceánig terjedő hatalmas birodalmat akar szervezni az istenkard segítségével. Szereti Honóriát s levelez vele. Ε két motívum később újra meg újra megjelenik. Attila megöl egy rátámadó páncélos vitézt, akiről kiderül, hogy testvére: Buda. Emiatt veszedelmet jelentő jóslatot kap valami szellemtől. Dobsa Lajos is ekkortájt (1858) írta a maga Attila-drámáját; ez azonban hosszas hányattatás és többszöri átdolgozás után csak egy emberöltő múlva jeleni meg nyomtatásban, ezért később lesz róla szó. Az említett év (1858) még más Attila-tárgyú munkákat is termelt. Pálffy Albert regényt írt a hún királyról a nép számára (Attila isten ostora). Nála két nő szereti Attilát: a császár húga Honóría, a béke angyala és a gót királyleány, Híldegond, aki háborúra, világhódításra ösztönzi Attilát. Az utóbbi nyer a szerelemben is s a király feleségül veszi. A rómaiak által megvesztegetett görög kalandor: Vigil, asszonyi ruhába öltözve, agyonszúrja Attilát; Hildegondot a hunok ölik meg, Honória pedig önként álruhában követi a szeretett királyt a halálba. Ezt a mozzanatot később Városy Mihály és Gárdonyi is értékesítette. A jóslat szerint addig, amíg Attila hármas koporsója e földben lesz, Hadúr is megtartja a hunok utódait: a magyarokat. Ezidőben Jókai is foglalkozott a hún mondákkal. Régebben (1851) már feldolgozta Priskos után Attilának a görög követek tiszteletére adott lakomáját (Egy lakoma a hunn királynál) — ezt a jelenetet Than Mór a festészetben is megörökítette, — most (1858) regéket írt a hún mondakörből. Ezekben Attila ősz-szakállú öregúr s 110 éves korában hal meg. Jókainál találjuk először azt az adatot, hogy Attilát fo



22
lyam (Tisza?) medrébe temették el, a táltos homályos rendelkezésének engedelmeskedve („Föld alá, víz alá, napsugárba, holdsugárba, fekete éjszakába. Maga aki eltemette se mondhassa, hová temette”). Pálffy még azt írta, hogy Attilát a földbe temették (Jordanes!) egy téli éjjel, de senki se tudja, hová. A harmadik 1858-ban megjelent, Attiláról szóló könyvecske (Attila a hun király) szerzője Boross Mihály, az 50-es évek egyik legtermékenyebb írója. Nagyjából Thíerryt kivonatolta. „A magyar nemzet sajátjának vallhatja őt (Attilát) s mellőzve gyarlóságait büszke lehet rá” — fejezi be a könyvecskét. Az 50-es években mások is (Szabó K., Csengery A.) ismertetik Attila életét Thierryre támaszkodva. Jósika Miklós közel 300 lapon (A magyarok őstörténelme 1861) tárgyalja Attila történetét szintén Thierry alapján; munkája „nem egyéb, nem is akar egyéb lenni, mint átvezető híd a regénytől a történelemig” (Előszó) ; tehát a történelmet népszerűsíti. Bocskay Papp Lajos elbeszéli — Prískos után — az Attila életére törő görögök fondorkodását, Attila nagylelkűségét és lakomáját (A hun király, — Gyermekbarát 1862); később (1876) Áldor Imre főreáliskolai tanár is írt az ifjúság számára egy könyvet Attiláról; amit Thierrynél érdekesnek talált, azt mind átvette. így az Attila-mondák nagyrészét (Attila hun király története).
A múlt század közepe táján gazdagon kivirágzott nálunk az Attila-tárgyú irodalom, — különösen a dráma teréníróink többnyíre szerelmes hősnek rajzolják Attilát; nem egyszer egész életét elbeszélik, máskor csak életének egy-egy fontosabb mozzanatát, de titokzatos halálát dolgozzák fel legszívesebben; a természetes halál gondolatát mindnyájan elvetik. Kedvelik a romantikus indítékokat; néha az egész mese költött. A hazai forrásokon kívül olykor-olykor a germán mondákból is merítenek.
V. ARANY JÁNOS KORA.
Az Attila-irodalom új korszakát s egyben csúcspontját is jelenti Arany János munkássága. 1863-ban megnyerte az Akadémia Nádasdy-díját; a pályadíjnyertes mű a Buda halála



23
volt, hún rege — mint szerzőié nevezte. Már ezelőtt is többször hozzáfogott a hún mondák feldolgozásához s később élete alkonyán még egyszer, de a nagyszerű költői elgondolás megvalósításából a Buda halálán kívül csak töredékek maradtak. A hun-trilógiát ma már {különösen Voinovich után) minden oldaláról élesen megvilágítva látja a tudomány; ezzel kapcsolatban én is csak többnyire közismert megállapításokat ismételgethetnék; ezért — röviden — csak annak vizsgálatára szorítkozom, hogy milyennek rajzolta, illetőleg milyennek akarta rajzolni Attilát a költő, mit jelent munkássága az elődök próbálkozásaihoz képest és mit hagyományozott az utókorra.9 Arany tulajdonképpen Csabáról akart eposzt írni, s ezért az 1853.-i, első dolgozatban az áll a középen, Attila alakja „csak alkonyi világítás a meginduló tragédiához.”10 Még nagyon a háttérben van, csak beszélnek róla, maga ,,csak halotti torára jelenik meg.”11
Az Előhangban mondja Arany:
Ott láttam a hősök ifjabb ivadékát, S feltűnni borongó Etele árnyékát, Nagy messze vetődni a hún temetőre.
Bár csak beszélnek Attiláról, de bizony félelemmel és tisztelettel, így hűbéres királya, Walamir:
... ki merészel tenni! Nem mondom, hogy tenni, csak egy szót emelni; Nem mondom, hogy szólni, csupán gondolkodni, Éjjel a sötétben álmokat álmodni.
Ε dolgozat szerint még nem Buda halála miatt bűnhődik Attila és népe. Három ének készült el belőle. Az 50-es évekből, valószínűleg az első dolgozat idejéből való egy 12 soros töredék (Két éles kard.). Tárgya Attila és Martianus császár követváltása, Attila követei felszólítják a
29 A kérdés egyik részével már Barna Mihály is foglalkozott (Attila Arany János „Buda halála'-ban. Az ungvári kir. kat. főgimn. ért. 1877—8.) 30 Péterfy: A. J. eposzi töredékeiről. Bp. Szemle, 1888. 137, sz., 165. 1. 31Péterfy i, m.



24
császárt az adó fizetésére, de ez úgy tesz, mintha nem is hallaná. Csak ennyi készült el belőle. Két év múlva (1855) újra kezébe vette Arany a hún eposz tervét. A tervvázlat szerint ,,a körülményekben rejlő végzetesség által, melyet Detre ármánya elősegít, Etele oda sodortatik, hogy bátyját, Budát megöli. Nagy tulajdonai s a látszó igazság bocsánatot nyernek neki a népnél, de az isteni nemezis ily könnyen ki nem engesztelhető.” íme a hún-trilógia alapeszméje! Attila jóslatot kap, hogy birodalma el fog enyészni, de ismeretlen fia helyreállítja azt. Az ismeretlen fiú: Csaba, Rika fia. Rika meghal, Attila öt évig gyászolja. Ildikót száműzi s csak a Mikoltával való nászára hívja vissza, Mikolta a kedves asszony, Csaba a kedves fiú. Ezért és fiának Aladárnak uralomrajuttatásáért Siegfried láthatatlanná tevő ködsüvege segítségével Ildikó belopódzík a nászszobáb a es ,,a fél világ urának merít szívébe tört.” A hún fők természetes halált költenek, hogy az esetleges zavargásoknak elejét vegyék. „A leírás otthon, Csaba nevelése körében marad, hová az apa nagy tettei csak távolról hangzanak.”
A tervvázlat szerint Arany most már trilógiát tervez, de megint csak töredékek készülnek el. A hún nép bukásának az okát is versbe önti:
A múlt idők homályán megszólal egy rege, Attila veszedelmét siratja éneke: Egész nemzet bukását ez egy halál miatt.
Most már Attila foglalja el a közepet s föltűnik mellette Buda alakja is. A töredékeknek az élő Attilára vonatkozó részeit (Buda megosztja a hatalmat Attilával; Attila vadászni indul; Buda kellemetlen álma; I. rész: I. és II. ének.) felhasználta a költő később a Buda halálában. Ez az eposz 1862-ben készült el; töredékek most nem maradtak. A nagy hún tragédiának első, önmagában is befejezett része: „csak mintegy előjátékát teszi a nagy tragédiának, mely a szerző gondolatában már megalkotva él.” (Előszó az I. kiadáshoz.) ,,A körülményekben rejlő végzetesség” bűnbe sodorja Attilát: bátyját, aki ellopatja tőle az Isten kardját, saját kezével öli meg. S e bűn következménye már előreveti árnyékát: Attila bukása s népe megsemmisülése.



25
Isten alant földjén, ő lehetett volna; De nagy ily kísértés földi halandóra. (XII. ének.)
Úr az egész földön, ha ez egy hibáján, (VIII. ének.)
A világhódító Attila korának leghatalmasabb egyénisége nagyszerű célját: magának és nemzetének a világ élére való felemelését csak bűn útján tudta megvalósítani. Ezért, noha ő maga diadalt arat, éppen nagyszabású terve bukik meg s a hún nép nemcsak világhatalmat veszíti el, hanem szinte teljesen szétszóródik.12 Ez a költői eszme — homályosabban — föltűnik már Bessenyeinél s az egyik akadémiai drámapályaműben is (Attila, és Bléda 1855.) A nagy hősnek, — aki fölött már ott lebegnek a végzet tragikus fellegei, — emberi alakja is élesen kidomborodik a Buda halálában. íróink eddig élettelen bábnak, felcicomázott papíroshősnek rajzolták Attilát; nevén kívül alig emlékeztet benne valami a történelem kimagasló alakjára. Arany Attilája azonban valóban nagy egyéniség, — el tudjuk róla képzelni, hogy irányító befolyása lehetett a haldokló ókorra —, de egyszersmind igazi ember is: szerető férj, jó családapa, éleseszűügyes politikus; alattvalóival szemben szigorú, de igazságos; maga mértéktartó mindenben, de nem rontja a mások jó kedvét; heves, lobbanékony természetű: bátyjával összevesz, de ő kér tőle bocsánatot, életét megmenti; az erősek szokása szerint tűr és enged bátyjának, ameddig csak lehet. De ő is csak ember, nem tud úr lenni egy hibáján: indulatán. Egész lénye „merő akarat és nyíltság”.13 Ritkán jelenik meg, keveset beszél: ez a nagy egyéniségek jellemvonása. Megjelenése szinte természeti jelenség gyanánt hat.14 Ha megáll, „megszáll, mint fekete felhő” (IX. é.); néha „bús felhőkint hömpölyög és zordan” (VII. é.), máskor meg úgy megy, „mint mikor az égnek villám tüze harsan” (VIL é.); „haragjának köde esik” (VII. é.) ; ha felforrt hirtelen a vére,
Zúgó patakokban ömlött a fejére; Mint malom örvényzett két füle — s az ajka Reszket vala kissé, meg a szó is rajta. (VII. é.)
12 Császár: Arany János. Egyet, előad. 1936/37. 13 Voinovich i. m. III. 138. 1. 14 Voínovich u. o.



26
Ha haragszik:
Mint hegy ha szakadna, mint ég ha omolna, Világ tengelye mint dűlőbe ha volna: Úgy képzeli a nép . . , (XII. é.)
Az ellene áskálódók még távollétében is félnek tőle:
S valahol meggyűlnek tanácsba csoportban, Eggyel az ottlévők feje több, mint ott van; Nem látja sok ember, de ki látja, szörnyed: Etele arczát a bosszúálló szörnyet. (XI. é.)
Mikor megöli bátyját, nem talál szavakat, ,,lába előtt vérből néz vala egy pontot.” (XII. é.) Egész egyéniségét kitűnően megrajzolja ez a néhány szó: ,,Αζ ő szeme a rend, az ő szava lélek” (VII. é.). Sok vonásában hasonlít a mai magyar parasztra. Nem látjuk a Buda halálában Attilát, mint világhódító hadvezért. A seregszámla azonban már elárulja a hívatott vezért.
.. . kora hajnaltól paripán ül estig, Ő legelőször kél, legutolszor fekszik. Ő maga legtöbbet ázik, alél, fárad. (IV. é.)
Megvan a görögországi támadó hadjárat is, de ez inkább a flagellum deire, mint a világhódítóra jellemző:
Valahol megfordul, pusztít, rabol, éget, Füstben maga után von egész vidéket, Kincsét kirabolja, népeit elhajtja, Csak az üres földnek gyász fenekét hagyja (XII. é.)
A tervezett trilógiában is Attila nagy háborúinak csak a körvonalai lettek volna adva — ,.mintegy a háttérben.” A köztudatban máig úgy él Attila alakja, ahogyan Arany János megrajzolta:
Csillag esik, föld reng: jött éve csudáknak! Ihol én, ihol én pörölyje világnak! Sarkam alá én a nemzeteket hajtom: Nincs a kerek földnek ura, kívül rajtam! (IX. é.)
— Élete őszén, deresedő hajjal még egyszer elővette Arany a hún eposz tervét (1881). A most készített tervvázlat nagyja



27
ból megegyezik az előbbivel. Csak a II. részből készült el két ének. Az első a pogány pap jóslatát adja s a jóslat első felének beteljesedését; a második énekben a háborúból hazaérkező Attila Csaba születésének örömére lakomát rendez, áldozatot mutat be s Detrétől kér tanácsot. Különös, hogy Attila és a hunok elfelejtették (sok híve volt köztük Budának!) Buda halálának évfordulóját, de még különösebb, hogy Attila éppen az alattomosságáról, ravaszságáról és kétszínűségéről jólismert Detrétől kér tanácsot egy főbenjáró dologban.15 Itt jósolja meg Detre Attila bukásának az okát:
Etele nemes vagy! ez lesz a megtorló; Elaludna ezt más, közlelkű bitorló, De te „birodalmad sírját magad ásod: Buda vérhalála lesz a te bukásod,
A következő évben kiragadta a halál a Toldi és a Csaba költőjének kezéből a tollat s a hun eposz immár végleg töredék maradt. Az árván maradt töredékeket a költő fia, Arany László rendezte sajtó alá (1888), A Buda halála és a Csaba királyfi töredékei kitörölhetetlen nyomot hagytak a következő kor Attila-irodalmában; újra meg újra feltűnnek a Buda halála motívumai (az idősebb testvér megosztja az uralmat öccsével; Detre éket ver a testvérek közé; Attila megkapja az Isten kardját; Buda ellopatja a kardot s ezért öccse megöli stb,) s szívesen felhasználják íróink Arany tervvázlatát is — sokszor minden eredetiség nélkül. Átveszik a nagy hún trilógia alapeszméjét is (Attila bukásának oka a testvérgyilkosság.) Szerény tehetségük azonban nem emelte ki őket az utánzók sorából. De egyelőre még nem vesz mindenki tudomást Arany Jánosról, Egyik-másik drámaíró egészen Bessenyei modorában tákolja össze művét Attiláról — a tehetség leghalványabb jele nélkül. így az 1872-ből való akadémiai drámapályamű (Attila és az utolsó görög hős) szerzője is. A dráma alakjai s meséje kitalált, Attilának nincs fia, csak egy leánya, aki szerelmi bánatában mindenkit megmérgez. Többet ér az egész drámánál Arany János kezeírása. Mint akadémiai főtitkár Arany iktatta a pályaművet s a jeligét is ő írta rá.
35 Grexa i. m.



28
Jókai regéinek az Attilája jelenik meg Hollóssy István vaskos drámai költeményében, a Csaba tragédiájában (1876)Attila már túlvan az itáliai hadjáraton; jóságos, nagyszakállú öregúr. Úgy beszél, hogy akármelyik bölcs megirigyelhetné. A mesebeli királyokhoz hasonlít. Mikor fia, Csaba elleneszegül akaratának, felugrik trónjáról, agg kezével eltaszítja Csabát,
Távozást int... Hangja sírt, kiáltott. Átkozott, könyörgött, esdekelt; míg ősz Szakállára csak úgy hulltak könyjeí!
Egy másik drámában (A talizmán 1846) Attila szerelmeskedés közben elájult, itt gyermekként sírdogál. Megátkozza fiát, de később megbocsát neki s miatta vívott csatában esik el, — mint a szellem jelenésben elmondja a sorsát kutató Csabának. Tehát nem bosszú áldozata lesz, nem is orrvérzésben pusztul el, hanem hőshöz méltóan harcmezőn hal meg! Szellemalakban, bánatos arccal később is megjelenik maroknyi népének és fiának. Ezzel a mesebeli Attilával még máshol is találkozunk; Dús Lászlónak a bolgár háborúról szóló hőskölteményében (Árpád 1896) egy dalnok éneket mond Attiláról s az isten kardjáról. Eszerint a hún király
Öreg ember, karja reszket, ősz szakálla övig ér le.
Buda kiontott vére még most: aggkorában is nyugtalanítja. Érzi, hogy ,,élete már alkonyán van” s ezért szétosztja a hatalmat két fia között: koronáját adja Aladárnak, kardját a kedvesebbik fiának, Csabának s elmeséli, hogyan jutott valaha a szent kard birtokába. Azon a helyen, ahol a kardot megtalálták, egy csodás forrás támadt. Szintén csak tárgyi érdekessége miatt érdemes említeni ez évekből két elbeszélő költeményt. Az egyik György deák (a hírlapíró Illésy György álneve) verses krónikája: Attila, isten ostora (Igazmondó 1867). A két testvért apjuk: Rof király egyszerre ülteti a királyi székbe. Két kard nem fér meg egy hüvelyben: Budának vesznie kell. Aquilejánál egy ifjú leány, Ildikó vezeti eredményes rohamra a hunokat. A leány kérésére Attila megkegyelmez Rómának. Az előbbi mozzanattal Pálffy regé



29
nyében, az utóbbival Vajda János drámájában találkoztunk. A másik elbeszélő költemény, Marikovszky Gábor polgáriiskolai tanár munkája (Attila ősei 1870) Attila őseiről és a gyermekifjú Attiláról szól. Az egyetlen magyar költői mű, amelynek hőse a pályája kezdetén álló gyermekifjú Attila. Felébred az ifjúban a hírnév utáni vágy; hogy megbosszulja Kéve és Kadosa halálát, ötven hún ifjúval Makrin seregére támad; Hadúr segítségével olyan pusztítást visz véghez az ellenség sorai közt, hogy akármelyik eposzhős megirigyelhetné s végül magát Makrint is megöli. Bendegúz eleste után a hunok azon tanakodnak, hogy ki legyen a vezér. Éppen hozza az egyik pásztor az Isten kardját; mivel ezt csak Attila tudja felövezni, őt illeti a vezérség is. Meg is rémül egyszerre minden nép s meghódol a gyermekifjú vezérnek, maguk a római követek is. Milyen jövő várhat arra, aki ilyen fiatalon s így kezdi pályáját? Erről már hallgat a szerző. Arany László is ad a Hunok harcában (1873) néhány soros jellemzést a nagy hún királyról.
VI. ARANY JÁNOS NYOMDOKAIN.
1876-ban jelent meg a Magyarország Eíhnographiája; szerzője: Húnfalvy Pál határozottan szembefordul a Toldy—Szabóféle tanítással s megtagadja a hitelességet a magyar hún-mondáktól; elveti a hún-magyar azonosság és rokonság gondolatát. Nem volt ez újkeletű felfogás, külföldön már régebben hangoztatták (legerősebben Roessler). Tudományunk — a. nyelvészet eredményeire támaszkodva — elfogadta ezt a tanítást, a hún rokonságra büszke közvélemény azonban nem akart róla tudomást venni, sőt néhány tudós is szembeszállt Hunfalvyékkal. A tudomány állásfoglalásának ez a változása vajmi kevéssé tükröződik vissza irodalmunkban, íróink a hún és a magyar népet tovább is azonosnak vagy legalább is rokonnak tartják — a mondák és Arany szellemében —. Az Akadémia pályázatai is állandóan ébrentartották az érdeklődést a hún mondák s Attila iránt. íróink most már egyre nagyobb mértékben aknázzák ki a germán és román népek mondavilágát, — ritkán térve le az Arany által megjelölt útról.



30
A tárgy feldolgozásában még egészen az Arany előtti idők romanticizmusát tükrözi vissza Tamás Péter elbeszélése: Attila halála vagy vérnász (1883). Jóslat szerint Attila sorsa szoros kapcsolatban van az if jú Theodor sorsával. Emiatt öleti meg Attila Budát, mikor ez az ifjú vesztére tőr. A jóslat mégis beteljesül: Attila bukását Theodor okozza; a király elragadja az ifjútól menyasszonyát, Ildikót, mire ez megöli. Megvan bizonyára Jókai után — a folyó medrébe való temetés motívuma, a hármas koporsóhoz fűződő jóslatot meg Pálffy regényéből vehette a szerző, Ugyancsak Jókai és Pálffy adatait még pedig nagy számmal — értékesíti ezidőben Városy Mihály is (Attila az isten ostora), sőt Thaly említett balladájából (Réka köve) is merít. Új adat nála az, hogy Attila fiai megtévesztés végett négy vaskoporsót csináltatnak: ne tudja meg senki, hol pihen a nagy király.
Az Attila-irodalom leggazdagabb éve: 1888.
Ez év termése egy eposz és nyolc dráma. Az eposz (Etele halála 1888) szerzője Bátky Lajos néptanító már figyelembe vette Arany tervvázlatát is, Attila megkéreti — Detre tanácsára — Braktaföld királyának leányát, Mikoltát. A leánynak egy föltétele van,
Hogy Isten ostorát a hadban, Világ felett suhogni halljam!
Attila állja az alkut. Gőgösen mondja:
A föld színe s föld gyomra lenn Nekem adóz, mert én fejem, S ha világ épít templomot, Enyém, mert Istene vagyok.
Míkolta kedvéért indul hadba s küzd keményen Catalaunumnál. Ezután megy érte s viszi magával haza. Útközben
Egyszer rajongva lelkünk az égen túlrepült, Majd, szívük tengerébe szédülve elmerült.
Így áradozik a világhódító:
Élünk tündérvilágot s hej tündéréletet, Hogy irigyem miattad az Isten lesz maga.



31
Az öregedő Krimhíldát száműzi udvarából. Újra hadba indul. Már Róma alatt táboroz; serege nyugtalankodik, dögvész pusztít, össze is esküsznek ellene és mikor meghallja, hogy Etellakot árvíz s vihar tönkretette, visszafordul Róma alól s megüli nászát Mikoltával. A lakomán Krimhílda is megjelenik s Attilát úgy felbőszíti, hogy az már nem tud magán uralkodni s arcul csapja asszonyát.
Ε nagy harag kitörni nem leli csak egy szavat, Haj, küzködik sokáig, míg végre is kacag, De erre a kacajra, aki csak vigadott, Kijózanult.
Krimhilda bosszút áll. A láthatatlanná tevő ködsüvegben belép Attila nászszobájába. Attila és Mikolta látják, hogy az ajtó magától nyílik és csukódik s különös, hogy ez fel se tűnik nekik. Krimhilda az Isten kardjával öli meg Attilát, „mikor neki szerelme a legtöbb üdvöt ád.” Az említett nyolc dráma az Akadémia Kóczán-pályázatára készült. Nyomtatásban csak kettő jelent meg (a kézíratok az Akadémia kézirattárában vannak,). A pályadíjat Szász Károly nyerte az „Attila halála” c. drámájával. (Nyomtatásban 1893ban jelent meg.) A drámát egészen kezdetleges kidolgozásban már régebben (1883 Attila násza) benyújtotta név nélkül a Nemzeti Színházhoz, de színre nem került s joggal. (E kézirat a Nemz. Szh. Kvt.-ban.) Ezt az ügyetlenül szerkesztett darabot dolgozta át a szerző az akadémiai pályázatra — még pedik alaposan. — Behatóan foglalkozott az Attila mondákkal16 s ő fordította magyarra a Nibelung-éneket is. (1868.) Pályadíjnyertes művében Attila életének alkonyát jeleníti meg. Öreg már Attila, megunta a sok harcot, nyugalmat óhajt:
Életemből mi hátra van: Örömben és gyönyörben akarom Eltölteni.
Magával hozza hadjáratáról a burgundi Mikoltot s asszonyának akarja,
16 A világirodalom nagy eposzai. Bp., 1881—82. II. k. 145—178. 1.



32
Hogy reszket im egy nőért, egy leány Bírásáért s hogy fél egy megunott És ott hagyott nő haragjátul
mondja Detre. A hún urak az idegenek ellen áskálódnak, de raost Attila nem gondol semmire, csak a szerelemre.
. .. Karcsú derekát — Ah, mily gyönyör! — magamhoz kulcsolom, S míg gyönge keble keblemen piheg, Hosszan szívom mézédes ajkait, Láng-ajka csókját. De majd alélva súgod, hogy szeretsz, És elhanyatlasz, égve karomon. Oh minden égnek minden gyönyöre!
Erről a vén kéjencről nehéz elhinni, hogy valaha is megreszkettette a világot. Szerelmét Ildikó nem viszonozza, sőt meg akarja ölni, azonban megelőzi a segítségére siető Walther, egykori jegyese s ez szúrja le a királyt. Nemcsak Attila és Walther, hanem Attila fiai: Aladár és Csaba is szeretik Ildikót.
A Kóczán-pályázaton Váradi Antal regényes drámája (Hún utódok) dicséretet kapott. Színrekerült a Nemzeti Színházban (először 1890, jan, 24-én, Kézirata a Nemz, Szh, Kvt,ban.). Attila inkább a mesék, mint a valóság hőse s csak az első felvonásban szerepel — a követségek tiszteletére rendezett búcsúlakomán. A követeket meghallgatja, röviden válaszol s kupát ürítenek egymás egészségére. Egy dalnok elmondja az Isten kardjának a regéjét s magasztalja hadrontó Attilát. Hagen még ez éjjel megöleti a hún királyt, — mert Krímhíldát pártfogásába vette. Krimhildát a Níbelungok átka kíséri s ezért kell elpusztulnia Attilának is.
A csurgói gimnázium tanárának, Kulcsár Endrének a pályázatra beadott műve (Etele) nyomtatásban is megjelent. Kulcsár is vegyesen szerepelteti a germán és a magyar mondák alakjait. A hún nép vesztére törő Detre elhiteti Attilával, hogy felesége, Réka meg akarta őt mérgezni s ezért a király gyűlöli Rékát s egykori szerelmük gyümölcsét, Csabát is. Gyűlölete zsarnokká teszi s maga ássa meg a sírt népének, — melyet ő emelt világhatalomra, — maga is buktatja meg; amikor megöleti a hunok szemefényét, a nagyrahivatott Csabát, Későn tudja meg,



33
hogy nem Réka, hanem Detre keverte a mérget. Ekkor eszmél rá szörnyű tragédiájára:
Ó fiam! Ezer kardél hasítná szét szívem, Nem fájna úgy.
Most már nem harcol Csaba hívei ellen. Eldobja kardját s azok leszúrják. — Nem tudjuk elhinni Attila nagyságát s vezetésre hivatottságát; hogyan tehette volna a hunokat a világ uraivá és hogyan irányíthatta volna a történelem folyását ez a rövidlátó, gyűlölettől elvakult ember, aki ilyen botorul sodorja a megsemmisítő örvénybe népét és önmagát? A többi Kóczán-pályamú közül négynek a tárgya Buda halála. Egyikben (Buda halála) Buda Attila nejét, Krímhíldát szereti s kedvéért megsérti a vendégjog szentségét: bosszút áll Guntheren; ezért Attila halálra ítéli. A királyné is szereti Budát s hogy becsületét megőrizze, megöli szerelmesét, magát pedig megmérgezi. így Attilának nem marad tennivaló. Arany elgondolásának éppen a fordítottját látjuk: itt Attila osztja meg a hatalmat testvérével. Rokonszenves, vendégszerető király. Az 1855,-i Teleki-pályaműben (Attila és Bléda) Attila szereti Buda feleségét, itt Buda Attila feleségét, az eredmény azonban itt is, ott is ugyanaz: Buda bukása. Ugyanegy nőbe szerelmes a két testvér egy másik Kóczán-drámában is (A rabnő). Ez a nő a syrmíumí proconsul leánya, Honóría, akit a város ostroma közben Attila ejtett fogságba. Buda királynővé akarja tenni, de Honóría Attilával rokonszenvez — s ezért Hadúr papnői közé menekül. Az Isten kardja miatti párviadalban Attila megöli királyi bátyját s megüli nászát Honóriával, Ez azonban öngyilkos lesz, mert érzi, hogy nem lehet annak az élettársa, aki megölte — ha csata közben is — apját és testvéreit, Pedig Attila megérdemelné boldogító szerelmét: teljesen kifogástalan középkori lovag. Más Kóczán-pályaművekben is az Isten kardja miatt bukik Buda, Az egyik (Isten kardja) Aranyt követi. Buda megosztja királyságát öccsével; neje ellopatja az Isten kardját Attilától; testvérviszály tör ki s Buda elesik öccse kardja által. Hadúr ezért romlást jósol Attilának:



34
Neked ígértem a világ uralmát, De nem testvéred életének árán.
S fogsz bár nagyot alkotni, ám műved Akkor fog rombadőlni, a mikor Legkevésbé hiszed.
A másik drámáról (Etele király) sem igen van mondanivaló. Naiv és értéktelen. Az öregedő Buda felingerli Attilát s ez — éppen most kapta meg az Isten kardját — párviadalban megöli. Buda neje megátkozza. Az átok teljesül. Attilát titkára, a görögök által megvesztegetett Ármin leszúrja. Még két Kóczán-pályamű hőse Attila. Az egyiknek (Attila) a szerzője visszatér a krónikákhoz: Attila azért hívja párviadalra Budát, mert a fővárost saját nevéről nevezte el. Buda nem testvére kardjától esik el, hanem vívás közben Attila hű embere: Edék szúrja le. Ezért Buda hívei a király vesztét határozzák el. Attila megkegyelmez Rómának, mert olyasfélét álmodott, hogy e kegyelem fejében egyik utóda majd örökké tartó királyi koronát nyer Rómából (Lengyel-magyar krónika). Nászéjén meghal Attila, nem tudni, hogyan, de bizonyos, hogy a bosszú érte utói. Holtteste mellett fiai kockát vetnek: ki örökölje a hatalmat? Az utolsó Kóczán-pályamúben (Attila nászéje) Attila megkapja Valentinianus császártól Honóriát s ezért kegyelmez meg Rómának. Elhitetik vele, hogy Honóriának már viszonya volt egy udvaronccal: mégis megtartja vele nászát, mert adott szavát nem akarja megszegni. A nászéjszakán azonban méregpoharat itat Honóríával; természetesen utána rögtön értesül ártatlanságáról. A Kóczán-pályaműveket, — de általában a többit is legfeljebb csak tárgyi szempontból érdemes vizsgálni. Többnyire naiv drámai próbálkozások ezek; Attila félelmes nagyságából nincs bennük semmi. Értékesebb s érdekesebb is a következő évből (1889) való, Teleki-pályamű: Etel király (akadémiai kézírat). Ebből később (1907) Seress Imre, Esterházy gróf tatai színházának zeneigazgatója, regényt írt a Pesti Hírlap hasábjain, tehát nyilván a színműnek is ő a szerzője, Attila előtt egy cél lebeg: biztosítani országa fennmaradását. Ezért fiát, a daliás Ellákot if



35
jabb királlyá teszi. Jóslatot kap, hogy Ellák és Mikolt lesznek halála okai. Ez hihetetlenül megzavarja, nem hallgat agg tanácsadójára, Detrére, ki itt — Aranytól eltérőleg — vérbeli hún s őszinte barát, hanem félredobja jól elgondolt terveit s most már legifjabb fiának, Imáknak akarja biztosítani a trónt s Ellákot a hún jövő érdekében feláldozni. Elfogatja s menyasszonyát, Míkoltot is elveszi tőle. így kerül egymással szembe az apa és a fiú. A feszült viszonyt azonban Attila véletlen halála oldja meg: orrvérzés. így áll szemben Attila Ellákkal a német Dahn Félix Attila c, regényében is, de egyáltalában nem valószínű, hogy Seress már ekkor (megírása utáni évben) ismerte ezt a munkát. (V. ö. Schiller: Don Carlos). Mikor később Seress a drámát átírta regénnyé (Etel, Pesti Hirlap 1907), nagyon keveset változtatott rajta, — főleg csak Attila jellemére vonatkozólag. Regényében „az államalkotó férfiút” akarta bemutatni. Hogy milyen eredménnyel, azt már az eddigiekből láthattuk. Az ő Attilája egyáltalán nem a történelemnek valóban államalkotó egyénisége, hanem csak egy korlátolt, bosszantóan babonás ember. A 90-es években ismét két akadémiai pályamunka is fel dolgozta Buda halálát. Az elsőben (A hunok 1895) Hadúr kardját Buda kapja; ő azonban nem fogadja el, mert békét akar népének; így jut a kard Attila kezébe. Utólag persze már bánja tettét Buda s ellopatja a kardot (V. ö. Arany: Buda halála!). Ezért halállal bűnhődik. A táltos megjósolja a hunoknak a testvérgyilkosság miatti pusztulását s a magyar törzs honalapító feltűnését. Éppen így Aranyt követte a másik milleniumi pályamű (Etele és Csaba 1896) szerzője is; Thierry és Arany tervvázlata alapján beszéli el krónikás modorban Attila dolgait birodalma bomlásáig. A catalaunumí mezőn Attilának kétszer is megjelenik a megölt Buda szelleme. (Shakespeare hatás?)
Megrettent Etele, nem tudja, mit tegyen, Képzelet rémitől mentve miként legyen, Azt hiszi, elűzi síp, trombita hanggal, Iszonyú zajt csinál mélyen zenggő dobbal. (IX. é.)
— Ez a jelenet még csak Dobsa Lajos drámájában (Attila és Ildikó) van meg. Dobsa színműve nyomtatásban csak 1902ben jelent meg, de — mint említettük — már 1858-ban készen



36
volt s ez év végén beküldte az Akadémia Teleki-pályázatára (két jeligéje van: az egyik Thierryből, a másik a beküldött műből). Ezzel Dobsa sohasem dicsekedett el; érthető is, mert a pályázaton figyelembe se vették drámáját. Nem is csoda, a dráma ebben az első kidolgozásban nem tarthatott számot akadémiai jutalomra. (Ez a kézirat az Akadémia kézirattárában van, címe: Attila). Egy időben szó volt arról, hogy franciára fordítják, meg, hogy színre kerül.1T Később Paulay Ede egy régebbi (1870) felkérésének engedve, — miután alaposan átdolgozta Dobsa beküldte a Nemzeti Színházhoz, majd a bírálók ajánlatára újra átdolgozva ismét a színház rendelkezésére bocsátotta. Színre azonban most sem került (mind a két átdolgozott kézírat a Nemz. Szh. Kvt.-ban), ezért kiadott egy 90 lapos tanulmányt, amelyben drámájának a jelességeit igyekezett kimutatni (1895). Ebben a tanulmányban megvan Buda szellem jelenetének a részletes magyarázata is. Innen vehette ezt a jelenetet az előbb említett akadémiai pályamű szerzője. Csak 1902-ben tudta megjelentetni Dobsa ezt a sokat hányattatott munkáját. A dráma cselekményének megindulásakor Buda és Attila egyenrangú uralkodók. Buda és hívei, köztük Ellák is, összeesküvést szőnek Attila ellen; erre ez megöli testvérét. A testvérgyilkosság azonban nem játszik bele Attila bukásába, hanem inkább a szerelem. Megszereti a braktai királynőt: Míkoltot. Saját fogadott fia, Uzindur lesz szerencsés vetélytársa s ezért el is téteti az útból. A szerelem egészen elhatalmasodik rajta, álmodozva érzeleg. így beszél Mikolthoz:
Itt csak a bűnös áll: a bírája előtt...
Ki szomjún epedi: egyetlen mosolyod, Szép arcodat lesi, — váltsága rejlik ott.
Szerelmi szenvedélye miatt nem tud győzni Catalaunumnál s — akárcsak Vajda János drámájában — Mikolt kedvéért kegyelmez meg Rómának. Reméli, hogy így megnyerheti magának Mikoltot. Saját vezérei is elégedetlenkednek s Ellák vezetésével összeesküvést terveznek ellene, Fájdalmasan érzi, hogy dicsősége magasán: a catalaunumi mezőn kellett volna elesnie s
17 Koszorú 1863 II. 47, 191. 1.; 1864. I. 455, 1.



37
nem várni, amíg elveszti leghívebb emberei szeretetét és hitét. Mikolt sem szereti. Szomorúan panaszolja:
Mit ér a hatalom, diadal, hír, minden? A föld ura nem birt úr lenni egy szíven.
Sőt éppen Mikolt szúrja le, hogy megbosszulja népe kiirtását s a szeretett Uzindur halálát s hogy megszabadítsa a kereszténységet legnagyobb ellenségétől (1. Vajda János Ildikóját). Attila utolsó pillanatában is Mikoltra gondol:
Ajkam végső szava: áldás legyen reád ... Ima, rnely esdi hőn szíved bocsánatát.
Attila halála — a szerző elgondolása szerint — a megrendült pogány vallást: a multat, a felcsillámló kereszt a jövőt jelképezi. Dobsa Attilája gyönge báb, érzelgős szerelmes, testőrkapitánya orránál fogva vezeti. Igaza van Csiky Gergelynek, hogy Attila „mint hős nem imponál, mint szerelmes nem hat meg.”18 A nép és az ifjúság számára a század végén is többen feldolgozták Attila történetét, így Böngérfi János (A hunok és a híres Attila vagy Etele király dicső históriája 1894), Gerhárt György (A hunok és magyarok története 1894), Gaal Mózes pedig egész sorozatot írt a hún királyról (Jó Könyvek 56., 61., 65., 70. szám) s utóbb külön könyvben is kiadta (Hún és magyar mondák 1900). Szívesen értékesítik a hún mondákat; tárgyban újat nem hoznak. Gaal Mózes említi azt az először Jókainál feltűnő adatot is, hogy Attila koporsóját a Tisza medrébe temették.
VII. A MILLENIUM UTÁN.
A milleniumtól a világháborúig terjedő két évtized Attilairodalma éppen olyan gazdag, mint a megelőző húsz esztendőé, sőt értékben föléje emelkedik. Nagyobb íróink közül is többen érdeklődéssel fordulnak Attila alakjához. Gárdonyi már a 90-es évek eleje óta gondolt Attila halálának megírására; ,,tíz éve forgatta agyában az Attila-regényt” — mondja fia.19 Már 1888
18 Nemz. Szh. drámabir. 1890. 1. sz. 19 Az élő Gárdonyi. II. 87. 1.



38
ban megjelent egy történelmi elbeszélése (Fagot bosszúja), amelynek ködbeburkolt hősében, a nagy Fagotban Attilát sejthetjük. ,,E novella mintha Attila hadjáratainak avult pergamenjéről éledt volna fel. Az elmosódott kor és a nagy király homályos alakjáról megállapíthatatlan, hogy a catalaunumi mezőre vagy Aquilea városa elé vezessük-e a jóst, ki a csata kimenetelét jövendöli.”20 Fagot megesküszik, hogy egy ember sem marad Balan városában élve s esküjét — a jósnő intése ellenére megtartja, de ő is életét veszti. „Megöltetek mindenkit Balanban, Téged is megöltek, óh, nagy Fagot” — suttogja a jósnő. 1901-ben azután megírta a régóta tervezett Attila-regényt, a Láthatatlan embert Ebben a történetíró Priskos egyik rabszolgáját tette meg „ablaküvegül” és azon át mutatta meg a hún kor mozgalmait s rajzolta meg Attila hatalmas alakját. A Kr. u. 448-ban Attilához küldött görög követséggel indulnak meg az események, tehát Attila életének utolsó éveiben vagyunk. A követek nem győzik eléggé bámulni a hún viszonyokat, különösen pedig Attila egyéniségét. Hallatlanul okosnak és ravasznak ismerik meg Attilát, azonkívül félelmesnek és hatalmasnak is. Mindenkivel szemben igazságos, vendégszerető. Békébenháborúban egyaránt óriás, mégsem vesznek el emberi alakjának vonalai. „Ennek az embernek a lelke úgy tartotta össze a hún népet, mint a gyöngyfüzért a fonal.” (371. 1.) Gárdonyi saját világnézeti felfogását adja Attila szájába: „Hiszem, hogy az emberi élet nem ezen a földön kezdődik és nem ezen a földön végződik. Bolygunk és küzdünk itt s nem tudjuk, miért.” Hisz Attila a saját küldetésében: „Engem a hunok Istene küldött, aki Istene a világnak is. Kardot adott a kezembe, hát én azt nem is ejtem el. Ki állhat meg énvelem szemben?” Mindennél szemléletesebben jellemzi Attila hatalmas egyéniségét Emőke, az érte lángoló hún rózsabimbó: „Ha haragszik, még a falevelek is remegnek, ha mosolyog, még a felhők is megnyílnak.” Ki nyerte meg a népek csatáját? A választ ügyesen elkerüli Gárdonyi; éppen így Attila halálát sem okolja meg. Csak annyit látunk Attilából, amennyit a történet elbeszélője, a görög íródeák láthatott, s úgy látjuk, ahogyan ő látta. Nagyságát halála mutatja legjobban; népe most érzi igazán, hogy vesztesége pó
20 Gárdonyi József i. m. I. 178. l.



39
tolhatatlan. Utána hervad a szép rózsabimbó: Emőke is. Álruhában a rabszolgák közt követi a halálba, — ahogy Pálffy regényében Honória. — Erről az Attiláról el tudjuk hinni, hogy ura volt a félvilágnak. — Azt a mozzanatot, hogy a nagy király hármas koporsóját a Tisza medrébe temették, népszerűsítette Gárdonyi egyik hangulatos kis költeményében is (Éjjel a Tiszán 1902.).
A Láthatatlan emberből, — amely az első igazi Attilaregény irodalmunkban, — 1903-ban Gárdonyi drámát írt Zéta címmel. Színre hozta a Nemzeti Színház 1905. dec. Π,-én. Attila itt mellékalak, csak egyszer lép föl, de ,,magával hozza egyéniségének a teljes illúzióját”.21 Közben az Akadémia pályázataira is szorgalmasan dolgozgattak a névtelen eposzköltők és drámaírók. Az 1901.-í Nádasdy-díjat Attila-tárgyú munka nyerte: Regőczí (Exner) Győző Réka gyásza című költői elbeszélése. Forrása Heinrich német irodalomtörténete (A ravennai csata) és Uhland egyik elbeszélése (Die Schlacht vor Raben) volt. Maga a tárgy irodalmunkban teljesen ismeretlen. Attila passzív alak, a háttérben marad. Detrének — a főhősnek — hadat ad elveszett hatalma visszaszerzésére. A királyfiak Orót és Edöcs(!) is Detrével mennek és ott vesznek a hadjáratban. Attilát nagyon elszomorítja fiai elvesztése, de igazságos uralkodó s nem bünteti Detrét, aki fejével állt jót az ifjak életéért.
Isten nagy csapással minket meglátogat, Bölcsekké fájdalomban avat királyokat.
Aranytól eltérőleg Detre itt Attila barátja — akárcsak Seressnél. Az 1903,-i Nádasdy-pályaműnek a címe érdekesebb, mint maga a költemény: „Isten ostora, asszonyok labdája.” Nagy nőhódító itt Attila.
.. . szeret ő mindig végtelen szerelme .. . Csak a tárgya más-más. (IX. é.)
Szereti Rékát, Ildikót, Honóriát. A nők egymást emésztik el. Ildikót Attila másodszor is nőül veszi; az új asszony nagy sze
21 Alexander Bernát Nemz.-Szh. drámahír, 1905.



40
relmi féltékenységében megöli urát. Ez az Attila valóban aszszonyok labdája, de legkevésbbé sem Isten ostora. Ekkortájt már készen volt Harsányi Kálmán drámája is; az Ellák (ekkor a címe még Ellák öröksége, a Nemz. Szh. Kvt,ban levő példány szerint) Ebben Attila saját fiával, a hozzá egyáltalán nem méltatlan Ellákkal kerül szembe. Abba ugyan beletörődik Ellák, hogy szerelmese, a burgundi Hildegund apja jegyese legyen, de apja politikai vonalvezetését nem helyesli s nem is bírja tűrni; sok az idegen, kevés a hún. Emiatt lázadoztak a hún urak már Szász Károly drámájában is. Ellák meg is mondja apjának, hogy:
Nem volt marok még, mely egy szál ostorral Húsz széthúzó mént így tört vón a rúdhoz Világot tipró harci szekerébe. De ki vágtat e szekéren? A hún? Nem, Te magad csak, királyok királya.
A túlnőtt nép kicsiny s te népeden Túlnőttél, mint túlnő a tornyos hullám Folyama medrén.
Ellák tragikuma, hogy Attila éppen az ő apja.
Kőember .., sziklaember ... sziklaszív ... Királyi szív! A gondolata sas, S a napba néz! Ki láthat oda más? Oh apám, apám, mért vagy óriás, S ha óriás vagy, mért vagy az apám!
Attila látja, hogy fia méltó utóda lenne, de az uralomba, az ő nagy terveibe előbb bele kell nevelni. Hogy ne legyen a tiltakozó Elláknak a kezében tényleges hatalom, az ő hún seregeit idegenek vezérletével harcba küldi:
Ha észrevetted, mit jelentek én Ε zagyván rajzó, felfordult világban, Ha érzed már, hogy én vagyok a rend, S Isten akarja, amit akarok: Akkor követhetsz, akkora sereggel, Amennyit megbírsz, tied az egész.
Ellák nem vágyik világuralomra. Neki nem kell az idegen, csak a hún. De a hún az kell! Attila hiába magyarázza neki, hogy:



41
Hisz az tart össze, csak az a kapocs Az idegen! Hisz menten ujjat húztok, S egymást szaggatjátok nélküle! Százezer hún százezer akarat. Kettő is ölre megy, mint most mi.
Valóban kardra kerül a sor. A szenvedélyek vihara elsöpört már minden hidat apa és fiú között. Ellák hiába kérleli apját, úrrá lett azon már egészen a bőszült harag.
Apa és fiú, Így szemben, karddal: ez a hún, a hún! Fajtájuk vagy, pusztulj ki a világból Futóhomok! az idegen a szikla!
Hildegund —, ki még mindig Ellakot szereti, — hátulról leszúrja Attilát. A haldokló végső szava is szomorú jóslat:
.. . Ellák most halt meg néped, A hún! Meghalt! Szétmállik minden, minden.
A bálvány hát ledőlt, de amit alkotott, az is porba omlott. Hiába rázza az öklét Ellák önmagát biztatva, hogy, ,,ha közénk állsz még, apám véres árnya, legázollak, le, újra s százszor újra”, látnia kell, hogy apja jóslatának teljesülése vészes felhőként közeleg; feláldozza hát saját életét is, csakhogy imádott népe pusztulását megakadályozza. — Harsányinak van ereje megeleveníteni Attila döbbenetes nagyságát. Az egyéni és a nemzeti érdekeken túlemelkedve valóban szervező s hódító hősként jelenik meg a hún király; alakja mégsem vész el a felhők közt, de bálvánnyá sem merevedik, mert ő is csak ember: nem tud uralkodni indulatán s saját fiát sem ismeri igazán. Azt a mozzanatot, hogy Attila elveszi fiától, Elláktól a menyasszonyát, és hogy az apa ellenfélként kerül szembe a fiával, már Seress drámájában is láttuk (V. ö. Szigligeti: Világ ura 1856). Harsányi azonban ezt nem vehette Seress drámájából, mert az mindmáig ismeretlenül maradt az Akadémiában, (Talán Dahn regényéből?) Az akadémiai pályamunkák szerzői ismét nagy kedvvel választották a hún királyt történeteik hőséül. Az egyik drámában (Attila 1905) Attila Mars kardja miatt megöli Bu



42
dát. Felesége, Réka magára vállalja a gyilkosságot. Hogy hálálja ezt meg Attila? Őt is elteszi láb alól, mert megszeretett egy római leányt, Ildikót. Réka halála óta szinte megzavarodott, telve lelkiismeretfurdalással, Nászéjén Ildikó utálatában megöli. A következő évből két elbeszélő költemény való (az Akad. Kézirattárában.). Az egyikben (Délibáb) Attila csak mellékalak. ő szerzi meg Makrinusztól és Detrétől Pannóniát. Szent Lászlóhoz hasonlóan egy fejjel magasabb vitézeinél. Jóslatot kap saját magának és utódaínak a sorsáról. Érdekesebb s nem is értéktelen a másik elbeszélő költemény (Hitdegund). A germán Walther-mondát dolgozza fel s egészíti ki. Walther és Hildegund megszöknek a hún királytól. Ez nagyon fájlalja a leány szökését. Mégis mindhiába, én is ember vagyok! Nemcsak vért kívánok, csókra is szomjazom.
Haddal megy a szökevények után. Csatában megöli a hős Walthert s
Most csak egy vágya él, csak egy gondolatja, Ha tán Hildegundot foglyául kaphatja, Hátha mégis egyszer megcsókolja ajkát, Simítja lágy kézzel dús haja aranyát.
Magával viszi és nőül veszi Hildegundot, ez azonban megöli; így áll bosszút Waltherért. 1908-ból négy akadémiai pályamunka is van; három közülük elbeszélő költemény. Az egyik (Attila) naiv, gyarló verselésű históriás ének, Attila tetteit beszéli el Hadúr kardjának elnyerésétől a catalaunumi csatából való visszatéréséig. Itt veszi fel az események fonalát a másik (Attila halála). Látjuk Attilát gyöngéd családapának és látjuk győzhetetlen hősnek:
Mint mikor kaszálnak s dől a rend a rendre, Úgy dől ott (Aquilejánál) előtte ember az emberre.
Máskor álmodozó szerelmes:
Arra az egy csókra, az elsőre vágyom Adom én cserébe összes uraságom.



43
A pápa kezében levő kis kereszt csodásan hat rá: megkegyelmez Rómának. Érdemes megemlíteni azt a kedves jelenetet, amikor Attila nézi a gyakorlatozó hún fiúkat s elgondolkozik: vájjon ki fog majd ezekkel harcolni? Az Arany hatás sem marad el; jóslat szerint az imént született Csabát jelöli utódául Attila s ezért Krimhilda megöli. A harmadik elbeszélőköltemény-pályamunkát (Attila) — mely első része az Attila fiairól szóló eposztetralógiának szerzője, Fülöp Áron a következő évben (1909) nyomtatásban is kiadta. Mint többi költőtársa, ő sem vette figyelembe a hunmagyar rokonságot tagadó tudományos véleményt:
.. . nagyok egykor mi is voltunk.
Büszkék, mindig büszkék vagyunk is, Hogy a mi ősünk Etele.
Ott folytatja Attila történetét, ahol mestere, Arany János a Buda halálában abbahagyta. Arany tervvázlatát hígította fel s tette zavarossá romantikus mozzanatokkal. Felsőbb hatalmak is beleavatkoznak az események folyásába; Attila sorsát nem Hadúr, nem is önmaga, hanem Ármány irányítja. Ez öli meg Rékát, Attila kedves asszonyát. Bánat ver tanyát a király szivében. Bújában-haragjában Réka haláláért az egész világon akar Attila bosszút állni. Ármány fondorkodásai miatt nem tud győzni Catalaunumnál. Szégyenérzetében máglyát rakat s fel akarja magát áldozni népéért. De Hadúr csoda jelt mutat s erre Attila visszanyeri önbizalmát s Rómát akarja megsemmisíteni. Álmában megjelenik atyja, Bendegúz s az ő tanácsára kegyelmez meg Rómának: a legnagyobb győzelem, ha önmagát legyőzi. (1. Vajda Péter: Attila halála.) Megszereti a baktraí királyleányt: Mikoltát, de csak akkor meri feleségül venni, amikor álmában Réka feloldja a neki tett eskü alól. Régi bosszútervét most hajtja végre halottnak hitt asszonya: Krimhilda; eddig csak azt várta, hogy fia, Aladár felnőj jön és elfoglalhassa a trónt. Fülöp Áron hőskölteményében éppen úgy nem érezzük Attila nagyságát, mint a legtöbb hún-tárgyú munkában. Ez az Attila csak egy mai magyar ember s nem a történelem hőse. Éppen így Arany tervvázlatának a hatása alatt áll az Attila



44
című tragédia-pályamű is. Érdekes dráma. A cselekvény megindulásakor Attila igazságot szolgáltat népének — akárcsak Gárdonyi regényében. Segítségét kéri a bujdosó Aëtius, hogy római császárrá lehessen. Attila azonban nem hajlandó segítséget adni, mert maga is római császár, sőt a világ ura akar lenni. Sokat szónokol, — mint Bonfíninél. Catalaunumnál a hozzá küldött követek közt felismeri az álruhában levő Aëtiust, de — hallatlan nagylelkűség! — elbocsátja, hogy majd a csatamezőn mérkőzzenek meg. így engedi ki kezéből a biztos győzelmet. Róma alatt hiába kérleli a pápa hízelgéssel, ajándékokkal, nincsen kegyelem. Ámde, amikor a pápa — álmára hivatkozva — nemzetségének örökkétartó uralmat ígér s Csaba is megvallja, hogy ugyanezt álmodta, a király, — hogy biztosítsa a szebb jövőt, — nem bántja Rómát. Ez a motívum a Lengyel-magyar krónikából való, — bizonyára Thierry közvetítésével. — Csaba megálmodja apja életének szomorú végét is; Attila azonban ezt már nem hiszi el, — pedig az álom első felét elhitte! —, sőt csakazértís mindent az álom szerint cselekszik s így az álom valóra válik: a mellőzött Krimhílda Detre segítségével megöli őt. Herczeg Ferencet is foglalkoztatta az a kérdés, hogy miért kegyelmezett meg Attila az örök városnak (A csoda 1909). Az ő magyarázata ez: Attila vad seregeivel Róma alá érkezik. Mindig ez volt a vágya: elfoglalni a szent várost. Most öregségére ez is megvalósulhat, de mi öröme benne? Tudja, mi lesz a város sorsa: pusztulás, mint annyi más városé. S mindennek mi a célja? Népe nagysága, dicsőség? Nem! A hatalom! Hogy az emberek féljenek tőle! S mikor a gyáva római papok kegyelemért rimánkodnak, érzi, hogy hatalmát nem azzal mutathatja meg, ha ezeket a védteleneket leöleti; ahhoz nem kell hatalom. Hanem aki ettől a zsákmányra éhes, fegyverben álló, izzószemű, vérszomjas seregtől el meri venni a már biztosnak gondolt zsákmányt: a szent várost és aki ezt meg is tudja cselekedni, azé a hatalom! Attila ezt választja. A zúgolódó seregeket egyetlen tekintetével elnémítja. Egész életében kergette a hatalmat, de csak most érte el valóban, amikor megtette a lehető-legnagyobbat: legyőzte önmagát. A lélektani motiválás s a kérdés újszerű megoldása az, amely magasan föléje emeli ezt az elbeszélést a többi ilyen irányú próbálkozásnak.



45
Zempléni Árpád Attila életének másik, Priskosból is ismert mondai mozzanatát, az isten kardjának mondáját énekelte meg (Isten kardja. 1907. Megjelent a Turáni dalok között 1910). A nagy khán, Nimród halála éjszakáján eltűnt a szittyák szent kardja; de a jósok szerint előkerül majd egykor, s megtalálóját a világ urává fogja tenni. Évezredek múlva meglelte egy bún bojtár, de hiába viselte, nem lett a világ urává, Nászajándékul felajánlotta a hős Attilának, aki ráismert a kardra s
Ott hagyta szép aráját És lóra ült a néppel S ő lett világ urává.
Ismét a germán mondák Attilája jelenik meg — néhány évi szünet után — Márkus László költői nyelvű színművében (Attila 1912,, első előadása korábban, 1911 okt. 13-án, a Nemz. Szh.-ban), — illetőleg nem is jelenik meg a színpadon. De róla beszélnek; mindennek ő van a középpontjában. Mégis egészen passzív személy, legkevésbbé sem magyar vagy latin mondai hős. Mithikus köd borítja, elvesznek emberi alakjának körvonalai:
Attila lelke jár a föld felett.
Szinte eposzi magasságban áll:
A hősök útja célján vár Attila. S mint a lágy viaszt Képére formál ő sok férfi lelket. Ki méltó hozzá, biztosan hozzátalál. Felhők között van széke s láthatatlan Pórázon tartja a szilaj időt.
Gundahar a burgund vezér benne látja népe reményét: „ . . . szent jel ég Attila homlokán és hozzá fut reményünk.” A másik burgundi: Krimhilda gyűlöli Attilát, mert népe elnyomójának tartja s mert az ő egyéniségének varázsa miatt szakadt el tőle Gundahar: a szerelmese s lett a dicsőség rabjává. Bebizonyítja, hogy a meggyilkolt Siegfried híres kardját az égiek akaratából Attila kapta meg; most ezt a kardot akarja magának megszerezni. Ezért, főleg azonban az előbb említett gyűlölete miatt — részben Réka biztatására, aki inkább akarja



46
haiva látni urát, mint más nő karjaiban — nászéjén megöli Attilát. A hún király, bár a dráma minden hőse nagy egyéniségnek tartja, egészen színtelen és ködszerű alak, semmi jellemzőt nem tudunk meg róla, nem függ tőle semmi, nem irányít semmit. Szinte ráillenek Toldynak a Nibelung-ének Attilájára mondott szavai: minden egyéb, csak nem Attila. Sokkal nagyobb sikerrel rajzolja meg Attila lenyűgöző egyéniségét Kisbán (Bánffy) Miklós (A nagy úr 1913. Bemutatta a Magyar Színház korábban 1912. dec. 28-án); szintén Attila halálát dolgozta fel. Drámájában Attila mindig rendkívül méltóságteljesen — színpadon nézve hatásosan — jelenik meg. Csodálatosan nyugodt, semmi ki nem hozza sodrából. Mikor az elvakult gót, Athaulf kivont karddal rohan rá, még a szeme se rebben, csak kinyújtja az ujját s már is nyíl üti át a gótot. De képzeljük ezt így el a valóságban! A Rettentő Nagy Ür — az előbb még valami keleti kényúr — most bölcs mondásaival akár Catót is megszégyeníti (pl. „nem a harc a cél, hanem a győzelem” vagy: ,,aki népek fölé tud állani, Isten az, azoknak a népeknek”, vagy: ,,az istenek is meghalnak, — mikor elfelejtik őket” stb.). Természetesen szerelmes is, — de úgy, ahogy egy bölcshöz illik. Mikoltot szereti, a gót hercegleányt. Ez az apáca-hercegleány azonban halálosan gyűlöli, legalább is ő maga azt hiszi, pedig ez a gyűlölet valójában valami különös vonzódás-vágyódás a Nagy Úr után. Mert Attila nagyszerű egyénisége vészesen vonzza magához Mikoltot s a leány szinte már öntudatlanul öli meg mérgezett hajtűjével. Attila fenséges nyugalommái veszi tudomásul, hogy meg kell halnia: egy ódái szárnyalású beszédben elbúcsúzik a világtól s ez a nagyszerűen szép haldoklás szörnyű kínt okoz Mikoltnak, aki csak most ébred rá gyilkos szerelmére. Attila érzi, hogy így jó meghalni: az élet magasán; nem élt hiába: amíg csak napsugár ömlik végig a nagy pusztán, reá mindig emlékezni fognak. Ez az Attila nem a történelem hőse, nem is a mondáké, de egy ilyen egyéniségről könnyen el tudjuk képzelni, hogy ura a világnak és a női szíveknek. Maradt ez időből két értéktelen akadémiai pályamunka is; az egyiknek (Hun-tor 1912) tárgya Buda halála. Attila a rómaiakkal való barátkozással vádolja öccsét s ezért öli meg. Van is a gyilkosság miatt lelkiismeretfurdalása! Csak akkor



47
nyugszik meg, amikor egy látomásból megtudja, hogy Buda nem haragszik reá; elhatározza, hogy engesztelésül csak népe boldogulásával törődik (v. ö. Vajda Péter: Buda halála). Érdemes megjegyezni, hogy kitűnően ismeri Attila a bibliát. A másik pályamunka (Csaba királyfi 1913) — akadémiai bírálója találó elnevezése szerint Arany-mimikri — Attila halálával kezdi az eseményeket; de egy vándorénekes elbeszéli Attila tetteit s halálát is: Krimhilda ölte meg mellőztetése s fia száműzetése miatt. Mikor Krimhilda a nagy ütközetben Csabára támad a Balmunggal, Attila megmenti fiát: a hadak útján jön seregével s megöli Krimhildát.
Fehér lovas, fehér mén; a ló lángot fuval, És szellemhőse gyötri éles sarkantyúval. .. . körülte fény a köd, Fehér alakja, ménje, szikrás holdfénybe szőtt.
A már sokszor agyoncsépelt Attila-történetbe új, romantikus mozzanatokat vitt Fáy András (Attila 1914). Regényének hőse, az ifjú Attila herceg egy életre szóló barátságot köt a hún udvarba menekült Aëtiusszal, seregével Rómába kíséri s magister militummá nevezteti ki, Maga is Rómában mulat, megismeri a rómaiak hibáit és erényeit; szerelmi viszonya szövődik a császárleánnyal: Honóriával. A viszonyból leánygyermek születik — Attila nem tud róla — s ez a leány lesz majd oka Attila bukásának. Rómából távoztakor Attila Honóríát meg akarja szöktetni, de terve nem sikerül. Testvérét, Budát nem ő öli meg, hanem a hún papok, mert rokonszenvez a római műveltséggel s a keresztény vallással, — ezt a motívumot már láttuk az egyik akadémiai drámapályaműben is (Hun-tor 1912). Buda árváját, Csabát fiául fogadja Attila; ez lesz majd később vetélytársa. Aljas rágalmakat hall Honóriáról; el akarja felejteni hát régi-nagy szerelmét s csak nagyratörő terveinek él; célja: egyesíteni az összes hún-fajta népeket s ezeknek a friss, duzzadó erejével elsöpörni a kivénült, elsatnyult nemzeteket. Bár birodalma Kínáig, a Csín birodalomig terjed, Aëtiusszal szemben nem tud győzni. Róma ellen azért vezet hadjáratot, hogy Honóriát megszégyenítse s mikor ez sikerül, megkegyelmez a városnak. És most élete őszén feltámad a már halottnak hitt múlt: Ögyek vezér fogadott leánya, — aki csodálatosan hasonlít a régi-régi Honóriára, — a király



48
szívét újra lángra gyújtja, akaratlanul, mert ő Csabát szereti; a fiú azonban apja kedvéért lemond róla s így Ildikó Attila jegyese lesz. Kiderül, hogy Ildikó Attila és Honória szerelmének gyümölcse; Attila azonban nem hiszi. Honória, hogy megakadályozza a vérfertőzést, megöli Attilát. Azt a mozzanatot, hogy Attila saját leányát vette feleségül, már Sándor István is említette (Sokféle 1791); Vörösmarty egyik drámájában (Vérnász 1833) az apa szintén saját leányát szereti meg s veszi feleségül. Fáy regényének néhány romantikus motívuma még később is felbukkan, A világháború idejéből (1917) való még két akadémiai tragédia-pályamunka is. Az egyiknek (Buda és Etele) a tárgya Buda halála. Itt Attila heves és erőszakos, egyáltalában nem rokonszenves. Krímhíldát a hunok akarata ellenére teszi asszonyává s később sem űzi el, — bár esküje erre kötelezné. Nagyon hasonlít az „Atlamál” Attilájához. Jóslatot kap: „A világ tied lesz, ha önmagad legyőzöd”, de nem hisz a jóslatban, azt mondja, hogy ,,itt a kard beszél”. — A másik pályaműnek (Krimhilda csatája) csak az I. felvonásában szerepel Attila, mint gyermekeit szerető, igazságos fejedelem. Természetesen a régi recept szerint — most is Krimhilda öli meg (Csaba tőrével), hogy Aladárt trónra juttassa. — A Buda halálától a világháborúig terjedő félszázad az Attila-irodalom virágkora, tárgyban, indítékban, műfajban egyaránt változatos és gazdag. Ε művek nagyrésze (pályamunkák) kéziratban maradt s esztétikailag értéktelen, de e korból valók a legértékesebbek is (Buda halála, Láthatatlan ember, Ellák, A nagy úr stb.). Csaknem valamennyin érezhető — többékevésbbé — Arany János hatása s ez a hatás néha szolgai utánzássá alakul át. Nagyon szeretik a romantikus mozzanatokat; legközönségesebben használt indítékuk a bosszú: Attila bukását — szinte kivétel nélkül — mindig ez okozza, A hún rokonságot mereven tagadó tudományos felfogásnak szinte nyoma sincsen szépirodalmunkban.
VIII. A VILÁGHÁBORÚ UTÁN.
A világháború után ismét időszerű lett a hún-magyar mondavilág, éppen úgy, mint a múlt század 50-es éveiben. Attila



49
és népe bukása jelképezhetné a trianoni Magyarország sorsát, Csaba és utódai pedig a jövő magyarságát, melynek feladata visszaszerezni az apák által elvesztett hazát. Talán ez az alapeszméje Kozma Andor hőskölteményének, a Honfoglalásnak (1925), nyíltan azonban nem utal rá a költő. A magyarok jogos örökségüket, Attila ősi földjét foglalják vissza az idegen hódítóktól.
Nagy birodalma nagy Etelének Mi lett belőle? . . . T ö r t hősi ének!
— Alapot szolgáltatott c felfogáshoz a tudományos közvélemény újabb állásfoglalása is; Gombocz, Németh, Hóman és mások kutatásai — az eddigi tudományos felfogással ellentétben — csaknem kétségtelenné tették a hún és a magyar nép történeti kapcsolatát s hitelessé a hún-magyar azonosság tudatát.
A vesztes háború következményei is nemzetünk múltja felé irányítják a figyelmet, az írók érdeklődését, A magyar történelem nagy alakjai között Attila hatalmas egyénisége ís megmegjelenik íróink képzeletvílágában. A legutóbbi két évtized Attila-tárgyú irodalmi termései sem tudnak hősükről valószerű képet rajzolni, de tárgyilag sok újat és érdekeset hoznak. Elsőnek említem Kós Károly népballada ízü (itt-ott Thalyszerű) prózai énekét (Ének Atila királról 1923), így kezdődik: „Nagy régi időről emlékezem mostan, haj öreg kúráiról, nagy régi időben; hallottad-é hírit Atila királnak, Atíla királnak, Isten ostorának.” Kós azt a mozanatot elevenítette meg, amikor Réka s gyermekei megtudják, hogy az idegen aszszony megölte Attilát. „Benn az ágyasházban, lakodalmas ágyban; lakodalmas ágyban, haj! halottas ágyban feküszik a királ, a világ kírála; mejjire ráömlik nagyhosszú szakálla, Atila királnak,” Hét napig gyászolták, nyolcadnap nagy pompával temették, s „szegény árva népe, ameddig csak látja, sírva néz utána, sírva néz utána.” Ez az Attila a népmesék világából kelt életre; már eddig ís többször találkoztunk vele (Jókai, Hollósy, Városy Mihály, Dús László). Attila egész életét — születésétől haláláig — felöleli Szépvízi Bálás Béla terjedelmes (700 oldalas) regénye: Atilla urunk (1923). Attila életének keretei között saját erkölcsi és politikai



50
nézeteit hangoztatja a szerző. Attila — kezesként tartózkodva Rómában — már 12 éves korában tudósokkal vitatkozik, akárcsak Jézus; előadásokat tart a legel vontabb dolgokról; új parancsolatot is állít fel: ne hazudj! Alaposan ismeri a keresztény vallást s világnézete később is hajlik a kereszténységhez: „Krisztus nekem is Istenem” — mondja. Felismeri a gótok és a zsidók káros világuralmi törekvéseit, de nem tesz ellenük semmit; Budát is a gótok teszik el láb alól s Attilára fogják a bűnt. Az egyik bizánci követségben álruhában maga Attila is résztvesz. Rómát azért akarja meghódítani, hogy ,,a nemzetközi szeméttől megtisztogassa s az emberi szép és nemes gyümölcsös részesévé tegye.” Háborút azonban csak akkor indít, ha erkölcsi jogosultsága van rá. Szentül hisz küldetésében: „Én az Isten fia vagyok! Egy nagy rész az Isten lelkéből. Nekem Égatyától rendelt kötelességem — tisztán érzem szívemben születésemtől fogva a parancs szavát — ezt a testi-lelki piszkot hatalmi szóval vagy vassal vagy tűzzel elpusztítani s Földanya testét, embertársaim testét és lelkét megtisztítani. Meg kell váltanom őket, de nem úgy, hogy magam feláldozom . . . , hanem magam teremtek itt hatalmi szóval tiszta, szent, új világot!” Amikor a pápa megígéri neki, hogy az ő kívánsága szerint megtisztítja az egyházat, visszafordul Róma alól. Mindenről értesül, tudja azt is, hogy újra meg újra életére törnek; ellenségeinek mindent megenged. Az „úriember” mintaképe; adott szavát mindig megtartja (1, Attila nászéje 1888.) s ez okozza bukását is. Belenyugszik sorsába: „Nem jöttekel még az úri uralom évezredei!” Életének gyümölcsét majd utódai fogják élvezni. „Felséges nagy lélekkel készült a halálra, melyet azzal az emberfeletti nyugalommal várt, mely az adott úri szó feltétlen teljesítésének tudatából fakadt.” Maga készítteti el hármas koporsóját s sírját a Tisza medrében (v. ö. Mikszáth: Beszterce ostroma), fiait ellátja tanácsokkal; főelve: „Pusztuljon, ki idegen vallást vészen fel.” Tudattá tökéletesült hittel hitte faja örök nagy erényeinek közeli vagy távoli, de végleges sikerét. „Nem jött el az idő a világ felszabadítására, Ezért bukom én.” Halála éppen olyan rendkívüli, mint élete. A nászéjszakán Ildikó szerelmének őrült kicsapongásában akaratlanul is vérét veszi urának, — Ez az Attila a történelem és a mondák Attilájának meg



51
hamisítása; csupán az író képzeletének teremtménye- Ilyen ember sohasem élt. Attilának csak hadvezéri nagyságát akarja hőskölteményében (Attila hunn király 1926) megrajzolni Kerecseny János. Az Isten kardja a csata közepett egyenesen Attila kezébe száll s így győznek a hunok, Buda áruló lett, de Attila nem személyesen öli meg, hanem hadba küldi s ott pusztíttatja el. Folyton hadakozik, öl, pusztít, az egész világ remeg tőle. Isten földi helytartójának tartja magát:
Övé a Nap és a Villám boruja; Azonképpen én vagyok a föld ura.
Jelmondata:
Csak velem, vagy ellenem.
Mindent népéért tesz.
... Tehetem joggal: Nálam senki sem tudná tenni jobban.
Nem szereti senki így a hunokat.
Így beszél Hegedűs Attilája is. — Catalaunumnál személyes megjelenésével dönti el Attila a csata sorsát, igaz, hogy segít neki elhalt atyja, Mandzuk is, kiszállván Keveházából. „Megverték — de győzött a hunok királya.” Milyen volt Attila?
Legenda övezte, regék koszorúzták, Gyűlölték, de félték, amikor suttogták. Mint sátánt utálták, — Istenként rettegték.
— Orrvérzés ölte meg; de „halálban is órjás: mint egy néma világ,” Csillagtalan este a Tisza fölött bolyong Attila árnya: keresi Hadúr kardját, hogy megsegítse a meggyalázott magyar népet. Az Attila-mondák megjelennek mégegyszer versben is; Böngérfi János még a háború előtt összegyűjtötte a hún mondákat s most (1929) megrövidítve átírta őket rímes tízenkettősökbe (Húri és magyar mondakör). Anyagát sok helyről vette. Érdekes mozzanat, hogy a két apostol (Péter és Pál) éjjel meg



52
jelenik Attila sátrában, s az ő kívánságukra fordul vissza a hun király Róma alól (1. Városy: Attila hunkirály). Buda várának kapuját Attila maga bezúzta — akárcsak Bizáncét Botond. Ásatásaival kapcsolatban Móra Ferenc is írt néhány apróságot Attiláról (Utazás a földalatti Magyarországon 1935).
— Ezidőtájt (1934) Pekár Gyula kifogást emel az Attila jellemzések ötletszerű s minden történeti igazságnak fittyethányó szabadossága ellen. Attól azonban, amit másokban megrótt, ő sem tudott szabadulni: az ő jellemzése is ötletszerű s többnyire túljár a valószínűség határán. Pékár Attilája nagyszerű életcélt tűz maga elé: a rothadó keleti s a züllött nyugati császárság helyébe egy mérsékelt égövi új világbirodalmat akar alapítani, éspedig tetterős fiatal népekből: hunokból, germánokból, szláv és szarmata népekből. Őszinte, gyermekkori barátság fűzi Aëtiushoz, de ez a barátság később tragikusra fordul: mindketten egy nőt szeretnek, Honóriát — akárcsak Fáy regényében. Attila egyéniségének varázserejével maga köré gyűjti a római túszakadémia ifjait; ezek hisznek az ő hivatásában s vakon követik később is. Attilát csak gyűlölni, vagy szeretni lehet. A szerelem és a hivatás harcából az utóbbi kerül ki győztesen, de az előbbiről sem mond Attila le. Ázsiában a kínai nagyfaltól az Urálig terjedő hatalmas birodalmat szervez s ennek erejével foglalja el a tiszai hún királyságot a trónt bitorló nagybátyjától. Néha érzelgős szerelmes, lovagiasságában párját ritkítja. Honóriát, — ki fogadalma miatt nem lehet a felesége, — holtáig szereti s tőle született fiát: a magyar mondák Csabáját, — Nagy Theodosius császár bíborban született s keresztény vallású unokáját — akarja hun-római királyként a római császári trónra ültetni. Tervéhez maga a pápa is örömest hozzájárul, de nem viheti végbe, mert a burgund királyleány, Krimhilda s a hataloméhes germán királyok bosszújának áldozatul esik. Attilát felsőbb hatalmak segítik; nemcsak ő maga hiszi isteni küldetését, hanem a szerző is: valóban van küldetése. De nem látni, hogy miért nem érheti el célját. Pékár bőven felhasználja a mondákat s néha egyenesen bosszantó, hogy ezeket valóságként állítja elénk, holott a személyek egyrésze sem hisz bennük. A mondákat még alaposan megtoldotta kitalált s részben hihetetlen mozzanatokkal. Álruhában megy



53
Attila Bizáncba az egyik követséggel: ez a mozzanat Bal ás regényében is megvan. Pékár regénye a francia Brion Attilaéletrajzával is mutat fel rokon vonásokat. Ebben Attila római mintára akarja birodalmát, főleg a seregeket átszervezni: Rómát mintegy saját fegyvereivel megverni. Öregsége azonban megakadályozza nagyratörő tervei véghezvitelében.
A világháború utáni két évtized Attila-irodalma nem mondható gazdagnak s értékesnek sem. Itt is föltűnik, — bár egészen halkan, — az irredentizmus. Arany János hatása már észre sem vehető. Az egyes művek között nincsen kapcsolat, legfeljebb Bálás és Pékár regényei között s ezek — elgondolásuk és indítékaik révén — közel kerülnek Fáy regényéhez is. Attila szinte Jókai-hősként jelenik meg bennük. íróik sok helyről főleg saját képzeletükből — veszik az anyagot. Drámaíróink nem foglalkoznak Attilával, de színre kerülnek régebben írt Attila-drámák (A nagy úr, Ellák, Zéta.j.



BEFEJEZÉS.
Vizsgálódásainknak végére érve megállapíthatjuk, hogy irodalmunk világában nagyon szívesen foglalkoztak Attila alakjával; újra meg újra feldolgozták életének szinte minden mozzanatát; mondhatni, hogy — különösen a legutóbbi száz év alatt — egész Attila-kultusz fejlődött ki irodalmunkban. Attila életének főleg négy, világtörténelmileg is nagyjelentőségű eseménye ragadta meg íróink érdeklődését: Buda halála, a catalaunumí csata, kegyelem Rómának és Attila halála; a történetírás homályos megvilágítása bő teret enged ezekben a képzelet szárnyalásának. S valóban! a lehető legkülönbözőbb nem ritkán a leglehetetlenebb — indítékokkal és megoldásokkal találkozunk. A történeti s a mondai anyagot a hazai források közül főleg a krónikák, Bonfini és Oláh szolgáltatják, a külföldi források közül Priskos, Jordanes, a germán mondák és Thierry munkái. De íróink nemcsak ezekből merítenek, hanem egymás műveiből is; a történeti keretet azonban sokszor képzeletszülte, romantikus mozzanatokkal töltik meg. Általában a magyarság ősének tartják Attilát s a hun-magyar rokonságot nyomatékosan kiemelik. A magyar mondák Attilája mellett ismételten megjelenik a latin és a germán mondák Attilája is; a legtöbbször vegyítve vannak a különböző eredetű történeti és mondai elemek; néha az antik vagy a germán mithológia istenei és hősei között találkozunk Attilával. A történelem világhódító s államszervező alakját csak kevesen tudják megeleveníteni, a többiek többnyire a mondák világában, a valószínűségek határán túl kalandoznak. Attila jelleme majdnem mindig elhibázott, következetlen, néha boszszantóan naivúl és ügyetlenül van megrajzolva; sokszor a néven kívül nem emlékeztet benne semmi a népvándorlás korának nagy egyéniségére. Nagyon szívesen szerepeltetik drámahősként, de hatalmas alakját nem tudják a dráma korlátai közé



55
beszorítani. Különben is Attila a legkevésbbé való drámahősnek. Az elbeszélő művekben pedig elvész az egység a részletekben s Attiláról homályos, töredékes képet kapunk, legtöbbször hamisat is.
Az Attila-jellemzések fejlődésének megrajzolásával, amelyet a Bevezetésben egyik feladatomul tűztem ki, adós maradtam. Időben nagyon szétágazó, egymáshoz belsőleg alig kapcsolódó, többnyire elszigetelt s ismeretlen irodalmi műveket vettem értekezésemben vizsgálat alá, szinte pusztán az időrend fonalára aggatva őket. Ezekkel kapcsolatban fejlődésről alig beszélhetünk, p. o. a legrégibbek és legújabbak között lényegileg nem sok a különbség. Igaz, hogy íróink a krónikás elbeszélésektől felemelkednek a történeti háttér s a lélektani igazságok legfinomabb árnyékolásáig, de nem az elődök ilyen irányú munkásságához kapcsolódva, hanem tisztán tehetségük révén; az elődök próbálkozásai akár el is maradhattak volna. Ezek egy része már keletkezése idején is ismeretlen volt, máig is kéziratban maradt s így nem lett szerves része az irodalmi életnek, de forrásai vagy mintái révén — legalább külsőleg többnyíre mégis csak kapcsolatban áll egyéb ilyen irányú törekvésekkel — ez azonban nem jelent egyszersmind értékemelkedést is. Belső kapcsok alig tartják össze a különböző Attilatárgyú munkákat, csak külsők: a közösen használt források; Arany Jánost is csak külsőségekben tudják követni, költői elgondolásának nagyszerűségét már elrontják vagy meghamisítják; hatása általában csak szolgai utánzásban mutatkozik. Az erősebb egyéniségű írók azonban tudatosan más irányban indulnak el.
Ε munkák nagyrészét esztétikailag nem igen lehet méltatni — szerzőik szerény tehetséggel voltak megáldva, — de elgondolása és kidolgozása révén egynéhány igazi díszére válik irodalmunknak, elsősorban a Buda halála (elbeszélő költemény), a Láthatatlan ember (regény), A csoda (elbeszélés) és az Ellák (színmű), tárgytörténetileg pedig valamennyi érdekes.



IRODALOM.
I. Elbeszélő költemények:
F a r k a s A n d r á s : A zsidó és magyar nemzetről 1538. (R. M. K, T. IL k. Bp. 1880. M. T. A. kiad.)
V a l k a í A n d r á s : Az Magyar Királyoknak eredetekről. (Genealógia Historica). Colosvárot 1576.
G o s á r v á r i M á t y á s : Az regi Magyaroknac első beiövésekről való história. Colosvárot, 1579. (II. kiadás 1592.)
Z r í n y i M i k l ó s : Attila (Adriai tengernek Syrenaia Gr off Zrini Miklós. Bécs, 1651.) L i s z t i L á s z l ó : Attila (Magyar M a r s . . . Bécs, 1653.)
A Magyaroknak Scithiából való ki jövetelek ... XVIII. sz. végéről való kézirat. Sárospataki Ref. Kvt. (Ismerteti Gulyás József I. K. 1932.)
T s e p t s á n y i G á b o r : Szánakozó versek Buda haláláról. (A pesti magyar Társaság kiadványainak első darabja. Pesten, 1792.)
B e r z s e n y i D á n i e l : A magyarokhoz. (Versei Pesten Trattnernél 1813.) J é g e r J ó z s e f : Atila a magyar nemzethez a holtak mezejéről a magyar génius által. Szegeden, 1809.
F á b i á n Gyula: Buda haragja, (eposztöredék) Említi Grexa Gyula (í. K. 1917.) B a k s a i D á n i e l : Etele és Buda. A 40-es évekből való kézirat (Ballagi Aladár hagyatékában; Langer antiquaríum Bp.) D e b r e c z e n i M á r t o n : A kióvi csata. Hősköltemény. Bp. 1853. S z á s z K á r o l y : Aquiléja. (ballada) Délibáb 1853. B a l o g h Z o l t á n : Elzúg Atilla. (Költeményei 1855.) Müller Gyula kiadása.
T o m p a M i h á l y : Etele hun királyról. (A Magyar Nép Könyve. Új folyam. Pest, 1856.) Thali K á l m á n : Réka köve. (néprege). Vasárnapi Újság 1859. A r a n y J á n o s : Buda halála. Hun rege. 1864. G y ö r g y deák (Illésy György álneve): Attila Isten ostora. Verses krónika (Igazmondó 1867) Pest, Corvina t. 1869. M a r i k o v s z k y G á b o r : Attila ősei: Hősköltemény XII énekben. M. Sziget. 1870. A r a n y L á s z l ó : A hunok harca. 1873. (Magyar Remekírók 52.) Athenaeum 1874. (Mutatvány „A hunok harca”-hói). A r a n y J á n o s : Csaba királyfi hún rege töredékei (Hátrahagyott versei I. k. Bp. 1888. Ráth Mór).



57
A r a n y J á n o s : Két éles kard. Töredék az 50-es évekből (u. o. II. k.). B á t k y L a j o s : Etele halála (hún történet). Tata, 1888. Takácsy Béla kiadása. Etele és Csaba. Elbeszélő költemény. Nádasdy pályamű. 1896. 6. sz. Akad. Kézirattár. Dus L á s z l ó : Árpád. (Bolgár háború). Hősköltemény. Nagyvárad, 1896. Szent László nyomda rt.
G á r d o n y i Géza: Éjjel a Tiszán. 1902. (Fűzfalevél, nyárfalevél 1904.)
R e g ő c z i ( E x n e r ) G y ő z ő : Réka gyásza. Költői elbeszélés. Az 1901-i Nádasdy-pályadíj nyertese. (Olcsó Kt. 1285-6) 1903. Franklin T. Isten ostora, asszonyok labdája, (hún monda) Nádasdy-pályamű 1903. 4. sz. Akad, Kézirattár. Délibáb, (üún monda) Nádasdy-pályamű 1906. 7. sz. u. o. Hildegund. Nádasdy-pályamű 1906. 14. sz. u. o. Attila. Nádasdy-pályamű 1908, 7. sz. u. o. Attila halála. Nádasdy-pályamű 1908. 22. sz. u. o. Fülöp Áron: Attila. (Költői elbeszélés tíz énekben) Athenaeum. 1909 (= Nádasdy-pályamű 1908. 20. sz. Akad. K.-tár.) Z e m p l é n i Á r p á d : Isten kardja. 1907. (Turáni dalok. Mondai és történelmi hős-énekek. 1900—10. Bp. Franklin, 1910.) Csaba királyfi. Nádasdy-pályamű. 1913. 27. sz. Akad. K.-tár. Ady E n d r e : Áldozás Atilla sírján. (Az utolsó hajók 1923.)
K o z m a A n d o r : Honfoglalás, (történelmi rege) Bp. 1925. Pantheon Rt. K e r e c s e n y J á n o s : Attila hunn király, (történelmi ősrege). Bp. 1926. B ö n g é r f í J á n o s : Hún és magyar hősmondakör. Bp. 1929. A szerző kiadása.
II. Színművek:
B e s s e n y e i G y ö r g y : Buda tragédiája. Pozsonyban, 1773. (A második kiadás címe; Attila és Buda tragédiája 1787.) Landerer M. D e m e t e r J á n o s : Attila és Buda. 1795. K e l m e n f f y L á s z l ó (Hazucha Xav. Ferencz): Buda, Dráma. Színműírók zsebkönyve, 1839, B o d o r L a j o s : Álmos a honkereső. Tündérmű, Kolozsvár, 1842. A hún király. Drámai pályamunka. 1843. Akad. Kézirattár Magyar írod. (színművészet) 4 r. XX. k. 174. A talizmán. Eredeti szomorújáték 4 felvonásban 1846. Nemz. Szh. Kvt (jelzés nélkül.) Kézirat. Attila és Bléda. Történeti szomorújáték öt felvonásban. 1855. Akad. Kézirattár. Magyar írod. (színművészet) 4 r. I. k. 10. Etele. Szomorújáték öt felvonásban. 1856. u. o. XXI. k. 183. V a j d a J á n o s : Ildikó. Eredeti történeti szomorújáték 5 felvonásban. 1857. Kézirat. Nemz. Szh. Kvt. és Széchenyi Kvt. (Quart. Hung. 2623). Előadták a Nemz. Szh.-ban 1857 febr. 13-án és Kolozsvárott 1857 mára 28-án.



58
N e m e s - N é p i Zakál G y ö r g y : Attila Isten ostora. Zsar és Vakhit Rémjei. 1861. Történeti dráma öt felvonásban. Akad. Kézirattár Magyar írod. (színművészet) 4 r. V. k. 44. V a j d a P é t e r : Buda halála. Szomorújáték 5 felvonásban. Pest, 1867. Közrebocsátá Zsilinszky Mihály. Kilián György biz. Az V. felvonás megjelent az Athenaeumban, 1838. (Aula és Buda). Attila és az utolsó görög hős. Dráma a magyar őstörténelemből 4 felvonásban. 1872. Akad. Kézirattár, Magyar írod. (színművészet), 4. r. XLVL k. 404. Teleki-pályamű. Hollóssy I s t v á n : Csaba tragédiája. Drámai költemény. Bp. 1876. Teltey és Tsa. (A szerző neve nélkül). Etele király. Tragédia 4 felvonásban. Akad. Kézirattár. Magyar írod. (színművészet) 4 r. C. k. 917. (III.) Kóczán-pályamű, 1888. Buda halála. Tragédia a hún hősmondakörből 4 felvonásban. U. o. 918. (IV.) Kóczán-pm. 1888. A rabnő. Történeti dráma 5 felvonásban. U. o. 921. (VIII.), Kóczán-pm. 1888. Attila. Eredeti történeti szomorújáték 5 felvonásban egy vég jelenettel. U. o. 923. (X). Kóczán-pm. 1888. Attila nászéje. Történeti dráma 3 felvonásban. U. o, 925. (XIII.) Kóczánpm. 1888. Isten kardja. Szomorújáték 5 felvonásban a hún regeidőkből. U. o. 926 (XIV). Kóczán-pm. 1888. V á r a d i Antal: Hún utódok. Regényes dráma 3 felvonásban. A Kóczánpályázaton dicséretet nyert. Kézirata a Nemz. Szh. Kvt.-ban. (Először adták: 1890. jan. 24). K u l c s á r E n d r e : Etele. Szomorújáték 5 felvonásban. N. Kanizsa, 1899. Pályázott a Kóczán-pályadíjra; kézirata Akad. Kézirattár Magyar írod. (Színművészet) 4 r. C. 915 (L). S e r e s s Imre: Etel király. Tragédia 4 felvonásban. Kézirat. Telekipályamű. 1889. U. o. XCIV. k. 857, (XII). (A szerző neve nélkül). S z á s z K á r o l y : Attila halála. Történeti tragédia 5 felvonásban. Magyar Történelmi Színműtár 1. 1893, Az 1888-as Kóczán-pályadíj nyertese. (A dráma kezdetlegesebb alakjának kézirata a Nemz. Szh, Kvt.-ban, címe: Attila násza, a szerző neve nélkül, 1883. jelzéstelen), A hunok. Tragoedia 5 felvonásban. Pályamunka a Milleniumi díjra 1895. 5. sz. Akad. Kézirattár. Pulcheria. Karátsonyi-pm. 1899. 29. sz. U. o. D o b s a L a j o s : Attila és Ildikó. Eredeti tragédia 5 felvonásban. Bp. 1902 Ráth M. 1858-ban pályázott az Akadémia Teleki-jutalomdíjára, a kézirat Akad. Kézirattár, Magyar írod, (színművészet) 4 r. XXII. k. 193. Két későbbi (1890) átdolgozott, egymástól is különböző kéziratos példánya a Nemz. Szh. Kvt.-ban. G á r d o n y i Géza: Zéta. Színpadra tett regény 3 felvonásban, (először adták 1905. dec. 17. a N. Szh.-ban). Attila. Szomorújáték V. felvonásban. Karátsonyi-pm. 1905, 14, sz. Akad, Kézirattár,



59
Attila. Szomorújáték. Teleki-pm. 1908. 21, sz. U. o. (egy példánya a N. Szh. Kvt.-ban is). M á r k u s L á s z l ó : Attila. Dráma 3 felvonásban. Bp. 1912, Singer és Wolfner. (Színrekerült a N. Szh.-ban 1911. okt. 13-án), Hun-tor. Szomorújáték 5 felvonásban. Teleki-pályamű, 1912, 5, sz, Akad. Kézirattár. B á n f f y ( K i s b á n ) M i k l ó s : A nagy úr. Bp. 1913. Singer és Wolfner. (Bemutatta a Magyar Színház 1912. dec, 28-án). Krimhilda csatája. Tragédia öt felvonásban, Karátsonyi-pályamű 1917, 8 sz. Akad. Kézirattár. Buda és Etele. Tragédia öt felvonásban, Karátsonyi-pályamű, 1917. 14. sz, U. o. H a r s á n y í K á l m á n : Ellák. Történeti tragédia. Bp. 1924. (Egy 1903ból való példánya a N. Szh, Kvt.-ban, címe: Ellák öröksége). Színre került a Nemz. Szh.-ban 1923, márc, 2-án). V r a c s o h L a j o s : Naiv ábránd. Nemz. Szh. Kvt, jelzéstelen (év nélkül).
III. Prózai elbeszélő munkák:
H e l t a i G á s p á r : Chronica az Magyaroknac dolgairól ... Kolosvár, 1575. P e t h ő G e r g e l y : Rövid Magyar Cronica ... Bécs, 1660 (újabb kiadásai: 1702, 1729, 1742). L i s z n y a i K. Pál: Magyarok cronicája. Debreczen, 1692.
L o s o n t z í I s t v á n : A' szent históriának summája... (Hármas kis tükör). Pozsonyban Landerer M. 1771. I. kiad. (Még sok kiadása van; 1854-ben betiltották). S á n d o r I s t v á n : Atilláról vagy-is Eteléről. (Sokféle I, Győrött, 1791.) D u g o n i c s A n d r á s : Szittyiai Történetek. Két könyvben. Pozsonyban és Pesten, 1806. Landerer M. Neme thy Pál: Bléda vagy Buda halála. Felsőmagyarországi Minerva. 1830. 4. füzet.
U. a.: Attila s Theodosz követségei. U. o.
U. a.: Attila életéből néhány rovatok (Fessier után). U. o, 10, füzet, L i g e t h y A n d o r : A telegraph ideája Atilla alatt. Sas. Vegyes tárgyú iratok az olvasni és tudni méltó minden ágaiból. XII. k. 1832. V a j d a P é t e r : Hildegunda. (Beszély). Dalhon I. Pesten, 1839. U. a.: Atila halála (Beszély). Dalhon II. Pesten, 1839.
Aiila hunnok királyának élete. Pozsony, 1843, Bucsánszky A.
J ó k a i Mór: Egy lakoma a hunn királynál. Remény. Zsebkönyv. 1851. K r i z a J á n o s : Székely népmonda Attiláról és a hunokról. Új Magyar Múzeum, 1853. J ó k a i Mór: Regék. Vasárnapi Könyvtár III. évf. 1. k. 1858. Heckenast G. Pá Iff y A l b e r t : Attila Isten ostora. Regény a magyar nép számára. U. o. 8. k. 1859. Heckenast G. B o r o s s M i h á l y : Attila, a hun király. Történeti kép az ötödik századból. Francia eredetiből készítette . . . 1858. Pest, Magyar M.



60
Attila Hunnok királyának élete. 2. kiad. Pest, 1861. (Későbbi kiadása 1869.) Bucsánszky A.
Attila hunn király viselt dolgai. N. Várad, 1861. Tichy.
J ó s i k a M i k l ó s : A magyarok őstörténelme I.—III. Pest, 1861. (Az I. és II. k.-ben a hunok története). B o c s k a y Pap ρ L a j o s : A hűn király. (Gyermekbarát 1862. 49, sz.). Áldor Imre: Attila hun király története. Történelmi Könyvtár. 15. füzet. Bp. 1876. Franklin T. T a m á s P é t e r : Attila halála vagy a vérnász. Történelmi elbeszélés. Mulattató és hasznos olvasmányok. 1. Bp. Méhner V. (év nélkül).
V á r o s y M i h á l y : Az isten ostora. (Attila hun király). Wajdits J. népkönyvtára 2. Nagy Kanizsa, (év nélkül). G á r d o n y i Géza: Fagot bosszúja (Száz novella I. Győr, 1888.)
G a á 1 M ó z e s : Világverő hunok viselt dolgairól. Három szép história. Jó Könyvek, 56, U. a,: Etele királyról Jó Könyvek. 61.
U, a.: Buda halála és az isten kardjának rettenetes útja. Jó Könyvek. 65. U. a.: Etele király dicsősége és halála. Jó Könyvek. 70. B ö n g é r f i J á n o s : A hunok és a híres Attila vagy Etele király dicső históriája 14 képpel. Bp. 1894,
G e r h á r t G y ö r g y : A hunok és magyarok története. Bp. 1894. Lampel R. Gaál M ó z e s : Hún és magyar mondák. Bp. 1900. (III. kiad. 1907.) Franklin T, B ö n g é r f i J á n o s : Hún mondák. Az ifjúság számára elbeszéli,. Pozsony—Budapest. Stampf el K. (év nélkül). G á r d o n y i Géza: Láthatatlan ember. Regény. Bp. 1902. Singer és Wolfner. B e n e d e k Elek: Attila. (Nagy magyarok élete. I) 1905. Athenaeum. S e r e s s Imre: Etel. Történeti regény. Pesti Hírlap, 1907 jún. 29,júl. 28. H e r c z e g F e r e n c : A csoda. 1909, (Megjelent a Huszonhat elbeszélés c. kötetben. Singer és Wolfner. Év nélkül). Ifj, Fáy A n d r á s : Attila. Történeti regény, Bp, 1914, Athenaeum, Kós K á r o l y : Atila királyról ének. Első Magyar Betűöntődé R, T. 1923. S z é p v i z i Bálás Béla: Atilla urunk. Régibb középkori regény három kötetben. Stádium sajtóvállalat R. T. Bp. 1923. P e k á r Gy u 1 a: Attila. Történeti regény két kötetben. Bp. Singer és Wolfner, (év nélkül).
Móra F e r e n c : Utazás a földalatti Magyarországon. Bp. 1935. Révai,
IV, Fordítások:
F e s s i e r I.A.: Attila vagy is a régi magyarok első vezérének dicsőséges viselt dolgai. Fordította egy hazáját szerető magyar (I. K.) Pesten, 1811. Trattner M.



62
C r a 1 1 e r: Attila A' Hunnusok Rettenthetetlen Királlyá. Nemzeti Vitézi Játék 4 felvonásba. 1823. Kézirat Nemz. Szh. Kvt.
Ζ i e g 1er: Atilla és Buda vagy Testvérgyilkos akarat ellen. Szomorújáték 4 felvonásban, Magyarra tette Telepi György. Kézirat u. o. (Előadták Budán, 1834. X. 7-én). T h i e r r y A m a d é : Attila. Történeti kor- és jellemrajz. Jegyzetekkel fordította és felvílágosítá Szabó Károly. Pest, 1855, Geibel A. U. a.: Attila-mondák. Fordította Szabó Károly. Pest, 1864. Pfeifer F. Nibelung-ének. Ónémet hősköltemény. Fordította Szász Károly. Pest, 1868. Β r i ο n Μ.: Attila élete. Fordította Salgó Ernő, Bp. Athenaeum, (év nélkül).
V. A felsorolt szépirodalmi munkákon kívül még sok kisebb-nagyobb cikk, értekezés, tanulmány foglalkozik Attilával és a hunokkal, ezeknek az összeállítását azonban elhagyom, mert vagy jelentéktelenek, vagy a húnmondák kérdésére vonatkoznak.



TARTALOMJEGYZÉK.
Oldal
Bevezetés .............................................................................................. 3 I. A krónikák .......................................................................................... 4 II. A krónikáktól Bessenyeiig ..................................................................... 7 III. Bessenyitől a szabadságharcig ................................................................. 10 IV. A szabadságharctól Arany Jánosig ........................................................ 16 V. Arany János kora.......................................................................................... 22 VI. Arany János nyomdokain ....................................................................... 29 VII. A millenium után ............................................................................. 37 VIII. A világháború után ........................................................................... 48 Befejezés.......................................................................................................... 54 Irodalom.......................................................................................................... 56