---
master_file: "[[@SandorGyulaJaszok]]"
---
# Index for Sándor Gyula – A jászok nyomában.pdf

Sándor Gyula: A jászok nyomában
1875-ben Győrött jelent meg a Széchenyi Könyvtár és Levéltár tudós őrének és kutatójának Dr. Szombathy Ignácnak: Kutfőtöredékek a magyarok történelme Jász Korszakához /Kr. e. 112-378. Kr. u./ c. munkája, A Methanasta Jászok magyar nemzetiségének megalapításával. A szerző ezen munkáját, akkor jubiláló Ranolder Nep. János veszprémi megyéspüspöknek, egykori tanárának ajánlotta.
Előszavában a következőket írja:
"Ha nemzeti történelmünket 2000 évre kiterjesztjük, láthatjuk, hogy őseink Európának minden jelentékenyebb részeit bejárták a középkorban, sőt később diplomatiai uton is folyton érintkeztek a főbb államokkal. Így nemzetünk történelme némileg kis világtörténelemmé válik és jelentősége tetemesen emelkedik. - majd így folytatja - Ha a jászok történelme is bevonatik a magyarok történelmébe, kitűnik, hogy nincs olyan nemzetiség a Duna és Kárpátok térein, mely a magyarságnál régibb volna ... Mily anachronizmus tehát Magyarország alapításáról beszélni Árpád korában, midőn Magyarország már ezer évvel előbb létezett Jazigia, Hunnia, Sicula, Avaria nevek alatt és csak ezután következett a Hungária nevezet!"
Vagyis a szerző Szombathy Ignácz a magyarság és a jászok államalapítását jóval 1000 évvel korábbra helyezi Árpád bejövetelénél, és a jászokat a magyar népek közé sorolja. A legfontosabb történelmi kérdések, amelyek a jászok kutatásaival kapcsolatban felmerülnek:
1.Honnan jöttek? Hogyan kerültek a Kárpát-medencébe, Európa más területeire?
2. Milyen nyelvcsaládba tartózik az eredeti nyelvük? Milyen hatással volt a tulajdonképpeni ősmagyar nyelvre?
3. Milyen népekkel voltak kapcsolatban?
4. Melyek anyagi és szellemi kultúrájuknak alapjai, gyökerei?
Mindezek vizsgálatával közelebb kerülhetünk megismerésükhöz.
A jászok eredete írott források alapján:
A hazánkban élő iráni eredetű jászok, a róluk elnevezett Jászság területén élnek. Ez a terület, történelmi vidék, a Mátra alja és a Tisza között elterülő alföldi táj. A Mátrát a Jászsággal körül ölelő folyók: - a Zagyva és a Tarna -, valamint az ezekbe ömlő patakok, amelyek a Mátrából erednek, alakították ki a felszínét.



Köztük a Gyöngyös - Ágó patakok, Jászér, Gyanda és a Galga. Városai: Jászberény, Jászárokszállás, Jászapáti, Jászfényszaru, Jászladány. Kisebb települései: Jászdózsa, Jászágó, Jászalsószentgyörgy, Jászfelsőszentgyörgy, Jászboldogháza, Jászszentandrás, Jászkisér stb. 18 jász település.
Ez a róluk elnevezett táj, csak jóval kisebb része annak a területnek, amelyet korábbi évszázadok, vagy évezredek birtokoltak, vagy napjainkban is élnek. Strabon (kr.e. 60 - kr.u. 20) görög földrajzi író, aki az utazásainak tapasztalatait megörökítő (hiányosan fennmaradt) Geographika c. munkájában a Dráva két oldalán említi a jászok (jasi) által lakott területet. Ptolamaiosz (1-2 kr.e. vagy u. 2 sz.-ban) Balaton déli partján jelöli azali néven. A Mura és a Dráva összefolyásánál volt Jas település. A dráva folyónak Murához közeli déli oldalán volt Aquae Jasae fürdőhely Varasd város helyén. Ptolemaiosz Athes-hegyi térkép másolatán 8 jász város nevét örökítette meg. Ezek latin neveik és helyeik a következők: 1.Usceum-Vác, 2. Bernamun-Leva, közelében, 3. PaprcaPárkány. A Dunától délre: 4. Abieta-Jászfalu, 5. Trissum-Vác közelében, 6. Candanum-Dunaharaszti közelében, 7. Pessium-Kunszentmiklós közelében, 8. Partiscum-Kiskunfélegyháza közelében. A fent felsorolt 8.jász város helyét megközelítő pontossággal állapította meg Rucvai Kálmán (Frönlich Róbert és Papp Károly kutatásaira hivatkozva.)
A jászok eredete írott források alapján valamint a régészeti de különösen a nyelvészeti kutatások alapján megállapítható, hogy az indo-iráni (árja) nyelvcsalád iráni ágához tartozó jászok története is a kr. e. II. Évezred, de inkább korábbra vezethető vissza. Mindezeket alátámasztja nyelvészeti kutatásaival Hajdu Péter. A "Finn-ugor népek és nyelvek" c. könyvében azt bizonyítja, hogy az iráni népeknek a finn-ugor népekkel való nyelvi érintkezésének nyomai is a Kr. e. II. Évezredben megtalálhatók. Ezen megállapítást megerősítik más történelmi és az utóbbi évtizedek (a volt Szovjetunió területén végzett (régészeti kutatások eredményei. Vagyis az iráni eredetű népek, de legfőképpen a az alánok, a szarmata népek és a szkíták már a Kr. e. II. Évezredben kapcsolatba kerültek egymással (kereskedelmi, gazdasági, művelődési hatások révén.) Később a nagy népvándorlás (pl. A hun a IV.sz. -tól) hullámai nyomán, s követően még közelebb kerültek egymáshoz, illetve együttélésre kényszerülve, kényszerítve, esetleg egymás szövetségébe. Dr. Behzadi úrnő, iráni kutató "Az ősi iráni népek" c. könyvében, melyben többek között a jászok, alánok, szarmaták történelmével is foglalkozik, a jeles történész asszony azt állítja, hogy e három népcsoport közös gyökerekből ered. Ebben a művében azt is feltárja, hogy ezek az iráni népek, a hunok, mongolok, tatárok támadásainak következtében hogyan vándoroltak nyugat felé. Előbb a Feketetenger térségeire jutottak, majd a Duna Völgyébe és Közép-Európába. Ezek után átkeltek a Dunán és csatlakoztak a vízi gótokhoz és az osztrogótokhoz 377-ben. E két germán népcsoporthoz csatlakozva 406-ban megtámadják Galliát. Onnan



áthaladtak az Ibériai félszigetre, sőt azon túl is Észak-Afrika területére is eljutottak. Észak Afrikában Geiserich vandál király vezetésével 429-ben meghódították a római tartományokat, ahol a lakosság szívesen fogadta őket. Megszervezik a vandál birodalmat Karthágó központtal. Innen rettegésben tartották Rómát és a dalmát tengerpartot. Dr. Behzadi szerint ennek a jász ill. Alán népnek hosszú időn keresztül kiemelkedő szerepe volt Európában. A történelmi források arról is említést tesznek, hogy a jászok. Ill. Alánok Ardak nevű királya a Gallia elleni háborúban esett el. Dr. Morteza Saffari Natanzinak 1995-ben a Jászok világtalálkozóján elhangzott beszédében kifejtette, hogy e nép jelenlétének hatása a mai Franciaország területén hosszú ideig érvényesült. Némely francia tulajdon és földrajzi névnek jász eredete van, pl. Alanszen kikötő neve is.
A többi magyar népcsaládokkal való közeli és együttélésének bizonyítékai, a magyar nyelvben nagyszámmal előforduló jász, alán, iráni, eredetű szavaink. Csak néhányat említek: szer, zeng, kert, hus, hon, findzsa, híd, van, asszony, üveg, kard, jázmin, Bag, Ozali, Berencs, Eszlár, Pest stb. szavaink. Ezekre a szavakra Németh Gyula nyelvész [hazudozó] megállapításai szerint, a megtalált Jász szójegyzékekkel együtt a többihez viszonyítva magasabb művelődési viszonyokra lehet következtetni. Mindezekből azokra a megállapításokra is lehet következtetni, hogy a jász-alán és más iráni eredetű népek/köztük a szkíta és szarmaták/ évezredek óta a kialakuló magyarság szerves részét képezték. A Kárpát-medencében pedig a "korai jászok" Gyárfás István megfogalmazása szerint a legrégibb lakók közé tartóznak. Ázsiában az indo-iráni korra vezethetők Kr. e. a II. évezredtől évezredeken át lovas nomád népek vonultak Nyugat felé, az Eurázsia tengelyét alkotó szteppe országúton. Így az iráni eredetű szkíták, szarmaták, kimmerek, alánok, jászok elődei. Az ottmaradottakat a következő néphullámok sodorták, legfőképpen Ny-i irányba.
Legrégibb írásos forrásokban a Kr. e. 7.századra , de inkább a korábbi évszázadokra, évezredre visszanyúló indo-iráni korban a Rigvédában fordulnak elő jadu néven. A Homérosznak tulajdonított Iliasz c. eposzban Ias, Iaonok, Iaszok-ként fordulnak elő. Kr. u. Első századokban, a Kínai évkönyvekben yüeti (jüecsi) néven említik.
Czeglédi Károly: "Nomád népek vándorlása Napkelettől-Napnyugatig" c. könyvében kínai forrásokra hivatkozva írja, hogy a Kr. e. 500 körül az Aral-tótól É-ra Kankü népe telepedett meg, tartósan. Kr. e. 129-ben (Strabonra hivatkozva írja) a s, o s népekből álló törzsszövetség jött létre, amely az aorsz nevet viselte Kr. u. 50-ig. Ez a jászokra utaló törzsszövetség kiterjedt az Aral-tótól, a SzirDarja alsó folyásától a Dunáig, a Fekete-tengerig és a Kaukázusig terjedő szteppés vidékekig. Majd a D-Ny-ról bejövő alánokkal és szakákkal éltek együtt. Ekkor a kínai források alánasze, vagy aszu -nak írták. Abu-l Fidái arab



történész és földrajz tudós "Az emberiség rövid története" c. művében ász , alán megnevezéssel jelöli. Kr. e. V. Században Herodotosznál fordul elő az lán megnevezés. Dzsajáni (perzsa földrajzi író) "Utak és országok" c. könyvében (X. Sz.): Duhsz-ás, Tuval-ász megnevezést használ. Ez utóbbi a vezéri törzs neve. A k-i (orhoni) türk feliratokban az-nak írják. A z hang sz-nek ejtendő. A perzsa írásokban, még azián néven találhatók. A görög-latin forrásokban asiasiáni (Kr. e. 130 - Kr. u. 10-ig). Strabon: aorsz, ászi, ászáni (pl. Pompeius Trogus) Fr. Miller szerint az Ásia elnevezése is az as nép nevét viseli. Gyárfás István szerint a jazig megnevezés a jás görögösített változata. Ábrahám Ortélius: Theatrum Orbis Terrárum 1590-ből származó térképén is a Fekete-tenger környékén jazig elnevezés van. Ptolemaiosznak (Tabula sexta et septa Asiae Scytiat, Segdianat,, Bactrianát Saca Regie, Hircanum sive Caspium mara-t) térképén a jászokra, asziáni, oszia, oszian fux, iaszii, iaszartu, iaszarte, aláni, alán-oszi, alán-szkite nép megjelölést használ. Ptolemaiosz Cosmográphiájában Sarmatica Asiae és Sckyith Asiae jelölést használ. Több esetben az ókori szerzők általános megnevezéseket is alkalmaznak, pl. Szkíta, szarmata, alán. A kínai Han-dinasztia története (Kr. e. 206 - Kr. u. 220) arról tudósít, hogy a Kaspi tó körül elterülő birodalom neve: Alánia. Ez a birodalom I. sz. kezdete körül létezett a hunok inváziójáig a IV. sz. közepéig. Ezen államalakulathoz olyan jászokat is magukba foglaló rokon áll, mint a fejlett Sogdiané és Baktria. Ezeken keresztül haladt át a nyugatot- kelettel (Indiával és Kínával) összekötő fontos kereskedelmi út: a Selyem út. Ezen útvonalon áthaladó kereskedelem és kultúrák közvetítése lehetővé tette ezen Turáni alföld országai, népei számára a (fejlett) gazdasági és kulturális fejlődést. Virágzó öntözéses földművelés, ipar, ötvös művészet magas foka. Fejlett írásbeliség, különösen a szogdoknál található. Ammianus Marcellinus nomádoknak írja, míg egyes kínai források letelepedetteknek írják. Mindkét írásnak igaza van. A Kaukázustól É-ra a Kubán, Terek és Szundzsa folyók mentén fejlett öntözéses földműveléssel foglalkoztak. Mindezt az írásos emlékeken kívül a régészeti emlékek is alátámasztják. Így a kerámiákban gazdag földváriak (gördicsék), bennük talált őrlő kövek, gabonavermek) amilyeneket a Jászságban is találtak és öntöző csatornák a Szir-Darja és az Amu-Darja folyók vidékén.
A Kaukázus vidékén nagy számban találtak olyan temetkezési helyeket, amelyekben gazdag kincsleletek, fényűzési cikkek, féldrágakővel kirakott ékszerek voltak, de az idők folyamán kirabolták.
Értettek a fémek megmunkálásához, fegyvereik elkészítéséhez. Hosszú vas kardjuk nem sokban különbözött a szarmaták kardjától. A hadjáratoknak fontos szerepük volt az életükben. Lovon és gyalogosan ügyesen harcoltak. Lovaikon hátra és oldalt, gyorsan és ügyesen nyilaztak. A lovon való harcmodornak, lótenyésztésnek és a nyíl elkészítésének sok évszázados hagyományával és tapasztalatával rendelkeztek. (Lóra termettek, megülték a lovat, tartja a



fennmaradt szólás-mondás). Fejlett és szervezett lovas egységeikről az antik források, köztük a grúz és örmény évkönyvek is megemlékeznek. A Kaukázusban lévő ibériai és örmény királyok gyakran igénybe vették harci vállalkozásaikat a perzsa Szasszanida uralkodók elleni hadjárataikban. Támadásaiknak célpontja a szomszédos iráni és kisázsiai területeken kívül a Transzkaukázusi területek voltak. A Terek és az Aragva folyók közötti (Kaukázusban lévő) szűk szorost, amelyet korábban Kaspi-majd Szarmatakapunak neveztek, az alán vonulások nyomán az Alán-kapú elnevezést viselte. Ez a hatalmas Alánia a Kaukázustól a Donig, a Dél Uralig, magában foglalta a Kaspi-tó és az Aral-tó környékét, az Oxus és a Iaxarte folyók vidékét - a Zeravsán és a Csu folyókat is - egészen a Pamir és a Hindukus hegység vidékéig terjedt. Ebbe az Alániába tartoztak olyan nevezetes országok mint Sugdavés Baktria is.
A Kr. u. IV. sz. Antiochiában született és élt Ammiánus Marcellinus a jászokatalánokat nemes vérből származó szabad, harcedzett népnek nevezi. Az alábbiakban a következő szép elemzést adja róluk:" Az alánok (jászok) valamennyien szép külsejű, karcsú termetűek. Közepesen szőke hajuk, tekintetük miatt félelmetes emberek. Vitéz, harcedzett nép. Nomád életet követnek, mások megtelepedettek és földművelők. Szekereken utaznak, vándorolnak és laknak. Nagy területen portyáznak, szélsebesen üldözik az ellenséget. Ha kell, villámgyorsan menekülnek. Jól idomított tüzes paripákon nyargalnak, és kantárszáron vezetnek még egy vagy két lovat, hogy sűrűn váltogatva kíméljék és jó erőben tartsák őket. Fegyverzetük hosszú lándzsa, simított szarulemezekből készült páncél, tollazat módjára vászonruhára varrva. Szokásuk szerint meztelen kardot szúrnak a földbe és azt hadistenként, az általuk birtokolt terület oltalmazójaként tisztelik. A kivont kardjukra örökös hűséget esküsznek. Vezetőket, vezéreket olyan férfiak közül választanak, akik hosszú harcokban kitűntek és nagy haditapasztalattal tekintélyt szereztek. Számos nemzeteik vannak, kik a hallomás szerint a Gangesig találhatók, továbbá a Tana (Don) folyón túl Scithia végtelen pusztáin. Sokban a hunokhoz hasonlítanak, de azoknál műveltebbek."
Dr. Morteza Saffari Natanzi modotta a jászok ősi Nap-Mitrász vallásával kapcsolatban, hogy ennek a vallásnak fő bázisa Iránban ma is Magyarország nagyságú Jazd megye és annak fő központja Jazd városa. E Nap kultusz és vallás még mindig él ebben a megyében és aktívan is gyakorolják. Sok alapvető vonásaiban hasonlít vagy megegyezik a kereszténységgel. Balassa Bálint köszöntésével: Áldott szép pünkösdnek gyönyörű idejében gondolunk a jászok őseinek legfényesebb ünnepi hónapjainak a Nap havának közeledtében, amikor a Napot tisztelő jászok a Világosság, az Örök jó Istenének (Ahura Madzanak) egy hónapig tartó ünnepén örvendeztek. Mi is bizakodva, hogy népünk szép múltjára nehezedő sötétségek, gonoszságok foszladoznak. A családi, emberi és a



népek közötti jó kapcsolat felelőse, valamint a kozmikus és Földi rend egyik fenntartója a Nap, ahogyan őseink hittek, a Sötétség istennek Ahrinnal vívott harcában népünk szép fényes múltjának történelmi emlékei a napvilágra kerülnek, s ahogyan a rokon népek mondják ősi nyelvünkön: Rusen, Ragyognak.
Sándor Gyula
Az íráshoz tartozó képek megtekinthetők a Képtárban!