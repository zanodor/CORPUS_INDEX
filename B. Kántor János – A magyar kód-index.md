---
master_file: "[[@KantorJanosMagyar]]"
---
# Index for B. Kántor János – A magyar kód.pdf

2008 július 18, péntek
A Magyar Kód 1. Rész
Szerző: B. Kántor János
Századok alatt elherdáljuk évmilliók örökségét, s mint rákos daganatot építjük tovább korunk bálványát, az anyagba süllyedés új Bábelét. Magyar Grál 1.
Az istenek sohasem hazudnak
„Leírható-e a mag csodája, a fa árnya, virága, gyümölcsének íze,
Ég és Föld találkozása, népek törzsének elágazása? Bizonyára nem.
Ezért van szükség regére, táncra és varázsra.”
Az idő béklyójába zárt emberi elme gyakorta esik a szilárd anyag, és a lineáris folyamatok csapdájába.
Holott, a körülöttünk élő „valóvilág” minden rebbenése, a növényi mag csodája, a galaxisok, a bolygók ősi tánca arra figyelmeztet, miszerint, nincs kezdet
és nincs vég, csak ciklikusság. Végtelen átalakulás, az elhullás poraiból sarjadó virág, a „virágnak virága”.
A pillanat szárnyainak lihe suhanása, a csend vizeinek múló sóhajtása, és az acélváraink lomha korhadása sem más, mint az „önmagából önmagába
gördülő kerék”, az örök körforgás apró rezdülése.
Nos, ebben a finomszálakkal átszőtt, folyton-folyvást lüktető organikusrendszerben keressük mi a helyünket, a fogódzót, a fix pontot, a bizonyosságot.
A modern, felgyorsult jelenünk, a globalizálódó, és mégis egyénekre hulló társadalmunk nem igazán jó pajtás ezen az úton.
Ahol a parancsszó a növekedés, a haszon, a profit felhalmozása, ott elvésznek, elpusztíttatnak a tradíciók, az oltalmat nyújtó közösségek, a nemzetek, a családok.
Elvágatnak az összetartó kötelékek, feltépetnek az isteni szövetek, és lelkünk legrejtettebb bugyraiba is betolakszik a gátlástalanság ördöge.
Századok alatt elherdáljuk évmilliók örökségét, s mint rákos daganatot építjük tovább korunk bálványát, az anyagba süllyedés új Bábelét.
Persze, a korlátlan felhalmozás, a kritikus tömeg előbb, vagy utóbb robbanáshoz vezet. Ledőlnek égig érő tornyaink, s dolgavégezetlenül, éretlen gyümölcs módjára
szakíttatik le a „világ”.
Mindennek ellenére veszetten hadonászunk a szabadság fáklyáival, felperzselünk öregisteneket, lelkeket, mindent mi ósdi, mégis fázunk. Súlytalan porszemként
lebegünk az idegen végtelenségbe, s fáradt kőként zuhan ránk a magány. Már gyűlölni is csak magunkat tudjuk.
Talán, egy haszna van az egész tortúrának, hogy kétségbeesésünkben mélyebbre ásunk, még ódonabb rétegekben keressük töveinket, gyökereinket, magát az Istent, és
az elmaszatolt igazságot.
Amennyiben Istenről, hitről beszélünk – a belénk plántált ismeretek alapján -, a primitív ősember félelmeiben határozzuk meg a vallás kialakulásának eredendő okát.
Pedig, közel sem annyira szilárdak az élet eredetének, és az emberiség fejlődésének elfogadott doktrínái.
Nincs szándékomban 600 ezeréves feliratokkal (jelekkel), 300 ezer, vagy több millió éves érmékkel, arany és alumínium tárgyakkal traktálni a nagyérdemű
olvasóközönséget. Hiszen, a felvethető esetek egy része nyilvánvalóan vitatható lenne, míg a megtalálásuk idejében hitelt érdemlően publikált leletek többsége is, mára az
„eltűnt”, „agyonhallgatott”, vagy „tiltott” kategóriába tartozik. Természetesen, teljes egészében nem tagadhatjuk el a „fantasztikus” leletek létezését, elvégre a több száz
közszájon forgó eset eleve valószínűsít bizonyos igazságtartalmat.
Azon kívül, képzeljük magunkat egy tudományos körökben ismert, és anyagilag is elismert régész helyébe, aki a több millió éves rétegekben emberi csontokat talál.
„Megütötte a főnyereményt.”- gondolhatnánk, mi laikusok. Mindeközben, szegénypára fejében a fintorgó kollégák, az elmaradozó egyetemi meghívások, az átütemezett
trópusi nyaralások rémképei kavarognak.
Bizony, így válhat az emberi lábszárcsontból egy „ez idáig ismeretlen majomfajta” maradványa, a mellette heverő pattintott nyílhegyekből pedig változatos törmelékkőzet.
Mindezek ellenében, ma is megtekinthetőek a folyóközi kultúrákat mintegy ezer évvel megelőző, írásjelekkel ellátott tatárlakai leletek, a több ezeréves, élethű
dinoszauruszt ábrázolások, vagy a nemrégiben felfedezett, 12 ezer évesre datált „bosnyák” piramisok.
Azonkívül, nincs magyarázat a legmodernebb nanotechnológiát is megszégyenítő, Delhi melletti, 1600 éve felállított, korrózióálló acéloszlop előállítására, a 60 millió
mázsányi tömegű Kheopsz piramis építési módjára, az egyiptomi templomok futballpályányi alapköveinek, vagy a Fekete Pagoda 2000 tonnás
tetőlapjának beemelésére.
Vagy mit tartsunk a Bagdadi Múzeumban kiállított ókori elemről? Elfuserált dísztárgy, ami véletlenül sikeredett működőképes, elektromosságot
előállító berendezéssé? Aligha így történt.
Mindenesetre, az említett „érdekességek” közül egy is elegendő, hogy megkérdőjelezzük a kb. pár 100 ezer éve felbukkanó ember, és a 20-30 ezer
évvel ezelőtt is csak kőbaltával hadonászó „unokáinak” elméletét.
Egy szó, mint száz, nem zárhatjuk ki a közismert műveltségeket jócskán megelőző kultúrák létezését, azok pusztulását, az ismereteik egy részének későbbi korokba
történő átmentését.
A leírtakat feltételezvén, többen kódolt üzeneteknek vélik az ókori szövegek, mondák (lásd: Ősi történetek, ősi kódok) jelentős részét.
Mindezt elfogadván, nincs ami, visszatartson bennünket a nem ismert, vagy el nem ismert ősi civilizációk üzeneteinek, jeleinek felfedésében, az ősvallásunk titkainak
felkutatásában. Mindenekelőtt – igaz, a teljesség igénye nélkül –, át kell tekintenünk világunk valós, vagy valósnak vélt sarokköveit.
Vegyük például a több könyvtárnyi irodalommal, népes kutatógárdával, tekintélyes támogatókkal rendelkező evolúciós elméletet.



Mi tagadás, az iskolai szemléltető ábrákon meglehetősen meggyőzőnek és hitelesnek tűntek a darwini tanok. Mégis, mintha repedeznének az egykor öröknek és
állandónak vélt építmény falai. Tény, ami tény – a nagy természetdúlásoknak köszönhetően napvilágra került sokmilliónyi fosszília ellenére -, a felvázolt folyamatok
jelentős része mind a mai napig csak a rajzokon létezik.
Ellenben százával jelentek meg mindennemű előzmény nélkül álló, teljesen kifejlett lények, sőt, bizonyos állatok, állatfajok millió évekkel ezelőtt is pontosan a mai
állapotukban voltak fellelhetőek.
Problémák mutatkoznak a kezdeteknél is, egyes szakértők szerint az atomokból véletlenszerűen létrejövő fehérjemolekula esélye a 10, a 950-ediken.
(A matematikában az ennél nagyságrendekkel nagyobb valószínűségek is gyakorlatilag nullának számítanak.)
Avagy, kicsit profánabban fogalmazva, az élet véletlenszerű létrejöttének annyi az esélye, mint egy üres sivatagban a homokvihar által teremtett számítógéppanelnek.
Mindemellett furcsa képződményei vannak az élő szervezetnek (pl. az emberi szem), amik több száz „alkatrészből” állnak. Ezen összetevőkből már egynek a hiánya,
vagy nem a megfelelő sorrendben történő kifejlődése az egész felépítmény értelmét, funkcióját veszélyeztetné.
Csak játszunk el a „darwini” gondolattal, miszerint az egysejtűből kifejlődött lény „rájön”, hogy fennmaradásához még szükségeltetik valamilyen képesség, majd szép
lassan kifejleszti a hozzá szükséges több tucatnyi, különböző sejtet. De nem ám úgy hányaveti módon, szépen tervszerűen, egyiket a másik után. Majd, kb. 43 ezer év
múltán az utolsó simításokat is elvégezvén, felkiált: „Jé, emberek, látok!”
Komolyra fordítván a szót, nem tisztünk eldönteni a vitát, mert bizonyára léteznek még érvek pro és kontra, csupán a „tudományos”, az általánosan elfogadott dogmák, a
tekintélyből, egzisztenciális elkötelezettségből épített birodalmak gyengeségeire, sebezhetőségére próbáltunk rávilágítani. Nézzük mi a helyzet a teremtéspárti
területeken, pontosabban a hozzánk közelebb álló zsidó, és keresztény hittanokban, elméletekben.
Mindenekelőtt kezdjük a Bibliával, az Ószövetséggel, helyesebben a Biblia, mint isteni kinyilatkoztatás szó szerinti értelmezésének dilemmáival. A teremtéstagadók - az
írás terjedelméből adódóan - számtalan ponton találnak fogásokat, mutatnak ki ellentmondásokat. A lényegesebbek közé tartoznak a teremtés következetlenségei,
miszerint az Isten az állatok után teremti meg a növényeket, vagy, hogy az élet, a teremtés időpontját alig több mint 5 ezer évnyi távolságra teszik.
Már ez a két példa is mutatja, hogy Isten mindenhatóságát feltételezve sem értelmezhető szó szerint a Biblia.
Azt hiszem, pártállástól függetlenül, felnőtt emberekhez illően el kell ismernünk; a Bibliát emberek írták, akik nagy valószínűséggel az alapvető emberi gyarlóságoktól sem
voltak mentesek. Többek között ide sorolandóak a kiválasztott nép, a nekik ígért földterület, a „kezükre adott” népek teóriái.
Persze, az már egy másik kérdés, hogy az ilyen, és hasonló elemektől mentesített vázat, a Biblia magját vajon milyen forrásból vették? Isteni kinyilatkozásból, netalán az
egyiptomi Naphimnusz és a 104. zsoltár mintájára az ősi múltba vesző népek mondáiból, történeteiből merítették a szerzők? Akár így, akár úgy történt, csak hálásak
lehetünk nekik, ennek a csodálatos könyvnek a létrehozásáért, az információk átmentéséért, továbbadásáért.
Íme az Ehknatonnak tulajdonított Naphimnusz, és a 104. zsoltár megfelelő részeinek összeillesztése:
A Naphimnusz
Sötétségben hever a világ, mintha halott lenne; minden oroszlán előjön barlangjából...
De ha feljő a Nap... lefekszenek odvaikba. És megy az ember dolgára, mezei szerszámaihoz, míg este lesz.
A hajók dél és észak felé úsznak... A halak eléd ugrálnak, a Te sugaraid a tenger mélyére hatolnak.
A világ a Te kezedben van, ahogyan megalkottad...
Akkor élnek, ha Te feljössz, ha lenyugszol, meghalnak...
Milyen sokfélék a Te műveid! Te alkottad tetszésed szerint a földet, az embert, minden állatot
104. zsoltár
Ha sötétséget támasztasz éjszaka lesz... az oroszlánok zsákmányért ordítanak...
Ha felragyog a nap, visszahúzódnak. És tanyáikon heverésznek. Az ember munkába indul, és dolgozik estig.
Ott van a nagy és széles tenger! Számtalan lény nyüzsög benne: Ott járnak a hajók...
Mindezek arra várnak, hogy idejében adj nekik eledelt...
Ha elrejted orcádat, megrémülnek...
Milyen nagy alkotásaidnak száma, Uram!
Valamennyit bölcsen alkottad, tele van a föld teremtményeiddel.
A fordítások változatosságát bekalkulálva is, meglehetősen meggyőzőek a hasonlóságok. Mindemellett, Egyiptomnak a Bibliára, a kereszténységre gyakorolt hatását nem
célszerű kizárólag a zsidóság egyiptomi kapcsolataira redukálni, hiszen volt olyan időszak, amikor a kereszténység központja Egyiptomban helyeződött át.
Az Ószövetséggel ellentétben az Újszövetség gyakorlatilag kiterjeszti Isten gondoskodását, fennhatóságát az egész emberiségre. Magyarán a héber Jahvét „valódi”
Istenné változtatja.
Részben ennek okán, másrészt, a haragos, büntető, a „fogat fogért”, illetve a szerető, a megbocsátó istenképek összeegyezhetetlenségére hivatkozván egyre inkább
kétségbe vonják a két szentírás közös tőről való származtatását.



A kereszténységről tudnunk kell, hogy már a kezdeteknél sem volt egységes, homogén vallás. Több irányzata létezett, ilyenek voltak a gnosztikusok, vagy a
nesztoriánusok. A különféle iskolák, mozgalmak eltérő álláspontjait tükrözendően több mint harminc evangélium létezett. A Bibliában szereplő négy evangéliumot ezen
„dokumentumokból” jelölték ki az utókor számára.
Tekintettel erre a sajátos ókori cenzúrára, a vallás európai bevezetésének körülményeire, valamint - az Ószövetséghez hasonlóan - az evangéliumírók emberi mivoltára, itt
sem lehetünk bizonyosak a különféle érdekkörök semlegességét illetően.
(A keresztény hit terjesztése a jól bevált „római módszerrel” történt, avagy az „új” és a „régi” istenek, isteni személyek párhuzamba állításával, az ünnepek
szinkronizálásával, majd a bevezetendő vallás hegemónná tételével.)
A jelenlegi, elterjedtebb keresztény irányzatok közül a katolikus az, ami a szempontjaikat illetően további vizsgálatok tárgyát képezheti, ugyanis, mint terjeszkedő, expanzív
vallás több elemet átvett a kereszténység előtti hitvilágból, többek között a magyarősvallásból is.
Jó példa erre a perzsa gyökerekkel bíró Mithrász kultusz, ahol az istenség, mint az „ősfény”, a nap képviselője kősziklából, barlangból (más
változat szerint egy szűztől) születik a földre. Eszik a fának gyümölcséből, leveleivel takarja el mezítelenségét. Majd szabadon nyargal az önvalója
egyik felét, a földi, az anyagi természetű ösztönöket, a „rossz” forrását megtestesítő ősbikán. A bikát uralma alá hajtva visszatér barlangjába, ahol
megöli, feláldozza, a „bűn” jelképét.
(Az áldozat végrehajtásakor Mithrász elfordított feje a kettős „természetét”, és nem a helytelenül elterjedt „borzongását” hivatott szimbolizálni.) "A
haldokló áldozat testéből születtek mind a jótékony füvek és növények ... Gerincvelejéből csírázott ki a búza, amely kenyeret ád, véréből a szőlőtő,
amely a misztériumok szent nedűjét adja." (Eliade II., 254.o.) Végül, dolga végeztével, Mithra a mennybe emelkedik. A történtek ábrázolásainál,
a nap és a hold mellett számos asztrológiai elemet is találhatunk, mégis a fő funkciója a későbbi misztikus beavatási szertartások fokozatainak, lépcsőinek előrevetítése
lehetett.
A két vallás közötti hasonlóságok sorát gazdagítja még a test, az anyagi élet feláldozása, a kenyér és bor misztériuma, a „vérkeresztség” szokása, Mithra december 25-én
(fény születése, téli napforduló) tartott születésnapja, a „szent” királyok glóriás ábrázolása, valamint a perzsanép kiválasztott mivolta. A fentiekkel nem volt célunk a
mélyebb elemzéseket igénylő Mithra „rajongók”, kontra keresztények vitájába bekapcsolódni, csupán a vizsgálódásainkhoz nélkülözhetetlen tények ismertetése.
Jó példa erre a perzsa gyökerekkel bíró Mithrász kultusz, ahol az istenség, mint az „ősfény”, a nap képviselője kősziklából, barlangból (más változat szerint egy szűztől)
születik a földre. Eszik a fának gyümölcséből, leveleivel takarja el mezítelenségét. Majd szabadon nyargal az önvalója egyik felét, a földi, az anyagi természetű ösztönöket,
a „rossz” forrását megtestesítő ősbikán. A bikát uralma alá hajtva visszatér barlangjába, ahol megöli, feláldozza, a „bűn” jelképét.
(Az áldozat végrehajtásakor Mithrász elfordított feje a kettős „természetét”, és nem a helytelenül elterjedt „borzongását” hivatott szimbolizálni.) "A haldokló áldozat
testéből születtek mind a jótékony füvek és növények ... Gerincvelejéből csírázott ki a búza, amely kenyeret ád, véréből a szőlőtő, amely a misztériumok szent nedűjét
adja." (Eliade II., 254.o.) Végül, dolga végeztével, Mithra a mennybe emelkedik. A történtek ábrázolásainál, a nap és a hold mellett számos asztrológiai elemet is
találhatunk, mégis a fő funkciója a későbbi misztikus beavatási szertartások fokozatainak, lépcsőinek előrevetítése lehetett.
A két vallás közötti hasonlóságok sorát gazdagítja még a test, az anyagi élet feláldozása, a kenyér és bor misztériuma, a „vérkeresztség” szokása, Mithra december 25-én
(fény születése, téli napforduló) tartott születésnapja, a „szent” királyok glóriás ábrázolása, valamint a perzsanép kiválasztott mivolta. A fentiekkel nem volt célunk a
mélyebb elemzéseket igénylő Mithra „rajongók”, kontra keresztények vitájába bekapcsolódni, csupán a vizsgálódásainkhoz nélkülözhetetlen tények ismertetése.
Ennek szellemében folytatván; nagy valószínűséggel a Földanya átváltozásának, a természet megújulásának valamikori örömünnepeinek
emlékére tartjuk tavasszal a feltámadást, a Húsvétot. Továbbá, az ősi Anyaistennő magyarság általi tiszteletét sejtetik a Kis-, Nagy-,
Gyümölcsoltó-, Gyertyaszentelő-, Sarlós-, Havas Boldogasszony elfogadott római katolikus ünnepei. Sőt mi több, bizonyára az sem írható a
véletlen számlájára, hogy a csángók Szűz Máriája, Babba (babás) Mária holdsarlón állva várja a felkelő Nap megtermékenyítő sugarait. A
későbbiekben egy sajátos barangolásra hívom Önöket, ahol a magyarság és más népek mondáinak, nyelvének, hagyományainak
vezérletével próbáljuk kifürkészni az istenek hűlő félben lévő lábnyomait.
Az útra nem szükségeltetnek előítéleteink, a belénk sulykolt korlátok, de mindenképpen tarisznyázandó az ősök feltétlen tisztelete és a
szellem szabadsága. B. Kántor János
Normal 0 21 false false false SV X-NONE X-NONE MicrosoftInternetExplorer4
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Hozzászólások megtekintése a régi honlapról
horvathakosbp@freemail.hu (mailto:horvathakosbp@freemail.hu) (mailto:horvathakosbp@freemail.hu) (Horváth Ákos, 2011.01.02 23:03)
Nagyon régen keresek egy ilyen témájú és főleg ilyen részletes írást. Köszönöm a szerzőnek és a házigazdának. Átmentettem mind a 7 részt. Ezt hetekig kell olvasni, hogy
valami leülepedjen belőle. Aztán újabb munka, hogy, hogy átszabjam az unokák lelkivilágára.



2008 augusztus 04, hétfő
A Magyar Kód 2. Rész
Szerző: B. Kántor János
Célkitűzéseinkkel összhangban elkezdjük a jó okkal feltételezett, ez idáig ismeretlen civilizációk átmentett tanításainak felderítését az emberiség vallási szövegeiben, mondakincsében. Magyar Grál 2.
A Szentmag tündöklése a fáraók földjén
„Csak lelkeddel tudod felfogni a magot.Mit sólyomszárnyon hordoznak csillámló, égi dallamok.”
Célkitűzéseinkkel összhangban elkezdjük a jó okkal feltételezett, ez idáig ismeretlen civilizációk átmentett tanításainak felderítését az emberiség vallási szövegeiben,
mondakincsében.
Az induláshoz ideális terepnek, kínálkozik az ősi Egyiptom első nekirugaszkodásra tarka kavalkádnak tűnő, elvont istenképekkel, fétisizmussal, halott-, és állattisztelettel
átszőtt hitvilága.
Hely, idő, és egyéb lehetőségeink híján nincs módunk az egyiptomi vallás átfogó boncolgatására. Annyit azonban megállapíthatunk, hogy az említett
fétisizmus, és állattisztelet, gyaníthatóan csak az átvett elméletek érthetőségét szolgálta. Azaz, a korábbi hit egyes elemeinek felhasználása, mintegy
magyarázatként segítette a közemberek azonosulását az apródonként bevezetendő „új” vallás alapelveivel.
Mégis, hogyan játszódhatott ez le a gyakorlatban?
Tételezzük fel, hogy a közvetített ismeretek egyik alaptézise a következő volt; „Isten maga a világegyetem.”
Nos, a többek között bikaistent is imádó, egyszerű ókori ember számára ez egy felfoghatatlan, és elfogadhatatlan tételt jelentett.
Azonban, mindjárt értelmezhetővé, használhatóvá vált a „fénytől származó”, a csillagos égboltot foltjaiban megjelenítő, homlokán napkorongot tartó Hápi (Ápisz) bika
segedelmével.
Különben, hasonló módon keletkezhetett az oldalán holdat, szarvai közt felkelő napot, ezer ága-bogán csillagokat tartó szarvas, a mi csodaszarvasunk képzete is.
Igen, bármilyen fantasztikusnak is tűnik, „minden, mindennel összefügg”.
Tehát, az állatjelképek efféle megjelenései közel sem elsődleges jellegűek, sokkal inkább az elvont elméletek „közzétételéből” adódó másodlagos kellékek, jobban mondva
bizonyos fokú hanyatlásról, „romlásáról” szólnak.
De hagyjuk a további „feltételezéseket”, térjünk át a lényegre, a teremtésmítoszokra.
Miszerint, a Mindenség Urának, Atumnak az ősóceánba esett magjából, spermájából
(benben), vagy nyálából, köpetéből keletkezik az élet.
Világos a képlet, az egyiptomiak nyilván ezen a módon írják körül a naturalisztikus ősi nász történéseit. – mondhatnánk megkönnyebbülten.
Természetesen nem erről van szó, ez is a „magyarázatok” kategóriájába tartozik, hiszen más forrásokban Atum harmadik, vagy „vándorló” szemével, pontosabban annak
könnyeivel „kelti életre” az embereket.
Egyszóval, nem eshetünk abba a hibába, hogy csupán a könnyebb érthetősség kedvéért földi köntösbe csomagoljunk egy magasabb rendű világ történéseit.
Netalán, Atumot, a teremtőistent egy „perverz”, ősz, öreg atyaistenként ábrázoljuk.
Bármennyire is tiltakozik a dimenziók kalodájába szorított elménk, el kell fogadnunk a kezdettelen-végtelen fogalmát, ilyenformán nem egy maszturbáló, önmagát
létrehozó, hanem az „öröklétező” teremtő definícióját is.
Igen, egy a mi anyagi világunkban közvetlenül nem érzékelhető „szuperintelligenciáról” van szó, „akinek” létezik egy a teremtésben résztvevő magja, szeme, gondolata,
szava. Vagyis, természetének része egy sugárzó, mindent átható, termékenyítő princípium.
Melynek evilági vetületei közé tartozik a Nap, a fény, a szeretet, a „tiszta” tekintet, dallam, rím, a körforgás, az örök harmónia.
Ez a „valami” az őshullám, a világunkat mozgásban tartó mélyizzás, a soha ki nem hunyó teremtőrezonancia forrása, maga a szentmag.
Ennek a sajátos isteni természetnek köszönhető Su istenség és Tefnut istennő „születése”, az „égi” polaritás kialakulása. Su és Tefnut násza” pedig, az anyagi világra vetíti
az „égi” viszonyokat, vagyis az „egy” létrejöttével megtörténik a „földi” polaritás megteremtése, Geb a Föld, és Nut az Ég szétválasztása.
Mindennek szimbolikus alátámasztását, megértését hivatott elősegíteni a „Látóhatár Hegyei”, vagy „Ahet” (horizont) hieroglifa, ahol a szétválást két „ikerhegy” jeleníti
meg. Köztük - nem kevésbé beszédesen – a szentmag, azaz a Nap és/vagy az „Élet Kulcsa”, az Ankh kapott helyet.
Továbbra is a jelképek világában maradva, nézzünk egy példát az egyiptomi szimbólumok erejéről. Iru-to az őskígyó, Atum egyik „helyettesítője”, megjelenési formája így
szól a Piramis szövegek 1146. fejezetében:
„ Én vagyok az Ősi Áradás kiömlése, aki a vizekből bukott fel. Én vagyok a Megkülönböztetést hordozó kígyó a sok-sok gyűrűmmel, én vagyok az Írás az Égi Könyvből,



ami elmondja mi lett, és befolyásolja, ami leendő. „
Eszerint, innen a korokat átívelő, „tudást hordozó kígyó” ősképe. Innen az Éden kígyója, a megkülönböztetés képességének „ajándékozója”. Aki nem más, mint Isten „egyik
megjelenési formája”.
(A fonál továbbfűzése csak az „erősebb idegzetűeknek” ajánlott.)
No, mielőtt túlságosan magával ragadna minket a hév, térjünk vissza a szentmag által indukált ókori szövegekhez.
Az Ozirisz-Hórusz mondákban Ízisz, a Széth által szétszaggatott, hímtag nélküli (nemzőképtelen) Ozirisztól, egy „arany pénisz” (arany-mag!)
közvetítésével kerül áldott állapotba.
Ennek a sajátságos násznak, a szűznemzésnek gyümölcse lesz Hórusz, az isteni gyermek. A szentmag energiájából kiemelkedő, anyagi, de
főként isteni természettel megáldott lény, találóbban „fénylény”.
És valóban, Hórusz eredeti neve Horpaheredzs, a „kiemelkedő gyermek”, valamint a Piramisszövegek 606. szerint;
„Megerősödtem, és hatalmasra nőttem,
hogy különbözővé váljak a fénysugarak többi lakójától,
akik velem együtt keltek életre,
és lettem az Isteni Sólyom.”
Azaz, egy sólyom formában testet öltött fénylény. Persze, itt is csínján kell bánnunk a különféle szimbolikus megjelenítésekkel, könnyen lehet, hogy a sólyom, az
előzőekben említett „istenkapcsolás”, illetve az isteni követ, a maghozó madár archaikus impulzusának következménye.
Hiszen, ebben az esetben is meg kellett értetni a szentmag mindent átható, az alvilágot is bejáró tulajdonságát. S mi lett volna alkalmasabb erre a feladatra, mint egy
madár?
Ezt igazolandóan, Hórusz, mint Atum képviselője leszáll az alvilágba, s szemével, annak erejével életre kelti Oziriszt.
No halld meg atyámfia, újra a szem!
Atum után Hórusz is a szemének mágikus kisugárzását használja, azzal támasztja fel az „anyagbasüllyedt”, halott Oziriszt.
Hovatovább, később „apja” gyilkosával Széth-el (a káosz, a szét-szórtság képviselőjével) folytatott ádáz küzdelmében Hórusz a szemét, míg Széth a heréjét veszejti el.
Nem sok ez kissé a szem-mag párhuzamokból?
Mit akarnak üzenni ezzel a feledés homályába simult elődök?
Talán nem mást, mint az isteni erő „szemünkbe” helyezését, a kép-zeletünk, teremtő-kép-ességét.
Mindenesetre, az említett mag-szem megfeleltetést támogatja a két szó magyarnyelvben történő szinonim használata is.
A szem és a mag kapcsolatát felületesen vizsgálva, könnyen a növényi magra szűkített alaki rokonságra gondolhatnánk. Csakhogy, a szemzés, a szemoltás, a szemérem,
a szaporodás az emberi maghoz hasonlatosan nemi tartalommal is bírnak. Valamint, az igézés, a csábítás (elbájolás, elbűvölés), elsősorban szemmel követhető el.
Továbbá a megtermékenyített tojásnak is „szeme van”.
Ide csatlakozik még, „a szem a lélek tükre” mondásunk, mely az isteni-mag, fényében csak megerősíti elképzeléseinket. Nem beszélve a szem, a tekintett erejét
kihangsúlyozó „szemmel verés” kifejezésünkről.
Azaz, nem lehet véletlen műve a névazonosság, a helyenkénti azonos tartalom, illetőleg az elvontabb megfeleltetések lehetősége sem.
A korábbiakat összegezvén elmondhatjuk; az egyiptomi teremtésmítoszok a szentmag energiájának testet öltését, az anyag létrejöttét, míg Hórusz harcai, tettei az
anyagba süllyedés, a „szétszóródás” megakadályozását, az élet, a körforgás fenntartását szemléltetik.
Ezen históriák „továbbfejlesztett” változata a Főnixmadár legendája, amint 500 évenként - önmaga feláldozása árán - isteni energiával látja el az emberiséget. Majd a
megújulás, a végtelen újjászületés elvének megfelelően hamvaiból új erőket nyerve feltámad.
De nem szólnak másról Egyiptom rejtélyes szimbólumai, az ősi Ankh, a „füleskereszt”, valamint az összetevőiből felépített, „megfoghatóbb” változata a híres
„Hórusz Szem”. Mindkettő a szentmag, isteni szem stilizált megjelenítési formája.
Avagy az életkulcsa, az isteni sugárzás.
Így már érthető miért tartják a fáraók jobb kezükben az égi Ankh-ot, míg bal kézben a „uasz-t” (villásfarkú, stilizált Széth fejjel ellátott aranyozott fapálca), az
anyagi erő megjelenítőjét.
Ezzel fejezvén ki a király isteni (Hórusztól való) származását, az égtől kapott hatalmának földi gyakorlását.
Nem szóltunk még Egyiptom történelmének egy röpke, de annál érdekesebb fejezetéről, Ekhnaton fáraó uralkodásáról, az Amarna korról.
Arról a 17 évről, aminek emlékét ugyan tűzzel, vassal próbálták irtani, mégis az egyik legjelentősebb hatást gyakorolta a későbbi korokra, az emberiség fejlődésére.



Miről is volt itt szó?
Ekhnaton, az „eretnekfáraó”, „minden előzmény nélkül” eltörli az állattiszteletet, a fétisizmust, a számtalan isten hatalmát, és bevezeti az egyistenhitet, illetve
Aton, a Napkorong tiszteletét.
Ekhnaton uralkodásának ötödik évében megválik az Amenhotep, „Ámon elégedett” nevétől, és az Ekhnaton, „Aki üdvös Atonnak” nevet veszi fel. A
feltételezett (nincs rá érdemleges utalás) ellenállás következtében otthagyja Ámon szent városág Thébát, s egy teljesen új fővárost, Ahet-Aton-t („Aton fényhegye”) építi
fel. Később beszünteti a régi istenek tiszteletét, még a nevüket is kitörölteti.
Kivételt képez az Atonnal egylényegű Ré napisten, valamint az „igazság” jelentéssel bíró Maat istennő.
Aton nemzetek felettiségéből adódóan (tudniillik; szeretetét a napsugarakhoz hasonlóan kiterjeszti minden népre) nem indít hódító háborúkat, csak az ország területi
épségét közvetlenül veszélyeztető esetekben avatkozik be.
A szeretetre alapuló pacifizmusa a kor és környezet tükrében válik igazán izgalmassá.
Példának okáért álljon itt egy-két részlet Assurbanapli későbbi „dicshimnuszaiból”:
„Katonáit leszúrtam, 4x3600-at, akik életben maradtak közülük, megvakítottam...”
„Holttestüket oszlopokra akasztván, körülvettem velük a várost.”
„Égésüknek füstjével, mint valamely hatalmas viharral, a tágas ég boltozatát beborítottam.”
„Nyakukat, mint birkáét elvágtam.”
„Vérüket a széles földre csorgattam. „
„Heréiket levágván, mint az uborka termését érés idején ...”
Szétdarabolt húsukat a kutyákkal etettem fel ...
Úgy gondolom, jobban járunk, ha gyorsan visszatérünk Ekhnatonhoz.
Uralkodásának alkonyáról, haláláról nem tudunk semmi bizonyosat. Többen a lázadó Ámon papság kezét látják a korai halálában, az Aton-kultusz bukásában.
Nosza, kezdjünk el kételkedni.
Először is – minden korábbi elmélkedésünket figyelmen kívül hagyva - Aton nem egy új isten, már több dinasztiával Ehknaton előtt, I. Amenemhat korában is nagy
tisztelettel írnak róla.
Azonkívül, a napisten „fénye” a kezdetektől átszövi az egész egyiptomi hitvilágot. Szinte minden főistent napként, vagy a nappal egyetemben ábrázoltak. Nem beszélve Ré
Napistenről, akit még Ehknaton is a „trónusán hagy”.
Tehát, Eknaton csupán a „mozgásukat beszüntető”, nem mozgó, nem élő (ál) isteneket távolítja el, s a napkorong képében már régen jelenlévő, aktív, az élet, a teremtés
folyamatosságát biztosító, Egy Élő Isten tiszteletét hagyja meg.
Mondjuk; a napkorong képében megjelenített istenről van szó, hiszen Ekhnaton és a magas csillagászati ismeretekkel rendelkező beavatottak is tisztában voltak vele,
hogy a Nap nem más, mint az Egy Élő Isten földi vetülete, annak tükröződése, amely természetesen gömb formában létezik.
Mindennek igazolásaként olvassuk el a Naphimnusz néhány részletét:
„Ott vagy az emberek arcában, mozdulataid mégis láthatatlanok”.
„Te növeszted ki a férfiak magvát az asszonyokban; életre hívod a fiút anyja méhében, megnyugtatod őt, letörlöd könnyeit; dajkálod őt már a testben, Te, ki az élet
lélegzetét adod mindannak, mit teremtettél, és ő előjön anyja testéből, hogy lélegezni kezdjen születése napján, megnyitod az ő száját, és élelmet adsz neki. A fióka már a
tojáshéjban felcsipog, Te adsz neki lélegzetet odabenn, hogy éljen; Te adsz neki erőt, hogy kitörjön a tojásból, és ő előjön, és két lábán sétál.”
„Milyen sokfélék a Te műveid: az ember szeme előtt rejtve maradnak. Te vagy az egyetlen isten, kihez senki sem hasonló.”
„Megteremtetted a távoli eget, hogy benne ragyogj, és láss mindent, mit létrehoztál, Te egyedül, különböző alakjaidban élő Atonként ragyogó, fényesen felragyogó,
egyszerre távoli és közeli. Formák millióit teremtettél magadból, városokat és falvakat, földeket, utakat és folyókat.”
„Senki nincs, ki ismer téged, kivéve fiadat, Noferhepruré-waenrét. Te adtad neki a képességet, hogy ismerje gondolataidat és erődet.”
(Egyiptomiból angolra fordította: Sir Alan Gardiner. Angolról magyarra az eredeti szöveg egybevetésével fordította: Meritaton Isetnofret)
Igen, már ebből is látható, hogy többről van itt szó, mint a napkorongról.
De lépjünk tovább, lényeges momentumnak tűnik, hogy már Ehknaton apja, III. Amenhotep is elkövet egypár szentségtörést. Jelesül, nem királyi vérből származó nőt
választ feleségül, hanem az ismeretlen származású Tejét veszi el.
Példáját fia is követi, aki szintén az „ismeretlen származású” Nofertitit választja hitveséül.
„Íme, a szerelem hatalma!”- mondják a szentimentalizmusra hajlamos Ekhnaton rajongók.
Csakhogy, az egyszerű emberek, és az egész egyiptomi társadalom minden percét, minden lépését a hagyományok tisztelete, betartása határozta meg. Többek között
ennek a mentalitásnak, és a már-már fanatizmusba torkoló nacionalizmusuknak köszönhették több évezredes fennmaradásukat.



Hovatovább, a fáraók többnejűsége, ágyasainak tucatjai, saját lányaik feleségül vételének szokása eleve kizárja a szerelmi házasság puszta megemlítését is.
Nem beszélve az istenek „vérvonalát” a hercegnők méhébe ültető uralkodói nász hitéről.
(Félreérthetetlenül kimondva, az egyesülés alkalmával Isten a fáraó képében termékenyíti meg a nemesi származású hercegnőt.)
Egyszóval a szokatlan párválasztások, és az egész „vallásváltás” sem képzelhető el a nagy befolyású papság, a hadvezérek hallgatólagos cinkossága nélkül.
Avagy, „keresd a nőt”!
Honnan jött Nofertiti? Nem tudjuk, a nevéből is csak az derül ki, hogy „A gyönyörű nő megérkezett”.
És valóban – a ránk maradt mellszobor tanúsága szerint – gyönyörű volt.
Egy „idegen származású”, gyönyörű, titokzatos, és az egyiptomi királlyal egyenrangú nő.
„No, ilyen csak a mesébe, vagy a Marson fordulhat elő.” – mondhatnánk, és van, aki mondja is. Konkrétan az eddig ismertetettekre, valamint a szokatlan, kissé
nyúlt koponyaformájára alapozván „földönkívülinek” tartják.
(Sokan idesorolják, a „haltestű” Ekhnatont is, bár közel sem a szépsége, sokkal inkább szokatlan alkata miatt.)
Mi se kerülgessük tovább a forrókását, s mondjuk el, mit gondolunk valójában.
Tejé, III. Amenhotep felesége, és Nofertiti egyaránt a korábbi, „elsüllyedt” civilizációk katasztrófáját túlélő emberek maroknyi csoportjához tartozott.
Az uralkodóházba történő beházasításukkal, a beavatottak úgy gondolták, hogy megérett az idő az átadott tanok közkincsé tételére, a „barbár korokból” magyarázatként
rárakódott sallangok leválasztására, az „Igaz Isten” szolgálatára.
Ezzel előrevetítvén a hölgyek meghatározó szerepét a későbbi történésekben.
Az óvatos reformok, már III. Amenhotep idejében elkezdődtek (pl.: egyre gyakrabban fordul elő Aton neve, és Tije királyhoz illő ábrázolása), majd a „vegyes házasságból”
származó fia és Nofertiti idejében teljesedtek ki.
Az öreg király a cél elérése érdekében idő előtt átadja – a félig „idegen” származású - fiának a hatalmat, majd Thébába maradván a háttérből támogatja őt tervei
megvalósításában.
A közemberek lázadásától tartó, kivárásra berendezkedett papság javaslatára, a Szentmag helyett, annak földi vetületét, a „kézzelfoghatóbb” Napkorongot, Atont helyezik
a központba.
(Sajnos, Ámon papjainak igaza lett, nagy valószínűséggel az egyiptomi nép még nem volt eléggé felkészülve egy ilyen horderejű változásra, s lázadása vethetett véget
ennek a csodálatos kísérletnek.)
A Szentmag és Aton azonosságának bizonyítéka a már említett „Horizont” hieroglifa mintájára történő Amarnai építkezések, az osztódást, az élet beindulását jelképező
sziklahegyek, a hasonló templomkialakítások, a köztük felkelő Nap, illetve a Szentmag jelének, az Ankhnak lépten, nyomon történő megjelenítése.
Továbbá, nem üzen mást Nofertiti egy berlini múzeumban őrzött szobra sem.
Ugyanis, az egész alkotás az Ekhnaton alatt virágzó naturalisztikus stílusban készült, bőre természetes színekben pompázik, szája egészségesen pirosas-barna.
Csak a szemeivel nincs rendben valami, jobbszeme kristályból készült, míg balszeme teljesen hiányzik. (Micsoda kontraszt!)
Igen, a mag, a szem, az életet adó Atum szem, a Hórusz-szem, az Isteni Sólyom kivájt szeme, a királyok homlokán lévő, harmadik szemet jelképező kobra, s most pedig
Nofertiti hiányos kristályszeme.
„Valamit látnotok kellene emberek!” – kiáltják felénk az istenek.
B. Kántor János
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Megnyitva 2469 alkalommal
Tweet Tetszik 0 Megosztás



2008 augusztus 08, péntek
A Magyar Kód 3. Rész
Szerző: B. Kántor János
Az egyiptomi kirándulásunk sikerén, Amarna feltárt „kincsein” felbátorodva folytassuk utazásunkat a világ egyéb,
ősi tudást hordozó kultúrái irányába.
Magyar Grál 3. Amarna szelleme
„Akár egy halom hasított fa,
Hever egymáson a világ,
szorítja, nyomja, összefogja
egyik dolog a másikát
s így mindenik determinált.”
(József Attila: Eszmélet
Az egyiptomi kirándulásunk sikerén, Amarna feltárt „kincsein” felbátorodva folytassuk utazásunkat a világ egyéb, ősi tudást hordozó kultúrái irányába.
Melyek közül, a források bősége, ősisége miatt kiemelkedő helyet foglal el Indiai hitvilága, a teremtésmítoszok, a védikus irodalom gyöngyszemei.
Tehát, ne restelkedjünk tovább, nézzük, mit követtek el arrafelé a pajkos istenek.
Mahá Visnu (a teremtésben szerepet játszó, egyik isteni rész, isteni természet)
„ráfekszik” az ősóceánra, s lélegzetével megteremti az univerzumot, majd szemének tekintetével az élőlények lelkeit.
Tőle származik Brahma, az ősfény, „Tat tvantn aszi”, aki létrehozza a létezők számtalan formáját.
De hagyjunk fel a csetlő-botló szavakkal, merítsünk inkább a megfoghatatlant, a kimondhatatlant mesteri módon tükröző kútfők tárházából.
„Az Egy lélegzett lélegzet nélkül, a saját erejéből; Őrajta kívül nem volt semmi sem.”
„Az üresség, melyet a semmi borított, a vezeklés heve révén létezővé vált.”
„Kezdetben volt a vágy, ez volt az értelem első csírája. A bölcsek, kik szívükben kutattak, bölcsességük révén a nemlétben tárták fel a lét kötelékét.”
„ Sugaruk szerteáradt, lent, fent s rézsút. Magot hintők voltak, hatalmasak voltak. Lent volt az energia, fent volt az akarat. (Rigvéda X.129.)
„Nem volt idő, mert aludva feküdt a végtelenség ölében. Csak a sötétség töltötte meg a végtelent, az APA a ANYA és a FIA egyet képezett, amíg a fiú egyszer fel nem kelt
és vándorútra kelt a sötétségben egy kereken. Az élet addig öntudatlanul lüktetett a végtelen űrben.”
„Hol voltak az építők a feltörekvő Manvantara fényes fiai? Akik fényt adtak a forma nélküli életnek! Még nem ütött az óra, a sugár még nem irányult a csirára, a Matrianda
még nem duzzadt meg!”
„Föld fiai! Hallgassatok a Tűz fiaira, akik a tanítóitok. Halljátok meg, hogy mit tanultak ők az ősi “HETEK”-től, akiknek leszármazottai, kik az őstűzből eredtek, ősapáinktól!
Akik a fényből jöttek, mely az örök sötétségből sugárzott, és új életre kelt energiákat lövellt szét a világűrben mindenfelé!”
„Az alkotók és a rombolók között, mindig is harcok fognak dúlni az úrért és a tudásért. A Mag megjelent de állandóan újra létrejön!”
(Dzyan-véda)
S végül, Krisna szavai a Bhagavad-gítában:
"Én vagyok az eredete a lelki és az anyagi világnak, minden Belőlem árad."
"Tudd meg, hogy minden teremtett lény úgy nyugszik Bennem, miként a mindenhol fújó erős szél nyugszik állandóan az űrben.
Óh, Kuntí fia, a korszak végeztével minden anyagi megnyilvánulás visszatér az Én természetembe, de a következő korszak hajnalán újra megteremtem őket energiáim
által.”
"Énem parányi töredékével áthatom és fenntartom ezt az egész univerzumot."
Az írások szerint Krisna a Nap, a Tűz, s fényének sugarai, szikrái az „egyéni lelkek”.
Igen, az Ő „lényének parányi töredékéről”, a Szentmagról, az egész világon megjelenő változatairól, az Ankh-ról, a Hórusz-szemről, a Fiúról, a védák Hiranjagarbhája-ról
(aranymag), a tibeti „Dangma nyitott szeméről” van itt szó.
Ennek az archaikus impulzusnak köszönhető még – az itt-ott megváltozott tartalom ellenére – az „Isten szeme”, „Allah szeme”, Ahura Mazda gondolata, a „Zerá Kodes”
(aranymag), vagy a „Síva Szeme” kifejezések létrejötte is.
Példának okáért; a napjainkban egészen más értelmezést nyert Zerá kodesről Hájim Náhmán Biálik, zsidó költő a következőképpen „vélekedik”:



" S elgondolom, mily hatalmas a mag,
Mely rejtve él az átkozott talajban,
Érné a napnak egy sugara csak,
S belőle mennyi áldásunk fakadna!
Mennyi dús kéve hullana alá,
Ha egy új szellő, mire lelkem vágyik,
Egyengetné és kisimítaná
Az élet ösvényét a jesiváig."
Vagy visszatérvén Indiához, lássuk, mit tarthatunk a Síva szemről:
Jól szemlélteti az indiai „istenviszonyokat”, a mitológiai alakok összetett, szimbolikus megjelenítését Síva személye. Aki közel sem csak a köztudatban élő pusztító isten,
hiszen ő segített a teremtésben, közreműködésével indult meg az ősállapotban tengődő anyag rendeződése.
Véget nem érő táncával enyhíti a teremtmények szenvedéseit, kiissza az emberiséget veszélyeztető óceánnyi mérget, s tekintettel az élő sokadalomra zárva tartja a
pusztító tüzet lövellő harmadik szemét.
Eredetileg ő is csak két szemmel rendelkezett (egyik szeme a Nap, másik a Hold), de egyszer kedvese, a csintalan Umá eltakarta mindkettőt, s sötétség lett úrrá a világ
felett.
Ekkor, Síva az élők iránti könyörületből megnyitotta harmadik, „tüzes” szemét, s fénye átölelte az egész univerzumot.
Jellemző Sívára, és kettős természetére, hogy ezzel az éltető fénnyel rombolni is tud, és bizonyára használni is fogja ilyen irányú képességeit a kali-júga (korszakunk)
végén, amikor is ellejti pusztító táncát.
Nos, ideje békésebb vizekre eveznünk.
Nézzük, miként jelenik meg a Szentmag a kereszténység hittanaiban.
Az írásunk első fejezetében, a Naphimnusz és a 104. Zsoltár összecsengő fejezeteinek párosítása kapcsán már érintőlegesen szóltunk az egyiptomi hatások
lehetőségeiről.
Most, a felmerült új ismeretek segítségével folytassuk tovább kutakodásainkat.
„Én vagyok a te Istened, akiből minden élő származik.”
(Jelenések Könyve 21.7)
„Akiben nincs meg a Fiú, az élet sincs meg abban.”
(1 J. 5.12)
„Lakozom bennük, és köztük járok”
(Ap. Cs. 20)
„Hogy mindnyájan egyek legyenek; amint te én bennem, Atyám, és én te benned, hogy ők is egyek legyenek mi bennünk...”
„...én ő bennük és te énbennem: hogy tökéletesen eggyé legyenek...” (Ján 17:21-23)
Hogyan értelmezhetőek a fenti idézetek?
Természetesen, lehetséges mindennemű nyakatekert, „Isten ezzel azt akarta mondani...” kezdetű magyarázatokat gyártani, de mi maradjunk annál, hogy a
Biblia szerint az Úr, és Jézus ezt mondta.
És úgy gondoljuk; a napnál is világosabb, hogy az általunk Szentmagnak nevezett isteni természetről szólnak a fenti mondatok.
Azaz, a mindent átható, teremtő princípiumról, az egész nagyvilágot átjáró őshullámról, a mindezt mozgásban tartó mélyizzás forrásáról.
Minden élő, és „élettelen” szülőjéről, a „kosárról”, s annak tartalmáról.
„Akiben” elvész az óceánok árja, s véle kél a magnak hasadása.
„Neki” a követe az anyagba süllyedt emberiséget áldozatával megmentő, tiszta energiával feltöltő Jézus.
Ezért neveztetik „az igazság napjának”, „a világ világosságának”, s ezért tartjuk a karácsonyt december 25-én, az új nap, a fény születésének napján.
A „Szentmag-tanát” elfogadók nem jöhetnek zavarba az utolsóvacsorán elhangzottak miatt.
„Vegyétek, egyétek! Ez az én testem, mely ti érettetek megtöretik...”
(I. Kor. 11: 23-24)
Hiszen, Jézus nem az „anyagbasüllyedt” testről, hanem az Ő testéről, az isteni sugárzás, a fény manifesztációjáról beszél.
Sőt, nem véletlen a Jézus testének kenyér allegóriája sem.



Amit, a Jézus arcát búzaszembe helyező, régi csángók, magyarok ivadékainak is értenie kellene.
Az anyagi jellegét vesztett, megtörettet mag befogadja az Úr szellemét, a kovászt, s így teremtődik a mindennapi kenyerünk, JÉZUS.
(Valószínűleg hasonlókra gondoltak a tésztabábok képében „istent evő” maya indiánoknak is.)
Igen, az anyagnak meg kell törnie a „szentkereszten”, hogy a „világ világossága” újra életre kelhessen a sötétségben sínylődő szívekben.
De mindennél beszédesebbek a következő sorok:
„Isten saját képmására teremtette az embereket; saját szeme fényét helyezte szívükbe...”
(Sir 17, 1-14. Fejezet)
„Ezt mondja Isten Fia, a kinek szemei olyanok, mint a tűzláng,...”
(Jel 2,18)
Pontosabban Krisztus az Isten követe (Isha, Ige), kinek tekintetéből elemi erővel sugárzik az isteni fény, s ezt a magasabb rendű rezonanciát adta át nekünk embereknek.
Talán, az volna meglepetés, ha nem bukkannánk újra, és újra a Szentmag másik formájára, az isteni szemre, az élet forrására, más aspektusban a fény, a Szentlélek
befogadásának szervére.
Ennek üzenetét hordozzák a keresztény templomok timpanonba foglalt galamb (szentlélek), vagy „Isten szem” motívumai is.
S innen már csak egy aprócska lépés, az egyiptomi „Isteni Sólyom”, és a keresztény galamb, vagy a csodatévő „Hóruszsugár”, és a Szentlélek egyértelmű megfeleltetése.
A megállapított azonosság nem sértheti egyik vallás értékeit sem, tudniillik, a Szentlelket, mint öröktől létező princípiumot csupán az adott kultúra, rendelkezésre álló
eszközeivel jelenítették meg.
Egy nagyobb lendületet véve, most ruccanjunk át a kevésbé gazdag mitológiával rendelkező népek emlékeihez.
A kínai Pan Gu egy tűzpiros madár (maghozó madár!) tojásából jött a világra. A tojáshéjon felcseperedvén, megpróbálta elválasztani az eget a földtől.
Amit végül 18 ezer évi megfeszített munkával sikerül is véghezvinnie. Sajnos ez a tevékenység olyannyira kifárasztotta, hogy teljesen elerőtlenedett, és végül bele is halt.
Amíg a lelke a mennybe szállt, balszeméből keletkezett a Nap, míg jobbszeméből a Hold.
S, ha már tojásról beszélünk, meg kell említenünk a tojás, a mag, mint termékenységi szimbólumok széles körű elterjedtségét, a kínai, a húsvét-szigeteki fecske tojását, a
Kalevala világtojását, a rituális magevéseket, vagy a vetésbe hulló mennykő jótékony hatásának hitét.
Ebből a termékenységi kultuszból eredeztethető a nyuszi „tojta” húsvéti tojás, vagy a búzaszemek hintésének szokása.
A húsvétból, a Húsvét-szigetekről keljünk át a „fénylő szemű” Quetzalcoatl földjére, a dél-amerikai indiánok közé, ahol rögtön segítségünkre siet egy
ősmaya mondarészlet.
„ A vörös ember jól élt azon a földön, ami már nincs. Ura volt minden látható és láthatatlan erőnek. De a nagy tudást és hatalmat elvesztette, mert
eltávolodott a fénytől, hogy belesüllyedjen az önző, mindent magának követelő agyag és szalma testébe. Amikor alászállt a testébe, a „Napgyújtotta” fény
lassan kialudt benne.”
Igen, ez egyenes beszéd a magtól (Nap) eredő „fénylélek-hit” létezésének bizonyságáról.
Az írott dokumentumok mellett, megemlítendő még egy-két titkos, vagy titkosnak vélt társaság, melyeknek céljait ugyan homály fedi, de a nyilvánosságra hozott
téziseikben, szimbólumaikban felsejlik a „Szentmag” titkainak bizonyos fokú ismerete.
Ilyen, a kereszt közepébe rózsát helyező, úgynevezett „rózsakeresztesek”, vagy az „isten szemét” háromszögben ábrázoló szabadkőművesek szövetsége.
A rózsakeresztesek megnyilvánulásai alapján egyértelmű a világtojás központi szerepe, a keresztény tanok és a mag-tisztelet sajátos szimbólumvilággal történő
megjelenítése.
Még a szabadkőművesség spirituális magja (nem véletlenül) sejtelmes homályba burkolózik. Annyi azonban a kívülállóknak is feltűnhet, hogy a háromszögben elhelyezett
„mindent látó istenszem” emblémájuk valójában a világ rejtélyes „aktivátorát”, az isteni magot, és a piramist jeleníti meg.
Ez után a kis kitérő után térjünk vissza a népek emlékezetéhez, a megőrzött tudás „relikviáihoz”.
Tulajdonképpen lelkiismeret furdalást illene éreznünk amiatt, hogy vizsgálódásainkat rögtön Egyiptomnál kezdtük, s csak a mondandónk vége felé térünk rá a nem
kevésbé fontos Sumér Birodalomra.
Mentségünkre szolgáljon a viszonylag szűkös forrásanyag, és a nagy ívű vallási reformok hiánya.
Tehát, mit rejtegetnek előlünk a sumér istenek?
Az ősvízben, a kozmikus szubsztanciában már a kezdetektől - Apszu ősatya és Tiámat ősanya képviseletében - benne foglaltatott az isteni kettősség.



Nászuk gyümölcse lett Lahmu, és Lahamu, az ők gyermekei pedig Ansar és Kisar.
Majd Ansar megszüli Anut az ég istenét, akinek fia Éa, az erő, a bölcsesség istene.
Később Apszut bosszantani kezdik a szapora istenek szertelensége (szerintünk a teremtés megállíthatatlansága), és elpusztításukra szövetkezik.
Éa tudomást szerezve az álnok tervről, megigézi Aszput, „megoldja az övét”, s ezzel kialszik a fejét övező fény.
Később Tiámatnak lett elege az istenekből, s mindennemű szörnyet teremtve ellenük indul.
De az időközben felcseperedett - négyszemű, négyfülű, szájából lángot lövellő - Madrukot, Éa fiát – „akitől tökéletesebbet el sem lehetett képzelni az istenek között”
vezérükké választják a megszeppent istenek.
Miáltal, a leghatalmasabb isten, a legyőzhetetlen Madruk hadba indul Tiámat és seregei ellen.
Tiámattal végezve győzelemre viszi az ügyet (a teremtés folytatását), és a halott ősanya kettészelt testéből megalkotja az eget és a Földet.
Vázlatosan ennyi a történet, amelyből – kurtasága ellenére – rögtön kiderül, hogy valójában a teremtést, és a visszarendeződést szolgáló erők megszemélyesítéséről, a
„SORS”, a történések irányításáért folytatott, véget nem érő harcról szól.
No jó, de hová tűnt a Szentmag-tana?- kérdezhetnénk joggal.
Az egyébként kézenfekvő Madruk, Hórusz párhuzamokat elhagyván, el kell mondanunk, hogy Madruk igazából napisten.
Sőt, a sumérok szerint a kelőnap Nabu, a delelőnap Nibiru, még a nyugvónap Madruk.
Ezenkívül, Éa, vagy más néven Dingir Nimin a mindent tudó isten, az emberek barátja, és a „Tiszta Szemek ura”.
De nagy jelentősséggel bírnak az IGI (szem), IZI (izzó), IZ (isteni lélek) Badiny Joós Ferenc nyomán feltárt sumér szókapcsolatok, mivel valószínűsítik az
isteni-mag (isteni-lélek), a tűz, a fény (izzó) és a szem fogalmak rokonságát.
Ennek megfelelően – a húsvét-szigetiekhez hasonlatosan -, gyakran aránytalanul nagy szemekkel alkották meg szobraikat.
Továbbá, a nyelv ismeretével bíró kutatók közül többen, egyenesen a „Szem-Úr népének” határozzák meg a sumérokat.
Végezetül, nem mehetünk el szó nélkül a sumér irodalomban többször említett „Hét Bölcs”, vagy az indiai „HETEK”, a „hét risi”, a „Manvantara fényes fiai”, a „Tűz fiai” („akik
tanítótok...”), a „Mag vetők” személye mellett.
Akik, a világban elterjedt számtalan mendemonda, csillagászati és egyéb elvont elméletek ellenére nem mások, mint a tudást átadó civilizációk leszármazottai,
maradványai.
De hívhatjuk őket akár atlantisziaknak is, hiszen Atlantisz legendája – nem kevésbé a belőle sarjadó Bábeltorony története – főként a SZENTMAG-ról, annak sugárzásáról,
hullámairól szól.
A hitetlenkedők kedvéért idézzünk egy-két részletet az „Ősi történetek, ősi kódok (http://magyarmegmaradasert.hu/szerzok/b-kantor-janos/item/2015-%C5%91si
t%C3%B6rt%C3%A9netek-%C5%91si-k%C3%B3dok)” című írásból:
„Atlantiszt egy 100 sztation (kb. 20 km) átmérőjű szigetre, Babilont pedig a „tengerek szívébe” helyezik a szerzők.
Az egyiknél domb, a másiknál hegy van a középpontban.
Babilon az Éden-, a teremtés földjén, Atlantisz pedig az „isteni” nász színhelye körül helyezkedik el. (Poszeidón a központi hegyen termékenyíti meg a földi szüzet, Kleitot.
Tőlük származnak a későbbi szigetlakók)”
(Avagy mindkét helyszín kapcsolatos a teremtéssel!)
„Poszeidón, három, körkörös, tengervízzel elárasztott csatornával védi az atlantiszi „magot”. Babilon központi dombját, szintén csatornák övezik, „.. amelyekben a víz úgy
hullámzott, mint a tenger”.”
Hát, egyelőre ennyi a mondanivalónk a Szentmagról.
Illetve, lenne még valami, az emberré válásunkat biztosító, „plusz” mag, szem adományozásának kérdése, annak körülményei.
Erről az isteni „beavatkozásról” adnak hírt a fáraók kobrás fejdíszei, Atum „vándorló szeme”, amit „másikra cseréltek”.
Pontosabban a hüllőagy, az emlősagy, és a homloklebeny „összekötéséről”, szinkronizálásáról beszélünk, ami eredetileg a homlokszemmel egyetembe biztosította „belső”
és „külső” látás képességét.
Avagy, egyrészt, mint az univerzum szerves része önvalónkon, másrészt az új, külső analizálást biztosító képességünkön keresztül láthattuk Istent és a kerek világot.
Mágikus isteni erőnek birtokába kerültünk ezzel a „beavatkozással”, mondhatjuk „egyek lettünk az istenek közül”.
Sajnos, az anyagi természetű harácsolási kényszer, az emlősagy eluralkodása következtében tobozmiriggyé sorvadt a harmadik szemünk, s véget értek a „paradicsombéli
vígnapjaink”.



Azóta is, rendületlenül tartunk az „anyagbazuhanás”, az apokalipszis felé.
De ne zárjuk ennyire pesszimista sorokkal fejezetünket, úgy is fogalmazhatnánk; megállíthatatlanul haladunk egy új világ felé.
Ráadásul, örömmel tölthet el bennünket az a tény, hogy az „új szem” átadásának leghitelesebb ábrázolása egy késői avar, vagy korai magyar leleten
található meg, nevezetesen az ábrán bemutatott „mártélyi szíjvégen”. Ahol egy szemgolyók nélküli ember kezében látható a „mindentlátást” biztosító
isteni szem.
B. Kántor János
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Megnyitva 2535 alkalommal
Tweet Tetszik 0 Megosztás



2008 augusztus 15, péntek
A Magyar Kód 4. Rész
Szerző: B. Kántor János
Nem valószínű, hogy létezik a világon még egy nyelv, amely ilyen tömörséggel képes Isten lényének meghatározására. Magyar Grál. 4
A kisded
„Kezdetben vala az Ige, és az Ige Istennél vala, s az Isten vala az Ige.”
Mondja „magyarán” az Írás.
Nem valószínű, hogy létezik a világon még egy nyelv, amely ilyen tömörséggel képes Isten lényének meghatározására.
Az Ige, ami „Kezdetben vala...”, - nem emelkedik ki az ősóceánból, nem hozza létre, nem termékenyíti meg önmagát -, egyszerűen „VALA”, azaz (kezdet és vég nélkül)
örökkön létezik.
„...az ige Istennél vala...” Vagyis, az Ige Istenben van.
„...az Isten vala az ige.” Egyszóval, Isten az Igében van.
Érdekes szavunk az „ige”. Általánosságban, a szó, a beszéd kifejezésére szolgál, de eredetileg varázsszöveg, isteni kinyilatkoztatás, aminek monoton mormolásával
„követhető el” a bűbájozás, az igézés.
Viszont, igézni főként tekintettel, szemmel lehet, tehát kapcsolatba hozható a látással, a fénnyel.
Jelenti továbbá a cselekvést, a mozgást, a három fonalból álló motollacsomót, a vezető, rendező elvet (iga), és belőle származtathatjuk az igen szavunkat.
Nem csoda, hogy a Logosz, a második isteni személy meghatározására is szolgál.
Mondhatnánk, Isten egyik „része, formája”, az Ankh, a Fiú, a védák „aranymagja”, a mélyizzás-, az őshullám forrása, maga a Szentmag.
Ezek tudtával, kanyarodjunk vissza a második fejezetünk sumér forrásokat taglaló részéhez, konkrétabban az IZ (isteni lélek), IZI (izzó), IGI (szem) szókapcsolatokhoz.
Melyek, feltűnő alaki, és tartalmi hasonlóságuk folytán, szinte tálcán kínálják IZI-izzó, IGI-Ige megfeleltetéseket.
De vajon mit kezdhetünk az IZ (isteni lélek) sumér szóval?
Végtére is, van nekünk egy „iz” szótövünk, ami bizonyára rendelkezett valamiféle önálló jelentéssel. Ennek utólagos kiderítése már meglehetősen bonyolult, és nehézkes
lenne.
Igaz, ha „gyümölcséről ismerjük meg a fát”, akkor elvileg következtethetünk annak magjára is.
Nosza nézzük, milyen hajtások zsendültek az „iz” szótövünkből.
Az íz, izé, ízék, ízelt, izület a körülöttünk létező dolgok tagoltságára, finom, apró részecskékből állására figyelmeztet. Az íz, ízlelés a fogyasztható dolgok jóságára,
megkülönböztetésére szolgál.
Az ízig-vérig, íz-örökség, egy ízből származó kifejezésekkel eljutunk a rokonság, vérvonal, a vér fogalmához is.
Egyébágon, az izgás, izgő-mozgó, izgalom alakok rezgő, hullámzó mozgásra engednek következtetni.
Az izzás, izró, izzó a tűz, a fény fogalmát eleveníti fel, sőt az ízibe, két-, három ízben szavakkal az idő fogalma is megjeleníthető.
Az ízlés, íz-érték formák pedig a jó, és a rossz megkülönböztetésének képességét jelölik.
Végül, de nem utolsó sorban, Ide kell még sorolnunk az egyik legkedvesebb szavunkat, a kisdedet, az „izikét”, ami sajnos teljesen kiveszett a hétköznapi nyelvből.
(Bár, a korábbi, hasonló tartalmú írásunk óta már vannak, akik keresztnévként próbálják megmenteni.)
Ezek után, tegyük fel a kérdést: Milyen fogalomkört határol be az íz szótövünkből kihajtó terjedelmes szóbokor?
A válasz meglehetősen különös, és meglepő.
Az ízszavunk és „származékai” környezetünk apró részecskéit, időintervallumokat, határoznak meg, melyek mozgása, rezgése, akár a legkeményebb anyagot is az izzás
állapotába hozhatja. Neki köszönhetjük még az ízlést, jó és rossz megkülönböztetésének képességét.
Félre téve minden – egyébként kézenfekvő – feltételezést, nagy biztonsággal kijelenthetjük, hogy az „iz” szótő magába foglalja azt a parány „valamit”, ami az anyagi világ
építőkövének felel meg.
Avagy, őseink eddig jutottak az anyag bontásában.
Mit is beszélünk?
A legújabb tudományos elméletek szerint, az anyag bontásával foglalatoskodók, előbb, vagy utóbb törvényszerűen eljutnak az anyagi világ határához, az anyag
eltűnéséhez.
Uram, Atyám, hová kerültünk?



A részecskék bontása, „szét-szórása” (Lásd: Ozirisz történetét) nem más, mint a teremtési folyamat fordítottja!
Hogy mi lesz ennek a vége?
Semmi különös, elméletileg meg kell találnunk az isteni energia megnyilvánulását, annak forrását, „Isten lényének parányi töredékét”, ami nem mást, mint a Szentmag, a
sumér, és a magyar IZ, az „isteni lélek”. Ami egyszer „aprócska valami”, másszor az anyagi tulajdonságát vesztett rezgés, hullámzás.
A még mindig kételkedők kedvéért eláruljuk, hogy őseink hite szerint az iz „emberi” lakhelye az „iztokban”, az „izgödörben”, azaz nem máshol, mint a „vakszemnél”
található.
Honnan ez a „deja-vu”?
Újra eljutottunk a szemhez, a sumér IGI-hez, a magyar IGÉ-hez.
Az eddigi összefüggések szerint az IGE az „isteni szem”, „mag”, még az IZ a „mag”, de leginkább az ebből áradó sugárzás, tekintet, „isteni lélek” kifejezésére szolgál.
„No comment”..., majdcsak akad valaki, aki rámutat elméletünk amatőr mivoltára, tarthatatlanságára.
Mi azért ne veszítsük lelkesedésünket, és fürkésszük tovább, az egyéb rokonítható szókapcsolatok rejtélyeit.
Szempontjainkból kiindulva, elsősorban a meglehetősen összecsengő tartalmú ige, íz kifejezések fellelhető kötődései az érdekesek.
Amint, azt már említettük az íz-ből ered az izzás, izza, izsa (isa).
Ebből, az izsa, isa abszolút megfelel a Halotti beszéd „isa”, bizony, biza tartalommal számon tartott szavacskájának.
(Mielőtt tovább lépnénk – a szakemberek haragját elkerülendő -, ki kell jelentenünk; nem volt módunkban a Halotti beszédet eredeti formájában megtekinteni.
Így, a következők csupán feltevések, ha úgy tetszik „játék a szavakkal”.)
Mivel, az 1100-as években íródott vallási szövegről lévén szó, okkal feltételezhető, hogy az ismeretlen szerző – ige szavunk mintájára – az ősi „isteni-mag” szavunkat is
elrejtette benne.
Rajtahát, ne késlekedjünk, hasonlítsuk össze az „isa” kétféle megfejtését a Halotti beszéd ide vonatkozó részleteiben.
A „hivatalos” változat:
„Bizony por és hamu vagyunk”
„Bizony és nem egy ember múlhatja ez vermet, bizony mind ahhoz járulók vagyunk.”
Az „elméletünkből adódó változat:
„Szentmag, por és hamu vagyunk”
„A Szentmag és nem egy ember múlhatja ez vermet, Szentmag, mind ahhoz járulók vagyunk.”
Persze, nem jártak teljesen rossz úton az isa, biza értelmezésével sem, hiszen miből sarjadhatna a bizonyosság, ha nem az „istenparányból”, az isteni magból.
Igen, a „magok” kiirtása nem ment egyszerre, a hittérítők jó ideig eltűrték, vagy az új vallásba integrálták régi, „pogány” kifejezéseinket, reflexeinket.
Bár, az ősi Isten szavunk megtartása tükrében pogányságról beszélni több mint badarság.
Hogy mennyire ősi az Isten szavunk?
Nem tudhatjuk, de vannak, akik az emberiség hajnalára valószínűsítik keletkezését.
A legújabb kutatások szerint az emberi agy hosszú időn keresztül semmit sem változott, majd úgy 200 ezer évvel ezelőtt hirtelen hatalmas fejlődésen ment keresztül.
Mi történhetett?
Milyen evolúciós hatás eredménye ez a hihetetlen minőségi változás?
Mivel, Darwin tanai kizárják a környezet változására adandó gyors válaszok lehetőségét, más területen kell keresnünk a megoldást.
Az íz, az ige hatása, a világunkat átszövő isteni hullámenergia a formák fenntartása, alakítása (folyamatos teremtés) mellett „információhordozóként” is szolgál.
Az élő, és „élettelen” szervezetek szellemi, és „szerkezeti” fejlettsége a befogadott „frekvenciasáv” szélességétől, amplitúdójától függ.
Összesítvén, jó okkal feltételezhető, hogy a fentiekben említett, emberi agy megváltoztatása egy magasabb fejlettségi fok elérését szolgálta.
Ennek az előrelépésnek köszönhető az emberré válásunk, és nem valamifajta bonyolult evolúciós folyamatnak.
Visszatérvén az ősi tudás megőrző szimbolikarendszerhez, nem történt más, minthogy egy új képességet, a „mindenlátást” hordozó szervet, egy „új szemet” kaptunk.
Konkrétabban, az előző részben (Paul A. Laviolette nyomán) említett - a fáraók kobrás fejdíszével jelképezett -, hüllőagy, emlősagy, és homloklebeny összeköttetését
elősegítő rostnyalábot.
Amennyiben így történt – a korábbi civilizációk átadott ismereteit feltételezve -, ennek meg kell jelennie az emberiség hiedelemvilágában, mondáiban.



Nos, ha nyílt szemmel, és szívvel vizsgálódunk, nem is csalatkozhatunk.
A bibliai teremtés után, az első „kézzelfogható” isteni cselekedet a Paradicsomból való kiűzetésünk, a Tudás Fájánál lejátszódó történések.
Ahol az őskígyó (az egyiptomiaknál a tudást hordozó Iru-to, Atum egyik „természete”), egy - bizonyára nagyon íz-letes - gyümölcsöt kínál fel Évának, az emberiség
ősanyának.
Éva elfogyasztja az „almát”, s Ádámnak is juttat belőle (?). A gyümölcs befogadásának következményeként „felnyílt a szemük, észrevették, hogy meztelenek”, s rögvest
fügelevéllel takarják el „csúnyáikat”.
A „tudást hordozó” kígyó átadja a meg-is-merés, a jó és rossz megkülönböztetésének, az íz-lésnek, az íz-értéknek képességét Évának, az emberiség ősanyának.
Ez lenne a mi örökletes, íz-ig-vérig eredő bűnünk?
Aligha hihető.
„Ímé, az ember olyanná lett, mint egy közölünk; tud jót és rosszat.
Most aztán nehogy kinyújtsa a kezét, s vegyen az Élet Fájáról is, egyen, s örökké éljen!”
Mondja az Úr a Teremtés Könyvének 3:11-3:21 fejezetében.
Eme „angyali” elszólás egészen más irányba enged következtetni, vagyis az örökélet gyümölcsének féltékeny őrei miatt kellett távoznunk a Paradicsomból.
Száz szónak is egy a vége, az Édenből történő kiválásunk az „isteni mag” átadása következtében kifejlődött „plusz szemnek”, az általa feldolgozható nagyobb tudásnak
köszönhető.
Mágikus képességekre tettünk szert általa, mint az univerzum szerves része, önvalónkon, valamint az új, külső analizálást biztosító szemünkön át láthattuk Istent és a
kerek világot.
Az egy másik kérdés, hogy idővel az emlősagy, az anyagi szemlélet túlsúlyba kerülése miatt, tobozmiriggyé sorvadt a belsőlátás szerve, a harmadik szemünk.
Eltűnt a „többsíkú” érzékelés képessége, jelentősen romlott az isteni „adás” vételének minősége, véget ért az aranykor.
Igazából ekkor kerültünk ki az Édenkertből, a Természetből.
De, forduljunk vissza az „isteni mag” átadásához, annak körülményeihez.
Történhetett ez a teremtés folytatásaként, de génsebészet, vagy Éva bujasága által gerjesztett egyéb természetes úton is.
Mielőtt bárki megbotránkozna, el kell mondanunk; nem vagyunk abban a helyzetben, általánosságban az ember sincs abban a helyzetben, hogy eleve kizártnak tekintse a
földön kívüli civilizációk, a párhuzamos világok, a tőlünk fejlettebb lények létezését, a földi életbe történő beavatkozásuk, egyáltalán az élet űrből „érkezésének”
eshetőségét.
Nevezhetjük a szóban forgó teremtényeket földönkívülieknek, atlantisziaknak, „Tanítóknak”, a „Tűz fiainak”, „Bölcseknek” vagy isteneknek. A lényeg az, hogy részei a
tudatalattinknak, emlékszünk rájuk, a katasztrófáikkal, a sárkánygyíkos ősképeikkel egyetemben.
S nagy a gyanú, hogy sokkal materiálisabb szinten is velünk voltak és vannak.
S ha már itt tartunk, nem szabad bedőlnünk a manapság divatos, médiatámogatással agyonerőltetett, az emberiséget egy tőről származtató „afrikai Éva” meséinek sem.
Egyrészt, mert hétköznapi érdekek mentén keletkezett elméletekről van szó, másrészt, az archaikus írásaink hemzsegnek az ember és az „istenek” fizikális kapcsolatait
ecsetelő történetektől.
Példának okáért, íme egy bibliai idézet:
„Amikor aztán az emberek sokasodni kezdtek a Földön, és leányokat nemzettek, látták az Isten fiai, hogy az emberek leányai szépek, s feleségül vették közülük
mindazokat, akiket kiszemeltek.”
(TK 6:1-6:5)
Azaz, nagyon csínján, mondhatnánk tisztelettel illik bánni a népek, az emberiség emlékezetével.
Ebbe a kategóriába tartozik a korábbi fejezetekben már említett, késő avar-, vagy korai magyarkori lelet, a mártélyi szívég.
Az alkotás felső harmadában különböző növény, és állatmotívumok helyezkednek el. Középen ül egy szemgolyók nélküli ember, aki egyik kezével az ég felé mutat, míg a
másikban magot, vagy szemet tart.
Az ábra alján jellegzetes szülőpózban egy szarvas található.
Lehet találgatni, mit akart megjeleníteni az ismeretlen ötvös.
A mi variációnk nem lehet kétséges; a szarvas képében jelenlévő ősanya egyértelműen Kép a teremtésre utal. Még a növényi, állati részek indaszerű összefonódása az
élet közös gyökereit, a természet egységét szimbolizálják.



A mindettől láthatóan elkülönülő, az isteni adományt, a tudást hordozó szemet tenyerén tartó ember pedig a természetből (Paradicsomból) történő
kiválásunk, a kettős származásunk üzenetét hordozza.
Azaz a mártélyi szíjvég az anyagi (szarvas), és az isteni (Szentmag) ősöktől származó embert ábrázolja.
Ezen ősi indítatásnak, az „Iz”, a Szentmag kisugárzásának köszönhető a naptisztelet kialakulása, a „napatya”-hit, egész népek (inka, hun, japán) Naptól
való származásának tudata.
De ideje visszatérni Istenhez, pontosabban az isten szavunkhoz.
Valójában, mindig is sejtettük, hogy szóösszetétellel van dolgunk. Hiszen, több tiszteletreméltó kutató, az „Ős-Ten” értelmű megfejtéshez jutott.
A megoldás kitűnő, csak nem az „öreg”-Ten, vagy az ősök istenként történő tisztelete, hanem a Szentmag ős, az IZ (IS, US, ŐS)-TEN értelemben.
Az elmondottakat segíti még a korai rovásainkban tetten érhető, az iz, (k)is, vagy (k)us formában történő átalakulásai (pl: „kusasszony”), valamint az
újabban tudomásunkra jutott, Czuczor-Fogarasi etimológiai szótár IS, mint istenes, istentelen, istenség értelmű meghatározása, egyben az „IS”, „ISA”
rokoníthatóságának valószínűsítése.
B. Kántor János
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Megnyitva 2512 alkalommal
Tweet Tetszik 0 Megosztás



2008 augusztus 30, szombat
A Magyar Kód 5. Rész
Szerző: B. Kántor János
Az ősi regék, mondák nem egyes személyek alkotásai, hanem apáról fiúra szálló tudás, emlékezet, nem egyszer a kollektív tudatalatti gyümölcsei. A szarvas és a madár Magyar Grál 5.
„Túlrúl száll a fénymadár,
begyrében hozza a magot.
Szárnyain a Hold, a Nap, körötte
búgó csillagok.
Az őstőből életfa zsendül,
székéből száz folyó ered.
Gyönyörében a világköldöke
meg, megremeg.”
Az ősi regék, mondák nem egyes személyek alkotásai, hanem apáról fiúra szálló tudás, emlékezet, nem egyszer a kollektív tudatalatti gyümölcsei.
Ok nélkül nem maradnak fenn máig „ható” évezredes történetek. A régi korok emberei valamiféle titokzatos parancs kényszere alatt adták szájról, szájra, még a
számukra összefüggéseiben értelmezhetetlen elbeszéléseket, verseket, himnuszokat is.
Persze, a megőrzés érdekében sokszor aktualizálták a történeteket, elvont fogalmakat, rejtélyes folyamatokat, elemeket személyesítettek meg.
Magyarán, a korabeli viszonyok köntösében ábrázolták, „földre rántották az isteneket”.
Ebbe a kusza, archaikus képekkel, korabeli szimbólumokkal átszőtt struktúrába illene eligazodni a ma emberének. Aki - a jelenlegi kultúránkból adódóan -, a kisebb
ellenállás irányába keresi a megoldást, azaz felsőbbrendűsége hamis tudatában barbár ősemberek képzelgéseként határozza meg a ránk maradt emlékeket.
Holott, valójában csak arról van szó, hogy híján vagyunk a kódoknak, a fordítókulcsoknak. A kívül rekedt, szemlélő, analizáló elménk nem érzékeli a belső kohézió
szolgáltatta információkat.
A titkok csak úgy tárulnak fel, ha félretesszük előítéleteinket, a mesterségesen felállított kategóriákat, és eggyé válunk az őseinkkel, s magával a históriákkal.
Természetesen, ezt az utat kell követnünk a magyarság, a magyar mondavilág estében is.
Kezdjük mindjárt az úgynevezett Turul mondánkkal.
Magát a Turul szót, többen, többféleképpen értelmezik, vannak akik, a tud szóból vagy Képa tórul, tódul szavakból, mások a sumér TUR (megújulás), UL (isteni
erő) szógyökökből származtatják.
Ugyan, az utóbbi értelmezés tökéletesen kiszolgálja elméletünket, mégis megemlítenénk egy egyszerűbb, a nép nyelvén született magyarázatot, miszerint az
égiek küldte, maghozó madár odaátról, „túl-rul” jött, ezért kapta a Tu(l)rul nevet.
Tehát ez a túlról érkezett madár álmában látogatja meg Emesét, a magyarok ősanyját, s ennek a találkozásnak következménye lett Álmos születése.
Ezt a történetet szokták elleneink, mitológiai környezetéből kiragadva a totemizmus megdönthetetlen bizonyítékaként emlegetni.
Nos, állítólag „Isten nem kockázik...”, vagy ha mégis, akkor ő maga a kocka.
Így, vagy úgy, egy bizonyos, nem kötötte orrunkra a szabályokat.
Nem tudjuk; Miért van minden „valamire való” népnek totemállata?
Se szeri, se száma a medve, farkas, oroszlán, sas, hal, kígyó, bika, tehén, szarvas képében megjelenő ősapáknak, ősanyáknak, héroszoknak, isteneknek.
Példának okáért – a Talmud szerint - Évát sem csak gyümölcsevésre csábítja el a kígyó.
Nagy valószínűséggel itt is az „idegenek” által átadott tanok érthetőségét szolgálta a meglévő állattisztelet elemeinek felhasználása.
De, térjünk vissza a Turulunkhoz.
„Azonban isteni, csodás eset következtében nevezték el Álmosnak, mert teherben levő anyjának álmában isteni látomás jelent meg turulmadár képében, és mintegy reá
szállva teherbe ejtette őt.”
(Gesta Hungarorum)
Az eredeti jelképrendszerben a madár égi szimbólum, a fény-, maghozó madár, a lélek, a Szentmag hordozója.
Ennek az impulzusnak megtestesülése az egyiptomi lélekmadár (Bá), a Főnix, Hórusz, az isteni sólyom, Attila sólyma, az újgurok, mongolok szentmadara, a kínai, húsvét
szigeteki fecske. Mi több, a többszöri átalakulás, hasonulás ellenére ide tartozik a sumér Imdugud Ningirszu, Inanna-, Artemisz-, Ízisz madarai, a szkíta szárnyas istennők,
és az ősanyák egyéb szárnyas ábrázolásai.
Tegyük fel a kérdést; Milyen megfontolások alapján rekeszthető ki ebből a körből a tipikus isteni nemzést „véghezvivő” Turul?
Hogyan hagyható figyelmen kívül a világfa birodalmai között szabadon szárnyaló – a rakamazi, nagyszentmikósi leletek tanúsága szerint is – lélekhozó/vivő



szentmadarunk?
A válasz egyszerű, nem illik a képbe, mert magyar, és nem finnugor.
Ezért kell a totemizmus süllyesztőjébe tenni, újabban fasiszta szimbólummá degradálni.
(Nem tisztünk a napi aktualitások, politikai erővonalak elemzése, de őszintén reméljük, egyszer megbűnhődnek a szent jelképeinket aljas indokból, mocskos gejzírként
köpködő, idegen érdekeket szolgáló politikusaink.)
„Egyszersmind úgy tetszett neki, hogy méhéből forrás fakad, és ágyékából dicső királyok származnak, ámde nem a saját földjükön sokasodnak el”
Mondja Anonymus.
Ami a leírtakkal egyetemben tanúsítja, hogy a Turul legenda nem más, mint egy az ősidőkből eredő teremtésmítosz töredéke.
A Szentmag anyagba kerülésének, az isteni energia megnyilvánulásának megörökítése.
Igaz, a ránk maradt változat szerint Emese a megyer törzsbéli Álmos anyjaként szerepel, de ez közel sem zárja ki a mítosz régebbi keletkezését.
Elvégre, mi sem lehetett természetesebb Álmos és népe részéről, mint az isteni magtól való származás, a megyer törzs kiválasztottságának felelevenítése, a versengő
törzsek, törzsfők közötti elsőbbségük biztosítása.
Egyébként, már termetükkel is kitűntek a zömében ázsiai gyökerekkel bíró népek közül. (Innen az árpád-házi királyok szokatlan magassága.)
Ők voltak a magvasak, magasak, a magtól áradó, eredő mag-ar, a magy-ar, megy-er, a kialakuló törzsszövetség vezetői, az egységes nemzet kovásza.
A vérszerződés pedig nem más, mint a Szentmag vér általi átadása, a test-vérré fogadás, az eggyé válás misztériuma.
A „Mától kezdve, mind magyarok (magtól eredőek) vagytok” kimondása.
Erősebb volt ez, minden hatalmi érdek mentén kötött földi szövetségnél. A Szentmag ereje tartotta össze, formálta nemzetté a különféle íjfeszítő népeket.
(Ezt az erőt veszítettük el mára, sajnos az anyagbasüllyedés, a harácsolási kényszer következtében az isteni fény lassan kialudni látszik szemeinkben.)
Eme kis kanyarodó után térjünk rá a másik eredetmondánkra, a Csodaszarvas történetére, amelyben – a két elbeszélés eltérő mivoltában – többen a magyarság
különböző származását vélik felfedezni.
A kezdeti sokféleséget a hét törzs, a székelyek, vagy a később csatlakozottak (jászok, besenyők, kunok) tudatában dőreség lenne tagadni, de a kulturális gyökerek
sokszínűsége több szempontból is megkérdőjelezhető.
Ennek fényében vegyük górcső alá Hunor és Magor estét a Csodaszarvassal.
„Történt egy napon, hogy vadászni indultak, és a pusztában egy szarvasünő bukkant fel előttük; az menekült előlük, ők pedig a meotisi mocsarak közé is
követték. Ott azután teljesen eltűnt előlük, és bár sokáig keresték, sehogyan sem akadtak a nyomára.”
„Mikor a hatodik esztendőben kijöttek, a pusztaságban véletlenül a Bereka-fiak feleségeire és gyermekeire bukkantak, akik a férfiak nélkül sátoroztak, s éppen a kürt
ünnepét ülték és zeneszóra táncot jártak. Jószágaikkal együtt gyorsan elragadták őket a Meotis ingoványaiba. A vízözön után ez volt az első zsákmány. Történt pedig,
hogy abban a küzdelemben ama gyermekek között az alán fejedelemnek, Dulának két leányát is elfogták, egyiküket Hunor, a másikat Magor vette feleségül. Ezektől az
asszonyoktól származtak azután az összes hunok, illetve magyarok.”
(Képes Krónika)
A szarvast űző ikerpár regéje egy szkíta történetre, helyesebben a feltárt kincsek központi motívumára, a szarvast űző ragadozók megjelenítésére vezethető vissza.
Tudnunk kell, hogy a korai szkíta ábrázolásokon az üldözők nem négylábú állatok, hanem madár, vagy madarak voltak. Valamint, a pusztai íjfeszítő népek esetében a
zsákmány elejtése, az abból történő „egyszeri jóllakás” szimbólumai egyértelműen szexuális tartalommal bírtak.
Avagy, az eredeti madár, a későbbi oroszlán, mint napszimbólumok elejtik a földet jelképező szarvast, az ősanyát.
Mondhatnánk, a Nap, a Szentmag földi megjelenítési formája meg-ejti, megtermékenyíti a földet, az ősállapotban lévő anyagot.
Miszerint, a Turul és a Csodaszarvas mondák azonos tőről, az ősi nász, a teremtés mítoszából fakadó eredetmondák.
Rendben van, lehetséges, hogy az alap egy teremtésmítosz. De hogyan válik a földet képviselő szarvasból Emese? –kérdezhetnénk joggal.
Az ősanyakép már a kezdetektől erősen kötődik a földhöz, az anyaghoz, amiből minden vétetett, és amibe vissza is hullik minden.
Az anyag, anya szavunk elsődleges jelentése, az a „valami”, amiből minden vétetett, példának okáért; anya-ág, anyaföld, anyanyelv, anya-folyam, anyaország, ágy, agy stb..
A felsorolásból külön kiemelendő a föld, mivel „Porból lettünk, s porrá leszünk.”, vagyis belőle származik minden élő, és „élettelen”.
Az élő Föld, az anyag „szellemmel áldott” állapota, a születés, a kiteljesedés, az elhullás szent ciklusai következtében, a megújulás, az isteni szellem érzékelhetővé
válásának szimbólumává lett.
A sumér Inanna földi nő, és istenné válása után sem szakadhat el az anyagi dolgoktól. Ezt a kötődést erősítik a Diána, Artemisz ábrázolások elmaradhatatlan állat, szarvas
motívumai.



Ennek folyamodványaként Szűz Mária sem emelkedhetett „isteni” tényezővé, és a csángók Baba Máriája is holdsarlón állva várja a felkelő napot.
Avagy az ősanya eredetileg Földistennő volt, a szétszórtság állapotában tengődő ősóceánból kiemelkedő egyiptomi „ősdomb”, a tibeti Csomolungma, a „Világ Anyja”, az
újgurok szenthegye, a Világfát (a teremtett világot) tartó nagy hegy.
A föl-domborodó föl-d, az isteni mag befogadására kész em-elkedő, örök nőiesség, em, em-es, Emese.
Igen, Emese, aki „emelkedő”, „emlős” értelemben egyaránt köthető a felemelkedő földhöz, valamint a világot táplálni kész több tucat emlővel ábrázolt epheszoszi
Artemiszhez is.
Emese, és a Turul monda korábbi gyökereit, teremtésmítosz jellegét sejteti még az „ember” szavunk, melynek elsődleges jelentése nem más, mint „em-ből-eredő”, vagyis
„Emese szülötte”.
Az égi történések megjelenítésének (magyarázatának) nehézségeit tükrözik az anyakultuszokat kísérő szűziesség és a templomi prostitúcióba torkoló termékenységi
rítusok keveredése. Jó példa erre Artemisznek epheszoszi átalakulása. Ahol a görög szűz, egy a már-már feledés homályába vesző ősanya kultusz hatására hihetetlen
„mellbőségű” Istenanyává változik át.
De nem ritka a Földistennő különböző földelemek, víz, fa, vagy a hozzájuk köthető állatok, tehén, kígyó, szarvas által történő megjelenítése, sőt a teremtés szereplőinek
összeolvadása sem.
Az említett transzformációk nyomait hordozza magán a szárnyas Ízisz, Ianna, Artemisz, a fatestű Tefnut, vagy az Életfát, Világfát fején hordó szarvas.
Hol is található ama bizonyos Világfa?
Az Óperenciás tengeren, még az üveghegyeken is túl, egy nagy hegy (Emes, a Csodaszarvas) tetején.
Mivé is lett így a mi földi szarvasunk?
„...ezer ága-bogán ezer égő gyertya...”, „Szarvai közt van a pirosan felkelő Nap...”, „Homlokán van az aranyos hajnalcsillag...” „Ő a világmindenség.”.
Igen, ő a megtermékenyített anyából nyíló világ összessége, a teremtés részvevőit magába foglaló istenség.
Persze, hasonló metamorfózisok távolabbi „vizeken” is előfordulnak, példának okáért vegyük az azték Quetzalcoate-t, ami megfelel a maya Kukulkán-nak, azaz a
nagyhatalmú Tollaskígyónak, a legfőbb istenségnek. Aki kígyó és madár egyesüléséből „született”.
(Később, emberi tulajdonságokkal felruházván, vöröskeresztekkel díszített köntösben tanítja népét.)
Helyesebben a két teremtő impulzus, a sugárzó és a befogadó princípium ősi nászának következménye, a teremtőerők manifesztációja.
Ennek az ősi násznak másik vetülete a Mexikó zászlaján látható, kígyót evő sas.
(Emlékezzünk csak, a pusztai, íjfeszítő népeknél a préda elejtése, az abból történő egyszeri jóllakás szexuális tartalmat hordozott!)
De mi is Mexikó jelképének története?
A hosszú vándorlásban elgyötört azték népnek a kígyót evő sas jelezte az „új” hazát, a letelepedés helyét.
Hogyan is történt ez a mi Csodaszarvasunkkal?
A madár által elejtett szarvas szkíta történetéből, motívumából eredő Csodaszarvas mondánkban, a menekülést feladó, „prédává” váló szarvas jelöli ki az „új” hazát, a
letelepedés helyét.
Nos, az egyezőségek, párhuzamok önmagukért beszélnek, de nem állhatunk meg ennyinél, tovább kell keresnünk a jelképek többi üzenetét.
Miért volt szükség a jelre?
Miért vándoroltak hosszú évtizedekig ezek az erős, dinamikus népek?
Mindkét esetben egy Napszimbólum (sas, ragadozó), és egy Földszimbólum (kígyó, ünő) „találkozásáról”, az ősfogantatásról van szó.
Avagy, az érintett elbeszélésekben az ősi nász archaikus képe jelzi a teremtés, a „származás”, az Éden helyét.
Azt a helyet, ahol az „igazi őshazája”, a „boldogság kertje (szigete)” található az isteni tanításokra még emlékező népeknek.
B. Kántor János



2008 szeptember 06, szombat
A Magyar Kód 6. Rész
Szerző: B KÁNTOR JÁNOS
Tudjuk, hogy az isteni mag által besugárzott, megtermékenyített anyag, az áldott állapotban lévő anya jeleníti meg az egész, látható világmindenséget. Benne ölt testet a legparányibb egysejtűtől a hatalmas galaxisokig terjedően minden forma. A kör - Magyar Grál 6
„Óh Uram, itt minden mozog!
Mint oldott kéve bomlik a világ.
Nincs egy pont, egy parányi ok,
Mi összefogná legalább önmagát.”
Az előzőekben, nyelvünk és egyéb hagyományaink útmutatásai alapján megismerkedtünk az Iz, Isa, Ige szavaink által fémjelzett Szentmag fogalmával, az általa életre
keltett ösanyaggal, vagyis az „anyával”.
Tudjuk, hogy az isteni mag által besugárzott, megtermékenyített anyag, az áldott állapotban lévő anya jeleníti meg az egész, látható világmindenséget. Benne ölt testet a
legparányibb egysejtűtől a hatalmas galaxisokig terjedően minden forma.
Ő a létezők bölcsője, és szemfedője.
A teremtés két résztvevője, a sugárzó „Ige” és a befogadó, átalakuló „Anyag” egymásba fonódva járják véget nem érő körtáncukat.
Viszont, ahogy a körtánc, úgy az „isteni alakzat”, a kör is eleve valószínűsít egy okot, egy központot, egy tengelyt. Kell, hogy legyen egy rendező elv, egy törvény, ami
koordinálja a mozgást, fenntartja az egyensúlyt, biztosítja a lüktető folyamatosságot, magát az életet.
Mindennek okán – a korábban bevált módszerrel - vizsgáljuk meg; Milyen környezetben keletkezhetett a „tengely” szavunk?
Kiindulásként kínálja magát a „ten” szótő, melynek ismertebb képződményei a tenger, tengely, tente, teng, tenmaga, tens (-uram).
Valójában nem igazán bővelkedünk a ten „alkotta” kifejezésekben, mégis, ebből a viszonylag aprócska fogalomkörből is levonható némi következtetés.
A ten-ből kihajtó szóbokorban, a tenger által benne foglaltatik a nagyság, a nyugalom. Nemkülönben, a teng, a tente is mozdulatlanságra, vegetációra enged következtetni.
De bátran gondolhatunk az egy, egyedüli tartalomra, a tenmagad, vagy a tensuram esetében.
Mindezekkel teljes összhangban van a tengely, mint a mozgó, forgó szerkezetek egyedüli, nagy, álló, nyugalomban lévő része.
Persze, ebben az esetben kicsit többről van szó, mint egy álló dologról. A tengely rendszerezi, teszi hasznossá, ésszerűvé a különféle energiákat. A tengely a „lelke”, a
központja az „egész mindenségnek”.
Az EGY, az ELEVE ÉLŐ, a vezérlőelv, a törvény, „Isten egyenese”, a TEN.
(Pásztoraink sokáig a Sarkcsillag, és a föld köldöke közé képzelték ezt a bizonyos tengelyt.)
Igen, a Ten, amely a „Hálát adunk Tennek!”, a „Ten adta, Ten veszi el” mondásaink tanúságaként önállóan is használt istenszavunk volt.
Magyarán az Iz, Ige, Isa, mint második isteni „személy” mellett megtaláltuk az „Atyát”, az elsőszámú isteni „személyt”, illetve megfejtettük Isten (Iz-ten) szavunk eredeti
értelmét.
S, hogy mennyire helytállóak következtetéseink, bizonyítja a tánc kialakulása, az archaikus néptáncaink „koreográfiái”. Ahol, a szemet, lelket gyönyörködtető körtáncból
bontakoznak ki, az egyéniségeknek tágabb teret adó pártáncok.
Valamikor az ősidőkben a „bálvány”, a tengely körül álló lányok éneklő csokra jelenítette meg az ősanyát, az ősanyagot. Majd a megszólaló dobok ütemére csatlakozó fiúk
(az „Ige”) hatására lassan mozgásba lendült a „nagykerék”.
A gyorsuló ritmus, a körtánc felemelő élménye szinte extázisba jutatta a résztvevőket. Így élték-, adták át az ősfogantatás isteni történéseit, az együvé tartozás felemelő
élményét.
Fontos színtere volt ez a párválasztásnak, a szexuális egymásra találásnak is. Hiszen a nagy kör mentén idővel kialakuló - az egyéni lélek rezdüléseit jobban tükröző
páros tánc nyitott könyvként tárta fel az Én, a TE, a Mi viszonyát, és az esetlegesen előforduló, legapróbb disszonanciákat is.
Nos, ilyen gyökerekhez kötődik több tavaszünnepünk, például a májusi-pünkösdi vígasságok.
Amely szokásoknak, az egyház erőteljes integrálási kísérletei ellenére (Fülöp, Jakab apostolok) vajmi kevés köze van a kereszténységhez.
Hiszen, a felállított „tengely” körüli tánc, a mulatság, a király-, királynéválasztás, mind, mind az isteni-mag által megtermékenyített természet újjászületésének, az ősi
násznak evilági, vetületei.



Mégis, lennie kell valami okának, hogy ezekre a kiirthatatlan, ősi rítusok idejére tevődött a Szentlélek eljövetelének ünnepe.
Amennyiben visszalapozunk írásunk „A kisded” c. fejezetéhez, láthatjuk, hogy a Szentmag, az Íz, az Ige, keresztény felfogásban nem más, mint a Szentlélek, a „Fiú”.
(A fiú, mint isteni-követ, a szentmag sugarait hordozó „fénylény” értendő.)
Tehát, ebben az értelmezésben a tavasz, a természet „megújulása”, áldott állapotba kerülése, az „Íz érkezése” összhangban van a Szentlélek ünnepével.
De több mint beszédes a tengelyt keresztel helyettesítő „Kereszt Ünnepe” kifejezés is.
Minek okán, több szavahihető kutató állítása szerint, a májusfaállítás, a tavaszi örömünnepek szokása egészen a Bálvallásig vezethető vissza, el kell időznünk egy kicsit a
bálvány szavunknál, pontosabban a „bál” szótövünknél.
Aminek nyelvi összefüggései, és egyéb földrajzi kötődései sejtetni engedik, hogy már a vallásváltás előtt is része lehetett nyelvünknek.
A báltengely, báloszlop, bálkerék, bálvány, bálványberek, bálványhegy, bálványkő, bálványáldozat, bálványpap, bálványimádás, bálványtánc bővítményei, egy istent
szimbolizáló, nagy oszlop (tengely) körüli tánc, ünnep képzetét keltik.
S, ha mindehhez még hozzátesszük a régi – a Világfa sötét (holdas) oldalához köthető – „sete” szavunk „bal”-lá (mint rossz oldal) történő, vallási indíttatású átalakítását,
egyértelműnek tűnnek az eddig csak vélelmezett párhuzamok.
Jobb, ha nem tévedünk ingoványos területekre, amikor itt van nekünk maga a tenger.
Helyesebben, Ten, az első-, és az Iz, Ige, mint a második isteni személy.
Mintha valaki hiányozna a táncból, ebből a körből.
Mivel, a szenthármasság sem egy új keletű intézmény, joggal vetődik fel a harmadik isteni személy kérdése.
Ami, vagy aki, estünkben nem lehet más, mint a szétszórtság, az elemi állapotban tengődő ősanyag, ősóceán, az ANYA.
Mondhatnánk úgy is, az Istenanya.
Mielőtt bárki is a romlandó, korhadó, átalakuló anyagra asszociálna, tisztáznunk illik, mit értünk az elemi lét, vagy a „szétszórtság állapotán”.
Sajnos, még manapság is meglehetősen hamis kép él bennünk az anyaggal kapcsolatban, pedig a romlandó, vagy a tömör anyag képzete közel sem a valóság.
A tudomány jelenlegi állapotában az érzékelhető, legkisebb - egyszer hullámként, másszor aprócska pontként felsejlő - anyagi részecskék az úgynevezett kvarkok, melyek
továbbontási kísérletei során egyszerűen eltűnik a fizikális anyag,
Többen úgy gondolják, ezzel elérkeztünk az anyagi világ határára, míg mások szerint csak „durva mérőónjaink zavarják fel a kristálytiszta vizeket”.
Avagy, az acéllábakon álló tudomány a lét olyan tikos bugyrait feszegeti, amelyekből a majdan kiáramló ismeretek törvényszerűen elporlasztják öröknek hitt alapjait is.
Akárhogyan is van, minden formába öntött (szerveződött), létező (érzékelhető) anyag valójában a Szentmag sugárzása által, az ősóceánból kiemelkedő teremtett
képződmény.
Úgy is fogalmazhatnánk, mindez csupán múlandóság, átalakulás, illúzió.
A válóság egészen más; ....az igazság az IZ-TEN-ANYA.
A harmadik személlyel kiegészült isteni hármasság.
Igen, az ANYAG, aki, vagy ami, egyaránt megjárta a „mennyet és a poklot”, hiszen a materializmus követői szemében ő volt a „minden”, még a „tökéletességre”,
kizárólagosságra törekvő vallások esetében a bűn forrása, az ördög fenségterülete.
Elméletünk szerint mindkét felfogás hiányos, és abszurd. Az egyik letagad, lealacsonyít egy isteni tényezőt, míg a másik csak ezt fogadja el. Bár, hálából megcsonkítja,
kimiskárolja a „lelkét”, a szenthármasság egységét.
Hogyan mehetett mindez feledésbe? - kérdezhetnénk.
Nem feledtük el, hiszen többségében népünk emlékezetéből merítettünk mindent.
Azaz, nem véletlen a magyarok hármas számhoz való, már-már misztikus vonzódása, a mesebeli „három fiú”, a „három feladat”, bizonyos cselekmények háromszori
ismétlése, és nem utolsó sorban a „Három a magyar igazság” mondásunk.
Amit, manapság is váltig hajtogatunk, de az igazi, valamikori jelentését régen kitörölték emlékezetünkből.
Pedig sokáig, „suttogták” eleink: „Három az igaz Isten.” „Három a magyarok Istene, három a magyar igazság!”
Egy erdélyi népdal szerint:
„Verje meg a három Isten Görgeyt, hogy letette a magyarok fegyverit.”



Vagy;
„Verje meg az igaz Isten, ki az árvákat bántja.”
Sőt mi több, a honfoglaló Árpádék sem háromszor, kiáltják Isten nevét („Deus, Deus, Deus”), hanem, három isten néven szólították, hívták segedelmül a magyarok egy élő
Istenét,
az IS-TEN-ANYÁT.
B. Kántor János
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Megnyitva 2668 alkalommal
Tweet Tetszik 0 Megosztás



2008 szeptember 13, szombat
A Magyar Kód 7. Rész
Szerző: B KÁNTOR JÁNOS
Nagy nehezen, már eljutottunk a folyamatos teremtés, az ezzel párhuzamos elmúlás fogalmaihoz. Ennek ellenére görcsösen ragaszkodunk az egyszeri, megismételhetetlen „nagy bumm”, az „ősrobbanás” elméletéhez. Isten Magyar Grál 7 /Befejezô rész/
Isten óvjon, ledönteni mindent, ami talmi, elegendő tudnunk mi az, amin állunk.
„Kezdetben...”
Mondják a különféle, szent íratok.
Hogyan is lehetett az a kezdet? - nem tudjuk, igazából nem is tudhatjuk.
Hiszen, miként érthetné meg az idő rabigájába zárt, ok-okozati béklyók közt botladozó elménk a kezdettelen-végtelen fogalmát?
Pedig, mindig volt „tojás, és tyúk” is.
A csend a hang melegágya, minden emelkedésnek omlás a párja, s visszhang a ledőlő fa zajára a magjának hasadása.
Nagy nehezen, már eljutottunk a folyamatos teremtés, az ezzel párhuzamos elmúlás fogalmaihoz. Ennek ellenére görcsösen ragaszkodunk az egyszeri,
megismételhetetlen „nagy bumm”, az „ősrobbanás” elméletéhez.
Valamikor táguló, majd szűkülő világegyetemről, „végtelenről” adnak hírt „a legújabb kutatások”, és apokalipszisnek, világvégének képzeljük a földi élet részbeni
megszűnését is.
Nonszensz, de úgy látszik, a „teremtés koronája” nem képes megszabadulni a „tömegvonzástól”, a „geocentrikus” (kezdet és vég) világképtől, az állati testbe szorult
„istenparány” alkotta „szem-ély” felsőbbrendűségének illúziójától.
Sőt, mi több, önteltségünkben saját képmásunkra teremtettünk isteneket.
Nem volt ez mindig így.
Az eddigiekben a magyarság, és más népek nyelve, hit-, mondavilága segítségével próbáltunk közelebb kerülni a nagy titokhoz, a „kezdetek kezdetéhez”, magához
Istenhez.
A rendelkezésre álló összefüggésekből egy meglepően fejlett, univerzális világkép, istenkép bontakozott ki.
Úgymint; az örökkön létező TEN-gely, az isteni törvény, az Isten egyenese, az Ő „gondolata”, „magja”, „szeme”, az IZ, az IGE által besugárzott ősanyagból, energiatengerből
kiemelkedő ANYA szenthármassága.
Az IS-TEN-ANYA fogalma.
A továbbiakban, ennek a „komplex”, de mégis egységes fogalomnak nyomait próbáljuk felkutatni a jól bevált forrásainkra támaszkodva.
Talán eljött az ideje, hogy a nyelvünkön kívül, a másik archaikus örökségünket, a rovásírásunkat kérjük fel segítségül.
Azt az „ABC”-t, amely tökéletesen kiszolgálta hangkészletünket, úgy is mondhatnánk, a magyarnyelv 40-45 hangjára lett komponálva. Amelyben, az „egy hang, egy betű”
elve mellett, létezik egypár több betűt, pontosabban egy-egy fogalmat kifejező, úgynevezett „bogárjel” is.
Többek között ilyen az „us”, „ős” tartalommal bíró szimbólum, amit többen azonosnak vélnek az isten kifejezésünk első, „is” tagjával, a „mi” Szentmagunkkal.
(A mássalhangzókra épülő rovásírásunk - sok esetben a magánhangzókat ki sem írták - magába hordozza a magánhangzók felcserélésének lehetőségét.
Avagy, az „us” minden további nélkül ejthető „is”-ként.
Példának okáért, több dokumentumban találkozhatunk a kisasszony helyett, „kusasszony” formulával.)
Természetesen, ez a jel nem más (Mi is lehetne más?), mint egy stilizált mag, vagy szem, és bizonyára az sem okoz meglepetést senkinek, hogy teljességgel megfelel a
korai „Síva-szem” ábrázolásoknak.
Ezt a titokzatos jelet, rejti a vámfalui „istenszeme”, és a veleméri „isten valamicsodája” hieroglifa, valamint az énlakai „egyusten” ligatúra.
Igen, az „istenmag”, „istenszem” „Isten valamicsodája”, az egyik ősünk, tőle eredünk, avagy a megfoghatatlan istenmagtól, a „Szentlélektől”, a szellemszikrától.
De fordítsunk kicsit több figyelmet az énlakai „egyusten” ábrázolására.
Aminek csúcsában helyezkedik el az „us” jel, a „virág” szára, levele az „eNT/TeN”-t, még az alsó „kettős kereszt” az „eGY” szavunkat jeleníti meg.
Az egész virágmotívum „hivatalos” - egyustenen kívüli - olvasata még, egy az Északi-sarokra képzelt, megszemélyesített világoszlop.
Na tessék, „us”, „is”, „iz”, tengely, oszlop.
De vajon hová tűnt a népi emlékezetből az Anya?



Kérem szépen, nem tűnt el, ott van!
Méghozzá az ábra alján lévő hegyszimbólumban. (lásd: „Szervas és madár” c. fejezetet)
Mellesleg, hol is lehetne máshol Isten egyenese, a Világfa, az Anyából sarjadt, teremtett világ, ha nem az „üveghegyeken is túl, egy nagy hegy (az ősanya) tetején”?
Mindent összevetve a ligatúra értelme nem lehet más, mint Isten, az Is-Ten-Anya egysége, a „három magyar igazság”, a létező nagyvilág összessége.
(Természetesen, megvan az alapja az „anyaszimbólum” sarokként történő „fordításának”, mégpedig a rovásírás „S” betűjének hasonló formájában.
Csakhogy, sokkal nagyobb a valószínűsége az „ANA”, ANYA” szavaink „n, ny”, dombszerűen (!) ívelő jeleinek, a fametszés technikájából adódó „sarkosodására”, az ősi
szimbólum megőrzésére.
Így már érthető a sarok „r” és „k” betűjének hiánya, s nem utolsó sorban, elméletünk helyessége.)
Ennek kapcsán, ejtsünk egy-két szót elődeink Világfájáról, az Életfáról, ami összeköti az alvilágot az égi világgal. Tövénél helyezkedik el az idő rabigájába zárt földi világ, „a
nagy fa mindegyik ága egy-egy, külön birodalom”. A „világfa legfelső rétegében, a „Nap birodalmában” minden aranyból van, a fű, fa, virág, a fán is aranyalma terem”. Ágain
laknak az indián ég, Oxlanhuntikú, gyökerein az alvilág, Bolontikú istenei. Ő Yaxce, a mennyei fa. Rajta helyezkednek el a holtaknak, és a még meg nem születetteknek
lelkei. A világai között szabadon szárnyal az isteni követ, a mag-, a lélekhozó Turulmadár. Rá akasztotta fel magát a maya földisten, miáltal elnyerte a paradicsomi létet.
Ő az Életfa, a szentkereszt, a mayák beszélő keresztje, a „Fent, mint lent” tanát magába foglaló örök harmónia. Az isteni nász gyümölcse, az érzékelhető és érzéken túli
világ összessége.
Nos, nem véletlenek az egyezőségek, a törzs, a tengely, az elágazások, a hegy, az anya, az alvilág, a „Nap birodalma”, a szentmag.
A Világfa, és az énlakai ligatúra egy és ugyanazon dolog szimbóluma, nem más, mint a világegyetem, az egy élő IS-TEN-ANYA.
Írásunk elején többször merítettünk a sumér, egyiptomi emlékekből.
Jogosan merül fel a kérdés: Vajon, náluk miért nem tapasztalható Isten hasonló megjelenítése?
Mindenek előtt lapozzunk vissza az általunk Szentmag jelképként azonosított egyiptomi Ankh-hoz.
Nos, az újabb ismeretek birtokában, úgy sejlik, kicsit többről van itt szó, mint Iz, Us, Ős jelképéről.
Igen, a fent elhelyezkedő Szentmag, az „IS”, a tengely és az elágazó keresztszára a „TEN”, még az alsó rész háromszög formája az Anya megjelenítését szolgálja.
Figyelemmel az eltelt évezredekre, az „egyusten” díszítőmotívum rovásjelekből formázott ligatúra jellegére, megdöbbentőek a hasonlóságok.
(Igaz, a rovásírásunk „eGY”-e, az Isten, az egész világ egységét szimbolizáló „kettőskereszt” hiányzik az Ankh-ról. De - mindezt pótolandó -, számos korabeli ábrázoláson
az oldalszárakat duplán jelenítik meg.)
Amint, azt már említettük, a Szentmag, az Is-Ten-Anya tisztelete történelemelőtti időkbe nyúlik, így a ma ismert első civilizációk is csak az őket megelőző, nagy kultúrával
bíró népek maradékaitól értesültek róla.
Méghozzá a fejlettségi színvonaluknak megfelelő módon, és mélységében.
Persze, ez nem vonatkozott a beavatottak, netalán „az isteni lényekkel” testi kapcsolatba is kerülők, szűk csoportjára.
Akik, többek között a piramisok, zikkuratok, obeliszkek építésénél is alkalmazták az isteni törvényeket, technológiákat.
Az egyiptomi Kheopsz piramist gyakran nevezték az ország mérlegének, a világköldökének, sőt voltak, akik – nem véletlenül - az egész világmindenséget fedezték fel
benne.
Szinte lehetetlen a rengeteg matematikai, csillagászati összefüggés, teória számbavétele, de van egy meghatározó adat, ami kizárja az esetlegességet. Mégpedig a nagy
piramis magassága, ami közel egymilliárdnyi része a Nap és a Föld távolságának.



Mivel a piramisok, obeliszkek csúcsain a Szentmag, (benbenet), avagy annak földi megtestesülése, a Nap helyezkedik el, nem lehetnek kétségeink a piramisok, a Világfa,
az „egyusten” ligatúra által sugallt világnézet rokonságáról.
Mindezt alátámasztják a különféle járatok, mint „elágazások”, valamint a piramisok alatt részben feltárt, részben feltételezett „gyökerek” (alvilág), labirintusok.
Ebbe a körbe tartozik a babiloni zikkurat is, ami egy hétlépcsős „piramis” volt (a Világfa elágazása általában 7, vagy 9). Az alja fekete (alvilág), a közepe piros (a földi élet, a
vér jelképe), a felső része kék (az ég, az égiek jelképe) színekben pompázott.
Hérodotosz szerint: „Az utolsó toronyban nagy szentély van, benne párnákkal megvetett, hatalmas kerevet, meg egy arany asztal áll. Istenszobor azonbannincs benne. Éjjel
senki sem léphet be a szentélybe, csak egy-egy asszony, akit az isten kiválasztott magának...”
Bizony, bizony, még Hérodotosznak is feltűnt az isteni-szentély egyszerű, istenszobor nélküli berendezése.
Végül is milyen szobrot állíthattak volna a Szentmag lakhelyében?
Hasonlóan „szerény” berendezéssel bírhattak a dél-amerikai indiánkultúrák piramis-szentéjei is, amiket a „Nap” lakhelyének gondoltak (lásd: „napkötözés”).
De mit jelenthet a piramis elnevezés?
Állítólag, az egyiptomiak nem mondták ki – esetleg nem is tudták - a nevét, vagy egyszerűen „m(e)r”, azaz meredő, emelkedő kifejezésekkel illették.
A görögök (akik még a személyneveket is jelentésüknek megfelelően fordították!) a „per-em-usz” kifejezést használták. Vagyis a per (fel), em (emelkedő), usz (jelentése
ismeretlen) összetételből származtatták.
Reméljük, megbocsátják öntörvényű tobzódásainkat, ha a „per”-t, az Ige, égi, fel, mer-edő, megtermékenyítő, az „em”-et, mint em-elkedő anya (Em-es), még az „usz”-t,
hossz, tengely értelemben másítjuk át.
Nincs értelme tovább kertelni, el kell mondanunk, hogy a piramisok is Is-Ten-Anya egységét hivatottak hirdetni.
Hogy még az ókori viszonyok közepette is kissé drága „reklám” lehetett?
Jogos a felvetés.
Például, csak a Hufu (Kheopsz) piramis építéséhez, kb. 60 millió mázsányi, azaz 600 ezer vagonnyi kőmennyiség szükségeltetett, nem beszélve faragásukról,
csiszolásukról, szállításukról.
Nyilvánvaló, hogy valamiféle gyakorlati célt is kellett szolgálniuk.
Mivel, temetkezési helyként történő beazonosításuk közel sem bizonyított, ugorjunk át Babilonba egy kis segítségért, ott is a már korábban említett zikkurat szentélyébe.
Ahová, Hérodotosz szerint:
„Éjjel senki sem léphet be a szentélybe, csak egy-egy asszony, akit az isten kiválasztott magának...”
Nos, lehetséges, hogy Hérodotosz korában ezt az istent Madrukkal azonosították, de emlékezzünk; Madruk is Napisten. A torony eleve olyan dőlésszöggel épült, hogy a
nyári napforduló időpontjában a Nap - különböző fény-, árnyékhatásokkal kisegítve -, olyan látszatott keltsen, mintha a templomból kiindulván a felvonulási úton, és az Istár
Kapun keresztül menne fel a szentélybe.
Ne feledjük a Nap a Szentmag földi tükröződése. Ezért van Kheopsz piramis benbenetje, a Szentmag egymilliárdnyi Nap-Föld távolságra a földszínétől.
Ezért van az „Ég és Föld találkozása”, a teremtés szereplői „belekódolva”, a piramis alakzataiba.
Ezek szerint, a piramis nem sír, hanem a fogantatás, helyesebben az isteni fogantatás színtere.
A babiloni Étemenanki (Ég és Föld találkozása), az egyiptomi „ország köldöke”, a magyar „világ közepe, köldöke”, ahová - a pásztoraink szerint is - az égi, aranyalma
„szokott” esni.
A Világfa csúcsáról leeső, mag, alma pedig nem más, mint az Ankh, az énlakai ligatúra által megjelenített Szentmag. A fáraók, a későbbi királyok égi származásának, égtől
kapott hatalmának jelképe. Amely az Uasz, jogarrá történő átváltozásával összhangban, országalmává, vagy Szent Péter kulcsává alakult át.
(Példa, a „véletlenek” sorsszerűségére: Az Ankh-ot gyakran nevezik az „Élet Kulcsának”, Szent Péter kulcsát (mennyország kulcsa) pedig az „örök élet kulcsának”.)
Amennyiben, a piramis, a Szentmaggal, a szellemszikrával, a fénylélekkel való feltöltődést is szolgálta, elvileg kapcsolatba hozható az istengyermek, a fénylény
születésével is.
Nem hagyhatjuk figyelmen kívül még a piramis, Világfa megfeleltetést. Konkrétabban, a holtak-, és a még meg nem születettek lelkeinek a Világfán történő elhelyezését.
A „birodalmai” között szabadon közlekedő lélekhozó-, lélekvivő Turul szerepét sem (lásd: rakamazi, nagyszentmikósi leletek).
Összességében, nem tévedünk sokat, ha a piramist az élő világmindenség, a Világfa, az Is-Ten-Anya, az „Ég és Föld találkozásának, az ősi násznak földi megjelenítéseként
határozzuk meg.
Ahol, bizonyos időpontokban (a Benu, Főnix, Turul érkezésekor) lehetővé válik a Szentmag érzékelése, az isteni szikra, a Szentlélek átadás, átvétel misztikus
szertartásainak lebonyolítása.
De ismernünk kell a sajátosan magyar „számmisztikát” is. A hármas szám jelentőségét, a „három a magyar igazság” mondásunk eredetét, a „Három Isten” titkát.



Nemkülönben, a hét törzs, hét vezér, hét magyar, hét bolygó, hétfejűsárkány, heted-hét ország, a Világfa hét birodalma kifejezések által fennmaradt hetes szám
tiszteletének alapjait.
Már, már hozzászokunk, hogy mindennek van valami mögöttes tartalma, titka.
Vajon, mi rejtőzhet még varázsszámaink mögött?
Ideje „magasabb régióba” lépnünk, avagy a matematika mellett a geometria világába is betekinteni.
Amennyiben, a számok által meghatározott mértani alakzatokra gondolunk, egy új „dimenzió” tárul föl előttünk.
Tudniillik, a háromszög (a háromszirmú virág) – hogy egyéb pajzánabb motívumokról ne beszéljünk - a szentháromság mellett, elsősorban „az emelkedő földet”, a nőt, az
anyát, a befogadást szimbolizálja.
Viszont, a hetes, és a hármas különbségeként kapott a négyes szám, a teret, a világ négy sarkát, a szentkeresztet, a kisugárzás „útjait”, a TEREMTÉST érzékelteti.
Földi nyelven megfogalmazva a kiáramló, férfiúi energiát.
Azaz, úgy is fogalmazhatnánk, hogy a HÁROM, és a NÉGY egyesülése, násza a HETES, ami nem más, mint a teremtett világ.
Az már csak hab a tortán, hogy a mayáknál a tűz (Ige!) körül lévő három kő a nők, még a „milpa” (megművelendő terület) négy sarka a férfiak jelölését szolgálta. Valamint,
az ősi szokásokat híven őrző indiai esküvők központi szertartása, a szent tűz körüljárása alatt, a menyasszony háromszor, még a vőlegény négyszer kerüli meg a tüzet.
Továbbmenvén - helyesebben átlépvén a háromsíkú világba, a térbe -, megállapíthatjuk, hogy a piramisalakzat egy négyzet alapú, négy háromszög alkotta test.
Aminek felülnézete egy kereszt, közepén a benbenet-tel, a Szentmaggal, vagyis megkaptuk az úgynevezett „atlantiszi keresztet”.
„Pantha Rhei” mondták a bölcsek, és úgy tűnik nem alaptalanul.
Ter-Emt-És
Az égi Fény hamvaiból újra kél,
Réved, s elnyújtózik a horizont végtelen tengelyén.
Megkondul az aggidő; beteljesül megint,
A „kör-osztása”, a „kör-öszt”, annak törvénye szerint.
Vén karok tartják, feszítik őserők,
S érett Magként töretik meg az Ébredőt.
Hasad a héj, sarjad az új vetés,
Véráldozat nélkül nem lehet újjászületés.
Fényfodrok cikáznak a csillámló vizek felett,
Csengő kacajuk zajára, Em lassan felemelkedett.
Aranyvessző aranyága hull az ezüst ágyba,
Megnyílik, kitárul a föld szirma, az élet virágszála.
Nászukra kerek sátrat borít rá az Ég,
S meglódul hármas tengelyén a Nagy Kerék.
Mindenek emlékezete a megnyíló hegy, vagy a két domb között felkelő Nap, a „Látóhatár Hegyei” hieroglifa, az Ankh-al, és a „Fénylő Hármas-halom”, a kettős kereszttel.
Örök törvény; ha már poétának képzeljük magunkat, ideje zárni sorainkat.
Végezetül, álljon itt, a sokak által idézett, Sir John Bowring, angol nyelvész magyar nyelvről mondott pár mondatta;
"A magyar nyelv messze magasan áll, magában. Egészen sajátos módon fejlődött, és szerkezetének kialakulása olyan időkre nyúlik vissza, amikor a legtöbb európai nyelv
még nem is létezett.” „Aki megfejti, isteni titkot boncolgat, annak is az első tételét: ....."
B. Kántor János



Utóirat:
Vizsgálódásaink során nem cél, hanem a megismerés vezetett. Több úton indultunk el, s egy helyre érkeztünk.
Ugyan, véthettünk lépéseket, de a végkövetkeztetésben nem hibáztunk.
Miszerint; VALÓBAN EGY AZ ISTEN.
Csak gondoljunk bele; még a mai, úgynevezett „felvilágosult” korunkban is mennyi könny, mennyi vér folyik a különböző istenek nevében?
Talán, ideje lenne felnőni, s legalább ebben a tekintetben az azonosságokat erősíteni.
Felfedezni magunkban a Szentmagot, engedni nyílni, engedni sugározni.
Engedni, hogy jó helyett, jobbak lehessünk.
A többi majd történik, csakúgy „magától”.
A magyar kód 1. rész (http://magyarmegmaradasert.hu/szerzok/b-kantor-janos/item/1910-a-magyar-k%C3%B3d-1-r%C3%A9sz) A magyar kód 2. rész (http://magyarmegmaradasert.hu/szerzok/b-kantor-janos/item/2010-a-magyar-k%C3%B3d-2-r%C3%A9sz) A magyar kód 3. rész (http://magyarmegmaradasert.hu/szerzok/b-kantor-janos/item/2013-a-magyar-k%C3%B3d-3-r%C3%A9sz) A magyar kód 4. rész (http://magyarmegmaradasert.hu/szerzok/b-kantor-janos/item/2014-a-magyar-k%C3%B3d-4-r%C3%A9sz) A magyar kód 5. rész (http://magyarmegmaradasert.hu/szerzok/b-kantor-janos/item/2018-a-magyar-k%C3%B3d-5-r%C3%A9sz) A magyar kód 6. rész (http://magyarmegmaradasert.hu/szerzok/b-kantor-janos/item/2019-a-magyar-k%C3%B3d-6-r%C3%A9sz) A magyar kód 7. rész (http://magyarmegmaradasert.hu/szerzok/b-kantor-janos/item/2021-a-magyar-k%C3%B3d-7-r%C3%A9sz)
Megnyitva 2807 alkalommal
Tweet Tetszik 0 Megosztás