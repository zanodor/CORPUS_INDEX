---
master_file: "[[@DobogokoCimuUjsagq]]"
---
# Index for A Dobogókő című újság 2016. 1-2. száma.pdf

A királyi központ lapja
Előbeszéd a legújabb Dobogókőhöz
Úgy tűnik, hogy tényleg igaz, az a közhely, miszerint a történelem ismétli önmagát, és újra s újra ugyanazokkal a gondokkal találja magát szembe az ember(iség). Európára az elmúlt bő 500 évben többször is ugyanonnan ugyanaz a veszély leselkedett, ami most is rossz szándékúan kacsingat. Legfeljebb most egy kicsit más a „támadás” stratégiája, gazdasági és biztonsági zsarolásra alapoz a jelenkor szultánja. Az aktuálpolitikára pillantva mindenki jól érzékelheti ezt a rafinált csapdát, amibe Európa alkalmatlan, szinte már „elmebeteg” vezetése mosolyogva sétál bele, persze a „mi f.rkunkkal verve a csalánt” (bocsánat ezért, de nincs idő szépelegni, ki kell mondani a nyilvánvalót!) Annak idején is, ahogy sajnos gyanítom, most is megint a kontinens közepének – vagyis a mi népünk – a határozott fellépésével kell megállítani ezt a világrontó szellemiséget, aminek csak egyfajta bábja a mai Szulejmán. Akkor sem az oszmán volt a kitalálója, csak a kivitelezője és egyik haszonélvezője a hódításoknak. Pont ugyanúgy, mint a 13. század mongol inváziójának Európa térségében. Mindkét esetben – tessék csak visszanézni a történelemkönyveket - Magyarországig jutottak a megszállók, az egyik alig másfél évig, a második ügyesebben már majd 150 évig táborozott itt. Olybá is tűnik, mintha nem is akartak volna tovább menni, az akkori világ közepe – Magyarország – volt a cél. Ahogy a mongol, úgy az oszmán török is idejekorán valamiféle egyezséget kötött a korabeli európai vezetéssel, élén a római pápákkal, német-római császárokkal, csak minket hagytak ki a megállapodásból. Gondoljunk csak arra, hogy új Dávid királyként köszöntötte a pápa Dzsingisz kánt követei útján. A korszak tanulmányozásához ajánlanám, a már csak antikváriumokban fellelhető, korabeli forrásokat közlő köteteket: A tatárjárás emlékezete, és Mohács emlékezete címmel. Ezekben igazán izgalmas apró részletekre is bukkanhat az ember, egy 1240-ből származó püspöki levélben, mely szerint pl. a mongolok zsidó betűket (is) használnak, valamint hosszú kaftánosok tanítják őket, akik úgy néznek ki, mint a farizeusok és szadduceusok. Vagy a török hadiemlékek vizsgálatakor kiderül, hogy minden fegyveren az ősi szimbólum, a hatágú csillag (Dávid-csillag) megjelenik. Mohács évfordulójának időszakában most is időszerű felidézni Brodarics István püspök szemtanúi beszámolóját: „Mondják, hogy a Barát (Tomori Pál) az első sorokban esett el bátran küzdve. Fejét a törzséről levágták, és a következő napon az ellenség táborában diadalmenetben vitték körül hosszú lándzsára tűzve, majd, mint mondják, utóbb a török császár sátra előtt állították föl. Azon a napon, mely a csatát követte, a foglyok közül ezerötszázat, nagyrészt főnemeseket, körbeállítottak és lefejeztek a győzelmes sereg szeme láttára: így áldozott a török császár az ő vérükkel isteneinek. Keveset hagytak meg a foglyok közül: éppen csak hogy legyen, akiktől a császár és Ibrahim basa kitudhassa, amire szükségük volt... Éjjel és a csatát követő napon az ellenség a környező vidéken gyorsan szerteözönlött, s amit előtaláltak, azt elpusztították, fölperzselték, halandó embernek nem kegyelmeztek, nemre, korra, vallásra való tekintet nélkül mindenféle iszonyatos és kegyetlen dolgot műveltek a szerencsétlen néppel. Nincs elég erőm hozzá,
hogy annak az éjszakának és a rákövetkező napoknak a pusztításait megsirassam. Mert az akkora volt Innenső-Magyarországnak azon az egész részén, hogy el nem hihetem, miszerint valaha ellenség bőszebben dühöngött volna. Többek között az is megesett, amit talán még soha nem lehetett hallani, hogy a szerencsétlen anyák a földbe ásták élő csecsemőiket, nehogy a sírásuk elárulja őket, s itt aztán a föld alá zárva nyomorultul megfulladtak, míg az anyjuk elmenekült. Az ellenség egészen a Balatonig haladt előre, miután felperzselte Pécs városát: úgyhogy csak a vár és a híres-nevezetes templom maradt épen.”
Brodarics István királyi kancellár és szerémi püspök - a fenti visszaemlékezés szerzője -, Lajos király mellett harcolva élte át és – szerencséjére - túl a mohácsi tragédiát 1526. augusztus 29én. Európa inváziója jelenleg is tart, mindenki tudja, látja. Miképpen lehet ennek gátat szabni, én nem tudom, ahogy azt sem, hogy a politikai, tárgyalásos módszer elégséges-e? Annak idején az nem segített. Azt csak remélem, hogy mégis van megoldás, amiben nem fogunk túl nagy kárt szenvedni. Az is bizonyos, hogy ez csak akkor fog megvalósulni, ha az ország és ezen felbuzdulva egész Európa azt tudja mondani, hogy: NEM! „Akiknek fülük van, halljanak...!”
ARADI LAJOS főszerk.
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kethollos.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (6. évfolyam 1-2. szám)
3



Országunk az építőművészet terén nem tarthatott lépést a szerencsésebb fekvésű és kedvezőbb politikai s társadalmi viszonyok között élő nyugati nemzetekkel, mert a művészet ezen ága zavartalan állami életet, tartós nyugodt nemzeti fejlődést és kellő anyagi jólétet kivan. Bár a magyarság az alkotmányos királyság ölében, biztos tudattal lépett a nyugati fejlődés terére és már az Árpádok korában is számos jelét adta az építőművészet haladott kultúrája befogadására, bizonyság reá a székesfehérvári, pécsi, esztergomi és több más hasonló fényű lapos mennyezetű bazilikáink, de hogy nekünk a sok szép műemlékből igen kevés, majdnem semmi sem maradt meg, míg Európa népei még a messze korból is tudnak valamit felmutatni, ez szerencsétlenségünk, de nem szégyenünk. Hogy aztán a mi kevés műemlékünk a tatár, török, osztrák és belviszályok dúlása után megmaradt és hogy azt a keveset sem tudtuk megőrizni és fenntartani, az már jórészt megközelíti a szégyen fogalmát. Ilyen élénken kiáltó példa erre a közeli zsámbéki templom mai elhagyatott állapota. Csepegős őszeleji, esős vasárnapon a piliscsabai vasúti állomásról autóbuszon érkezve, már messziről szembetűnik a magas dombtetőn álló, időmarta megviseltségében is a fenséges templomrom. Az esős, borús égbe stílusosan rajzolódnak bele az elmúlás gondolatát ébresztő romok markáns vonalai. Keresztül vágva a falun, a házakkal borított domb lejtőjén, deszkapalánkkal bekerített térségen bontakozik ki a maga valójában a sokszázados emlék. A zsámbéki templom kiváló építőművészeti jelentősége abban áll, hogy itt a csúcsíves ízlés elvei minden más átmeneti korú templomunknál határozottabban és amellett tiszta román-stíl elemekkel művészi összhangban egyesülve érvényesülnek. Zsámbék egykori, Keresztelő Szent Jánosról nevezett prépostságát II. Smaragd comes, testvérével, Egyeddel alapította. Smaragd az 1205-1206. évben országbíró volt s 1222. év körül halt meg. A templom még romjaiban a legszebb középkori emlék az országban s külföldön is ritkítja párját. A háromhajós, bazilikás elrendezésű, átmeneti stílű templom nyugati románhomlokzatán kettő, alján a mellékhajók felé nyílt toronnyal, kelet felé három egymáshoz simuló, kétfelől félköríves, a közepén sokszögű apszissal, csúcsíves belső homlokzatával, faragott kövekből oltatlan mészbe falazva épült s nemes arányaival, nemes tagoltságával, fennmaradt déli pillérsorának gazdagon faragott fejezeteivel, kőből épült süvegtornyával valamikor a jáki templom méltó párja volt. A három hajó belső köröndjét a nyolcszög öt oldala zárja be, a mellékhajók köröndjei félkörben záródtak. A hajókat elválasztó oszlopokból karcsú csúcsívek nyúltak a magasba s ezek tartották a templom terméskő-fedelét. Egy ilyen ív teljes épségében (vaspánttal megerősítve) ma is fennáll. Kiválóan szép alkotás a főhajó egyetlen épen maradt, madarakat ábrázoló oszlopfeje is. A III. század első harmadában épült a Nyakas fennsík szélére és ország
híres pompával, a pápa követe jelenlétében 1235-ben, II. Endre királyunk elhalálozási évében szentelték fel. A déli falában fellelhető mesterjegy szerint valószínűleg Villard de Honnecourié, a kassai székes egyház mestere építette. A templom még így romjaiban is feltűnően hasonlít a párisi Notre Dame hoz, csak méreteit tekintve, mintha húga lenne. Zsámbék, a csöndes svábfalu, hajdan az ország egyik jelentős helye volt. Kezdetben a francia származású Ayuard nemzetiség, majd a székesfehérvári Smaragd prépost birtoka volt, gyönyörű várával együtt, melynek helyén ma a kolostor áll. 1475-ben Sixtus pápa a pálos-rendnek ajándékozta az egész községgel együtt, 1490-ben Corvin Jánosé, 1542-ben pedig a töröké (basa székhely lett) és elpusztult a templom belső berendezése, s a török harcok alatt golyó verte át falait. Török idők után egykori vára is elpusztult és helyén a gróf Zichy-féle kastély áll. Török idők maradványa a község érdekes közkútja is. Buda elfoglalása után indult pusztulásnak a már akkor háromszáz éves templom és lefolyt négyszáz év óta érdekében csak anynyi történt, hogy a Műemlékek Országos Bizottsága 1891-ben Möller tanár vezetése mellett, a leomlott törmelékeket eltakaríttatta, a veszélyeztetett részeket nyerstégla-falazással biztosította ós a templom környezetét deszka-kerítéssel látta el. Valószínű, hogy az élelmes lakosság is segített már korábban az omladékok eltakarításában s hihetőleg több szomszédos ház falában találna a kutató templomköveket. Ma az eldugott és forgalomból kieső Zsámbék egyetlen látnivalója (belépődíj 30 fillér) és a lakói is alig tudják már, hogy e helyet hajdan királyok taposták. Egyik forrásomban azt olvasom, hogy III. Béla király neje, antiochiai (?) Anna királyné is meglátogatta a templomot, ami erős tévedés, mert III. Béla 1172-1196. években uralkodott és első neje Manuel császár rokona, antiochiai Anna hercegnő, már 1184-ben halott volt. Béla második nejét, Fülöp Ágost francia király nővérét, Margitot, pedig 1186-ban vette nőül és így mindkét asszony idejében a templom még nem állt. De még ma áll és ékes nyelven tolmácsolja a magyarság hajdani nagyságát.
Pilis anno...
A zsámbéki templom (1930. szeptember, Esztergom és vidéke hetilap)
EINCZINGER FERENC



A királyi központ lapja 5
Az első, Remete szent Pálról elnevezett remetetestvérek rendje (1) vagy röviden pálos szerzetesek az egyedüli Magyarországon keletkezett szerzetesrend. Keletkezésének időpontja a 13. század közepe. A rendnek egyik legnagyobb, legszebb kolostora a Buda mellett épült, Szent Lőrincről elnevezett kolostor volt. Ez egyúttal a rend főkolostorává vált, hol a prior generális székelt és a nagykáptalan tartotta üléseit, amikor is a rend képviselői egész Európából összegyülekeztek. A prior generális mindig magyar volt és Magyarországon lévén a rend székhelye, nem ok nélkül nevezték magyar szerzetesrendnek. Tragikus magyar sors, hogy 1786-ban történt feloszlatásuk óta éppen ez a törzsökös magyar szerzetesrend, amelynek szegény, majd mindig elhanyagolt magyar nyelvünk annyit köszönhet, egészen mostanáig kimaradt a szintén föloszlatott, de később újból betelepített rendek közül. Bizonyos örvendetes időszerűséget ad e soroknak az a körülmény, hogy kerek másfélszázados távollét után most nemrég újból megtelepedett a rend Magyarországon és éppen annak fővárosában, Budapesten. Kár, hogy nem a régi helyén vagy annak közelében. Pedig ennek a régi helynek elvesztését a rend is fájlalhatta, hiszen főkolostora volt. Jele ennek, hogy ha nem is Budának a töröktől történt visszafoglalása után azonnal, de később 1746. szeptember 15-én Fehér Pál akkori magyar provinciális a kolostor és templom helyéért port indított Buda sz. kir. főváros ellen.(2) A pör a hétszemélyes Tábla 1752 szeptember hó 25’-én kelt ítéletével nyert befejezést. Az ítéletet Galántai Fekete György kir. személynök, az akkori idők nevezetes, nagy szerepet játszó egyénisége és bácskai Báchkay József ítélőmester (Magister Protonotarius) írta alá. A pálosok pörvesztesek lettek. Elvesztették a pört az indokolás szerint azért, mert nem sikerült elegendőképen bizonyítani birtokjogukat. Sajátságos, hogy igényjoguk bizonyítására fölsorolták a legkülönfélébb adatokat és okmányokat. így a többi között, hogy Zsigmond király 1391-ben a budai polgárok adójából (collecta) évi 300 arany forintot utalt ki számukra, hogy évente a kolostorban a szokásos nagy káptalant megtarthassák. Sőt még Bonfiniusra is hivatkoztak.(3) Ellenben nem emlékeztek meg Hench fia János ispán erdőből és szántókból álló birtokadományáról. Erről Gyöngyösi Gergely pálos szerzetes (szül. 1472 megh. 1532 után) a rend történetét felölelő munkájában (4) megemlíti, hogy Hench János ispán ezt a kolostor körül fekvő birtokot 1335-ben adományozta és ezt az adománylevelet Miklós prior generális 1353-ban megerősítette. Gyöngyösinek tehát látnia kellett az oklevelet. Némi tévedése Gyöngyösinek, hogy Hench fiát Jánost pozsonyi ispánnak mondja. Mindenesetre korának tekintélyes férfia, I.
Károly király kedvelt embere, de nem pozsonyi, hanem mosoni ispán (comes Mosoniensis) volt. Salamon Ferenc szerint (5) már 1318-ban Budavár rectora s úgy látszik, megszakítás nélkül az is marad élte végéig 1337-ig, amikor Miklós fia is örökli e tisztséget. Mint Óvár (a mai Magyar-Óvár) várnagya szerepel egy 1324i és 1335-i okiratban (6) és mint mosoni ispán (comes) a szerencsétlen Zách nemzetség ellen 1330-ban kiadott ítéletlevélben, (7) továbbá a fentebb már említett 1335-i okiratban. Az előbbi azért is érdekes, mert utánaTreutul Miklós van fölsorolva, mint pozsonyi ispán, tehát kétségtelen, hogy legalább is 1330-ban más töltötte be e tisztséget. Valószínűnek látszik, hogy azt a területet, amelyen a kolostor és templom épült, szintén Hench comes adta, bár erre semmi adat nincsen. Ugyancsak valószínű, hogy a Hajós Ferenc-féle 1779-ből való – térképen »Praedium szent Pál» néven megjelölt terület, amely a Hárshegyet beleértve attól délkelet, vagyis a mai Ferenchalom felé húzódott, azonos lehet a Hench adományozta birtokkal. A Hárshegynek akkoriban Nándorhegy volt a neve. (8) Annak oka, hogy e fontos adománylevél megemlítését a pör folyamán mellőzték, csupán az lehetett, hogy ez az okirat az idők viharaiban elpusztult s így nem volt módjukban azt bemutatni. Bár, ha Bonfiniusra hivatkoztak, éppúgy, sőt még több joggal hivatkozhattak volna Gyöngyösire is.
A Szent Lőrincről elnevezett budamelléki pálos kolostor
Tanulmányok Budapest Múltjából 3. kötet (1934.)
GARÁDY SÁNDOR
A pálos kolostor és templom romjainak környéke 1768-ban



Dobogókő
6
Nem szándékom itt a kolostor részletes történetét ismertetni. Foglalkoztak evvel már többen : Eggerert és Bengert nem is említve, magyarul Knauz Nándor és legutóbb Zákonyi Mihály.(9) Itt csak néhány, részben még sehol sem közölt, egyszerűségében is kedves eseményről kívánok megemlékezni, s a kolostor építésének történetére jellemző adatokat sorolom föl úgy, amint azokat a rend annaleseiben Gyöngyösi Gergely páter megírta, (10) Hiszen tulajdonképp ő a rend történetének fő- és hiteles forrása.
A kolostort Lőrinc, a rend első generálisa alapította és építtette 1300-1304 között. Károly Róbert király nagy pártfogójuk volt. A kolostor építését Hench fia János ispán és Velencei Pál (Paulus Venetus) budai polgár bőkezű adományaikkal segítették elő. Hench fia János ispán birtokadományáról már föntebb megemlékeztünk. Nagy Lajos király megszerezte a kolostor számára Remete szent Pál testét s azt ott 1381. november 14-én nagy ünnepélyességgel el is helyezték. Ennek érdekes előzménye volt. Nagy Lajos ugyanis az akkor alapított mária-nosztrai kolostorban az egész konvent előtt megígérte, hogy ha a Mindenható segedelmével a velenceiek fölött győzni fog, megszerzi és nekik adja Remete szent Pál testét. Erre Lukács testvér, a rend tiszteletreméltó tagja, a jövőbe látva megjósolá: »Ó Fejedelem! Legszilárdabb a hitem az Urban, hogy a fogadalmad kétségkívül teljesül és az ajándékot diadallal hozod haza.« (11)
1418-ban Péter testvér lőn a rend prior generálisa, kiváló férfiú és bölcs tagja a rendnek. Róla írja Gyöngyösi (12): »hogy szerető szívét mindenkivel, de különösen a noviciusokkal osztotta meg. Nemtetszését fejezte ki, ha a kishitűek elkeseredtek és ezért buzdító beszédeiben a noviciusok vezetőit (directores) arra intette, hogy ne szigorral, fenyegetéssel, vagy ütlegekkel fegyelmezzék és keserítsék őket. Ha valaki – úgymond – a kertjében fákat ültet és azokat minden oldalról körülzárja, hogy ágaik semmiképpen sem képesek terjeszkedni, ily módon összekuszált és hasznavehetetlen fákat fog nevelni. Így a szerzet, kertjébe ültetett ifjak is, ha semmiképp sem képesek szabadsághoz jutni, sem nem növekednek, sem nem gyümölcsöznek.«
Nagy szó volt ez akkoriban, különösen szerzetesrendnél. Hunyadi Mátyás király is igen kedvelte a rendet és főleg ezt a kolostort. Jóakaratának tanúsága, hogy 1466-ban június 13-án pallosjogot adott a kolostornak. Vadászkastélya és vadaskertje nem volt messze innen, jóformán a szomszédságban. Sokszor meg is látogatta őket és örömest időzött körükben. Különösen Gergely pátert kedvelte, aki 1472 óta a rend generálisa volt. Vele szeretett társalogni. Gergely páterről beszéli Gyöngyösi (13) a következőket: »Az a jó emlékezetű férfiú azelőtt esztergomi kanonok volt. Termetre ugyan kicsiny, az oktatásban azonban nagy, mert az összes tudományokban, úgymint a szabad és természettudományokban, erkölcstanban, kánonokban és a teológiában egyaránt jártas.« Gergely páter idejében volt a kolostorban két újonc fráter (fratres novelli), akik tiltott napokon titkon és rejtve húst szoktak enni. Megtudván ezt a tiszteletreméltó férfiú, gondolkodott, mi módon vehetné elejét rossz szokásuknak. Őrködött ezért fölöttük, és íme, egy napon ugyanez a kettő egy cellában jóféle kappansülttel maga előtt, a rend szabályai ellenére falatozott. Akkor meglepvén őket, tréfásan monda nekik: »Isten irgalmazzon nektek, hogy engem nem hívtatok meg.« (14) Azok szégyelletükben
felelni sem tudván, maga leült melléjük és velük eddegélt. Azontúl óvakodtak attól, hogy rossz szokásukat megismételjék. Két ifjú és bájos pesti özvegy fölment egyszer hozzá és együgyűségükben a zárdába való fölvételüket kérték, azt hívén, hogy amint a ferenceseknek és domonkosoknak vannak szolgáló lányaik (a beginákat értvén alattuk), a remete barátok is tartanak ilyeneket. Kiknek is szelíd arckifejezéssel monda: »Kedves lyányaim! Nálunk nincsenek üres cellák a számotokra«. Hallván ezeket a szavakat bizonyos fiatal barát, monda: »Ó Atyám, az enyémmel szomszédos cellában senki sem lakik«. Erre a bölcs páter ezt figyelmen kívül hagyva, monda a nőknek, hogy náluk ez tilos. Utóbb a következő módon igyekezett megjavítani ez ifjúnak az erkölcseit: Egy napon bizonyos nemes asszony lányaival eljött szent Atyánk ereklyéit meglátogatni. Ekkor Gergely atya ennek a fiatal fráternek a társaságában eléjök ment és köteles nyájasságot tanúsítva velük szemben, elbúcsúzott tőlük. Majd a tisztelendő Atya az előbb említett ifjúnak monda: »Egyike a leányoknak, aki nagyobbik, valóban bájos, csak kár, hogy nagy hibája van: félszemű.« A fiatal fráter pajkosságát nyilvánítva monda: »Tisztelendő Atyám! Bocsásson meg, de én alaposan megnéztem s láttam mind a két ragyogó és tüzes szemét.« Mire a bölcs férfiú a tévelygő frátert a kellő korholással megjavította. Egyszer Mátyás király lakománál ült s azon vitatkozott a társaságában lévő urakkal, melyik szerzetesrend a legkiválóbb. Mátyás király a pálos szerzeteseket helyezte első sorba. Bizonyítékul három szolgát kiküldött, hogy nézzenek széjjel a városban, hogy a kolostoroknál mi történik? Kettő visszajővén hitökre állították, hogy a budai kolostorok mind zárvák és semmiféle hang sem hallik belőlük. A harmadik a Szent Pál-kolostorból érkezvén, vissza monda: »Hogy a remete barátok sorjában állottak szenteltvízhintésre és nem tudta kivárni a végét.« Lám - monda a király - igazabb az én véleményem, mint a tiétek! Egy alkalommal az ebédnél lepte meg a király a barátokat és kopogtatván az ajtón, bebocsátást kért. Az ajtónálló azonban az ajtót kinyitván és a királyt meglátván azt újból becsapta és Gergely atyának, aki akkor vikárius volt, bejelentette. Ez fölugorván a szolgát korholva a király elé sietett és bocsánatot kért. A király megindultan monda a körülötte álló főuraknak: »Bár ti is ilyen és ennyi engedelmességgel és hűséggel viseltetnétek irányomban!« Egy másik alkalommal Mátyás király majdnem egyedül késő este látogatta meg a kolostort. A király a magas kóruson virrasztva, látni akarta a barátok ostorozását. A vikárius meztelen hátukon végig korbácsolta az egész konventet. A király nem tartotta igazságosnak, hogy a vikárius elkerüli az ostorozást. De miután végzett, átadta a korbácsot egy másiknak és türelemmel fogadta a csapásokat, A király könnyekkel szemében monda: »Ó! Legszentebb férfiak, Jézus igaz katonái, akikben nincsen álnokság, hanem az élet szentsége.« (15) Gyöngyösi idejében élt a kolostorban egy Budai Kovács Márton nevű barát. (16) Egész életében a kolostor vincellérje maradt és ott is temették el. Róla meséli el a következő kedves történetkét: ,,Valóban bámulatra méltó volt az önmegtartóztatásban. Egyszer Budára lementemben a Perezzkúth szőlőben, amelyet ő maga mívelt, egy fürt szőlőt kértem tőle. Örömest adott és mialatt azt megettem, monda: »Ó! Prédikátor Atyám! Őszintén mondom, hogy attól az időtől kezdve, mióta én mívelem ezt a szőlőt, a délebéd idején kívül soha még a legkisebb szőlőszemet



A királyi központ lapja 7
sem ettem. (17) Aminek hallatára annyira megjavultam és újjáépültem, hogy soha többé az engedélyezett időn kívül nem ettem semmit, kivéve, ha beteg vagy úton voltam vagy más észszerű ok arra nem kényszerített.«”
A kolostor és templom építkezésére nézve a következő főbb adataink vannak.
Egy 1403-i oklevél megemlékezik a Szent Kereszt tiszteletére emelt oltárról, amely az új egyház főoltárának jobboldalán volt. Mint Gyöngyösi írja, 1486-ban épült védnökük, Szent Pál kápolnája a szent sírjával. Ebben az évben az ablakokig készült el és 1492 körül Tar Albert ispán, budai várnagy és a kunok ispánja csodálatos művekkel ékesítve befejeztette. (18) A rendbe való belépése alkalmával összes vagyonát a rendnek adta. (19) Remete szent Pál ereklyéi számára Dénes pálos szerzetes, jeles szobrász, faragott vörös márvány koporsót. Ezen a koporsón a szent életéből vett tizenkét jelenet volt kifaragva. Erre a koporsóra mondotta a szultánnak Hunyadi Mátyáshoz küldött követe, amidőn megtekintette: »Valóban a nagy Isten és nem ember tanítá a művészt.« Szent Pál kápolnája a templom északi oldalán feküdt. A déli oldalon levő kápolnát Budai Kovács Márton szőlőmíves, későbbi pálos szerzetes költségén 1488-ban fejezték be. (20) Volt a kolostornak csatornája és fürdőháza is, Kamanczi János prior kiváló építőmester művei. (21-22) Nagy építkezések folytak a 16. században. Az 1512-ben generálissá választott Gergely atya idejében épült az új szentély a sekrestyével és a gyűlésteremmel.
A szentélyben a főoltárt, a mellette lévő üléseket és a padlót gránittal gyönyörködtetően váltakozó márvány borította. Volt a szentélyben díszesen faragott kórus és orgona is. A szentély, amelyet Vince pálos szerzetes mesterművének tartanak, öt év alatt készült el Oszwald és Lukács zágrábi püspök, Horváth Pál nándorfejérvári polgár, Gergely ó-budai kanonok, János erdélyi vajda és mások adományaiból. (23) A Szent Kereszt tiszteletére rendelt oltár előtt volt eltemetve Kővári Miklós és Pál. Ez az oltár alighanem a templom déli oldalán épült oldalkápolnában volt elhelyezve, míg az északiban, amely a templommal tulajdonkép nem volt egybeépítve, Remete
szent Pál koporsóján kívül Szent István királyunk tiszteletére rendelt oltár állott. E kápolnába a bejárás egy folyosóról nyílott, amely nyilván a kolostorral volt kapcsolatban. Maga a templom - legalább is Henszlmann rajza szerint (24) három hajós. Belső hossza a szentéllyel együtt mintegy 26 öl = 49 méter, belső szélessége mintegy 7,5 öl = 14 méter. Ötszögletes tornya a szentély északi oldalán, a sekrestyén túl, külön állott. Zákonyi említett munkájában három kápolnát említ.(25) Ez azonban nyilván tévedés, mert Henszlmann rajzán csak két oldalkápolna látható, Èrdy is csak ezekről szól. Ezek közül az északi, amint azt már említetttik, nem a templomból, hanem a kolostor egyik folyosójáról nyílott. Ez a rajzból is látható. A templomban vagy a körül voltak eltemetve a többi között Lőrinc generális, a monostor megalapítója, boldog Báthory László pálos testvér, a biblia magyarra fordítója. Bornemissza János budai várnagy feleségével, Chapi Ilonával, a már előbb említett Kővári Miklós és Pál, Budai Kovács Márton (Martinus Faber de Buda), boldog Albert (Tar Albert, akiről is már előbb szólottunk), Balázs fráter, kinek a teste sok évig nem porlott el és Bambergi Melmeister Henrik. Ez utóbbit azért említem föl, mert sírköve most is megvan a Nemzeti Múzeum kőtárában. Sokáig a Szép Juhászné-vendéglő falába volt befalazva. A mohácsi vész a kolostorra is végzetes lőn. A szerzetesek, akiknek száma Bonfini szerint 300—500 volt, jórészt elmenekültek s magukkal vitték Remete szent Pál testét s a kolostor kincseit is. Azonban huszonöt szerzetes ott maradt s a Buda várát elfoglaló törökök egy csapata ezeket fölkoncolta, a kolostort és templomot pedig, kincsek után kutatván, földúlta, fölégette, a márványkoporsót is összetörte. A kolostor azonban nem pusztulhatott el teljesen, mert Imre generális 1541-ben innen Szent Lőrincről kelt oklevelében tiltakozik az elefánti perjel egy birtokcseréje ellen. Tehát ekkor legalább részben lakhatónak kellett lennie. Nem is valószínű, hogy ilyen terjedelmes épületet, amilyennek a kolostornak lennie kellett, egy rablócsapat teljesen el tudjon pusztítani. A legtöbbet a templom szenvedhetett. Gyöngyösi, helyesebben folytatójának erre vonatkozó följegyzései különben is ellentmondók. (26) A megmaradt romok teljes elpusztítása azonban nem a törökök műve, hanem elődeink munkája. Buda várának visszafoglalása után mostanig, félretéve minden kegyeletet, tiszteletet és műérzéket a múlt remekbe faragott maradványai iránt, teljesen lerombolták és széjjelhordták. Még 1756-ban gr. Csáky Miklós esztergomi érsek rendeletére gr. Batthyány József a romokat megtekintvén, ezekről a többi között így ír: (27) » . . . találtuk nagyszerű romoknak majd a földdel egyenlő, majd a földből kiemelkedő részeit, szögleteiken faragott és csiszolt vörös kövekkel, melyek kelet felé egyenes vonalban terjedvén, a templom hajóját jelölik; más falakat, melyek elég tágas négyszögletű tért zárnak be, melynek északi részén hosszúkás cella alakú négyszögletű helyiségek látszanak: ezektől nyugatra vastag falak romjai, négyszöget képezők, úgy látszik, valamely torony maradványai; a tágas négyszög közepén kör alakú, elég mély és frissvizű kút, egy másik, régente közhasználatnak szolgáló dél felé esik, több más épületrommal.« Tehát 1756-ban még a romok tekintélyes része a föld felszíne
A Szent Lőrincről elnevezett egyház alaprajza



Dobogókő
8
fölött látható volt. Az Országos Levéltárban lévő egyik térképen (28), amelyet Ecker Xavér 1773-ban készített, továbbá körülbelül ugyanebből az időből, talán valamivel előbb Coroni Sámuel kamarai mérnök rajzolta térképen (29) a romok – az utóbbin az egyik kút is – láthatók. Az első pusztításokon kívül, amelyek a romokat nyilván Budavára visszafoglalása után érték, újabb nagyobb pusztulás a 18. század végén és a 19. elején érte, amidőn a Szép Juhásznéhoz címzett vendéglőt, majd a ferenchalmi templomot építették. Ez utóbbi legalább kegyeletes célt szolgált s a kolostor néhány faragott darabját Kalmárffy Ignác, a ferenchalmi kápolna építtetője a templom falába befalazva megmentette. Ezek ma is láthatók. Ugyancsak be van falazva egy darabkája a kápolna közelében levő volt vendéglőépület falába is. Mennyi van azonban a falakba elrejtve, mint egyszerű falazókő, vagy került mint zúzott kő az országút testébe, arról jobb nem beszélni. Schams már egyes mindinkább eltűnő alapfalakról emlékezik meg.(30) »J« (hihetőleg Jankovich Miklós) így ír róla 1827-ben (31) »Vizsgáltam figyelemmel, noha még gyermeklétemben [tehát a 18. század nyolcvanas éveiben] Budai határban Szent Pál hegye alatt volt Magyar Eskuriálnak Károly és Nagy Lajos királyoktól helyeztetett klastromnak – akkoron még emberi magasságig fennálló omladékait, tsudáltam kőfaragó Fráter Vince mesterséges míveit, még megszámlálhattam ezen valaha igen kies templomnak hat és hat, két rendben földből félig kiemelkedő oszlopait, hét oltároknak épen maradt asztalait, láttam veres, fekete, fehér, kék márvány sírköveket – mind Góthus, mind Római betűkkel jegyzett írásokat olvastam, különbféle czímereknek ékes kifaragását tsudáltam, de mindezeknek már a múlt ősszel annyira ment pusztítások s enyészetek, hogy a kies templomnak helyére sem akadhattam.« Tehát 1827-ben a templom alapfalai az omladék és törmelék alatt már eltűntek. Nagyobb ásatást végzett itt 1847-ben Bugát Pál orvos Henszlmann Imre Európa-szerte ismert régészünk társaságában. Ugyanis az ő tulajdona volt akkoriban a mai Budakeszi-út 89. és 93. sz. 10897 és 10899 hrsz. telek.(32) Az közvetlenül szomszédos a Szép Juhászné-vendéglő telkével, csak a Schüller-út választja el őket egymástól. Erről írt egy cikket, amint följebb már megemlítettük, Érdy János, és közölte a templomnak Henszlmann készítette alaprajzát. A rajzot mellékelten bemutatjuk. A rajzból azonban nem tűnik ki, miképen feküdt a templom. Amint azt a telekkönyvi hivatalban és a Székesfővárosi Levéltárban végzett kutatásaim igazolják, annyi mindenesetre bizonyos, hogy a templom maradványai nem a Szép Juhászné-vendéglőhöz tartozó területen, hanem a fent említett, vele szomszédos 10.897 vagy 10.899 hrsz. volt Bugát-féle telken találhatók meg. Bugát, amint azt Palugyay említi, (33) nem végzett teljes munkát, mert abbahagyta az ásatásokat. Ezt bizonyítja Henszlmann rajza is, amely csak a templomra vonatkozik s egy kolostori folyosóra. Rupp már egynéhány faragott kövön és a kúton kívül egyebet nem látott. (34) Divald Kornél így ír róla: (35) »A budai szt. Lőrincz-kolostorból kő sem maradt kövön, úgyhogy helyét pontosan meg sem lehet határozni.« Az Érdy által leírt márványtöredékről, amely kétségtelenül
szent Pál koporsójának maradványa, azt írja, hogy nyoma veszett. (36) Zákonyi Mihály már említett munkájában (37) ezt írja a templomról és kolostorról: »Most már természetesen eltűntek ezek a nyomok is. Csak pár elszórt kődarab és a kolostor kútja mutatja az egykori fényes kolostor helyét.« Az Országos Levéltárban talált térképek fölkeltették érdeklő
désemet s kimenve a helyszínére, a mai Szép Juhászné-vendéglő (Budakeszi-út 95. sz.) és a vele szomszédos 89. és 93. sz. villa telkét bejártam. Kutatásaim eredménye, hogy a Szép Juhászné vendéglő kertjében a bokrok, fák között a mellékelt rajzon látható rommaradványokat találtam. A fal magassága A-nál 0,60 m, B-nél 0,50 m. C-nél 1.00 m és D-nél 1.60 m (embermagasságú). Ugyancsak a Szép Juhászné területén van az egyik kút. Nagyon mély. Azon fölül több helyen, így különösen a Schüller-út felőli kerítés mellett láthatók kibukkanó falmaradványok, különösen a fák tövében és gyökerei között. A kolostor épülete lehetett az, amely a Szép Juhászné-vendéglő területére átnyúlott. Hasonlókép falmaradványok láthatók a Budakeszi-út 89. és 93. sz. telken is. Ez utóbbin a „T”-vel jelölt emeletes épület is régi falakon nyugszik, sőt keleti, kívül félköralakú fala alighanem a réginek része. Belül a fal szögletes, egy hatszögnek a fele. Alighanem a Henszlmann féle alaprajzon 6-tal jelölt torony vagy esetleg a 4gyel jelölt kápolna (Remete szent Pál kápolnája) részletével azonos. Ezt persze csak az épület körül végzendő kutató ásatás döntheti el teljesen. Ha ez a föltevés helyes, akkor a templomnak a »T«-vel jelölt épület és a Budakeszi-út közé kell esnie. E telken azonkívül egy régi kút is van és végül elszórtan több faragott kődarab is hevert. Ezek ma már a székesfővárosnak a Halászbástyán levő Múzeumában vannak. A ház felügyelője említette, hogy nemrégen temették be egy alagút (valószínűleg a csatorna) bejáratát, amelyen elég messzire be lehetett menni. Mindezekből látható, hogy azok, akik eddig a Szent Lőrincről nevezett pálos kolostorról azt állították, hogy maradványai teljesen eltűntek, túloztak. Végül megemlítendőnek vélem, hogy Szent Pál kőkoporsójának márványtöredéke ma is látható a Nemzeti Múzeum régiségtárában. Fényképét közöl
A Szent Lőrincről elnevezett pálos kolostor mai környezetrajza



A királyi központ lapja 9
jük. Azt a jelenetet ábrázolja, midőn Remete szent Pál lelkét az angyalok a mennybe viszik. Érdemes és szükséges tehát, hogy ásatások útján kiderítsük, mennyi maradt még meg e híres, gyönyörű templom és kolostor maradványaiból.
Jegyzetek:
1) Fratres heremitae ordinis Sancti Pauli primi eremitae.
2) A pörben hozott ítélet egy eredeti példánya a Fővárosi levéltárban fekszik. Gárdonyi Albert főlevéltámok úr volt oly szíves rendelkezésemre bocsátani, amiért is fogadja ehelyütt hálás köszönetemet. A címe : Pro Parte et ad Instantiam Liberae Regiae Metropolitanaeque Civitatis Nostrae Budensis De et Super ab intus denotati Processus Judiciary Serie Extradatae Litterae Absolutionales, Sententionales, Testimoniales. A határozati rész emigyen szól: Deliberatum est Respectu ruderum Bcclesiae et Monastery Prohibita non stante, Parte verő A[ctrice] intuitu Juris Possessionary muneri Suo Actorali non satisfaciente, Partem I[n causam attractam] absolvi. Super cujus modo praeinserto Partes inter praeattactas moti, ac conclusi Processus Judiciary Serie hasce nostras sub authentico Judicial! Sigillo nostro . .. extradandas esse duximus et concedendas litteras testimoniales.
3) Quod tametsi vel ipsa voce Populi (quae Dei esse soleret) ac repraesentatione Ruderum supra Iviberam et Regiam Civitatem Budensem inque Processu Pilisiensi consequenter Inclyto Comitatu Pestiensi ad 3-tium, ut ajit Bonfinius decade secunda libro decimo Pagina 274. columna 5-a, Lapidem seu tria Millia Passuum conspicibilium perhibentibus Testimonium evidens ac certum esset quod fuerimus Fily et inhabit atores adeoque proprietary hujus olim Hungáriáé Regno a Solita Patris Nostri Generalis Residentia etc. (Idézet az ítéletből.)
4) Authore F. Gregorio Gyöngyesino O. S. P. P, E. Prioré Generali. Vita fratrum ord. S. Pauli Kremitarum. Ms. Egyetemi könyvtár, p. 34. Cap. 18 Anno 1301. Dictus generalis (t. i. Fráter Laurencius) cepit construere Monasterium sancti Laurency martiris ad honorem dei et sancti sui nominis. Quod quidem postea Rex Carolus et Joannes Comes de Owar ac Paulus Venetus civis Budensis ampliavervmt. Item successu temporum videlicet Anno 1335 Johannes Comes posoniensis filius Comitis Hench donavit silvam in Circuitu Monastery existentem : et metis distinxit.
Tandem vero fr. Nicolaus prior generalis Anno 1353. per dominum Regem Lodovicum confirmari fecit, p. 48. Cap. 28. Fr. Nicolaus prior de sancta cruce electus est in Generalem Anno 1353. Iste prout habetur in quibusdam litteris regis Ludovici Apud Sanctum Laurencium supra Budám, fecit transsumi litteras super donacionem silvaeetterrarum arabilium in circuitu monastery sancti Laurency, factas per comitem Johannem filium Comitis Hencz, time Castellani de Owar, ecclesiae eidem. 5) Salamon F., Budapest története I I . 323. 1. «) a) Fejér, C. D. VIII. 2.519.1.
1324.1. Károly király Simontornyát adja János comesnek » . . . Magister Johannes filius Hench, rector castri seu civitatis növi montis Pestiensis et castellanus de Owar . . .«
6) U.o. VIII.4.147.1.1335.János comes tanúbizonysága a jenéi rév elfoglalóiról. »Nos Comes Johannes, filius Comitis Hench, Comitatus Mosoniensis et Castellanus de Owar significamus.«
7) U. o. VIII. 3. 422.1. 1330. ítélet a Zách-nemzetség ellen. » . . . Joanne rectore castri növi montis Pesthiensis Comité Musiniensi, Dionysio Magistro Dapiferonmi Domini Regis, Nicoiao dicti Treutul Comité Posoniensi, Nicoiao filio Stephano, Comité Zaladiensi, Laczk comité Siculorum.«
8) Országos Levéltár, 803. sz. kamarai térkép. lydmég: Garády S., Mátyás király budai vadaskertje. História 1931. évf. 1-2. sz. 50.1. Egy budai polgár feljegyzései. V. o. 3-4. sz. 121. 1. Sajnos, a térkép nem tájékoztat a »Praedium szt. Pál« pontos határairól és kiterjedéséről sem.
9) Knauz N., A szent Lőrinczről nevezett Buda melletti pálos zárda. Magyar Sión I I I . 1865. 585-599. 1 I Zákonyi M. hasonló tárgyú tanulmánya a Századok 1911. évfolyamában és különnyomatban is megjelent.
10) alatt.
11) Gyongyosi i. m. Cap. 35. . . . Quod si Omnipotens Dens meritis beati Pauli tritmaphare posse super Venetos donaret, Ex tunc corpus eiusdem sancti Eisdem donaret. Quo audito quidam venerabilis et sanctus vir, fráter I^ucas, fertur prophetice respondisse: O princeps, inqtiit, Invictissime, confido in domino, Quia Votum tunc sine dubio consequeris et donum quod optasti Cum tripudio reportabis.«
12) I. m. Cap. 42. p. 71. » . . . Maternum cor ad omnes et maxime ad novicios gerebat. Displicebatque ei, dum pusilli exacerbabantur et ideo in suis exhortationibus Commonebat directores eorum., ne ipsos terroribus, minis, vei verberibus coarctent et exaspèrent. Sicut (inquit) si quis in suo horto arbores plantat et mox illas ex omni parte concluait, ut ramos suas nullatenus extendere possint, profecto inde prodirent perplexae et inutiles arbores. Sic Juvenes plantati in horto religionis, dum nulla poterint potiri libertate, non crescunt, nec fructificant. . .
13) I. m. Cap. 60. A következők is ebben a fejezetben.
14) U. o. Parcat vobis Deus, quod me non invitastis. Ac illi prae verecundia dare responsum nesciebant, donee et ipse consedit et cum eis manducavit .
15) U. o. Tertius vero nuncius ait, quod fratres heremitae apud sanctum Paulum stabant ad asperges subsequenter. Inquirente rege : Quid postmodum fratres fecerunt, respondit : Singuli flexis genibus corruerunt in pavimentum et ego, inquit, non potui exspectare diutius.
16) O sanctissimi viri, veri Israelitae, in quibus non est dolus sed sanctitas vitae. Ld: Szent János evang. 1. 47.
17) I. m. Cap. 68. Incidentia sui Temporis.
18) U. o. »O pater predicator in veritate dico, quod ab eo tempore, quo ego facio colere banc vineam, nunquam extra horam prandy comedi saltera tinici raceni partem minutam«.
19) Gyöngyösi i. m. Cap. 67. »Anno 1486. Eodem Anno Capella sancti protectoris nostri ctun expensis domus sancti L,aurenty aedificabatur, tmacum sepulchro, usque ad fenestras, sed praeterea circa 1492. Tar Ispan totaliter perfecit .
20) Gyongyosi i. m. Cap. 72. Strenuus vir Albertus Tar Ispan, Castellanus Castri Budensis et Comes Cumanorum audita magna et celebri fama conversionis dicti episcopi Monasterium Beati martyris super Budam ascendit, Affectum suum religiosum inibi explicaturus, cui mox insperate occurrit fráter Nicolaus Bodogh nominatus protxmc vicarius generalis, vir deo devotus, aetate grandaevus, Affabilitate serenus, ac mortun honestate reverendus. Qui-quidem Salutacionem resalutans, tanquam honestissimum et praeclarum hospitem duxit ad refectoriiun, ubi etiam debitam sibi humanitatis gratiam, vultu hylari et corde iucxm.do exhibuit. Donaratque tantae gratiae cumulum, vt non solum semet ipsum sed etiam om
Remete Szent Pál koporsójának töredéke



Dobogókő
10
nia sua, deo et sancto Paulo primo heremitae dedicaret. Proinde non longe procrastinans adhuc in seculari habitu, capellam eiusdem Sancti Pauli iam dudum construi ceptam continuari et mirifico opere consumari fecit«.
21) Gyöngyösi i. m. Cap. 68. »Eodem Anno suae electionis (t. i, Zalánkeméní Péter generálisé) scilicet 1488 finita est Capella in latere australi ecclesiae sancti Laurency impensis fratris Martini fabri de Buda, qui per totam vitam vinitor extitit. . . .«
22) Gyöngyösi i. m. Cap. 67. »Magister Joannes Kamanczy Aliquamdiu vicarius generalis, Abin vero In Ungwar praesidens obyt. Ibidem sepultus. Is reparari fecit cisternam Sancti Laurency, Quae obstructa lapidibus ex aqua natis fuit, nee poterat in puteum communitatis aqua profluere de cellario donee incipiendo fossam magnam de cellario et infra Ambitum et Muros Refectory continuando, novam cisternam, prioré latiorem et alciorem reparari fecit. Idem fecit fieri domum lavatoriam«
23) Gyöngyösi I. m. Cap. 79. a másodpéldányban. Az első bőrkötésű példányból, amely alighanem az eredeti vagy legalább is annak hú másolata, ez a fejezet hiányzik. Itt nem terjeszkedhetem ki azokra az okokra, amelyek arra indítanak, hogy a bőrkötésűt tartsam eredetinek. Véleményem szerint tehát ezek az adatok már nem Gyöngyösitől származnak, hanem attól, aki krónikáját eléggé zavarosan tovább folytatta. Az erre vonatkozó szöveg a következőkép szól: »Hoc etiam dignmn memoria sempitema, quod tempore Generalatus (NB Gregorii) stii coepit fundamentis construere sanctuarimn in monasterio Laurenty supra Budam ima ctnn sacristia, et domo definitoria admirandae pulchritudinis. Altare mains sessoriumque astantium et pavimentmn sanctuary marmore Hranit (sic!) varietate deleetabili, consummatque per maximam sollicitudinem infra spatium quinque annorum. Bt ista omnia de Blemosynis testamentalibus Reverendissimonnn Dominorum Episcoporum Osswaldi et Lucae Zagrabiensium, Pauli Horváth civis Nandoralbae, Gregory Canonici veteris Budae, Joannis woywodae Transsylvaniensis et aliorum bonorum virorum atque orgánum elegáns et subtile in eadem instituit.« Van ezenkívül harmadpéldány is, de erre nem terjeszkedem ki,
24) ÉrdyJános, Hazai műrégiség. Családi lapok 1852. I. 281—284.1. A rajzot később hozza.
25) I. m. Századok 1911. 601. 1.
26J Ld . Cap. 83. ugyancsak a másodpéldányban.
27) Rupp Budapest helyrajzi tört. 206. 1. .
28) Orsz. Levéltár, 538. sz. kamarai térkép.
29j u . o. 235. sz. kamarai térkép.
30) Schams, Beschreibung d. Stadt Ofen. 1822. 411. 1.
31) Tudományos gyűjtemény 1827. II. 47—50. 1. Budai várban talált régi sírboltról stb. (Jankovich Miklós sz. 1773. f 1846) Jeles régiségbúvár és gyűjtő, a m. tud. Akadémia tagja. A Tudományos gyűjteménybe gyakorta írt.
32) Bp.Főváíos Dunajobbparti része telekkönyvi hivatalában a 8342. sz. telekkönyvi betétet. (Mai tulajdonos : Ház- és telekforgalmi rt.), továbbá a budai 9036. sz. betétet és a budai 298. sz. telekjegyzőkönyvet. Nemkülönben a Fővárosi levéltárban a 325. sz. budai telekkönyvben a 442^4/440. számot.
33) Palugyay Imre, Buda-Pest sz. kir. városok leírása. 1852. 152. 1.
34) Rupp, i. m. 207. 1.
35) Budapest művészete a török hódoltság korában. 87. 1.
36) u, o. 89. 1.
37) Századok 1911. 601. 1.
A KÉT HOLLÓS KÖNYVESBOLT PROGRAMJAI
SZÁNTAI LAJOS előadása: július 21. csütörtök, 18 óra: Sárkányos idők járnak – lehetőségek a
világ megmentésére, Zsigmond király uralkodása és Tar Lőrinc pokoljárása
ARADI LAJOS előadása: augusztus 4. csütörtök, 18 óra: Lengyel-Magyar krónika
ARADI LAJOS előadása: augusztus 16. kedd, 18 óra: Kódex töredékek magyar vonatkozásai
ARADI LAJOS előadása: szeptember 6. kedd, 18 óra: Pálosok A-Z-ig – az alapítás kora
GÉCZY GÁBOR előadása: szeptember 8. csütörtök, 18 óra: Minden napi kenyerünk 1. rész
MIKLÓSVÖLGYI JÁNOS előadása: szeptember 9. péntek, 18 óra: Az Isenheim-i oltár 1. rész



A királyi központ lapja 11
Örömmel olvastam, mint hajdani barlangász, a Toldy Barlangkutató csapat egykori tagjaként, és több pilisi barlangot bejáróként is, a Pilis barlangjairól Benyák Attila írásában. Amíg a felszínt lassan-lassan felderítjük és megismerjük, a Pilis mélyében rejlő csodák feltárása még várat magára. Ma csak annyit tudunk, hogy Magyarország harmadik legnagyobb és leghosszabb barlangrendszere rejtőzik a Pilis mélyén. Valamikor a hatvanas évek végén a csobánkai Macska-barlangot próbáltuk hétvégeken kiásni a járatait eltömítő hordaléktól. Rövidnyelű gyalogsági ásókkal, kiscsákányokkal, kőműveskalapáccsal és vödrökkel. Akkor nem jártunk sikerrel. De akadtak folytatók, akik eredménnyel jártak. A nyolcvanas évek végén néhány kalandvágyó fiatal barlangok után kutatva kezdte járni a Pilis hegységet. Kitartásuk és egyre komolyabbá váló munkájuk eredményeként hosszú évek alatt feltárták Magyarország harmadik leghosszabb barlangját, az Ariadne-barlangrendszert. A majdnem tizenkét kilométer hosszú és 203 méter mély üregrendszer összekötése húszévnyi kutatás eredménye. A feltárt járatokban ráadásul a Dunántúl legnagyobb barlangtermei, valamint egyedülálló szépségű cseppkövek rejtőznek. A Duna–Ipoly Nemzeti Park Igazgatóságához tartozó Csévi-szirtek alatt elhelyezkedő óriásbarlang nemcsak hosszúsága, hanem mélysége okán is a harmadik helyen áll Magyarországon. A leghosszabb, hazánk legismertebb és legrégebben kutatott barlangrendszere, az aggtelekjósvafői Baradla–Domica a maga 25,5 kilométeres hosszával, második a budai Pál-völgyi–Mátyás-hegyi barlangrendszer (20,1 kilométer). Az Ariadné Karszt- és Barlangkutató Egyesület, valamint a Szent Özséb Csoport lelkes tagjai által összekötött járatrendszer harmadikként tudta átlépni hazánkban a tíz kilométeres álomhatárt. Az Ariadne barlangrendszer a Csévi-szirtek 5 nagy barlangjának, a Leány-, Legény-, Ariadne-, Rejtekút- és a Vacska-barlangnak az összekötésével jött létre. Összesen 6 bejárata van. Kataszteri száma: 4840-1 Hossza: 11700 méter, Vertikális kiterjedés: 203 méter, mélysége: 136 méter, magassága: 67 méter. Helyrajzi száma: Pilisszentlélek hrsz: 080/4. Fokozottan védett, ezért csak a Nemzeti Park hozzájárulásával látogatható. (Jogszabályban nevesítve: lezárt; fokozottan védett terület.) A Pilisszentlélek közelében található területen körülbelül száz évvel ezelőtt kezdődött a hévizes kialakulású barlangok kutatása. Felfedezésük egy régészeti feltárásnak köszönhető, melynek során kiderült az is, hogy közülük többet már az őskorban is használtak az emberek. Aztán sokáig senki sem foglalkozott az üregekkel, az 1930-as és a ’70-es években volt ugyan egy-egy próbálkozás, de a rendszerváltásig nem nagyon haladt a feltárás. Aztán 1991-ben megalakult az Ariadné egyesület, ezzel pedig megváltozott a helyzet. Munkájuk nagyságát jól jelzi, hogy színre lépésükkor 17 barlangot ismertek a szirtek mélyében, ma pedig már negyvenhat ki
sebb-nagyobbat. Az ismert járatok 1990-es – mintegy másfél kilométeres – hossza folyamatosan növekedni kezdett. 1997-ben sikerült összekötni a Leány- és a Legény-barlangot, létrehozva egy öt kilométeres járatrendszert. Hatalmas lépés volt a Vacska-barlang 2008-as felfedezése. Itt találhatók a Dunántúl legnagyobb barlangtermei, mint ahogy cseppkőgazdagsága is kiemelkedő. Hatalmas barlangtermekben függő- és állócseppkövek, lefolyások, 1-2 méteres cseppkőgyertyák és a tetaráta-medencék. A barlangrendszernek az Ariadné nevet javasolták, egyrészt a feltáró egyesület neve után, másrészt a járatok labirintusszerű jellege miatt. A nagy felfedezések, a csodás természeti képződmények, egyelőre még nem megtekinthetők, a Csévi-szirtek alatt egyetlen barlangnak sincs turisták számára kiépített része. A barlangrendszer legtöbb járata rendkívül szűk, így csak kúszva-mászva lehet közlekedni. Az üregek bejáratai le vannak zárva, egyrészt a balesetveszély, másrészt az esetleges károkozások elkerülése miatt. De már az, hogy a Pilis gyomrában létezik ez a barlang-labirintus, új gondolatokat ébreszthet a hegység titkait kutatók számára.
(Kép forrása: www.termeszetvedelem.hu)
Magyarország harmadik legnagyobb
barlangrendszeréről...
HALASY-NAGY ENDRE



Dobogókő
12
Gyimesfelsőlokon a „bácsizás” nem az idősebb ember korának tiszteletét jelenti. A megbecsülés az embernek szól kortól függetlenül, még ha idősebb is bácsizza a fiatalabbat. Berszán Lajos „papbácsi” különösen rászolgált a bácsizásra. Amit Gyimesfelsőlokon alkotott, az a külhoni magyarság megmaradásának legbecsesebb szolgálata. E nemes cél szolgálata vezette hozzánk Pilisszántóra is azzal, hogy felismerte a Csíksomlyóval közös Pünkösdi mise üzenetét és első szóra elvállalta a mise bemutatását a Boldogasszony kápolnánknál. A falut sokan erről a miséről ismerik Kárpát-medence szerte. Az ország legtávolabbi pontjáról, száztizenhat különböző településről, még határainkon túlról is érkeztek hívő zarándokok a nemzet egységéről szóló misére. Tetejére ráadásul egy magyarországi szlovák nemzetiségű faluban - amit nem kell megtagadnia, mert nem kéri tőle senki az országban - de jelzi a jó példát más országoknak, ahol magyarok (is) élnek. Aki nem érzi a Szent Korona eszmeiségét, az bele is zavarodhat a titok megfejtésében. Ez az üzenet érkezett Csíksomlyóról is a hangszórókon át, ahol a Somlyó-hegy oldalában várakozó fél millió, és a Duna TV jóvoltából sok millió hívő lélek ismerhette meg falunkat. A Somlyó-hegyről érkező üzenetre Fehér Nóra, a Kormorán együttes énekese válaszolt az ősi Székely Himnusz eléneklésével. A mise előtt elállt a napok óta ismétlődő eső és kellemes időben vehettünk részt a szertartásban. Az emberek leültek a hegyoldal frissen nyírt fűvére, mint a Somlyó nyergében. Berszán „papbácsi” beszédében a bőséges személyes tapasztalataiból merítette értékes gondolatait. Ettől volt lelke. A mise végén csak megérkezett az égi áldás. Az utolsó Himnusz éneklése közben leszakadt az ég. Azt hinné az ember mily bosszúság, de nem, a zuhogó esőben mindenki mosolygott. A Himnusz már csak ilyen. Szent helyen és szent időben különös hangsúlya van. Ezért kívánkozik ide a Csillagösvény tetejére a Himnusz szobra, hogy teljes legyen az egység! Őt már nem lehet „űberelni”, Ő mindennek a teteje! Az Áldást osztó Jézus kézmozdulatából árad felénk a Himnusz első sora: „Isten áld meg a magyart!” Szinte furcsa, hogy a Pilis hegyei között még nincs Jézus szobor. Pedig Ő itthon van Prohászka Szent Hegyén. Őshonos, mint a holló vagy a tölgy, akár ide is születhetett volna annak idején. Igaz akkor viszont munkanélküliként mehetett volna vissza Atyjához, aki nem nyaralni küldte a Földre. Jézus kétszer sírt életében, de soha nem mosolygott. Itt most fog, mert áldását örömmel adja ránk arról a sziklákról, mely háromszáz mészégetős éven át a falu megélhetését biztosító kenyerünk volt. Ahol viszont sírni kell, ott nagyon mélyen lappang az az érték, amely kicsalja a könnyeket. Nem mindegy bizony, milyen rendezvénytől lesz ismert egy falu az elanyátlanodott világban, ahová drogozni járnak oda, vagy imádkozni! Berszán atya két héttel ezelőtt április 30-án tartotta Arany Miséjét Gyimesfelsőlokon. Ötven évvel ezelőtt indult papi útjára Zágonból, mint egykor Mikes Kelemen. Ő szerencsésebb volt, mint falujának másik fia, mert neki nem kellett Törökországba menekülnie, hanem mint „varjú a száraz jegenyén”, itthon maradt. Az ünnepségen Pilisszántót egy nyolctagú csoport képviselte.
A mise keretén belül, a többi köszöntő mellett, ezekkel a szavakkal köszöntöttem Berszán atyát:
Kedves Papbácsi! Drága magyar testvérek!
Csak két szó: Arany Mise. Mégis mennyi minden van benne! Mennyi boldog öröm, mennyi bánat, mennyi küzdelem, mennyi csalódás, és mekkora hit? Arany. Az anyagi világ legnemesebb, legdrágább nemesfémje. Ölnek érte, háborúk dúlnak miatta. Királyoknak kijáró értékmérő. De Berszán atyát az aranynak ez az oldala nem érdekli. Az Ő szempontjából az arany nem értéket, hanem időt jelent. Ötven évet! Neki a Mise az érték, mert számára és híveinek az erkölcsi tartalom emelte drága kinccsé. Hány misét mutatott be ez idő alatt? Hányszor hozta közénk az élő Isten Fiát? Hány gyermeket nevelt a hitre, keresztény hazánk szeretetére, terelgette hová tartozását? Hány csüggedt léleknek adta vissza a reményt, amikor bozgornak csúfolták saját szülőföldjén? Hány arcról törölte le a könnyeket, amikor fájt a hazaszeretet az ellenséges közegben? Egy közösség jövőjének sorsa az ifjúságunkban rejlik, neveltetésüktől függ a minőség. Papbácsi egy személyben volt pap és iskolavezető. Minőségit produkált. Őbenne testesült meg Reményik Sándor verse a Templom és az Iskola. Pilisszántó hálával adózik Berszán atya munkásságának, épp ennek lett következménye a két falu testvérkapcsolata. De köszönetet mond azért is, mert elvállalta a pont két hét múlva, május 14én megtartandó Magyarok Miséjét fent a Boldogasszony kápolnában. Csíksomlyóval közös misének szimbolikus jelentősége van. A két egyidejű mise üzenete ugyanaz, mint Berszán atya Arany Miséjének. Ebben az ünnepi hangulatban talán megengedhető, hogy megosszam Önökkel egy személyes élményemet. Huszonhat évvel ezelőtt, a Román Forradalomkor, egy csikorgó, hideg vasárnapon ott álltam Berszán atya mellett az oltár mögött, a mise vége előtt. Pilisszántó teherautónyi ajándékát hoztam akkor. Ekkor éltem át életem legdrámaibb, a mai napig felejthetetlen Himnuszát. Szembe velünk a tele templom, a szikárarcú, ünneplőbe öltözött csángók. Bár a szekusok vicsorogtak érte, és bátorság kellett hozzá, de ők felálltak, szívükre emelték kezüket, és torkuk szakadtából énekelték a Himnuszt. Mindenki csak én nem! Meg akartam fulladni saját könnyeimben. A télikabátom eleje csurom víz lett könnyeimtől. Álltam nyíltan emelt fővel hadd lássák, nem szégyellem zokogásomat. Ez Magyarország üzenete, mutattam könnyeimre, és mindenki szó nélkül értette mi az üzenet. Kedves testvéreim, könynyeim oka ma sem változott huszonhat év óta, ma is ezt az üzenetet hoztam nektek Pilisszántóról. Berszán atyának pedig azt kívánom, őrizze még soká keresztény hitünket, a templomot és az iskolát sokat szenvedett hazánk szolgálatában!
Pilisszántó 2016. május. 14.
A Himnusz első sorát megtestesítő szobor, az „Áldást osztó Jézus” szobra adakozásból épül meg. Felajánlásokat a Pilisszántóért Egyesület Pilisvörösvár és Vidéke Takarékszövetkezet 65700031-10123140 számlaszámra fogadjuk.
Magyarok miséje
SZŐNYI JÓZSEF „POLGI”



A királyi központ lapja 13
E sorozatban a NŐT szeretném láttatni, nem a „legendát”. A női lét sokszínűségét és sokoldalúságát, az asszonyi sors szépségét, nehézségét, a boldog pillanatokat és a küzdelmeket. A tevékenységeiket és helyzeteket, amikbe a történelmi korok, a politika vagy a bonyolult családi kapcsolatrendszerek helyezték őket. Az
olvasó elé tárni, hogyan viselkedtek, hogyan oldottak fel megoldhatatlannak tűnő helyzeteket, milyen hozzáállással fogadták el a velük történteket. Mert a „legenda” távoli és elérhetetlen a jelenkor embere számára, olyan áthidalhatatlan távolság, amihez manapság nem is próbálnak közelíteni, s emiatt példaképnek sem tudják tekinteni. Emberi közelségben szeretném láttatni ezeket a nagyasszonyokat, mert így lesz érthető, hogyan adhatnak ma nekünk példát, hogy nehéz helyzetekben, amikor azon töprengünk, hogyan is tudnánk könnyíteni életünk súlyát, alakjuk megjelenjen gondolatainkban. Életük és tevékenységeik felidézésén keresztül legyen szinte láthatóvá az az ERŐ, amely felemel és kiemelhet helyzetekből. Ahogy olvasok róluk és gyűjtöm össze a fellelhető forrásokat, szinte eggyé válok velük, magamba integrálom személyiségük egy részét, gondolataik engem is foglalkoztatnak, persze mai szemszögből nézve, a mai korra átértelmezve, és azt érzem, jó hogy megismerem őket és bennem élnek, mert ezt szeretném to
vábbítani a kedves olvasóknak. Az ERŐ neve pedig akkor és most is: SZERETET. Csakis ezzel a kifogyhatatlan energiával oldhatók fel az élet terhei. Így kapunk régi nagyasszonyainktól használható példát, hogy életünk nehézségeiből kiléphessünk, a megbocsátás erejével pedig elengedjük évek, évtizedek óta magunkkal cipelt fájdalmainkat és félelmeinket. Ennek az erőnek a felélesztésével találhatjuk meg mindig a helyes ösvényt, hogy az önzetlen, feltétel nélküli szeretet erejében éljük meg életünk minden pillanatát. Mert csak ezen erő befogadásában találhatunk rá és kapcsolódhatunk hozzá igazi, soha ki nem fogyó és mindent működtető teremtő-energiánkra. Mert csak ezen erő jelenlétében és tükrében ismerhetünk rá igazi önvalónkra és önnön magunk felismerésén keresztül leszünk képesek javítani és gyógyítani magunkat. Milyen csodás is szervezetünk működése, mert sebeinket is ez a bennünk létező erő gyógyítja meg. De vajon szívünk sebeinek mi a gyógyulási mechanizmusa? Azok is begyógyulnak-e ezen erő segítségével „önmaguktól”? Érzelmi sebeinket a szeretet útján szerezzük, ezért hívhatjuk őket szeretet-sebeknek. Minden egyes újabb seb szerzésénél erőt veszítünk önmagunkból. És mi a gyógyulás? Amikor ezeket az elveszített erő-részeket újra sikerült visszaépíteni magunkba. Valóban, az ön-gyógyulás csodás lelki és fizikai ereje is bennünk rejlik, mindannyiunkban, és sokféle módon juttathatjuk kifejezésre, használhatjuk fel erejének nagyságát. A folyamatban pedig, hasonló módon, mint ahogy testi sebeink meggyógyulnak ettől az erőtől, úgy lelki sebeinkre is ez az erő lesz a gyógyír. És nem csak az idő az, ami begyógyítja, bár, ahogy mondani szokták az is szükségeltetik. A szívünk szeretet-sebeit mi is gyógyítsuk tudatosan, Bethlen Kata példáján keresztül, ahogyan kapcsolódott a kimeríthetetlen erő-forrással, hitével és Isten-szeretetével.
A Bethlen család
Családfájukat a XII. századig lehet visszavezetni, őseik a Becse-Gergely nemzetségből származtak. A család közel 900 éves története alatt sok tehetséges, közéletben fontos szerepet vállaló főurat adott az országnak, akik mindig irányító tisztségeket töltöttek be. Erdély kancellárjai, tudósok és katonák, diplomaták és írók. A család címerében kék mezőben balra néző aranykoronás ezüst kígyó tekeredik, a szájában arany országalmát tart, mely szimbólumot a Bethlen kastélyokban és kúriákban számos helyen, a használati eszközeiken is sok helyen láthatjuk. A családban szinte genetikus tulajdonságként volt mindig jelen az építés vagy újjáépítés. Számos kastélyt és udvarházat, templomot építettek vagy újítottak fel, egyházi és oktatási intézményeket alapítottak. A Bethlenek az ifjúság nevelését mindig szem előtt tartva, gazdagságukat tehetséges és szegény gyermekek támogatására fordították, hogy tanult emberekké válhassanak a haza szolgálatában. Fontos volt számukra az írás, az irodalom és a könyvek szeretete. Az első
Hercegnők, szentleányok és nagyasszonyok a magyar múltban 6. rész
Árva Bethlen Kata
„tiszta, fényes, drága bíbor”
RÁBEL ANIKÓ



Dobogókő
14
családtörténetet Kata grófnő nagyapjának ük-unokatestvére, Bethlen Elek írta meg az 1600-as években. Másik jelentős műve Erdély történetének feldolgozása, melyben segítségére volt bátyja, Farkas. Az írás mellett nagy építkezésekbe is fogtak, átépíttették a család keresdi és bethleni kastélyait, a könyvek kiadásához pedig Keresden nyomdát szereltek fel. A Bethlen Elek által közölt családfát Dr. Lukinich Imre ismerteti, a Bethlen család történetét feldolgozó könyvében, bár nem tartja hitelesnek, mert nem okleveles adatokra, hanem a családi szájhagyományokra épül. E szerint Szent István király Sarolt nevű lánytestvére a Bethlen család ős-anyja, aki Aba Sámuel özvegyeként feleségül ment egy francia grófhoz, és ebből a házasságból született Bulch fiuk Bethlen nevű fia lett a névadója a bethleni, az iktári Bethlen és az Apafi családoknak egyaránt. A XII-XIII. században gyakori volt a Bethlen, mint keresztnév. A bethleni Bethlen család birtokai nagyrészt erdélyi területeken, a Küküllő és a Szamos mentén terültek el. Családfájuk szerteágazó és igazán népes. Bethleni gróf Bethlen Kata nagyapja, Bethlen János (16141678) Erdély kancellárja, életével, tevékenységével kiemelkedik a tehetséges famíliából. A család az ő gyermekkorában tért át az unitáriusról a református hitre. Kortársa, Kemény János főispán úgy jellemezte, mint erős magyar érzelmekkel bíró ember, aki ragaszkodik református hitéhez. Ez a jellemzés igaznak bizonyult, mert Sámuel fia is ezt örökítette tovább Bethlen Katának. János gróf jó szónok lévén, ünnepélyes alkalmakkor a rendek gyakran
kérték fel beszédek megtartására. 1651-től Torda, majd 1656-tól Küküllő vármegye főispánja lett. Az országgyűléseken is egyre fontosabb szerepet töltött be. Politikai ellenfelei agyafúrtságáról emlékeztek meg, nemcsak kitűnő szónokként, hanem kiváló diplomataként is működött. 1657-ben II. Rákóczi György fejedelem oldalán vonult be Krakkóba, ahol a fejedelem őt nevezte ki a város magyar parancsnokává. Rákóczi György halála, majd a pártviszályok elsimulása után, Apafi Mihály kancellárja lett. Őt bízta meg a fejedelem egy történeti mű megírásával is, melynek célja Európa korrekt tájékoztatása volt a magyar eseményekről és annak igazolása, miért fogadták el a törökök támogatását. Ez a mű, a „Historia rerum Transsylvanicarum ab anno 1662”, a következő évben jelent meg Szebenben és kortársaira igen nagy hatást gyakorolt, Amsterdamban is kiadták, majd Bécsben német fordítása készült. Családi életében Bethlen Jánosnak első feleségétől, Váradi Borbálától négy felnőtt kort megért gyermeke született. Lánya, Borbála később Haller Pál felesége lett, de miután férje hatására áttért a katolikus hitre, szüleivel és testvéreivel tartott kapcsolata gyengült. Fiai, Miklós és Pál, akik később apjukhoz hasonló módon, szintén jelentős közéleti szerepet vállaltak, és legkisebb lánya Zsófia, aki sajnos nagyon fiatalon, menyasszony korában hirtelen halálozott el. Idősebb fia, Miklós, atyja nyomdokait követve politikus lett, és mint Erdély főkancellárja dolgozott. Írói vénája szintén megmutatkozott, önéletírása, teológiai értekezései és imádságai ma is elérhető olvasmányok. A két testvér, Miklós és Pál kezdetben házi tanítótól, majd Gyulafehérváron tanultak. 1657 szeptemberétől kerültek a Kolozsvári református főiskolára, a híres Apáczai Csere Jánoshoz, aki tanulói szemében nagy tekintélynek örvendett. Filozófiát, teológiát, geometriát, és jogi ismereteket tanultak, majd az ingatag háborús és politikai helyzet miatt a család egy ideig Segesvárra költözött. Később a fiúk visszakerültek tanulni Kolozsvárra, ekkor sajátították el a földrajzi és csillagászati ismereteket. Bethlen Miklós önéletírásában hálás szívvel emlékezett meg tanítójáról, aki a tudományokat és az olvasást egy életre megszerettette vele. Miután Bethlen János első felesége 1661-ben meghalt, 1662 végén újra nősült és elvette Pekry Ferenc özvegyét Fricsi Fekete Klárát, aki már édesanyja volt a később híressé vált kuruc főkapitány, gróf Pekry Lőrincnek. Házasságukból született 1663 végén Bethlen Kata édesapja, Sámuel, akinek keresztelőjén maga Apafi fejedelem is részt vett. Bethlen Jánosnak volt köszönhető, hogy Apafi hozzájárulásával, 1662-ben a Gyulafehérváron leégett kollégium helyett Nagyenyedre helyeztette át a főiskolát az erdélyi rendek támogatásával. Első évben ő vállalta az iskola főgondnokságát is. Az országgyűlések alkalmával később sem feledkezett el kérni a rendek támogatását a további működéséhez, melyhez személyesen maga is hozzájárult. Nagy gondot fordított gyermekei neveltetésére is, főként a nyelvtanulásra. Amikor Zsófia lánya hirtelen meghalt, az ő anyai örökségéből, négyezer forintból alapította meg a székelyudvarhelyi gimnáziumot, melynek szintén főgondnoka lett, sőt a kollégiumhoz létrehozott könyvtárat is, saját könyveinek adományozásával. Az 1668-as esztendő sok változást hozott Bethlen János életébe. Családi vagyonfelosztást készített, hogy tisztázza két feleségétől született gyermekei között az örökséget. Ebben az évben veszítette el második feleségét, és ekkor történt, hogy Apafi fejedelem neki adományozta a Küküllő vármegyében álló bonyhai uradalom egy részét, melyen Bethlen Ferenc fiaival osztozott. Bonyha már Szent István király korában is
Barabás Miklós: Bethlen Kata



A királyi központ lapja 15
létező település volt, Anonymus tett említése szerint. Az idősödő Bethlen János 1673 júliusában újra felosztotta gyermekei között birtokait. Így, többek között Miklósnak jutott Küküllő vármegyében a Szászszentmiklóson újonnan épült nemesi kastély, és több településen résztulajdon, Pál fiának juttatta a Küküllő vármegyei Kisbúni kastélyt, Kisbún és Nagybún falvakkal együtt, és Sámuel fiának juttatta a Fehér vármegyében álló keresdi udvarházat, és a Küküllő vármegyében lévő bonyhai résztulajdont is, ahol később Bethlen Kata született. Sajnos az osztozkodás miatt a két idősebb fiával ellentétbe került, de a fiúk sosem léptek fel hivatalosan apjuk ellen. A tanuló évek után hosszabb időt tölthettek külföldön, Angliát együtt utazták be, majd Pál visszatért először Hollandiába és Párizsba, Miklós pedig járt Lyonban, Genfben, Kölnben és Baselben is. 1666-ban tértek haza Erdélybe. 1668 tavaszán Pál, majd júniusban Miklós is megházasodott. Édesapjuk Miklós javára lemondott az udvarhelyszéki főkapitányi tisztségéről, így ezen méltósággal Miklós bekerülhetett az országgyűlésbe is. Kata apja, Sámuel (1663-1708), 1683-ban jegyezte el Borsai Nagy Tamás és Torockai Kata kisebb leányát, Borbálát. A lakodalom 1684 januárjában volt a család keresdi kastélyában. Sámuel 1691-től lett Küküllő vármegye főispánja, és Marosszék főkapitánya. Gróf bethleni Bethlen Kata 1700. november 30-án született, Bonyhán, ahogy írja: „Szent András havának 30-ik napján, mely kalendáriom szerént Katalin emlékezetére rendeltetett. Tetszett azért édes szüleimnek is a szent keresztségnek vize által való megmosattatásomkor ezt a nevet nékem adni...” (A szentek névünnepének napjai a középkor óta változtak.) Katának három bátyja, Ádám, Sámuel és Imre és egy öccse, Farkas volt. Édesapját fiatalon vesztették el, Kata még csak 8 éves volt. Mivel a Rákóczi-szabadságharc miatt bizonytalan háborús helyzet volt az országban, édesanyja hamarosan újra férjhez ment, a katolikus Haller István báróhoz, aki az ország kormányszéki tanácsosa tisztét töltötte be.
Mostohaapja engedte, hogy a gyerekek mellé református tanítót fogadjanak, aki első házasságából született gyerekeit is tanította. Tekintettel a Katával később történtekre, katolikus mostohaapjának e gesztusa elég megengedőnek tűnhet. Kata még nem töltötte be a 17. életévét, amikor édesanyja, férjének első házasságából származó, kedvelt nevelt fiához, Haller Lászlóhoz kényszerítette feleségül. Önéletírásában úgy fogalmaz, hogy László nagyon ragaszkodott hozzá, hogy létrejöjjön házasságuk. Kata egyáltalán nem akart Hallerhez menni, de nem azért mert személyes ellenszenvet érzett László iránt, hanem mert olyan mély meggyőződésű kálvinistának vallotta magát, hogy nem tudta elképzelni a házasságot egy katolikus emberrel. A felekezetbeli különbség miatt egy 17 éves lány minden eszközével próbált tiltakozni, mert számára ez áthidalhatatlan szakadékot jelentett, ami miatt a házasság bekövetkeztét nagy tragédiának tartotta. Később, önéletírásában így összegezte:„Észrevettem azt is, hogy az Istennek kellett volna inkább engedelmeskednem abban, mint az édesanyámnak: mert ha szintén meg vagyon is szorosan parancsolva a szülékhez való engedelmesség: de csak addig vagyon annak határa, míg a szülék Isten parancsolatjával megegyező dolgot kívánnak gyermekeiktől.” A házasság végül 1717. szeptember 11-én megköttetett, de Haller szerződésben tett ígéretet arra, hogy nem akadályozza Katát vallása gyakorlásában és megállapodtak abban is, hogy a születendő gyerekek közül a fiúk katolikusok lesznek, a lányok kaphatják anyjuk református hitét. Így írja:„hogy ez felemás házasságnak keserű gyümölcsét szüntelen kóstoltatta Isten énvelem. Noha pedig édes szülőanyámtól magamnak teljes akaratom ellen adattattam ez szerencsétlen házasságra; én mindazáltal ebben senkit nem okozok; hanem megismerém az Istennek igaz utait...” Férje és annak családja folyamatosan próbálták rávenni, hogy térjen át a katolikus hitre, de erre nem volt hajlandó. Már várandós volt iker fiaival, amikor édesanyja 1718 júniusában elhalálozott. Keresdre utaztak a temetésre, ekkor születtek meg fiai, Sámuel és Pál. Katát megviselték az események, hosszú ideig volt ágyban fekvő beteg a szülés megpróbáltatása és édesanyja elvesztése után. Először Ádám bátyja házában, Keresden maradt, majd fekve szállították férjéhez haza, Fehéregyházára, ahol további heteket kellett ágyban töltenie. 1719 nyarán már viselős volt lányával, Borbálával, mikor pestis járvány tört ki, melyben férje 22 évesen elhalálozott. Kata mindvégig beteg férje mellett volt, nem félt a pestistől, Istenre bízta maga és gyermekei életét. A járványt a gyerekekkel szerencsésen átvészelték és Borbála is egészségben megszületett. Azonban kisfia, Sámuel, még nem volt két éves, mikor hirtelen megbetegedett és meghalt. Mai szemmel furcsának tűnhet, hogy önéletírásában azt írja, örül, hogy Isten meghallgatta kérését és magához vette a kisfiát. Ehhez a kijelentéshez azonban ismernünk kell, hogy a Hallerek katolikus hittel való zaklatásai az ikerfiúk megszületésétől felerősödtek és Katának folyamatosan tiltakoznia kellett ellene, hogy katolikusoknak neveljék a gyerekeket. Hogy még pontosabban értsük ezt a kijelentést, tudnunk kell, hogy a XVIII. században, akár a gyermekkori, akár a felnőtt kori halál is sokkal természetesebb dolognak számított, mert az élet szerves részének tekintették, hiszen ezen a kapun átjutva lehetett Istennel találkozni. Másodszor, Kata leír egy történetet, arról hogy a kis Sámuel nagyon is „református módon” viselkedett, amikor nagybátyja, Haller György szentképet és rózsafüzért adott a kezébe, azt rögtön a tűzbe dobta vagy más alkalommal egy szék alá hajította. Lánya, Borbála születésének Kata nagyon örült, mert kétség sem



Dobogókő
16
merült fel benne, hogy házassági szerződésüket semmibe véve a Haller família őt is katolikusnak neveli majd. Három évig élt özvegységben, mikor 22 évesen Olthévizen újra férjhez ment, gróf széki Teleki Józsefhez, aki Kata legnagyobb örömére hithű kálvinista volt, bár nála jóval idősebb lévén, esküvőjük idején már aszszony lánya volt. Kata jól érezte magát a házasságban, hiszen teljesült legfontosabb szempontja, urával azonos vallásban tisztelhették az Istent és számára ez mindennél többet jelentett. Férje azonban ennél is többet adott számára, szerette és tisztelte őt és ez az érzés kölcsönös volt kettőjük között: „Szemléltem már itt is az
Istennek hozzám való nagy szeretetét és jóvoltát, főképpen ebben, hogy már egy igaz hitben, vallásban, egy szívvel és szájjal tisztelhetem az én teremtő Istenemet az én édes férjemmel. Világ szerént is tisztességes állapotban és rendben voltam helyeztetve, amelynél kívánva is jobbat kívánni nem kellett, az Istennek áldása is bővségesen volt a házunkon. Az én uram pedig igen jó, okos keresztyénül magát hozzám alkalmaztató ember volt, mintha ugyan édesatyám és nem férjem lett volna, úgy kívánt engemet ifjúságomban tanítani, és elkészíteni előtte a reám következett sok és nehéz kísérteteknek elviselésekre; mivel jó rendin általláta volt azt, hogy nékem tőle el kell maradnom.”
Házasságukból tíz gyermek született, Zsigmond, Gábor, Klára, László, Sára, Zsuzsanna, József, Judit, István, Júlia, akiket szüleik mind még gyermek- és csecsemőkorban elvesztettek. Az első gyermekük, Zsigmond 1723-ban született meg. Ezután kezdődött el Kata életében a Haller családdal több évig tartó keserűsége és pereskedése, hogy első házasságából született gyermekeit elvegyék tőle. Ekkor szembesült azzal, hogy a Hallerek a házassági szerződést is figyelmen kívül hagyva, nemcsak Pál fiát, hanem Borbálát is el akarják szakítani tőle. Teleki gróf minden megpróbáltatásban mellette állt és a Teleki család több tagjára is számíthatott. A „háborúságban” a reformáció és ellenreformáció csapott össze a felek által, a Habsburg-család a római katolikus hatalommal karöltve, az erőszakos jezsuita hittérítéssel mindent letarolt. A személyes háttérről pedig Kata azt írja, ebben nagy része volt sógorának Haller Jánosnak és feleségének, Apor Zsuzsannának, mivel nem született utódjuk, és az asszony mindenre elszánt volt, hogy így szerezzen magának gyereket. Kata, férje segítségével a bécsi udvarhoz is fordult megoldásért. Kapott is szép szavakat és ígéreteket. Ismerjük, ezzel Nyugaton nem szoktak fukarkodni, mikor a magyarok hozzájuk fordulnak bármilyen segítségért. De
közben, a Hallerek befolyására, az erdélyi gubernium (helytartótanács) is határozatot hozott, melyre a bécsi udvartól ők is kértek és kaptak is megerősítést. A kemény határozat úgy szólt, hogyha szükséges, akár katonaság bevetésével is elvehetik a gyerekeket édesanyjuktól. Katának majd megszakadt a szíve, de a férje és családja azt tanácsolták, ezt inkább ne várja meg, így kénytelen volt mindkét gyermekét, Pált és Borbálát is átadni a Hallereknek és lemondani arról, hogy ő nevelhesse fel őket. Az elszakítás után az egyébként is sokat gyengélkedő grófnő nagy szomorúságba esett, mely testi betegségben is megnyilvánult. Ehhez hozzájárult, hogy ismét viselős volt, Teleki második gyermekével. „Sok terhes gondolataim, nehéz kísérteteim voltak e dolog miatt, hogy néha csaknem elolvadott az én szívem bennem, de az irgalmas Isten nyújtott vigasztalást ilyen állapotomban is; amelyre igen sokat használt az akkori papunk, Krizbai Mihály, ki tudós, okos ember volt.” Süketséget produkált, amit orvossal is próbáltak gyógyíttatni, azonban mikor Gábor fiának életet adott, ismét visszanyerte hallását. Aztán 1730-ban született meg Klára lánya, és próbálta magát vigasztalni kicsi gyermekeivel. Sokszor betegeskedett, de úgy írja, hogy férje nem korlátozta őt semmiben, és örült annak, hogy csendesen és békében élhetett. Gondoskodott gyermekei taníttatásáról, sok öröme telt a kis Zsigmondban, aki nemcsak szép, de okos gyermek is volt. Nagy tragédia következett be, mikor Zsigmond 1731-ben, kilenc és fél éves korában, vérhasban meghalt. Nem sokkal később Gábor fiát és Klára lányát is elvesztette, majd férjét 1732-ben temette el. Önéletírásában nem említi többi gyermekét, valószínű, ők még csecsemőként haltak el. Férje halálát követően a gyászév leteltével a Teleki család is ellene fordult, mert nem fogadták el, hogy férje a végrendeletében mindent Kata grófnőre hagyott. Szerencsére bátyjai támogatására továbbra is
Láda Bethlen Kata monogramjával és címerével, 1695.



A királyi központ lapja 17
számíthatott. A következő években ismét hivatalos küzdelmekben és betegségekben volt része, de ahogy írja: „az Isten véghetetlen hatalmát akarván énbennem megmutatni, romlandó cserépben, az halál kapujából az életre térített, noha énnékem az halál sokkal kedvesebb lett volna az életnél. Attól az időtől fogva az Isten olyan irgalmasságával vett környül, hogy az afféle nehéz gondolatok szívemet nem gyötrötték, tőlem elvétetett kedveseim iránt is csendesebb és Isten akaratjában jobban megnyugovó szívvel voltam.”
Mivel a Teleki fivérek továbbra is követelték bátyjuk örökségét, 1737-ben Kata grófnő úgy döntött, bár férje végrendeletében neki juttatta, az örökség felét kiadja számukra, „csakhogy légyen nyugodalmam” a Teleki famíliától. Az óhajtott nyugalom azonban nem következett be. Először a török betörés elől, majd az ismét kitört pestis járvány miatt kellett költözködniük. 1738-ban pedig testvérbátyjáért kellett aggódnia. Ifjabb Bethlen Sámuelt ugyanis a Habsburg hatalom bebörtönözte. Meggyanúsították, hogy részt vett II. Rákóczi Ferenc (1676. márc.27. –1735.ápr.8.) fejedelem fia, Rákóczi József (1700-1738) 1737-38. évi kuruc szervezkedésében. Ennek háttere, hogy amikor 1736-ban kitört a török-osztrák háború, a török szultán Rodostóba hívta Rákóczi fiát, felkínálta számára Erdély fejedelemségét és felkérte, élessze újjá a kuruc mozgalmat. Rákóczi József elindította a hadjáratot, de az események nem így következtek be. Rákóczi megbetegedett, majd meghalt, a Habsburgok pedig nagy erővel számolták fel az épp csak elindult mozgalmat. Emiatt került Bethlen Sámuel is börtönbe, bár családja nem tudta az okot, legalábbis Kata ezt írta le. Először Szebenben őrizték, majd miután ott kitört a pestis, társaival Brassóba szállították, ahol 1939 augusztusáig raboskodott, amikor is elengedték a foglyokat.
A mecénás és könyvgyűjtő
Téved, aki azt gondolja, ennyi veszteség és megpróbáltatás után a grófnő hátralevő életében magányosan szomorkodott és csak imákba temetkezett. A Teleki gróffal töltött tíz éves házasság alatt tíz gyermeket szült, tehát folyamatosan várandós volt. Már ez is mennyire megterhelő egy női szervezet számára, főképp ily módon, hogy minden gyermekét el is kellett temetnie, végül a férjét is, és ekkor még csak 32 éves. Közben pedig első házasságából született fiát és lányát a katolikus hitben ellene nevelték és ezt viselkedésükkel bizonyították is. Valóban, el is hagyhatta volna magát, azt sem vethetnénk a szemére. Ő azonban Teleki József halálát követően is úgy folytatta életét, hogy nemzetének hasznos szolgálatot tegyen. Életét nagyrészt Olthévizen, Fogarason és Sorostélyon töltötte. Mecénásként támogatta az iskolákat és a tehetséges, de szegény gyerekeket, fiatalokat, hogy a megfelelő iskolákba juthassanak, és ott tanulhassanak, mint Ajtai Abod Mihályt vagy Bod Pétert. Foglalkoztatta a nemesi leánynevelés szerepének fontossága is, hiszen ekkor még a lányok nevelését és taníttatását nem tartották szükségesnek. Fogarason szorgalmazta külön iskolamester alkalmazását a lányok számára. Erről szól 1759. áprilisi levele: „A harmadik személy (tanító) pedig maradjon csak a leányok tanítására, mert én is értvén keveset a leányok tanításához, bizony fájdalommal szemlélhetem a mostani ottvaló lányok állapotját, melynek okául talán azt is gondolhatnám, mivel Ikafalvi uram fiúgyermekeket is tanított, tehát a leányok jól tanítására azért nem érkezhetett...
Több sértegető beszédek közt némelyek ily szókat is szólottak: Asszony ő, ne szóljon mindenbe, mert nékünk nem főkurátorunk, nem reá bíztuk a dolgot. Bizonyos, hogy én főkurátor nem vagyok, azt én tudtam. Azt is olvastam, hogy szent Pál megtiltotta, hogy a közönséges gyűlésekbe az asszonyok ne szóljanak, de azt nem olvastam utána, hogy az akkori híveknek és keresztyéni asszonyi állatoknak, kikből állott az Isten anyaszentegyháza előmozdítani akarván az Isten anyaszentegyházának terén, szólniok szabad ne lett volna.”
Kata grófnő helyzete talán még a főnemesi hölgyek között is szerencsés volt, mert tanulhatott, olvashatott, családjában műveltséget kapott. Később pedig második férje oldalán is lehetősége volt tovább olvasni, tanulni. A könyvek gyűjtését és ajándékozását is mindig fontosnak tartotta. Nagy gondot fordított könyvtárára, „drága érték” jelzővel illette könyveit, egyforma borítással köttetett be minden darabot és sarkukra jegyezte nevének kezdőbetűit, ÁBK. Bod Péter így emlékezett erről, halotti beszédében:
„Más időtöltése könyvek olvasása, Imádsága után ez az ő szokása. Biblia az első, s a magyarázása, Azután a többek, szokott gyakorlása Nagy Bibliotékát e végre állata, Ez az áldott asszony a gróf Bethlen Kata, Jó magyar könyveket valahol kaphata Nagy áron magának mindjárt felváltata.”
Könyveinek tiszteletét és példás rendben tartását mutatja, hogy több száz kötetnyi, többnyire magyar nyelvű könyvtárát még életében katalogizáltatta, ekkor készült el Árva Bethlen Kata Laistroma. Fogarason, 1753. január 26-án készült végrendeletében pedig egész könyvtárát a nagyenyedi Bethlen-kollégiumra hagyta, amely egyértelműen mutatja, hogy a nemzet jövőjének biztosítását az ifjúság oktatásában látta. „Tetszvén az Úr Istennek engemet bűnes szolgálóját sok és nehéz terhes nyavalyákkal meglátogatni, minthogy 1752. esztendőt többire nehéz sulyas fekvéssel töltöttem el, mindenkor az volt a szándékom, hogy kevés magyar könyveim lévén, azok az én holtam után adassanak az nagyenyedi kollegyiom számára, minthogy kedves édes férjem, G. Teleki József uram is maga könyveit oda hagyván, tétessék az mellé.” Sajnos később a könyvtár, az 1848-49-es szabadságharc során tűzvészben megsemmisült. Egyedül a könyvek felsorolása maradt fenn, ebből ismerjük darabjait, mely fontos adalék a kor irodalmi és szellemi igényének megismerésében. Teleki halálát követően Árvának nevezte magát, hiszen mindent elvesztett, amit egy asszony elveszíthet, szüleit, gyermekeit, férjét, ő mégis Istenben bízva, a szeretet és megbocsátás erős meggyőződésével hitt, ebből merítette erejét további életéhez. Az íráshoz komoly gyakorlatot szerzett a rokonainak írt levelezéssel. Közel 250 levél maradt fenn tőle, melyek közül számosat írt a rokoni házaspárnak, Teleki Lászlónak és feleségének, Ráday Eszternek. Levelei színesek és tele vannak élettel. Ha Eszter és László gyermekei megbetegedtek, Kata személyesen kutatta fel és küldte hozzájuk a lehetséges gyógyítót vagy a gyógymód leírását. Önéletírását 1740-ben kezdte meg. Az első négy évben addig elmúlt életének visszaemlékezéseit olvashatjuk. 1744-től inkább napló stílusban folytatta, melybe beleszőtt leveleket, sőt periratokat is. Ké



Dobogókő
18
sőbb tovább színesítette anekdotaszerű rövid történetekkel vagy tájleírásokkal. Híres támogatottja, Bod Péter is ezekben az években került a grófnő udvarába. Neki köszönhetjük, hogy Árva Bethlen Kata írásait mi is olvashatjuk. Bod Pétert tanulmányai elvégzésében, több szegény diákkal együtt,- éveken keresztül támogatta a nagyasszony, majd a tanulmányok befejezését követően 1749-ig hat éven keresztül volt udvari papja, a Bethlen Kata által alapított olthévizi református eklézsiában. Bod később így ír erről az időről: „Töltöttem el mellette terhes papi hivatalban lelkemnek nagy és felette ki nem írható gyönyörűségével hat esztendőket, hogy sokan mondanák azt, kik életemet, miben álljon, látták, hogy csak az angyalok élnek jobban az égben.” A grófnő saját költségén építtette a fatemplomot Olthévizen, és hozzá a haranglábat, melyhez három harangot öntetett. Az udvari lelkész mellé kántor-tanítót is felfogadott, és a templom számára biztosította a szertartáshoz szükséges eszközöket. A díszítéshez hímzett textíliákat, udvarában készült terítőket adományozott. Az udvari pap komoly szellemi feladatot töltött be, hétköznaponként reggeli és esti istentiszteletet tartott, vasárnaponként pedig délelőtti és délutáni egyházi beszédet mondott a gyülekezetnek. Bod fő műve az első magyar irodalmi lexikon, a Magyar Athenas összeállítása. Ebben jegyezte le a grófnő könnyeinek lajstromát is, mely felsorolás szerint összesen 332 mű 337 kötetben alkotta könyvtárát.
Az írónő
Önéletírása célját Kata grófnő a következők szerint foglalta össze: „Írom sőt inkább azért, hogy sok szegény lelkek, akik a titkos kísérteteknek mélységes örvényében úszkálnak, lássák meg, mely kedves, jó és gyönyörűséges végét adja az Isten az ő választott hívei szenvedéseiknek még ebben az életben, hát még jövendőben? Ennekfelette hogy vegyék észre azt is, hogy az Istennek nagy ereje, mely nagy erőtlenségekben végeződik el és mutattatik ki, én mindenekelőtt példa lehetek, aki magamban felette erőtelen vagyok, és legkisebb terheknek elhordozására alkalmatlan: de abban, aki engemet megerősíthet, erős vagyok; és nem ez gyarló test s vér tanácsával, hanem az isteni kegyelemmel mindeneket meggyőzhetek. Ó, én Uram, ki erőt adsz énnékem, szeretlek tégedet, míg lészen életem, bizony szeretlek tégedet; de te erősíts ezen szeretetben engemet.”
Imádságok és lírai elmélkedések írója
Az erő és annak hiánya mindvégig kulcskérdés írásaiban. „Nagy volt a te erőd, én Istenem, itt is az én nagy erőtlenségemben.” Ez talán nem is meglepő számunkra, hiszen annyi megpróbáltatáson ment keresztül. Sokféle betegség elszenvedése és megszámlálhatatlan elvesztés-élmény közepette csak a legbiztosabb alapokon nyugvó hitének ereje segítette őt tovább. „Mely kemény lelki harc volt az, amelyet Isten bölcs tetszéséből ezúttal ismét reám eresztett, e világnak minden ereje azt meg nem tudta volna győzni, sőt el sem szenvedhette volna.” Azonban a legerősebb hit sem elég az elfogadás képessége nélkül. Az elfogadás pedig nem jelent feltétlen belenyugvást a történésekbe. Amin tudott és képes volt változtatni, azt mindig megtette, de amin nem volt hatalmá
ban változtatni, azt nemcsak elviselte, hanem el tudta fogadni, megengedte, hogy megtörténjen vele. A grófnő szép példáját mutatta, hogy egész életében végig elfogadásban volt és itt gondoljunk újra az ERŐ-re, mert ehhez volt igazán szüksége arra az energiára, amit a szeretetből és a megbocsátásból merített. Ezzel az érzéssel tudott szívből imádkozni. Bod Péter így fogalmazta meg: „Láttam én annak idején tulajdon kezével írott oly gyönyörűséges vallástételét, a mely eléggé bizonyította azt, hogy nem a test és vér, hanem az Istennek szent lelke izgatta őtet.” Íme, a grófnő egy imádsága: „Oh, én Édes jó ISTENEM, nem lehet énnékem elő számlálnom, a’ Te énhozzám megmutatott sok irgalmasságidat; annál-is inkább meg-hálánom a’ Te édes Atyai Jó-vóltodat. Édes ISTENem adjad Kegyelmedet énnékem, hogy ezen sok rendbéli én hozzám mutatott Irgalmasságidat Szívemben elrejtsem, és azokról szüntelen gondolkozhassam ’s minden kisirteteim között-is ezen Irgalmasságidhoz továbbra is ragaszkodhassam, magamat vigasztalhassam. Noha én por, hamu vagyok, mégis kívánok szólni Te előtted. Oh ne űzz el én ISTENem az én méltatlanságomért Szent Színed elöl engemet: hanem inkább nyújtsad kegyelmedet, és erődet, hadd önthessem ki Te előtted az én Szívemnek kívánságát: mert nintsen Te kivülled a’ ki az én sérelmes Szívemet megenyhíthesse: azért tsak Te nálad keresek én mint töredelmes Lelkeknek és sérelmes Szíveknek meg-enyhitőjénél orvosságot. Édes JESUS! bár tsak egy tsepjét hintsed drága Vérednek az én alázatos Könyörgésemre, tudom, hogy mindjárt kedves lészen ’s meg-halgattatom Sz. Atyádtól.”
Elmélkedéseiben magas lelki szintre jutott a megbocsátásban, és a fájdalmas sebeket igaz szívvel engedte el, megkönnyebbülve így tisztította meg lelkiismeretét a haragtól, nehezteléstől. Felismerte, hogy aki tudatosan ártani kíván a másiknak, saját magának okoz vele sérülést, amit feloldani és megbocsátani a legnehezebb dolog: „Olyannal mocskoltattam meg, amit a szíveket vizsgáló szent Isten tud, hogy soha sem nem mondottam, annál inkább nem cselekedtem. Kitől és milyen formán ment végben az én megbántódásom, azt ki nem írom, hanem inkább ahelyett kívánom, hogy az irgalmas Isten bocsássa meg ebben való vétkeit, és esmértesse meg azt, hogy őfelségét és a maga lelkét sértette meg véle.”
Halálának esztendejében adta ki tizenhat imádságból álló könyvét Szebenben, Védelmező erős pais címmel, mely imákat 1742től kilenc éven keresztül írt meg. Íme a VI. imádság részlete: „Légy tsendességben már én Lelkem, örülj és örvendezz a’ Te Meg-tartó Istenedben, ne félj, ne rettegj már, mert a’ Te nagy örömödet sem e’ Világnak ereje, sem a’ Sátánnak sok féle dühössége te tőled el-nem veheti, noha még egy kevéssé e’ gyarló testben sátorozol és az ó embernek maradványi gyakorta meg-kisértenek: de a’Te éretted már eleget tett JESUSod, a Te Atyád Jobjánál vagyon szüntelen, és ki nem vét gyarlóságodért Sz. Atyád kedvéből. Már Édes Atyám a’ Te Édes Atyai Szerelmedbe ajánlom Lelkemet, sok nyomorúságok között fájlódó testemet, és Életemnek Napjait, óráit, szem-pillantásit, nehéz keresztviselésimet, azok alól való ki-szabadulásomnak módját és idejét: Lelkemnek ez gyarló testből való ki-költözését, Szent Szinednek gyönyörű látására által vitelét, Testemnek porrá válását, és a’ porból viszont fel-kelését, és végtére meg-ditsőittetését, a’ holott osztán én-is Tégedet véghetetlenül áldalak és ditsérlek a’ Te Szent Fiaddal és Szent Lelkeddel egyetemben, AMEN.” Majd így fejezi be: „Írtam MDCCXLIV. esztendőben August 28-dik Napján, mikor méllységes kisérteteim között minden külső



A királyi központ lapja 19
vigasztalásoktól egészszen meg-fosztatva vóltam, akkoron nyujta az ISTEN Ennékem Sz. Lelke által hathatós vigasztalást, melly minden ki-gondolható Világi vigasztalásnál kedvesebb lön Ennékem. Mellyért dicsértessél Óh Én ISTENem mind Menyen és Földön az Én Szegény Lelkemtöl is mind örökké, a’kit meg-szabadítál és meg-tartál a’ veszedelemből.”
A nagyasszony más egyházi művek kiadását is támogatta, Nádudvari Péter 84 prédikációját rendeztette könyv formába, melyek összegyűjtésével a kolozsvári professzort, Udvarhelyi Mihályt bízta meg, amit annak halála után Szathmári Zsigmond fejezett be. Saját költségén adta ki Keresztúri Pál, Egyenes ösvény című művét, mely 21 prédikációt foglalt egy kötetbe.
Gyógyító nemesasszony
Ebben a korban a főúri asszonyoktól elvárták, hogy udvarházuk jobbágyait szükség esetén gyógyítsák. Árva Bethlen Kata nemcsak ezt töltötte be, hanem rokonokon, ismerősökön és sok környékbeli emberen is segített. Saját háztartásában készült gyógynövényes főzetekkel orvosolta a betegségeket, recepteket és gyógymódokat gyűjtött, és híressé vált maga is gyógyító tehetségével. Bod Péter így szedte versbe:
„Sokszor a betegek sereggel állottak, Kik hozzája mentek, s megorvosoltattak. Messze földről oda néha hozattattak. Könnyebbülést vévén, rá áldást mondottak.”
Pataki Jenő, a Pásztortűz 1926. évi számában, ezt a címet adta írásának: Árva Bethlen Kata az első magyar orvosnő. A grófnő levelezéseiben is gyakran felmerülnek különféle betegségek leírásai és a hozzá tartozó gyógymódok is. Családjában is tanácsolt gyógymódokat különféle betegségekre, főképp a gyermekek gyógyítására vonatkozóan, vagy hogy milyen úton lehet beszerezni a gyógyításhoz szükséges szereket. Orvosló könyvében számos receptet közöl, a megtalálható gyógyfüvek begyűjtésére vonatkozó tudnivalókkal és a feldolgozás módjával együtt. A gyűjteményben szerepeltet továbbá konyhai recepteket és italok készítési leírásait is, de olvasható benne például állat gyógyítási módja vagy gyertya- és szappankészítési, gyapjú festési, sőt hajfestési eljárás is. Szintén Bod Péter jegyezte le, hogy három kézirata volt orvosságos könyvekből. Érdekességképpen közöljük két házi receptjét:
„117. Hasnak, gyomornak puffadása, daganatja ellen való orvosság
Fodormintát, fejér üröm virágát zacskóban varrván, borban meg kell főzni, és az hasát, gyomrát szüntelen ezen kötővel kell kötözni, azonban minden reggel egy-egy csepp igaz szerecsendióvirág-olajat kávéban kell béadni. Hasznos és próbált orvosság.
143. Fülfájástul való orvosság
Borzavirágot (bodzavirágot), székfűvirágot, jóféle sáfránt törve, kámfort törve össze kell elegyíteni, apró zacskót kell belőlle megtölteni, s meg kell tőzzeni (tődzeni) a zacskót, sáfrányos, édes téjben meg kell főzni. Amicsoda melegen elállhatja, úgy kell a fájós fülire kötni. Mikor a fülire akarja az ember kötni, elsőben meg kell herbatéjjel párolni a fülit, mondalaolajat (mandulaolajat) kell
a fülibe mindennap kétszer három-három cseppet egyszer cseppenteni, úgy kell osztán a zacskót felkötni a pállás (párolás) után.”
Kézimunkái
Nem fontossági sorrendet követve kerül erre a helyre kézimunkáinak említése, amik messze földön híresek voltak korában. Szerencsés módon hímzéseiről nemcsak levelei tanúskodnak, hanem látható formában is meggyőződhetünk szépségükről. A nők életében a hímzés, mint egyfajta művészi kifejezőkészség és tevékenység volt mindig jelen. A szövés-fonás, különféle anyagok megfestése, szabása, varrása, a család ruházkodásának megteremtése mindig a női szerepkör része volt. És mindig születtek olyan nők, akik ezt a tevékenységet tökélyre vitték és nemcsak a családjuk szükségleteit elégítették ki, hanem emelkedettebb formában művészi hajlamukat, kreativitásukat is fejlesztették ezáltal. Sajnos a modern nő nem is sejti, hogy ez a tevékenység a lelki harmónia megteremtésének egyik eszköze. Egyfajta meditációs állapot, mely a nő lelkét könnyíti, szabadságérzését fokozza, közelebb repíteti önmagához, ezáltal Istenhez. A nemesi udvarházakban varrólányokat foglalkoztattak és a nagyasszonyok útmutatása és tervei szerint készültek a hímzésiek. Hogy elismerjük, ehhez a munkához nagy szervezőkészség is szükségeltetik, a tervezés, művészi kivitelezés, az elkészítésben való tevékeny részvétel, a munkafolyamatok felügyelete, álljon itt egy részlet Kata grófnő levelezéséből, 1729-ből, amikor férje rokonságában, Teleki Sándor lányának esküvőjére készültek. „Ami a keszkenők dolgát illeti, én úgy tudom, hogy szkófiumos keszkenő kívántatik násznagynak, vőfélynek, s az két örömmondónak. Gazdának is, mikor idegen fő gazda vagyon, de mikor atyafi az főgazda, olykor nem szükség. Selyemmel és arany vagy ezüst fonallal varratt keszkenők mennyi kívántatik, bizonyosan nem tudom. Asztalnoknak, pohárnoknak kívántatik olyan. Tálfogókat is mennyi kívántatik, én bizony nem tudom, mert én afféle dolgokban keveset forgottam. Mindazáltal úgy gondolom, hogy az mennyi asztal lészen, az szerint lészen az tálfogó is. Házi vászonból volt most az kékesi is, vagy két asztalra vékonyabbak voltak, az többire pedig csak afféle közönséges volt; a kinek is két singit egy-egy máriáson megvehetni.”
Ebből a részletből kiderül, hogy Kata grófnő még nem töltötte be a harmincat, hímzésbeli jártasságát és tudását már elismerték és nemcsak az elkészítéshez kérték segítségül munkáját, hanem tanácsot is tudott adni, kinek mi illik jobban, milyen díszkendőket viselnek a lakodalom egyes szereplői, mi kell az asztalra, milyen és mennyi asztalkendőt és felszolgáláshoz szükséges textilt kell elkészíteni és kihímezni. A szkófiumos varrás a csak arany vagy ezüstszállal készült gazdag hímzést jelentette, ruhákra, kendőkre készült, a legdíszesebb, legünnepibb alkalmakra. A főúri udvarokban nemcsak varró lányok dolgoztak az úrnő felügyeletével, de férfiakat is alkalmaztak, rájuk a nehezebb anyagokat bízták, mint a bársonyra hímzéseket, amihez gyenge volt egy nő keze. A varró lányok a lazább vagy erősebb szövésű vásznakra készítettek díszes hímzéseket. Bethlen Kata hagyatékából ismerjük az olthévizi egyháznak ajánlott úrasztali terítőket, amik többszínű selyemszállal készültek, melybe arany- és ezüstszálakat kevertek, és csipkés széllel vagy sűrű szegélyhímzéssel zártak le. Olthévizen fennmaradt egy 1735-ből való leltár, melyben felsorolják Bethlen Kata adománya



Dobogókő
20
it: ”1. Egy igen jeles mesterséggel készített keszkenőt, melynek a közepin vagyon egy karmasin szín selyemből kötött ezüst és aranynyal töltött Bárány formát mutató Tzímer, keresztes zászlót tartván ilyen két betűvel B.K., a körül vagyon fehér patyolat közé két renddel foglaltatott ugyan karmasin-szín selyemből kötött ezüst és arannyal töltött rece két renddel. 2. Egy abroszt, melyben vagyon tizenkét patyolatból való táblák közé elegyített karmasin-szín selyemből kötött fejér czérnával töltött reczéből álló hárma bárány tíze egy egy fejű sast mutató, tizenhárom tábla, mindenik magában e két betűt viselvén B.K. és egészen környül vétetvén karmasinszín selyemből fejér czérnával kötött tsipkével.”
Fennmaradt továbbá a fogarasi úrasztal és szószék terítő, és a gyulafehérvári terítő is Bethlen Kata adományaiból, mely alapján látható, hogy az európai hímzőművészet kimagasló alkotásai készültek el a grófnő udvarában. 1757-58 évben a fogarasi templom felújításának is ő volt fő támogatója, adományából felújították a boltozatot, a tetőzsindelyeket cserépre cserélték, megépítették a kőből készült karzatot és új padokat helyeztek el a templomban. A grófnő Fogarason, 1759. július 29-én adta vissza lelkét a Teremtőnek. Végrendeletében így vall értékekről, kincsekről: „Pénzem ritkán vagyon énnékem. Ami kezemhez jött is – minthogy csak sáfár voltam benne, én bizony soha azon nem igyekeztem, hogy világi kincseket gyűjtsek, minden kívánságom csak a jövendő és örökké megmaradó kincs lévén – elköltöttem.”
A fogarasi templom falán olvasható kőtábla szövegét Bod Péter írta:
„E TORONY OLDALA TARTJA E NAGY KÖVET E KÖ BEFOGLALJA AMAZ ÁLDOTT NEVET MELLYRŐL AKÁRKI IS MÉLTÁN PÉLDÁT VEHET S PÉLDÁJÁT KÖVETVÉN AZ EGEKBE MEHET GRÓFF BETHLEN KATA EZ, BETHLEN SÁMUELNEK KIT SZÜLT NAGY BORBÁRA MINT ÉDES FÉRJÉNEK ÉLTÉBEN HŰ TÁRSA TELEKI JÓSEFNEK, KI VOLT FŐ ISPÁNNYA FEJÉR VÁR MEGYÉNEK AZ ÚR E TEMPLOMOT MÁSOKKAL FUNDÁLÁ EZ ASSZONY AZUTÁN BOLT ÉS TSEREP ALÁ VÉTETTE KÖLTSÉGÉT ÉRTE NEM SAJNÁLÁ MELYBŐL AZ ISTENRE TÉRJEN ÖRÖK HÁLÁ HUSZON HÉT ESZTENDŐT TÖLTÖTT ÖZVEGYSÉGBEN MINDEN RENDEK ELŐTT PÉLDÁS KEDVESSÉGBEN ÖTVEN KILENTZEKET VILÁGI ÉLETBEN AMIT KIVÁNT VAGYON MÁR JÉZUS ÖLÉBEN.”
Alul rovással: Bod Péter készítette Igenben. (Magyarigen)
Unokaöccse, gróf Teleki József (1738-1796) útinaplójában így emlékezett rá, mikor édesapja leveléből értesült a grófnő halálhíréről: „...írják gróf Teleki Józsefné asszonynak, annak a drága léleknek az Úrban 29a Júli lett elnyugovását. Mindenféle virtusokkal felruházott alkotványa volt ez az asszonyság az Istennek; kegyes volt, minden morcság nélkül, mert szüntelen vidám ábrázatját még a nyavalya sem könnyen változtatta meg; könyörülő és adakozó minden tettetés nélkül; nagy és maga nemit felülhaladó elméjű. Nem szükség őtet sok szóval dicsérni, mert dicsérik őtet az ő cselekedetei mindenekelőtt. Tudják őtet ki lett légyen minden rendbéli emberek, valakik ösmerték, de tudják még azok is, akik
nem esmerték, annyira példás volt az ő kegyessége. Egyszóval: nem könnyen születik ezen már kimúlt férjfiúi természettel bírt asszony helyibe más, Bethlen Kata. Csendesen nyugodjanak tetemei.”
Bod Péter felette tartott gyászbeszédében tiszta, fényes, drága bíbornak nevezte Árva Bethlen Katát, az erdélyi nagyasszonyt, akinek élete példa lehetett mások előtt. Aki olyan ERŐ jelenlétéről és olyan helytállásról adott számunkra is példát, ami tiszta, nyílt jellemmel párosult, mely a megbocsátó, és - már egészen fiatalon is,- a megingathatatlan alapokon nyugvó hitben gyökerezett. Ezt sugározta környezetére egész életben. Vegyünk példát erejéről, tiszta, örök értékeken nyugvó életéről, veszíteni tudásáról és elfogadásának képességéről, mely az elmúlt évszázadokon is fényesen sugárzik át ránk.
Források:
Dr. Lukinich Imre: A Bethleni Gróf Bethlen-család története, Budapest, Athéneaum 1897. Gróf Bethleni Bethlen Kata életének maga által való rövid leírása Bethlen Kata: Védelmező erős pais, Székelyudvarhely, Haáz Rezső múzeum Tudományos Könyvtára Bethlen Kata orvosló könyve 1737. S. Sárdi Margit: Bethlen Kata kéziratáról Kocsis István: Árva Bethlen Kata, monodráma Palotay Gertrud: Árva Bethlen Kata fonalas munkái, Erdélyi tudományos füzetek 117.sz. Kolozsvár 1940. Régi magyar prózai emlékek 7. kötet: Egy erdélyi gróf a felvilágosult Európában (Teleki József utazásai 1759-1761) Akadémiai Kiadó, Budapest 1987.



A királyi központ lapja 21
Norvégiában talán még több fehér folt van a történelemben, mint nálunk. Köszönhető ez annak, hogy az inkvizíció Skandináviában is eredményesen működött. Magyar szemmel azonban az északi népek históriájának bizonyos rétegeit könnyebb felfedezni.
Atilla (Attila, Etele, Etzil stb.) hatalmas birodalmának nyugati határa Skandinávia déli részén húzódott, a mai Dánia teljes egészében, illetve Svédország és Norvégia alsó fertályán is otthonosan mozogtak. Feltehetően egyetértésen és együttműködésen alapuló integrációról van szó, akárcsak jó 500 évvel később Horvátország, mint a Szent Korona fennhatósága alá tartozó társország. Pillantsunk hát rá, milyen nyomokat hagytak őseink Norvégiában. Budai Krónika (1473): „Atilla isten kegyelméből Bendegúz fia, aki Engadi-ban született, a nagy Nemroth unokája, a magyarok, médek és gótok királya, a Földkerekség Félelme és Isten Ostora”.
Amikor először tapasztaltam meg Dél-Skandinávia természeti környezetét, elsőre is meg sokadikra is a Hargita naturáját láttam bele. Ez persze nem nagy ügy, a hatalmas fenyők, nyírfák, égerek, mogyoróbokrok, a hegyi legelők, „esztenák” és a tekintélyes sziklák sora, ha nem is összetéveszthető, de igen hasonlatos, főként, amikor a több száz éves gerendaházakat is megpillantjuk a hegyoldalban. Számtalan forrásból csörgedezik megannyi erecske, patak, hogy aztán folyóvá és tóvá váljanak. Számos helyen lehet inni a folyó vagy tó vizéből, semmiféle káros hatása nincs az egészségre. Ez ma már szokatlan lehet, és persze nemcsak ez, hanem sok más, évezredeken át gyakorolt és megszokott dolog is furcsának hat, sajnos, tömegek számára. Mint például őstörténetünk, származásunk, büszkeségünk, hagyományaink. Ebből fakadóan aztán nem könnyű nyomokat találni, vagy, ha mégis sikerül, akkor azokat bizonyítani. Kutatásaim során számos
bizonyításra váró feltételezés is akad, de szerencsére, még ha szegényesen is, írott források is rendelkezésünkre állnak. Mindenek előtt nézzük meg, mit lelhetünk fel a magyar-viking kapcsolatról. Ismert, hogy a Turul-nemzetség (Árpádház) királyait az ún. varég őrség védte. A varégok, azaz a Kelet-, Közép- és Dél-Európában megjelenő, hadakozó és kereskedő, majd letelepedő vikingek voltak. Rengeteg hasonlóság fedezhető fel összehasonlítva a korabeli magyarokkal, a rettenthetetlen, halált nem megvető, de elfogadó bátorság, harcmodor, a motívumvilág, hogy egyelőre csak a legismertebbeket említsem. Az északi népek átlagembere azonban tisztában van legalább a viking-múlttal, és ráadásul büszke rá. Mondanom sem kell, hogy ezt a dicső múltat meg is tudják jeleníteni, látható az elmúlt években felerősödött viking-divat hozta filmek, találkozók ürügyén is. Pedig a magyar történelemnél színesebb, mélyebb, kalandosabb nemigen akad, s bár tudom, ez talán elfogultnak hangzik, de hiszen magyar vagyok, engedtessék meg nekem, hogy elfogult legyek a saját múltunk és kultúránk szeretésében. Ebből a szinte kimeríthetetlen forrásból, amit magyar történelemnek is nevezhetünk, szebbnél szebb és izgalmas filmekre ad okot. Hej, be szép is volna ... A varégokról és a magyar skandináv kapcsolatok iránt érdeklődök szinte kizárólag Fodor István: A magyarság baltikumi és skandináviai kapcsolatai a IX-XI. században (a régészeti leletek alapján) című tanulmányára hagyatkozhatnak, de legalábbis ez az, ami leginkább hozzáférhető. „A Magyarország területén előkerült viking eredetű vagy skandináv hatásról tanúskodó X-XI. századi leleteket 1933-ban Péter Paulsen összegezte a „Magyarországi viking leletek” című könyvében. A Duna medréből Budapestnél előkerült, aranylemezzel és niellóval díszített lándzsát, a magyarországi kétélű kardokat, a prágai dóm kincstárának sisakját és kardját, valamint a szintén Prágában őrzött Szent István-kardot elemezte. A magyar régészek közül különösen Fettich Nándor szentelt nagy figyelmet a hazai viking leleteknek, s ő mutatta ki először meggyőző erővel, hogy már a Kelet-Európában (Levédiában és Etelközben) tartózkodó
A viking kapcsolat
BARÁT ISTVÁN ZSOLT
forrás: https://www.pinterest.com/pin/62417144808185493/
Hagyományos, több száz éves gerendaház, a skandináv „esztenán”



Dobogókő
22
magyarság is élénk kereskedelmi kapcsolatot tartott fenn a vikingekkel.” Györffy György István király és műve valamint Géza külpolitikája című munkáiban szintén ír magyarországi vikingekről. „A kölpények skandináv eredetű népcsoport volt, amelyet az Árpád-ház korai uralkodói, közülük is elsősorban valószínűleg Taksony fejedelem illetve trónörököse a jövendő Géza fejedelem katonai segédnépként, illetve határőrökként használt. A kölpények a bizánci császárság haderejében is ott voltak, a 11. században kulpingoi néven említik őket. [...]A türk eredetű magyar hadrendszerben mindig a trónörökös állt a csatlakozott segédnépek élén. Taksony fejedelemsége idején, Tar Zerind halála után Géza birtokolta a trónörökösnek járó bihari dukátust és bizonyos aldunai területeket is, ezért a magyar keleti politika elsősorban Gézán keresztül zajlott. Ekkor jött létre Bizánc ellen a magyar–besenyő–bolgár–orosz szövetség, amelynek vezéralakja I. Szvjatoszláv kijevi fejedelem volt. Az ő varég dinasztiájának katonai kíséretéhez tartoztak a varég kylfingarok, akiket a szláv források kolbjagi néven említenek. A Bizánc ellenes szövetség az arkadiopoliszi csatával tragikus véget ért, a csata után a nyilván Szvjatoszlávot hibáztató besenyők sztyeppei szokás szerint a kijevi nagyfejedelmet megölték, vezérük koponyájából ivókupát csináltatott. Ekkor nagy számban csatlakozhattak a fejedelem kíséretéből kölpények a magyarokhoz. [...] A magyar hagyomány a személynévvé vált Kölpény nevet a 958-as hadjárat hőséhez, Botondhoz kötötte, a monda szerint ő volt Botond apja. Valószínűbb azonban, hogy etnikai megjelölésről van szó, azaz Botond maga is kölpény származású lehetett, erre utal nevének jelentése: „buzogányos”. [...] Taksony uralkodása a magyar állam erős keleti kapcsolatai folytán, besenyők közül szintén kerültek Magyarországra népelemek katonai segédnépnek, a talmácsok. A Taksony kori etnikai határvédelem vonala a két sajátos katonaelem – Talmács és Kölpény – telepeinek láncolatából állapítható meg. A kölpények emlékét helységnevek őrzik, mint a Bács-Bodrog vármegyei Kölpény, a Szerém vármegyei Kölpény vagy a marosszéki Mezőkölpény. A magyar határt védő kölpényekről kaphatta nevét az alsóausztriai Kilbing a Traisen folyó keleti partján, az Árva vármegyei Alsókubin és Felsőkubin (Kolbin, a 13. században), aTemesBéga torkolatánál Kölpény és Kulpin-tó. [...] Szent István király Prágában őrzött kardja skandináv gyártmány, valószínűleg szintén a kölpényekhez köthető.” Ugyancsak Györffy György feltevése, hogy a bizánci császárhoz, Konstantinápolyba utazott normann követek Dnyeperen hazafelé vezető útját magyarok zárták el. Ezek után nem meglepő, ha magyar nyomokat is sikerül találni Skandináviában. Elsőként mindjárt itt van a svédországi Birka nevű település, amely a IX-X. században jelentős kereskedőváros lehetett, hiszen körülötte egy 2500 síros temetőt is találtak, különböző temetkezési módszerekkel, úgy mint hamvasztásos, deszkakoporsós, lovas és kamrasíros. A gazdag leletanyagban fegyverek, ékszerek, textil, üveg, kerámia és pénz került elő a temetőből. Az első feltárója Hjalmar Stolpe volt, aki 1872 és 1895 között összesen 1100 sír tárt fel, köztük a két sírt, amelyekből süvegcsúcsok, tarsolylemezek és veretek, övveretek, csodaszarvasos ezüstékszerek is előkerültek.
A birkai 644-es sír leletanyaga (ARBMAN 1940, 223. Abb. 183.)
A birkai 581-es sír süvegcsúcsa és függői...



A királyi központ lapja 23
...és a 644-es sír süvegcsúcsa és fejpántja (KOVÁCS 2003, 212. Abb. 3.)
A birkai 644-es sír tarsolylemez töredékeinek feltételezett rekonstrukciója (DIENES 1964, 109. 47. ábra)
Forrás: mis.historiska.se
A birkai temetőben feltárt ezüst „drótékszerek”.
A svédországi vårbyi vikingsír leletei. Jól látható a szíjvég. Forrás: direktpress.se



Dobogókő
24
Azt már régóta tudjuk, hogy nem Kolombusz Kristóf fedezte fel Amerikát 1492-ben, hanem a vikingek 1000 körül. Itt akár meg is állhatnánk egy pillanatra, mert igazság szerint nem is a vikingek voltak az elsők, hanem Ázsiából érkeztek az első felfedezők a Bering-szoroson keresztül, amelynél a sarkok fokozott eljegesedésekor tenger vízszintjének csökkenésével földhíd képződik, s ez periodikusan meg is történik, a legutóbbi ilyen többszöri tengerviszszahúzódási sorozat i.e. 22000 és 7000 között lehetett, így az ázsiai népcsoportok kb. 15-12 ezer évvel ezelőtt már letelepedtek az amerikai kontinensen. A mi esetünkben azonban sokkal érdekesebbek a viking telepesek. Tehát 1000 környékén Leif Eriksson, azaz a híres-hírhedt Vörös Erik fia és nevelőapja Tyrker, meg jónéhány tettrekész viking, Grönland érintésével kikötöttek, majd rövid időre megtelepedtek a mai Új-Fundland területén. Azt is tudjuk, hogy a vikingek Vinlandnak hívták ezután Amerikát. Azt viszont már sokkal kevesebben tudják, hogy miért.
Leif Eriksson és csapata az Új Világban telelt (valahol ÚjFundlandban), miután felépítették Leifsbudir-t (Leif-házát). Leif a csapatot két részre osztotta, hogy felváltva tudják a környéket még jobban felderíteni, portyázni, illetve a „települést” is meg tudják védeni. Figyelmeztette embereit, hogy az éjszakát mindenki a szálláson töltse. Egy este Tyrker nem tért vissza az egységével, erre Leif felindultan a keresésére indult tizenkét emberével. Nem kellett sokáig kutakodniuk nevelőapja után, a közelben látták, ahogy hangosan nevetve vadul integet és kiabál nekik. – Apám! Mit keresel idekinn ilyen későn? Mi késztetett arra, hogy elhagyd társaid? Tyrker először a saját nyelvén válaszolt, de amikor eszébe jutott, hogy a vikingek ezt nem értik, az ő nyelvükön mesélte el, mit talált. – Nem kellett messzire mennem, hogy ráleljek valamire, aminek örülni fogsz! Szőlőt találtam! Bőséges termést! – Igazat beszélsz, Apám? – kérdezte Leif a nevelőapját. – Persze, hogy az igazat! Az én szülőföldemen rengeteg szőlő van, felismerem minden fajtáját! Így lett, hogy Leif a Vinland (borföld) nevet adta ennek a földnek.
Történetesen Leif Eriksson nevelőapja, tanítója Tyrker (ejtsd: Türkar) nevének jelentése türk vagyis magyar. Ebben az időben, ahogy fentebb olvasható, már erős kapcsolat alakult ki vikingek és magyarok között, feltehetően nemcsak skandinávok voltak a Magyar Királyságban, hanem fordítva is. Leif Eriksson apja Vörös Erik vagy „polgári” nevén Erik Thorvaldsson Norvégia déli részén született, a mai Stavangertől Keletre eső tartományban. Miért fontos ezt tudnunk? Részben azért, mert feltehetően itt ismerkedhetett meg Tyrkerrel, fiának későbbi nevelőjével, s azért is, mert fontos lesz a továbbiakban. Most pedig térjünk vissza Atilla korához, de még inkább nagybátyjához, Rogához. Bendegúz fivére volt tehát Roga vagy másként Ruga, Rua, Röa stb. Krónikás források szerint ő alapozta meg a majdani hun birodalmat a hun törzsszövetség megerősítésével, s „méltó elődje volt Etelének”. Ahogyan azt a cikk elején olvashattuk, a Hun Birodalom legnagyobb kiterjedése idején, tehát a 450-es években, egészen Dél-Skandináviáig tartott. Az akkori határokat persze nem a mai értelemben kell elképzelni, a gyepű sokszor száz kilométer is lehetett olykor! Ez azt jelenti, hogy akár
1000 kilométerrel északabbra is előfordultak kereskedők, telepesek a Hun Birodalomból. Talán így fordulhat elő, hogy Bjør-kedalban, amely jó 500 km-rel feljebb van Oslótól, s amely egy elszigetelt kis hajóépítő település volt, néhány lakos a mai napig úgy mondja a halat, hogy hal, nem pediglen úgy hogy fisk (fiszk), ahogy az a skandináv nyelveken hívattatik. Egy helybéli beszámolója szerint a 60-as évek vége felé, amikor az első aszfaltutat építették a faluba, ahová addig csak szinte hajóval lehetett eljutni, vagy gyalogösvényen, útépítés közben egy viking sírra bukkantak. Ez nem olyan meglepő, mert kis túlzással úton-útfélen halomsírokra bukkanni, amit az északiak egyszerűen vikingsírnak neveznek. Az már azonban érdekesebb, hogy egy gyűrűt is találtak ebben a sírban, majd miután leadták a feltáró csoportnak, azok elmondták, hogy ez egy hun női ékszer. Szóval halomsír és hun ékszer? A fentiek ismeretében szkeptikusak lehetünk a „vikingsír” kifejezés minden halomsírra vonatkozó használatával kapcsolatban. Vajon mit gondoljunk akkor, amikor azt látjuk a térképen, hogy Rogaland, azaz Rogaföld? Éppen azon a helyen, ahol Vörös Erik találkozhatott Tyrkerrel, az egyszerűen csak „Magyar”-nak nevezett tanítóval, fiának későbbi nevelőjével? A fentiek ismeretében hogyan vélekedjünk arról, hogy Rogaland megye fő folyamának a neve Hunnå, a csodálatos szépségű völgyet pedig Hunnedal-nak hívják? Annyi bizonyos, hogy a „dal” völgyet jelent. A terület helytörténeti leírásában azt olvashatjuk, hogy az elnevezés eredete kissé homályos, talán(!) elkapás, vadászat lehet, de talán helyi szóhasználatban a nőnemű medve. Ezután leírja, hogy ősidők óta Hunn-nak hívják a folyót, az alsó szakaszán pedig csak Åna-nak. Ezen a terület bronzékszert talált egy „kőhalomban” egy pásztor 1920-ban. „Az ékszer román kori, tehát(!) Itáliában (sic!) készült, de hogy hogy került ide, arról csak fantáziálni tudunk ...” – írja a helytörténeti beszámoló. (http://www.hunnedalen.no/historie-ogkultur/historie)
A hedaleni fatemplom 1150-ből



A királyi központ lapja 25
Fantáziálni mi is tudunk, s talán nem is járunk messze az igazságtól, amikor azt gondoljuk, őseink sokkal messzebbre jutottak. Mindenféle értelemben. Végül tekintsük meg Norvégia legrégibb, fatemplomát és annak néhány részletét. A templom 1150-ben épült, majd egy pestisjárvány következtében az egész falu (és talán a járás is) elnéptelenedett, s majd csak közel 200 év múlva bukkan rá egy favágó a benőtt településre, amely ezután benépesül. Hedalen, amely a festői Valdres-tartományban van, ma is lakott település, Oslótól jó 100 km-re, északra. A fatemplom a folyamatos karbantartásnak köszönhetően nagyon jó állapotban van, sajnos csak nyáron látogatható, így saját fotókat egyelőre nem tudok bemutatni az épület belsejéről. Addig is néhány képzelet- és gondolatindító kép az internetről.
Ereklyetartó Krisztus megfeszítésével és Becket Tamással. A tartalmáról nincs forrás egyelőre. A kidolgozás, az ábrázolásmód és a szimbólumrendszer azonban megint csak ismerős.
Vajon milyen lehet a mennyezet?
Madonna veretes övvel
www.kethollos.hu



Dobogókő
26
BEVEZETÉS A REJTETT ERŐK VILÁGÁBA ARADI LAJOS TANFOLYAMSOROZAT BUDAPESTEN A KÉT HOLLÓS KÖNYVESBOLTBAN
2017. január 21-22. (10-18 óráig)
A LÁTHATATLAN ENERGIÁK FOGALMA ÉS MÉRÉSE
A radiesztézia (sugárzás érzékelés) lényege és haszna a mindennapokban. Földsugárzások érzékelése, ezek káros és jótékony hatása az élő~
szervezetre, miért alakulnak ki a krónikus betegségek, mi közük van ebben a földsugárzásoknak? Megtanuljuk mérni, érzékelni
segédeszközökkel, sok gyakorlattal mindkét napon. A második nap végén megtanuljuk a legegyszerűbb betegség diagnosztikai módszert.
2017. február 25-26. (10-18 óráig)
AZ AURA
Az emberi test energetikai felépítése, a csakrák és az aura érzékelése, mérése. Az ebben lévő hibák, sérülések felismerése, kijavítása. Akár
úgyis, hogy a páciens messze, több ezer km távolságra van tőlünk. Fantom vagy távdiagnosztika
2017. március 25-26. (10-18 óráig)
A BETEGSÉGEK LELKI OKAI
Milyen lelki háttere van egy-egy betegség kialakulásának a fizikai és energetikai mellett? Miért lesz valaki allergiás? Mi áll az emésztő-, szív
és érrendszer megbetegedéseinek hátterében? Nagy felismerések és meglepetések várnak ezen a hétvégén! Erre a tanfolyami részre jöhetnek
olyanok is, akik a korábbiakon nem vettek részt!
2017. április 22-23. (10-18 óráig)
SPIRITUÁLIS ÖNVÉDELEM
Hatékony segítség megtartani erőinket, energiáinkat. Valóban léteznek energiavámpírok?
A védekezés módozatai ellenük. Hogyan tudjuk környezetünket, lakásunkat, munkahelyünket energetikailag tisztán tartani, megtisztítani?
2017. május 20-21. (10-18 óráig)
A SZELLEMVILÁG TITKAI
Mit jelent az, ha valaki szellemeket lát? Hogyan maradnak itt, milyen hatásuk van az emberekre?
Hogyan tudjuk őket távozásra bírni? Az emberi szellem fejlődése, a Szellemtan alapjai.
2017. június 17-18. (10-18 óráig)
A LEGKÍMÉLETESEBB GYÓGYMÓD, A SZELLEMGYÓGYÁSZAT ALAPJAI
Hogyan tudjuk a betegségeket a leghatékonyabban megelőzni, gyógyítani?
Megtanuljuk az alap meditációs gyakorlatokat, megutaztatjuk szellemünket a magasabb dimenziókban... A belső látás fokozása
gyakorlatokkal... További tanulmányaink, azok számára, akik még mélyebben szeretnének belepillantani a "láthatatlanba":
JELENTKEZÉS ÉS TOVÁBBI INFORMÁCIÓ: KÉT HOLLÓS KÖNYVESBOLT 1081. BUDAPEST, KENYÉRMEZŐ U. 3/A.
TELEFON: 299-0032



A királyi központ lapja 27
„Pilis Insula”, azaz „Pilis Sziget” (az „insula” latin szó magyarul szigetet jelent). A középkortól ismert kifejezés, mely a pálosoktól ered. A pálos iratok a XV. század második feléig említik a Pilis Insulát. Ezen elnevezés alapján feltételezhető, hogy a Pilishegységet nemcsak északról és keletről határolta víz – a Duna –, de nyugatról és délről is víz borította területek lehettek a Pilis környezetében, hiszen a név ezt sejteti. Csak így van értelme a sziget kifejezésnek. A pálosok jól ismerték a Pilist. Remeteként lakták a hegy barlangjait, majd kolostoraikban alkották meg műveiket, melyek nagy tudásról, a természet jó ismeretéről vallanak. Ismerték azt a völgyvonulatot, mely elválasztja a Pilist a Gerecsétől, illetve a Budai-hegységtől. A középkorban, még az út- és vasútépítések, a településrendezések és mederszabályozások előtt, még megvoltak a kisebb-nagyobb tavak, nagy kiterjedésű nádasok, állandóan vagy időszakosan vízzel borított területek. A M. Kir. Állami Térképészet által kiadott, eredetileg 1928-ban kiadott „Pilis hegység” című, 1:50 000 méretarányú turistatérképen ezek a vízzel borított völgytalpak még jelölve voltak. A későbbi turistatérképeken már nem ábrázolták.
A pálos forrásokban említett „Insula” egyértelműen szigetet jelent, mely egy olyan domborzati forma, melyet víz vesz körbe. Jelenleg a hegység déli részén ez az összeköttetés már nem áll fenn. Hogy az elzáródás mikor és hogyan következett be, arról a Piliskutatók véleménye megoszlik.
A Pilis Insula elzáródásáról
A „földrengés-elmélet” A Földön lejátszódó földtani folyamatokat, így a földrengéseket az 1960-as években megalkotott lemeztektonikai elmélet alapján lehet magyarázni. A Föld felszínén hét óriási és több kisebb
földkéreglemez található. Ezek a folyékony köpenyen csúszva, egymáshoz viszonyítva állandó mozgásban vannak. Az állandó mozgást a Föld középpontjában, a földmagban lévő, a Nap felszínénél is magasabb, több ezer Celsius hőmérsékleten lévő radioaktív részecskék lassú lebomlásából származó hőáramlások biztosítják. A mozgás emberi léptékkel mérve csekély, évente néhány centiméteres, de földtani mértékben évmilliók alatt ez már tekintélyes. A távolodó lemezek helyét kitölti a feláramló magma, míg az egymásnak ütköző lemezek közül az egyik a másik alá bukik, a folyékony köpenyanyagba érve megolvad, a másik feltorlódik arra a lemezre, amelyikkel ütközött, így földrengéseket, vulkánkitöréseket, hegységek felgyűrődését okozzák.
A Kárpát-medence két, az afrikai és az eurázsiai lemez határán helyezkedik el. A műholdakkal jól mérhető, hogy a két lemez közeledik egymáshoz, az eurázsiai lemezhez évente néhány centiméterrel közelebb kerül az afrikai lemez. A találkozó a lemeztektonikával foglalkozó geológusok és geofizikusok szerint majd csak ötven millió év múlva következik be. Ekkor Afrika és Eurázsia egyetlen nagy földrésszé forr össze, egy új kontinenst alkotva, eltüntetve a mai Mediterráneumot és velük együtt eltűnik majd a Kárpát-medence is. De majd csak 50 millió év múlva! A földtani és geofizikai tudomány fejlődésével a földrengéssel foglalkozó kutatók, a szeizmológusok ma már sokat tudnak a földrengésekről. A földrengések erősségének (méretének), magnitúdójának meghatározására az amerikai szeizmológusok megalkották a Charles F. Richter amerikai szeizmológusról elnevezett Richter-skálát. A földrengés magnitúdóját a szezmográf által rögzített földrengéshullám-amplitúdó alapján határozzák meg. Az eddig megfigyelt legerősebb földrengés mérete meghaladta a 9,5 magnitúdó értéket. Ezt az 1960-as chilei földrengés alkalmával regisztrálták. Bár a Kárpát-medence nem tartozik a világ szeizmikusan nagyon aktív területei közé, 456 óta (3 évvel Attila nagykirályunk halála után) napjainkig több mint 25 000 ismert – nagyrészt alacsony magnitúdójú – kárpát-medencei földrengést tartanak nyilván. Az első olyan földrengés, melyről a krónikások beszámoltak, 456-ban Szombathelyen volt. A mintegy 25 ezer kárpát-medencei
Pilis Insula
DR. SOLTI GÁBOR geológus
Részlet a „Pilis hegység” c. turistatérképből
Kép forrása: GeoRisk Földrengés Mérnöki Iroda



Dobogókő
28
rengést a korabeli feljegyzések, leírások alapján sikerült azonosítani és katalogizálni. (Zsíros T. 2000: A Kárpát-medence szeizmicitása és földrengés veszélyessége. Budapest.) A kutatók mai álláspontja szerint „A Kárpát-medencében katasztrófális méretű földrengések nagyon ritkán, vagy egyáltalán nem fordulnak elő. Az epicentrum környékén komoly károkat okozó földrengések azonban a történelem során többször előfordultak és a jövőben sem zárhatók ki.” /www.foldrenges.hu/
Magyarországon az eddig mért egyik legnagyobb magnitúdójú, 5,6-es földrengés Dunaharaszti térségében volt, 1956. január 12én. Az 1763. június 28-án, Komárom térségében kipattant rengés mérete a korabeli leírások alapján még nagyobb, 6,2 lehetett (Magyar Nagylexikon Tizenötödik kötet, 2002). A legfrissebb ismereteink szerint az 1763. június 28-i, komáromi földrengés magnitúdója 6,3 körülire becsülhető az épületkárok alapján, és 60-nál is több halálos áldozat volt. A Kárpát-medencében, a jelenlegi határainkon kívül a DK-i Kárpátok lábánál a Vrancea – Háromszéki-havasok környékén 7es magnitúdójú földrengések is előfordulnak. (1977-ben egy 7,2es.) Magyarországon szeizmikusan aktívabbnak nevezhető területek Komárom és a Móri-árok; a Zala térsége; a Kapos vonala; Eger és Jászság környéke; Berhida, Dunaharaszti. „A XIX. század közepétől napjainkig terjedő időszak rengéseinek gyakorisága alapján az ország területén gyakorlatilag évente négy-öt 2.5-3.0 magnitúdójú, az epicentrum környékén már jól érezhető, de károkat még nem okozó földrengésre kell számítani. Jelentősebb károkat okozó rengésre 15-20 évenként, míg erős, nagyon nagy károkat okozó, 5.5-6.0 magnitúdójú földrengésre 40-50 éves intervallumban kell számítani.” /A Kárpát-medence földrengései www.foldrenges.hu/
A Pilis Insulával kapcsolatban elterjedt az a vélemény, hogy egy nagy földrengés következtében hegyek csúsztak be a völgyekbe és elzárták a víz útját. Ennek alátámasztásául Réthly Antal munkásságát veszik alapul. Réthly Antal „A Kárpát-medencék földrengései” c. munkájából (Akadémiai Kiadó, Budapest, 1952) tudjuk, hogy Kr.u. 456 óta 61 alkalommal volt olyan nagy földrengés, amely a Pilis-hegséget érintette. Az említett munkában a szerző 1443. évre közölt olyan nagy földrengést, amikor sziklá
kon épült várak romba dőltek, lakott falvak, városok pusztultak el. Ez az időpont még összehozható a korábban említett hivatkozással, hogy a pálosok a XV. században használják utoljára a „Pilis Insula” nevet. Egy másik álláspont szerint a XVIII. században következhetett be a folyómeder elzáródása: vagy az 1763. évi komáromi földrengéskor, vagy az ugyanitt, 1783-ban kipattanó földrengéskor. E forgatókönyv valószínűségének ellentmond, hogy a földrengés epicentrumától (középpontjától), Komáromtól mintegy 80 km-re található a Pilis. Ugyanis ha a komáromi földrengés olyan erős lett volna, hogy a 80 kilométerre lévő Pilisben hegyek omlanak össze, akkor a szintén Komárom 80 km-es körzetében található Bakonyban, Vértesben és Gerecsében is olyan domborzati változásokat okozott volna, melyeknek nyoma lenne a térség történelmében. A két említett elméletnek ellentmond, hogy – ahogy az alábbi térképrészleten is jól látható – a Pilis nem tartozik a földrengésveszélyes helyek közé:
A szeizmológiai térképek, adatok a Pilis területén a történelmi időkben (456-1994), illetve a jelenkorban (1995-2009 között) csak igen csekély számú földrengést jeleznek. Ezek magnitúdó értékei rendszerint alacsonyak voltak.
A szeizmológiai kutatások adatai nem támasztják alá az olyan mértékű földrengést, mely hegyeket omlasztott volna le és folyóvölgyeket zárt volna el a Pilisben.
A Pilis Insula és a Pilis barlangjainak lehetséges kapcsolatáról1
Mind a Pilis Insula kialakulásában, mind megszűnésében szerepe lehetett annak az egykori – a hegység délkeleti részén lévő, Táttól Óbudáig tartó – összefüggő vízfolyásnak, mely kialakulásában feltételezésünk szerint szerepük lehetett a Pilisben lévő barlangoknak is.
Kép forrása: GeoRisk Földrengés Mérnöki Iroda
Kivágott térképrészlet a Pilis és környékéről
1 E fejezet alapjául Kocsis Ákos 2014. február 22-i, „A Pilis környéki barlangok kialakulása c.” összeállítása szolgált. Forrás: http://barlangvilag. hu/index.php/pilis-barlangjai/117-a-pilis-kornyeki-barlangok-kialakulasa (2016. 01. 28. 14:00-i állapot szerint). Szintén felhasználtuk Kocsis Ákos azonos keltezésű, „Patakos barlangrendszer a Pilisben?” című (Forrás: http://barlangvilag.hu/index.php/pilis-barlangjai/115-patakos-barlangrendszerapilisben), valamint „A Pilis barlangjai a számok tükrében” című (Forrás: http://barlangvilag.hu/index.php/pilis-barlangjai/116-a-pilis-bar-langjai-a-szamoktukreben) írásait is.



A királyi központ lapja 29
A Pilis barlangjainak kialakulásáról
A Pilis délkeleti részén előforduló karbonátos kőzetek annak a karsztos kőzettömegnek a részei, mely kőzettömeg a Dunántúliközéphegység része, és mely a Zalától Nógrádig és Gödöllő térségéig húzódik. Ebben a karsztos kőzettömegben egységes karsztvízrendszeralakult ki. A karsztvíz szintje a Bakonyban tetőzik. Ettől nyugatra a Tapolcafő, Tapolca és Hévíz környéke, délre a Balaton, míg keletre a Duna jelenti az erózióbázist, az említett karsztvíz legszélsőbb kilépési helyeit. A főkarsztnak is nevezett karsztrendszer karsztvizének keleti irányban Tatánál található a legnagyobb megcsapolása. A karsztvíz itt ki nem lépő része továbbhalad a Pilis felé, ahol komolyabb forráscsoport csapolja meg.
Kocsis Ákos szerint „A fennmaradó mennyiség átjutva a Duna alatt a karszt K-i széléig, Gödöllő környékéig juthat el. Itt felmelegedve, vagyis fajsúlycsökkenésen átesve fordul vissza NY felé, a Budai-hegység peremén lévő termálforrásokhoz. Hasonló lehetett a vízáramlás a pilisi barlangrendszerek kialakulása során is, és ebben kell kialakulásuk okát keresni. Akkoriban a Pilisben is kiléphetett a K felől visszajutó meleg víz összekeveredve a BakonyVértes-Gerecse felől közvetlenül odaáramló és a helyben beszivárgó vízzel. Erre a budakalászi, pomázi forrásmészkőtömegek utalnak. A három különböző pályáról érkező víz találkozása válthatott ki olyan mértékű keveredési korróziót, amivel megmagyarázható többek közt az Ariadne-barlangrendszer kioldódása és a hatalmas tömegű forrásmészkövek lerakódása.”
Kocsis Ákos állásfoglalása szerint a Pilisben a vízmozgások alapján megállapítható, hogy létezhet földalatti patakmeder-hálózat a pusztán mélykarsztos kapcsolat helyett. Ezzel megcáfolta az a korábbi álláspontot, hogy a víznyelők járatai csak a mélykarszthoz vezetnek.
„A Pilisben mára több, részben a Visegrádi-hegység vulkáni térszíne felől táplált víznyelő és egy inaktív, magasra kiemelt patakos jelleget mutató barlangrendszer (Pilis-barlang) vált ismertté. Mindezek fölvetik azt a kérdést, hogy léteznek-e földalatti völgyként működő vízfolyásmedrek a hegység karsztos kőzettömegében, és kiléphetnek-e közvetlenül a karsztból?”
A barlangkutatók szerint az egykori barlangok egy részét a víznyelőkön keresztül lejutó törmelékek feltöltötték, így az esetleges földalatti patakok nyomvonalai ma már nehezen követhetők.
Összefoglalásul: A fő karsztrendszer karsztvízét Esztergom környéki források, a Duna mentén előbukkanó források csapolják meg. A történelmi korban hasonló megcsapolások lehettek a Pilist a Gerecsétől, illetve a Pilist a Budai-hegységtől elválasztó völgyben is, vízzel táplálva a Pilis Insula körüli vízzel borított területeket. A víz egy része a felszín alatti búvópatakokon keresztül folyhatott el.
A Pilis barlangjairól
A Pilis-hegység karsztosodásra alkalmas karbonátos kőzetei keskeny sávban húzódnak Óbudától Csobánkán, Pilisszántón keresztül Esztergomig. Ezek a kőzetek élesen elkülönülnek a Pilis vulkanikus eredetű – Szentendrei–Visegrádi-hegységnek is nevezett – hegyeitől, ahol természetesen barlangokat alig lehet találni. Kordos László „Magyarország barlangjai” című, 1984-ben meg
jelent könyvében mintegy száz barlangról ír a Pilisben. A pilisi barlangok üregei gömb, gömbüst formájúak, melyek szőlőfürtszerűen kapcsolódnak össze. „Ez a csaknem minden pilisi barlangban látható forma leginkább a hévizes működésre vezethető viszsza, és létrejöttéről már eddig is számos ellentmondó elmélet hangzott el.” /Kordos L. 1984. p. 212./ Az eredeti hévizes barlangfülkék később jelentős átalakulásokon, oldódásokon, feltöltődéseken mehettek keresztül. Az Országos Barlangnyilvántartásban a 2015. év végi állapot szerint már 432 db pilisi barlangot tartottak nyilván. A barlangok összhossza 23 852 m. A 100 méteres hosszt csupán 24 barlang haladja meg, köztük a piliscsabai Klotild barlang a 136 méteres hosszúságával. A barlangok közül az 50 méteres mélységet csupán 10 lépi át. A leghosszabb és egyben a legmélyebb a 15 100 méter hosszú, 204 m vertikális kiterjedésű Ariadne-barlangrendszer – jelenleg Magyarország harmadik leghosszabb és negyedik legmélyebb barlangrendszere. A Csévi-szirtek 6 barlangjának, a Leány-, Legény-, Ariadne-, Rejtekút- Vacska- és Kőoszlopos-barlangnak az összekötésével jött létre. Összesen 7 bejárata van. Egyes részeit már 1913-ban feltárták, a legújabb kori kutatásokat pedig az 1988 óta létező MÁFI Barlangkutató Csoport utódjaként 1998-ban létrehozott Ariadne Karszt- és Barlangkutató Egyesülethez (Ariadne KBE) köthető, amelynek fő kutatási területét jelenti ez a barlangrendszer. A MÁFI kutatói, illetve 1998 óta az Ariadne KBE barlangászai 1991 óta kutatják és tárják fel a barlangrenszert a barlangrendszer kutatási törzslapjának tanúsága szerint, bizonyítva az egyes barlangok közötti összeköttetést. A barlangrendszer a csévi szirteknél található – azon a gerincterületen, amely vízválasztót képezve, elválasztja a Pilis délnyugati részén húzódó két völgyet, a Piliscsévtől Dorog irányába húzódó medencét, és a Pilisvörösvári-medencét, melynek északnyugati határa Pilisszántó mellett található. A gerinc két oldalán lévő patakok (pl. Csévi-patak), nyugaton a Kenyérmezei-patak vízgyűjtőjéhez tartoznak, míg keleten (pl. a Határréti-víztározóba Pilisszántó felől érkező apróbb erek, patakok) az Aranyhegyi-patak vízgyűjtőjéhez – előbbi Dorog, Esztergom és Tát felé, utóbbi pedig Óbuda felé vezeti le a térség vizeit a Dunáig.
A Pilisben e nagyszámú, gyakran egymásba gyöngyfüzérszerűen, fürtösen kapcsolódó barlangoknak szerepe volt a történelmi múltban. Például a Pilis nyugati lejtőjén, a Klastrompuszta felett, 420 m tszf.-en egymástól 50 méterre kialakult barlangtestvérek (Leány- és Legény-barlang) ősrégészeti szempontból fontos barlangok. „A Leány-barlangra először Bekey Imre Gábor irányította a figyelmet 1911-ben. Ennek nyomán végezte Bella Lajos 1912-ben régészeti ásatását, amikor is az őskori cseréptöredékek mellett a pénzhamisítók különböző eszközeit is megtalálta. Később a Magyar Turista Egyesület támogatásával Kadić Ottokár végzett benne ásatást, de az kizárólag a Pitvar humusztakarójának kiaknázására szorítkozott. Ebben a „neolit kortól kezdve fölfelé, majdnem minden őstörténelmi időszakból valami emléket találtunk” – írta Kadić.” /Kordos L. 1984. p. 216./ A kutatásokat 1912-ben végző Bella Lajos megállapította, hogy a Leány-barlang „(...) a neolit-, bronz- és halstatti korban, különösen pedig az utóbbi folyamán, ismételten a praehistoricus ember lakóhelyéül szolgált. Az ásatások alkalmával előkerült csontmaradványokban a feldolgozó Kormos Tivadar két, állatföldrajzi szempontból érdekes fajt mutatott ki: a földi kutyát és a hiúzt.” /Kordos L. 1984. p. 215./



Dobogókő
30
A neves barlangkutató Leél-Őssy Sáándor véleménye szerint „a természetben igen ritka két formának ennyire azonos és szimmetrikus volta. Nagyon valószínű, hogy a múltban a két barlang összefüggött egymással, és csak utólag tömődött el az összekötő járatuk.” (In: Kordos L. 1984. p. 216.)
Felmerülhet a kérdés, hogy ezeknek a fürtösen, gyöngyfüzérszerűen összekapcsolódó barlangoknak milyen szerepe lehetett a pálosok életében, milyen közük lehetett a pálosok földalatti életéről kialakult legendának.
Figyelemreméltó Gyöngyösi Gergely (1472-1545) pálos rendfőnöknek a megállapítása, amelyet a budaszentlőrinci főmonostor törökök általi elpusztításáról írt. Ebben van egy mondat: „Pedig Isten és Szent Pál segítségével a templom minden fölszerelése megmaradt, azon a titkos helyen, ahova a testvérek elrejtették.” Mivel a törökök, majd a Habsburgok több mint 350 éven keresztül a Pilisben a pálosok, a magyar ősiség minden nyomát tűzzel-vassal pusztították, építményeiket, templomaikat, kolostoraikat földig rombolták, nem valószínű, hogy a főmonostor értékeit ilyen helyre menekítették. Véleményem szerint inkább valószínű, hogy az általuk jól ismert barlangokba. Ekkor azonban fölmerülnek bizonyos kérdések, ugyanis napjainkig a barlangászok már több mint 400 barlangot tártak fel a Pilisben. Lehetséges, hogy nem találták meg azt a bizonyos barlangot, mely a pálosok értékeit őrzi? Nem valószínű, de nem is lehet kizárni. Elképzelhetőnek tartom, hogy a pálos atyák olyan helyre menekítették értékeiket: vagy barlangba, vagy olyan földalatti üregekbe – utóbbira például szolgál a Szőnyi József által feltárt pilisszántói járatrendszer –, amelyek még nem lettek föltárva. A pálosok barlangokban történő beavatásáról Vetráb József Kadocsa így ír az „Égre nyíló lélek-ajtó – Tanulmányok a rejtélyes Pilisről” c. könyvében (pp. 66-67.): „A középkorban a barlangszentélyek minden termét, szintjét működtették a pálosok. Magyarország-szerte léteznek más sziklakolostorok is, bár nincsenek feltárva. Hasonló barlangrendszerekre épültek a templomos lovagok várai, főleg Franciaországban. Barlangok, többszintű barlangrendszerek voltak helyszínei a beavatásoknak. Gyöngyösi Gergely leírásából kitűnik, hogy a magyar pálosok többszintű beavatássorozaton mentek keresztül fokról fokra, különösen a rend működésének első századaiban. A noviciátus időszaka kerek egy esztendő, s csak ezután, a próbaidő letelte után, próbatételek sikeres megélése révén válhattak alkalmassá a fény-ruha, a fehér szerzetesi öltözék méltó viselésére. A beavatás legfontosabb részre a hármas barlang legalsó szintjén megvalósuló halál-misztérium átélése, amely az egyiptomi beavatási rendszerrel – fokozatait tekintve megegyező módon történt. A jelölt leszállt az alsó világba, a beavatott atyák imádkozva segítették a féldrágakő koporsóban fekvő társuk testből kilépő lelkét az itt töltött harmadik nap utáni visszatérésében. Az égi lélekutazás során tapasztaltakra törekedtek a pálos atyák egész hátralévő, földi életük során. A barlang a „Föld mélyét”, a születés előtti anyaméh-állapotot jeleníti meg. Itt az időnek nincs jelentősége, egyszerűen megszűnik. Nincsenek határok, érzékelhetően a fizikai tér is feleslegessé válik, a lélek felszabadul és kitör a test börtönéből, s megkezdi csillagutazását átívelve több dimenzión. Az égi útról visszatérő nem fél már a testi haláltól, hiszen megtapasztalta a halhatatlan lélek továbbélését. Aki ezt nem éli meg minden idegszálával, nem tud túllépni az anyagon. Lelki fejlődése megtorpan, s az önzés irányítja minden földi cselekedetét. A beavatás, a hermetikus tudás – lelki vezetéssel tör
ténő – megismerése az újjászületés utáni második lépcsőfok, amely tartalmazza a szeretet hármasságának megismerését és gyakorlását, nevezetesen az értéki szerelem (eroósz), az ember iránti szeretet (phylosz) és az Isten iránti (agapé), érdek nélküli szeretet hármasságát. Ezek közül az utolsó a legnagyobb, hiszen felülemelkedik az egyén személyes érzelmein és alárendeli azt a kiáradó egyetemes szeretetnek a teremtés minden tárgyára, alanyára irányulva. A beavatás mestere a saját belső ÉN, általa formálódik a lélek és jut el az isteni öntudattal való egyesülésig, és válik gyakorlatává a SZER-etet SZER (törvény) tartása. Ez az úgynevezett ötödik elem: a SZER ELEM. Ennek az általános tudása, ismérve belekódoltan él a magyar nemzetben, él az őstudásban, népmeséink, népdalaink teljességében. Ez fogalmazódik meg tömören az alábbi népdal rövid szakaszában: »Tisza partján mandulafa tövében / Két szerelmes játszik egymás ölében / Egyik nézi lenn a Tiszán a habot / Másik nézi fenn a fényes csillagot.« Ilyen szerelemben ölelkezik az ÉG és a Föld.”
A beavatások misztériumát fokozhatta, hogy ezeknek a barlangoknak a falát csodálatosan csillogó kristályok borították. (Akkoriban még nem fosztották ki ezeknek a barlangoknak az ásványait.) Az Ezüst-hegyi barlang felfedezéséről Kordos László így ír (pp. 214-215): „A barlangot a felfedezés előtt elhunyt tudósról, Papp Ferenc professzorról nevezte el Szenthe István. A méreteiben is országos jelentőségű barlang legfőbb értéke azonban nem is hosszában, vagy 60 m-es mélységében, hanem egyedülálló földtani felépítésében és ritka ásványaiban keresendő. A már említett aragonitfürtökön kívül a homokköves felső szakaszon itt-ott kis méretű, laza, vattára emlékeztető ásványpamacsok figyelhetők meg, amelyek Szenthe vizsgálatai szerint valódi „légből kapott” ásványok. Ugyanis a mélyből feláramló meleg, aeroszolban gazdag pára, a hideg omladékos szakaszban kicsapódva, lerakja ezeket az ásványcsomócskákat, amelyek a műszeres vizsgálatok szerint halloysitnek és montmilchnek bizonyultak.”
Hasonlóan kristályokkal borított volt a Dorogtól északra az Öreg- vagy Nagy Strázsa-hegy oldalában lévő Sátorkő-pusztaibarlang is. A kristálybarlangnak is nevezett barlangról már „1950 decemberében megállapíthatták, hogy az 1946-os felfedezéshez képest a barlang 25%-os tudományos, és mintegy 50%-os esztétikai pusztulást szenvedett. A már kifosztott barlangot 1951-ben védetté nyilvánították.” (Kordos L. 1984. p. 217.) Az 1962-ben megindult újrakutatása során 1962. augusztus 4-én „(...) két kutató bontás közben átütve egy gömbfülke tetejét, aragonit, valamint gipszkristályokkal tömött üregbe érkezett. Itt is az elszivárgó víz nyomát követték, s bontással csakhamar további négy terembe jutottak, amelyek szintén zsúfolva voltak kristályokkal.” (p. 218.)
Aktuális kérdésfelvetés lehet, hogy a Pilisszántón, Szőnyi József által felfedezett alagútrendszernek van-e valamilyen köze vagy összeköttetése a barlangokhoz. A jövőben a Pilis-kutatóknak, a geológusoknak, barlangkutatóknak, régészeknek valószínűleg még sok ilyen kérdésre kell választ adniuk.
Földtani adalékok a Pilis Insulához
A Pilis Insula kérdés vizsgálatához földtani részről adalék telegdi Roth Károly 1938-ban a Földtani Értesítő III. (Új) évf. 2. számában megjelent, „Esztergom vidékének földtani múltja” c. cikke. Ebből idézek (pp. 48-50):



A királyi központ lapja 31
„A pliocén pontusi, most már kiédesedő vízű beltó elterjedése újból megnövekedik, hullámai körülnyaldossák a mai Középhegység félszigetét. Esztergom vidékének földtani fejlődéstörténetében utolsó mozzanat a visegrádi Duna-áttörés kialakulása, mely a pontusi korszakban vette kezdetét. A magyar pontusi beltónak a Középhegység félszigete által kettéosztott mind kisalföldi, mind nagyalföldi részében, a fenék lassú fokozatos besűllyedése folytán, az üledékek hatalmas, ezer métert is jóval meghaladó sorozata rakódott le, ennek a tavi üledéksorozatnak legfelső része azonban a Kisalföld medencéjében már hiányzik, mert akkor ez a medence a visegrádi szoroson keresztül már lecsapolódott. Az Alföld felől kezdte meg egy vízfolyás magát hátrafelé mindjobban bevágni a visegrádi – sok laza anyagot tartalmazó – vulkáni tömegbe, melynek teljes átvágása után megindult a Kisalföld medencéjének a lecsapolása. A Kárpátokból és Alpokból eredő folyók már a felsőpontuszi korszakban nagy törmelékkúpokat építettek és toltak beljebb és elkülönült a Kisalföld feltöltődő medencéje a Balatontól délre még fennálló és a Nagy-alfölddel összefüggő pontusi beltórészlettől. (...) A törmelékkúpok mind előbbre vándoroltak a Kisalföldön, s a visegrádi Duna-áttörés kialakulásával először jelenik meg az alpi eredetű kavics az Alföld pesti szélén. A levantei korszak állatmaradványokkal igazolt deltaképződménye Pestszentlőrinc mellett nagy területet foglal el és a visegrádi szoroson már áthaladó levantei Dunának az alföldi medencébe való betorkolását jelöli meg, de azután a levantei beltó is mindjobban visszahúzódik a déli és délkeleti országrészek felé. A visegrádi sziklaszorosban három egymás fölött fekvő kavicsteraszt lehetett kimutatni, ezek a geológiai jelenkort közvetlenül megelőző pleisztocén jégkorszakból származnak. A pleisztocén jégkorszaknak általában három nagyarányú eljegesedési szakaszát (ú. n. glaciális periódusát) mutatták ki Északeurópában és két közbeeső, enyhébb klímájú interglaciálist. A szélsőséges klímájú, nagyarányú szilárd csapadékfelhalmozódással járó eljegesedési szakasz, glaciális periódus, az eljegesedett területekről eredő folyók alsó szakaszán, a megcsökkent vízhozam következtében kavicsfelhalmozódással, az interglaciális megnövekedett vízhozama bevágódással járt. A visegrádi Duna-szorosban egymás alatt elhelyezkedő háromkavicsterasz így valószínűleg a pleisztocén jégkorszak glaciális periódusai alatt, a bevágódások pedig az interglaciálisokban keletkezhettek. A jégkorszak északi szelei mozgatták meg a Duna-lapály homokját és hajtották azt egyes esztergomvidéki völgyelésekben messze be, futóhomok képében és rakták le a magukkal hozott finom port a Középhegységet beburkoló termékeny lösztakaró alakjában.”
Összefoglalásul, telegdi Róth Károly a Dunának a visegrádi áttörésének idejét a pontusi (pannon) korra teszi. Tehát területünkön az Ős-Dunának másutt kellett folynia. A szerző által mellékelt térképen –lásd a következő oldalon– Tát–Dorog–Pilisvörösvár tengely mentén egy széles alluvium sáv van, melynek földtani üledékeit „áradmány, futóhomok”-nak jelölte. Az áradmány víz által szállított, lerakott üledéket jelöl, tehát itt valaha víz folyt.
Nagy Géza a Piliscsév, Magyarázó a Dorogi-medence földtani térképéhez 10 000-es sorozat magyarázójában (Kiadó: Magyar Állami Földtani Intézet, Budapest, 1974.) a Pilist és a Budaihegységet elválasztó rögterületet „Pilis-híd”-nak nevezi.
A sziget jelleget a középkori idők távlatában kell vizsgálni. Hiszen ez a név onnan eredeztethető, amikor még a latin nyelv volt az elterjedtebb. Tehát nem kell a föltani idők távlatáig visszamenni. Azt azonban vizsgálni kell, hogy a Kenyérmezeiés az Aranyos-patak völgyében milyen folyóvízi üledékek (homokok, kavicsok) rakódtak le, találhatók-e folyóvízi teraszképződmények, és ha igen, azok hol pontosan vannak.
Ha megnézzük a mai topográfiai térképet, akkor adott egy széles völgy a Kenyérmezei-patak mentén, és egy másik a déli oldalon, az Aranyhegyi-patak mentén. A két völgyet egy alacsony hágó választja el egymástól, Piliscsaba déli részén, melyet délről a Hárs-hegy (328,9 m tszf.) északról pedig a Vöröshegy (314 m tszf.) határol. A két hegy közti a hágón vezet keresztül egy olyan út, amelyet már a rómaiak is használtak. Ezen út mentén találták meg egy egykori római kori villa nyomait, a korai középkorban pedig itt húzódott a Budáról Esztergomba vezető út. Ennek az útnak az egyik szakasza Piliscsabán a mai Kálvária utca és Iskola utca vonala, míg a hágó másik oldalán az egykori Velence (mai nevén Pilisszentiván) településre vivő út. Figyelemreméltó, hogy Pilisszentiván régi neve Velence. A Velence név akár a híres itáliai Venezia (magyarul: Velence) településre, akár a hazai Velencei-tóra gondolva „vizes” területre utal. Radványi Béla történész, a Pázmány Péter Egyetem Bölcsészettudományi Kar Piliscsabai Campusának könyvtárosa, Piliscsaba
Esztergom vidékének földtani térképvázlata
Az egykori út említett hágója a Vörös-hegy (314 m) és a Hárs-hegy (329 m) között (Térkép forrása: turistautak.hu, 2015.06.25. 16:39)



Dobogókő
32
helytörténésze véleménye szerint a helység nevét az oda betelepülő velencei kalmároktól kapta, akik itt vettek telkeket, birtokokat. (S akik talán az akkori, középkori törvények szerint nem települhettek le városokban.) A pilisszentiváni helytörténészek feladata, hogy utánajárjanak, vannak-e a fennmaradt forrásokban olyan itáliai nevek, amik ezt alátámaszthatják. Erről a részről Radványi Béla piliscsabai helytörténész „A Pilis fiai” című könyvében így ír: „Az 1698 körül újjáépülő Csaba először a középkori Csabát és a Buda felé szomszédos Velence falút összekötő útra települt rá. Ez az út a mai Iskola utca- Kálvária utca- Lőtér vonala, mely az erdőn keresztül a Kavics (368 m) és a Hárs-hegy (329 m) közötti völgyben érte el az akkor szintén újjáépülő Velence falut. Ezen falut ekkor keresztelték át új sváb lakosai védőszentjükről Szent-Ivánnak. Nem sokkal ezután a Habsburg hatóságok lerövidítették ezt az útszakaszt a mai Kopár-hágó (278 m) felé. Ezen szakasz meredekebb, de rövidebb volt a postakocsik számára. A nép közszáján ekkor született meg a ma is használt „Bécsi-út” elnevezés. Ezen út Bél Mátyás szerint 1733-ban már létezett. A Pilisben a svábok „Kaiserstrasse”-nak, „Császári-útnak” is hívták a Budát Béccsel összekötő utat.” (p. 178.) – Ezen leírásban Radványi Béla az említett hágót a Kavics-hegy és a Hárs-hegy közötti völgyként említi. A Kavics-hegy másik elnevezése, ami pl. a fenti térképen is szerepel, Sóder-hegy (sváb elnevezés szerint Schotter-Berg), amely északnyugatra található a Vörös-hegyhez képest, és amelynek déli lábánál elhalad az út. A fenti térképen jól látszik, hogy a Hársas-erdő felől érkező út a Vöröshegy, Hárs-hegy, Sóder-hegy közti nyereg mentén halad, így mind a Vörös-hegy, mind a Kavics/Sóder-hegy feltüntetését helyesnek tekinthetjük a szóban forgó hágó esetében.
Ahhoz, hogy a víz körülfogja a Pilist, a jelenlegi vízállásnál nagyobb vízszintnek kellett lennie. A korabeli vízállásokra vonatkozóan újra Radványi Béla már említett könyvére hivatkozunk – egy 1928-as Pilis turistatérképpel kapcsolatban a szerző így ír: „A térkép érdekessége, hogy adatai alapján 1928-ban a korunkban éppen hogy csak csörgedező Iluska-forrás, komoly patakként a Klotild-barlang alatt elfolyva, a vörösvári területre is eljutott. Ott pedig a vörösvári Háziréti-patak eggyik forrása volt egykor.” (pp. 193-194.) – A 194. oldalon közölt térképen az általunk említett hágónál egy „Eml.” felirat és 282 m-es magasságadat szerepel, mi ebből arra következtetünk a hágó legmagasabb pontja 282 méter tszf. volt és egy emlékmű állhatott ennél a pontnál.
A korábbi magasabb vízszintet bizonyítja, hogy a Piliscsabán jelenleg száraz Kenderes még – a helybeliek visszaemlékezése szerint – vízzel borított tó volt, melyen vadkacsák úszkáltak (ezt a képet Réthy Gergely idézte fel visszaemlékezésében).
Az is elképzelhető, hogy talán nem is volt egybefüggő vízfelület a Pilis körül. Ez nem mond ellent a pálosok által alkalmazott Pilis Insula kifejezésnek. Lehet, hogy a Pilist csak északkeletről és délkeletről határolta összefüggő vízfelület, máshol pedig nem volt a Dunához hasonló állandó vízfolyás; illetve a vizek közötti összeköttetést a barlangok búvópatakjai biztosították. A Pilist és a Budai-hegységet a Csaba- és Hárs-hegyeknél egy gát kötötte össze, melynek legalacsonyabb pontja 275,5 m körül lehetett (hasonlóan a Tihanyi-félszigethez).
Következtetések
A Pilis Insula kérdés eldöntésére – a Pilis-kutatók mellett egy geológusokból, geofizikusokból, hidrológusokból, barlangászokból és történészekből álló csapat közös kutatása hivatott. Remélhetőleg egy Pilist kutató intézet keretében.
Irodalom
Sóbányi Gy. (1906): A Duna balparti mellékfolyóinak hydrographiája különös tekintettel a terasse-képződményekre. – Magyar Tudományos Akadémia Matematikai és Természettudományi Közlemények XXVIII. kötet, Budapest
M. Kir. Állami Térképészet (1928): Pilis hegység. – Kirándulók térképe: 2. sz. (Sorozat) – 1:50 000 méretarányú fakszimile turistatérkép. HM Zrínyi Térképészeti és Kommunikációs Szolgáltató Közhasznú Nonprofit Kft., Budapest
Schafarzik Vendl A. (1929): Geológiai kirándulások Budapest környékén. Budapest
Kéz A. (1934): A Duna győr–budapesti szakaszának kialakulásáról. – Földrajzi Közlemények 1934., Budapest
telegdi Roth K. (1938): Esztergom vidékének földtani multja. – Földtani Értesítő 1938/2. pp. 42-51.
Réthly A. (1952): A Kárpát-medencék földrengései. – Akadémiai Kiadó, Budapest
(1971): Természettudományi lexikon A-Z. – Akadémiai Kiadó, Budapest
Nagy G. (1974): Piliscsév, Magyarázó a Dorogi-medence földtani térképéhez. 10 000-es sorozat magyarázójában. – Magyar Állami Földtani Intézet, Budapest
Kordos L. (1984): Magyarország barlangjai. – Gondolat, Budapest
Born G. (2007): A Pilis csodálatos titkai. – Magyar Jelen 2007.
Tóth L. – Mónus P. (szerk.) (2011?): Magyarország szeizmotektonikája. Forrás: GeoRisk Földrengéskutató Intézet. Földrengés térképek (http://www.georisk.hu/Maps/maps.html). Közvetlen hivatkozás (2016.01.25. 13:50-i állapot szerint letöltve): http://www.georisk.hu/Maps/Seismotectonics_MO_A4.jpg
Tóth L. – Mónus P. (2011?) A Kárpát-medence földrengései (456-2007). Forrás: GeoRisk Földrengéskutató Intézet. Földrengés térképek (http://www.georisk.hu/Maps/maps.html). Közvetlen hivatkozás (2016.01.25. 13:47-i állapot szerint letöltve): http://www.georisk.hu/Maps/Seismicity_KM_A3.jpg
A rómaiak által is használt út nyomvonala mai műholdas térképen, fehér karikával jelöltük a hágót (Térkép forrása: Google Maps, 2015.06.25. 16:15)



A királyi központ lapja 33
(2011?) A Kárpát-medence földrengései. – Forrás: A Magyarországi Földrengési Információs Rendszer (MFIR) honlapja (www.foldrenges.hu) /HUN-Reng/. A cikk hivatkozása (2016.01.25. 13:35-i állapot szerint letöltve): http://www.foldrenges.hu/index.php?option=com_content&view=article&id=27:a-karpat-medencefoeldrengesei&catid=2&Itemid=24
Radványi B. (2012): A Pilis fiai. – A szerző magánkiadása, Piliscsaba
Ariadne KBE (2014-2015): Pilis barlangjai. – Az Ariadne Karszt- és Barlangkutató Egyesület (Ariadne KBE) honlapján (barlangvilag.hu), a „Magyarország barlangjai” menüpontból elérhető, a pilisi barlangokat bemutató cikkek gyűjteménye. Forrás: http://barlangvilag.hu/index.php/pilis-barlangjai (2016.01.28. 17:25-i állapot szerint).
Kocsis Á. (2014): A Pilis környéki barlangok kialakulása. – Kocsis Ákos, 2014. február 22. – Forrás (2016.01.28. 14:00-i állapot szerint): http://barlangvilag.hu/index.php/pilis-barlangjai/117-a-pilis-kornyeki-barlangok-kialakulasa
Kocsis Á. (2014): Patakos barlangrendszer a Pilisben? – Kocsis Ákos, 2014. február 22. – Forrás (2016.01.28. 14:00-i állapot szerint): http://barlangvilag.hu/index.php/pilis-barlangjai/115-patakos-barlangrendszer-a-pilisben
Kocsis Á. (2015): A Pilis barlangjai a számok tükrében. – Kocsis Ákos, 2015. november 3. – Forrás (2016.01.28. 14:00-i állapot szerint): http://barlangvilag.hu/index.php/pilis-barlangjai/116-a-pilis-barlangjai-a-szamok-tukreben
(2015) A Pilis jelentősebb barlangjai. – Ariadne KBE, 2015. november 4. Forrás (2016.01.28. 17:25-i állapot szerint): http://barlangvilag.hu/index.php/pilisbarlangjai/124-a-pilis-jelentosebb-barlangjai
Solti G. (2015): Pilis Insula. – Kézirat, 2015.06.25., Piliscsaba
Solti G. (2015): Földtani adalék a Pilis Insulához. – Kézirat, 2015.07.01., Piliscsaba
A Két Hollós könyvesbolt ajánlata:
KÖNYV:
DEZSŐ TIBOR ATTILA: A magyar nép egész-sége (Hazatalálás füzetek 5.)..................600 Ft
PAP GÁBOR: Üdvtörténet – magyarul (művelődéstörténeti vázlat)...............................4500 Ft
SZEKERES LAJOS: A világ aranyos szegelete.............................................................3500 Ft
MOLNÁR V. JÓZSEF: Hétboldogasszony (Hazatalálás füzetek 4.).................................600 Ft
HORVÁTH ISTVÁN: Rajzolatok a’ magyar nemzet legrégiebb történeteiből................ 2490 Ft
PÓSA PÁL ANDRÁS: Szakrális terek radiesztéziai felmérése..................................... 8990 Ft
PAKSI ZOLTÁN: Égi utak csillagüzenetei...................................................................... 5500 Ft
MIKLÓSVÖLGYI JÁNOS: Emésztő tűz van előtte - Gondolatok az ószövetségi istenképről 1789 Ft
VALÓ ZÉNÓ: Az én valóságom.....................................................................................2500 Ft
PAP GÁBOR: Az igazat mondd! (művelődéstörténeti írások)........................................ 4500 Ft
VASTAG ANDREA: Csinszka - „...a halálra szánt kivételes virág”:...................................2900 Ft
DVD:
PAP GÁBOR: Egyiptom titkai (6 db DVD)........................................................................ 5000 Ft
SZÁNTAI LAJOS: „...a pálosokkal növekedel...” (6 DVD).................................................5000 Ft
KÁRPÁTI TAMÁS: Hihetetlen, de igaz! (6 DVD).............................................................. 5000 Ft
BORN GERGELY: Pávatitkok – a Kárpát-medence szakrális földrajza (6 db DVD).....5000 Ft
ARADI LAJOS: Mágia 1-2. csomag (10 db DVD)....................................................... 10 000 Ft
BOGÁR LÁSZLÓ: Háború a nemzet ellen (6 db DVD)................................................... 5000 Ft
KISS MAO-TUN ISTVÁN: Máguspapok 1-2. csomag (10 db DVD)...........................10 000 Ft



„ALAPÍTVÁNY A SZERVES MŰVELTSÉGÉRT”
ALAPÍTÓ OKIRATA
amely abból a célból készült, hogy az alábbiakban megjelölt alapítók a Polgári Törvénykönyv 74/A-74/F. §-ai, valamint a közhasznú szervezetekről szóló 1997. évi CLVI. törvény alapján jogi személyként működő, közhasznú jogállású alapítványt hozzanak létre az alábbiak szerint:
„A szerves műveltség teljességet hordozó és modellező, teljességben létező, közösséghez kötődő élő tudás, mely a nemzedéki tudásátadás láncolatán keresztül örökítődik tovább, benső lényege szerint változatlanul. Az emberi művelődéstörténetben betöltött szerepe ténylegesen rokon a DNS-sel. Az egészségesként megőrzött emberi élet fenntartásának és továbbvitelének biztosítéka, az emberi minőség szellemi »génbankja«. A szerves műveltségben hit és tudás nem egymás ellentétei, hanem egymást feltételező kiegészítői.” (CsoDaKút Szabadegyetem: Élhető élet – szerves életviteli minták és a jövő, 2008).
1. Az alapító: Két Hollós könyvesbolt Budapest
2. Az alapítvány neve: „ALAPÍTVÁNY A SZERVES MŰVELTSÉGÉRT” Székhelye: 2120 Dunakeszi Barátság útja 34.
3. Az alapítvány célja:
A magyar szerves műveltség fennmaradásáért tevékenykedő előadók, költők, írók, történészek, művészettörténészek, néprajzkutatók, magyarságkutatók, újságírók, képzőművészek, pedagógusok (a továbbiakban: Alkotók) munkájának támogatása – többek között, de nem kizárólagosan – az alábbi módokon:
3.1. Az Alkotók életkörülményeinek szociális szempontok alapján történő támogatása. 3.2. Az Alkotók munkája tárgyi, technikai feltételeinek megteremtése. 3.3. Az Alkotók által tartott előadások költségei, illetve a honoráriumok fedezetének megteremtése. 3.4. Az Alkotók által vezetett vagy részvételükkel szervezett, kulturális célú programok, kirándulások, utazások költségeinek fedezése. 3.5. Az Alkotók kutatásai költségeinek megteremtése. 3.6. Az Alkotók által írt, illusztrált, illetve szerkesztett könyvek, folyóiratok, újságok nyomdai megjelenésének támogatása. 3.7. Az Alkotók szellemi hagyatékának gondozása az örökösök kívánságával összhangban. 3.8. Az Alkotók, illetve szellemi hagyatékuk támogatásának bármilyen más módja, amely a magyar szerves műveltség fennmaradását biztosítja.
A fentiek alapján az alapítvány a közhasznú szervezetekről szóló 1997. évi CLVI. törvény 26. § c) pontjában felsoroltak közül végzi a 3.4. alpontban meghatározott nevelés és oktatás, képességfejlesztés, ismeretterjesztés tevékenységet. Az alapítvány közhasznú tevékenységet végez, és ilyen tevékenységet végző alapítványként kívánja magát nyilvántartásba vetetni.
Az alapítvány nyitott minden magyar vagy külföldi természetes és jogi személy számára, akik egyetértenek céljaival és azok megvalósulását pénzbeli vagy tárgyi adományokkal, vagy bármilyen más módon segíteni kívánják. A csatlakozási szándékot írásban kell bejelenteni, melynek elfogadásáról a kuratórium dönt.
Az alapítvány politikai pártot, országgyűlési képviselőt nem támogat, továbbá önkormányzati és országgyűlési választásokon képviselőjelöltet nem állít. Az alapítvány szervezete pártoktól független, és politikai pártok részére anyagi támogatást nem nyújt, közvetlen politikai tevékenységei nem folytat, tehát tevékenységét minden szempontból pártsemleges módon végzi.
Az alapítvány gazdasági (vállalkozási) tevékenységet kizárólag közhasznú céljainak megvalósítása érdekében, azokat nem veszélyeztetve végezhet. Az alapítvány a gazdálkodása során elért eredményt nem osztja fel, azt kizárólag a jelen okiratban meghatározott tevékenységére fordítja.
Amennyiben egyetért céljainkkal és lehetősége van rá, támogassa adója 1%-ával, vagy pénzbeli adománnyal céljainkat!
További információkért hívja a 299-0032-es telefonszámon a Két Hollós könyvesboltot



A királyi központ lapja 35
Miért is kellene nyomozni utána? Talán elveszett? Nem tudjuk ki is volt ő igazán? Igen, valahogy így van. Halványan átsejlik titokzatos alakja, személyisége a távoli múlt ködös homályából. Hivatalos történetírók is említik, de erdővidéki népmondáink is róla szólnak, többek közt, haláláról, temetéséről. És ennyi az egész. Nem tudjuk honnan származott, hun volt vagy dinasztikus házassággal került ide keletről, nyugatról, esetleg délről? Mert Atilla hun király, Isten Ostora (Flagellum Dei) fél Európát uraló birodalmának mégsem akárki lehetett a királynéje! És mégsem tudjuk ezt pontosan, sem a magyar sem a római vagy bizánci krónikák nem tisztázzák igazán származását. Valami titok lappang körülötte.. A Rika nevet eredeztetik a szláv folyóvíz jelentésű szóból, de ótörök eredetűnek is tartják, eszerint a vélemény szerint eredeti alakja Arikan volt, és a jelentése tiszta úrnő(Wikipédia), azonban megyénk szülötte Szentkatolnai Bálint Gábor, sokáig mellőzött nyelvészünk szerint a királyné neve származására utalhatott, ugyanis a „greka”egyszerűen görög nőt jelent, amiből lett a Reka, Rika, Réka. De mindnyájan tudjuk, hogy itt Székelyföldön őrizzük a - talán legnagyobb és legismertebb - hun király feleségével, Réka-királynővel kapcsolatos mondákat és elnevezéseket. Ami arra utalhat, hogy lehetett talán valami köze a környékhez és esetleg valahol itt alussza örök álmát is, az egyik legnagyobb európai birodalom királynője, Csaba királyfinak – a székely mondák és himnusz főszereplőjének – szülőanyja. Talán itt van eltemetve pontosan nálunk, Erdővidéken a Rika-erdejében, a Réka-vára alatt, a Rika-patak völgyében. Ha ez bebizonyosodna, az sokat jelentene a székelység és magyarság önbecsülése szempontjából! Mert azt is jelentené, hogy tényleg Attila népének vagyunk a maradéka.
De ez még nem elég a bizonyossághoz. Ez még „csak” néphagyomány, amit legtöbbször hajlamosak vagyunk mesének, komolytalan, bizonytalan igazságtartalmú közlésnek bélyegezni, maroknyi népünk hányatott történelmének évszázadai alatt elfakult, beporosodott, vagy az ősidők óta(!?) itt élő nép ajkán épp, hogy túlságosan kiszínezett „csacska meséknek” tekinteni. Azonban, ha más források is megerősítenék ezt, akkor már komolyabban venné a hivatalos történelemtudomány is! De eddigi ismereteink szerint sajnos ilyenek nem léteznek. Vagy talán mégis? Először is van egy sarkalatos kérdés az Udvarhely elnevezéssel kapcsolatban. Mindig is elégedetlen voltam azzal a magyarázattal, hogy állítólag sok udvara volt a városnak, mint például Kézdivásárhelynek, és ezért nevezték Székelyudvarhelynek. Eléggé banálisnak és valóságalap nélkülinek tűnt ez nekem. Kézdivásárhely, mint céhes város kaphatta az udvarterek városa jelzőt. Azt meg is kapta, de soha nem lehetett Udvarhely! Hogy miért? Azért mert az egészen mást jelentett a történelmünk folyamán. Régész ismerősömnek, Dr. Székely Zsoltnak, felvetettem egyszer – pár ével ezelőtt - ezt a kérdést és a világ legtermészetesebb módján azt válaszolta, hogy igenis ez királyi vagy inkább királynői udvart kellett jelentsen, ilyen volt több is az országban, az Árpád-házi királyok idején!
Az udvarház az Árpád-korban egy-egy királyi, királynéi vagy hercegi udvarbirtok, ill. világi vagy egyházi földesúri uradalom központja volt személyzettel, a király és kísérete számára szálláslehetőséggel. A korai Árpád-korban a király nem rendelkezett állandó székhellyel és egy helyen levő udvartartással. Állandó mozgásban volt, végigjárta udvarházait, valamennyi időt mindegyikben eltöltve, felélve az ott felhalmozott élelmet, közben intézve a kormányzati feladatokat, ítélkezve a helyi peres ügyekben. A királynak természetben vagy pénzben járó adókat országszerte a legközelebbi udvarházba szolgáltatták be. (Wikipédia)
Ez már igen! Ezen már érdemes elgondolkozni. És – teszem én hozzá - ez az udvartartás eredete lehet hogy a hunok idejéből származik, valamiféle folytonosság lehetett a két nép közt, akár a kettős vagy többszörös honfoglalás-elmélet szerint is, nem hiába jelennek meg innen nem messze a Réka Királynéról szóló regéink és konkrét földrajzi elnevezéseink, tehát Réka Királyné udvara is lehetett Székelyudvarhelyen! És krónikáink szerint Árpádék Atillától származtatták magukat, mégpedig pontosan Csaba-királyfin keresztül. Ez már elgondolkoztató, még akkor is ha nem bizonyító erejű! És miért? Azért mert nem hiszünk saját krónikáinknak. Azt mondjuk, hogy krónikásaink tévedtek, felületesek, rosszul informáltak voltak, vagy inkább hogy szántszándékkal hazudtak egy dicső magyar múlt utólagos megteremtése, hamisítása érdekében. De akkor ugyanezt állítjuk saját szüleinkről, nagyszüleinkről, dédanyáinkról, dédapáinkról is, amikor hiteltelennek fogadjuk el a tőlük hallott mondákat, regéket! A monarchia alatt elindított, mesterségesen, felső politikai parancsra teremtett finnugor elmélet akadémiai „egypártosítása” óta
Nyomozás Réka királyné után
Ki is lehetett valójában Atilla királyunk első felesége?
KÓSA FERENC
Réka királyné sírja (Bányai János ősfényképe)



Dobogókő
36
hiszünk inkább a mindentudó nyugati krónikásoknak, és a szemellenzős történetíróknak.
BUDA - BUDVÁR
Na de lássunk itt még néhány érdekes párhuzamot, mégpedig a Budai Királyi Udvar és a Székelyudvarhelyen levő Budvár, helyesebben a környékükön levő, különböző elnevezések közt. Először is ami rögtön szembeötlik az maga az elnevezés: Buda Vára van a jelenlegi Budapesten, és Budvár van Székelyudvarhely mellett, ahol a Csíki Székely Krónika szerint volt az első Rabonbánok székhelye.
De ami érdekes hogy Buda Vára közelében van Rákos. Rákos patak, Alsórákos, Felsőrákos a pesti oldalon ma is megtalálhatók. De ugyanez van Székelyföldön, és nem máshol mint Budvár közelében. De nézzük tovább: Buda mellett van a Pilis mint hegység, de több település nevében is benne van: Piliscsaba, Pilisvörösvár, Pilisszántó, stb. (A Pilis előtagot a települések neveinél a 19. század óta használják, korábban enélkül neveztettek. a szerk.) De itt nálunk Erdővidék hegyei közt is van pl. Piliske. Ennyi talán elég is lenne jóhiszemű és logikusan gondolkodó emberek számára, ahhoz hogy felismerje: itt valami tényleg körvonalazódik, valami letagadhatatlan bizonyosság mutatkozik a két vidék ősi urainak – lakóinak azonossága tekintetében. Na, de a gyengébbek kedvéért és a rosszhiszeműek meggyőzésére, előrelátó őseink, még elhintettek néhány azonos elnevezést ide is, oda is. Hát nézzük melyek is e maradékok? Hát igen, van a Kerekerdő itt is ott is! De Budától egy lépésre van Solymár, az Udvarhely melletti Budvártól egy hajításnyira van Kis és Nagysolymos. Üröm van Budapest határában a Pilis irányában, Ürmöst találunk Erdővidéken valahol Budvár és a Piliske között félúton! Ezek után már nem is merek ránézni a két vidék térképére, mert biztosan találnék még valamit a szkeptikusok bosszantására, de igazából nem ez a célom. Tehát röviden áttekintve: Budán: – Székelyudvarhelyen: Buda vára – Budvár Rákos patak – Rákos patak Alsórákos – Alsórákos Felsőrákos – Felsőrákos
Pilis – Piliske Kerekerdő – Kerekerdő Solymár – Solymos Üröm – Ürmös
És nem utolsó sorban talán ami a legfontosabb, és az egésznek értelmet ad, az az Udvarhely elnevezés! Mert ugye Budán is királyi udvar volt időnkén, úgy a hun, mint a magyar történelem folyamán, ha nem tévedek. De a viccelődésen túl, „summa summarum”, ahogy a rómaiak mondták volna Priszkosz rétor idején: ennyi egyezés vagy hasonlóság nem lehet a véletlen műve! Valami kapcsolat kellett legyen közöttük . a hun vagy az Árpád-házi, Buda-várban székelő királyi udvar és az időnként itt nálunk Székelyföldön tartózkodó magyar vagy akár hun királynői udvar között. És így esélyt kapnak a helyi - nép ajkán élő - Rika-mondák és a Csíki Székely krónika időn átívelő tudósításai másfél ezer év(!?) távlatából. Népmondák Erdővidéken Rikáról, Atilláról, Csabáról, feljegyzések a Budvárt építő Budáról Atilla testvéréről („Bouda Nabou Phileim még Atilla idején építi Boudvárát” 4. vers) , majd a hun birodalom szétesése után a népünket vezető különböző Rabonbánokról, székely-hun elődeink tetteiről, a Rabonbánok Áldozó Kelyhéről (amit mellékesen görögországból hozott sokkal régebben az egyik nagy szkíta filozófus Anakarkisz – mert filozófusai is voltak bizony „barbárnak”titulált elődeinknek!), és feljegyzések a székely nemesi családok (Sándour, Oupour, Oupolet, Ougron, .stb) eredetéről. Na, de ne csak a helyneveket és a Székely Krónikát nézzük, amit újabban egyre több kutató kezd - a monarchia idején hamissá bélyegzettből - igazivá átminősíteni, hanem most lássuk konkrétan mit tudunk ezidáig, korabeli krónikákból, történetíróktól.
PRISZKOSZ
Mikor a Római Birodalom követségével Erdélyben Atilla udvarában járt Priszkosz rétor, leírta – többek közt Rika királynőnél tett látogatását. A képzett birodalmi diplomata azt is leírja, hogy Szófiából jött a küldöttség Erdélybe a Tisza folyó felé tartva egy nagyobb faluban találkozott Atillával és Rikával, ahol Atilla háza egy dombon volt, talán – mondanám én – pontosan a Budvárban. Székelyudvarhely mellett, amiből jelenleg többnyire már csak a domb és az elnevezés maradt meg.
„Néhány folyón átkelvén, megérkeztünk a legnagyobb faluba, ahol – mint mondották – Attilának valamennyi közül leghíresebb szállása volt, fából és gyalult deszkából összeillesztve” Majd pedig megemlíti, hogy a fogadáson nem beszélt semmit a királynővel – akit ő Krekának, Rekánnak nevez - csak átadta az ajándékokat. És, ugye milyen érdekes, csak úgy „véletlenül” maradnak meg itt ezen a környéken a Rika királynőről szóló mondáink.! Ugyanakkor – kis időre rá - Atilla fogadta a követséget, és itt feltűnik – a másik két, nagyobb fiú mellett - Csaba királyfi, más néven Irnák, mint kisgyerek, a harmadik – mint népmeséink legkisebb királyfija! És népmeséink, valamikor réges-régen az ősidőkben, bizonyára a konkrét, létező személyek életéből inspirálódtak.
Buda legkorábbi ismert ábrázolása Hartmann Schedel Világkrónikájában (1493)



A királyi központ lapja 37
Priszkosz szerint Atilla gondterhelt arcát igazából csak Csaba megjelenése tudta felderíteni: „Nem is láttuk, hogy nevetve mondott vagy tett volna valamit, mindössze legifjabb fiának, Ernasznak simogatta meg arcát, amint bejött, s melléállott, s nyájasan nézett reá. S midőn csodálkoztam, hogy többi fiával nem törődik, hanem csak ehhez vonzódik, a mellettem ülő barbár, aki tudott latinul, s előre figyelmeztetett, hogy semmit se áruljak el abból, amit mond: fölvilágosított, hogy a jövendőmondók azt jósolták Attilának: családja le fog hanyatlani, s ezen fia fogja azt ismét felemelni.” Arról is beszámol - többek közt -, hogy hellén nyelven szól valaki hozzá, s elmondja, hogy egy ideje itt él a hunok közt és milyen jól megy neki itt sora – jobban, mint azelőtt Görögországban! A dalok után szkitha udvari bolond lépett be, aki furcsa és nevetséges balgaságaival mindnyájunkat megnevettetett. Utána Zerkon jött be, külsejével, ruhájával, hangjával és zagyva beszédével – amenynyiben latin, hun és gót szavakat kevert össze – mindnyájunkat fölvidított, s szűnni nem akaró kacajra fakasztott. Tehát hun, gót (germán) és latin nyelven beszéltek szerinte a hunok táborában – tehát már a székelyek és magyarok feltételezett őseinél egy multikulturális környezetet, az etnikai sokszínűség tolerálását találhatjuk meg! Ezentúl Priszkosz rétor említi az Atilla udvarában szolgáló Oresztészt, akinek bárhogy is vesszük inkább görög hangzású a neve, mint hun. Akinek a vezetésével a hun király még követséget is küldött II.Teodósziosz kelet-római császárhoz. Most azonban nézelődjünk más irányba is, tudván hogy egy információ, nem információ, ami a mai sajtóban is törvény, így hát nézzünk szét az Atilla korát taglaló „sajtó” más kiadványaiban is.
RIK – RIKA
Ezelőtt azonban megemlítenék egy érdekes megfigyelést. Különböző koraközépkori írásokat tanulmányozva találkoztam több olyan névvel, mint Alarik, Teodorik, Childerik, Geiserik, Hunerik, vagy akár Vörös Erik, stb., amelyekben a -rik végződés mindig a királyt jelentette, ami elképzelhetően kötődik a magyar király szavunk kir- tövéhez, tükrözés által. Na de akkor a Rika is jelenthette a királynőt, mint megnevezést, uralkodói címet, mint például Nagy Károlynál a Károly. (Nagy
Király - a frankok dicső uralkodójánál, az avar kincsek elrablójánál, a Károly is a király szóra vezethető vissza.) De ez azt jelentené, hogy volt neki, mármint Rékának, más neve is esetleg? Hát nézzünk hamar utána a különböző krónikákban.
KÉPES KRÓNIKA
A Képes Krónika szerint Attila, Honorius, Kelet-Római (Bizánci) császárnak a lányát vette feleségül, „Csaba, Attila törvényes fia volt, Honorius görög császár leányától.” Valószínűleg dinasztikus házassági céllal, és ezzel „szinte” egyesítette a két birodalmat és egy óriási európai birodalmat hozott létre, leállítván a Balkán elleni hadjáratait és a Nyugat-Római birodalom ellen fordult.
Tehát a bizánci császár, akihez krónikáink szerint Csaba menekült később, 15 000 hunnal az Aladár és a nyugati fejedelmek elleni, un. Krimhilda csatája után, Honorius volt, Csaba anyai nagyapja, aki természetes, hogy védelmébe vette. Csaba 13 éven át ott is maradt nála, egyes források szerint Tessalonikiben. Ezt sok történész lehetetlennek tartja. De bizonyára a különböző időszámítási rendszerek (Nagy Sándor-féle, Julius Cézár-féle, Szeleukida, régi görög, régi római, szakab, stb.) összekavarása miatt jön be a nézeteltérés. Na, de erről esetleg máskor többet, most maradjunk a tárgynál, ami nem más, mint a Székelyföld szeretett mondabeli királynője és pontosabban nevének esetleges más változata. Tehát Réka-királynénk, elképzelhető, hogy Honorius bizánci császárnak volt a lánya? Talán. Nézzük meg milyen rokonsága is volt neki – mármint Honoriusnak! Sajnos azonban, az elején azt kell, hogy mondjuk; lányáról nem tudunk. De – úgy néz ki - van mégis egy kis esélyünk az azonosítást illetően. Volt neki ugyanis egy nagyon is bájos unokahúga, akit úgy hívtak, hogy Honoria. Ezt a nevet a helyi források szerint a császárról kapta, és lehetséges, hogy ezért kavarták össze a dolgokat krónikáink. Habár, ki tudja, hátha nem is kellett összekavarniuk! Honoria lehetett törvénytelen lánya is Galla Placidiától, aki a mostohahúga volt. A Honoria-Honorius névegyezés talán nem egészen a véletlen műve, s esetleg erre is utalhat. Ezt most mi, 1500 év után nehezen tudnánk kideríteni, akárcsak a hozzánk időben jóval közelebb levő – törökverő nándorfehérvári győztes - Hunyadi János és feltételezett igazi apja, Zsigmond király esetében. Azonban úgyis mindegy, hiszen a Honoria név semmiképp sem
Than Mór: Atilla lakomája
Ezen az ezüst pénzérmén Honoriust ünneplik



Dobogókő
38
hasonlít a mi Rékánkra! Tehát semmi esély. Teljesen tévúton járunk. De, ha esetleg igaz volt, hogy itt székelyföldön lakott időnként Réka királyné, és Székelyudvarhelyen pontosabban Budvárban - amiről esetleg még többet lehetne írni a Csíki Székely Krónika alapján is volt a Hun Királyi-Királynői Udvar, akkor csak kellett itt maradjon valami nyoma ennek, sok évszázad után is! Talán esetleg még Honoriának is. Nézzünk hát utána, mert kezd a téma izgalmassá válni! Először itt van ez a sok hasonlóság a mai Budapest és Székelyudvarhely közt, amiket az előbb felvázoltam, és eleve el kellene, hogy gondolkoztassa történészeinket. Na, de hát a dolog eléggé egyszerű. Ha iratokban nem is maradt fenn semmi – mert azokat ugye könnyű eltüntetni, levéltárak mélyére elsüllyeszteni, vagy elégettetni és ősi családneveket, helyneveket helyenként tűzzel-vassal megváltoztatni. Szerencsére megmaradtak olyan jelzések, amelyek, mint sok-sok évszázadon átvilágító ősi őrtüzek - ebből a korból, amiket nem lehetett eltüntetni. Ezek nem mások, mint az egyes - mégis megmaradt - ősi családnevek mellett, a földrajzi elnevezések és a helységnevek! Habár ezeknek is jó része ma már keresztény szentek nevét viseli - és ennek mindjárt ezer esztendeje. Hát nézzünk szét a térképen a településnevek közt, hátha találunk még valami erre utalót, ami megerősítené a mesének minősített székely mondavilágot. Próbálgattam, tehát a Honoriát. A Rika-pataka, Rika-erdeje, Rika királynő sírja után, eléggé furcsa volt ez a görög-latin hangzású név. Úgy tűnt, hogy holtvágányon vagyok. Felénk ilyen idegen hangzású elnevezések nincsenek! Itt minden „székelyül” kell, hogy csengjen. Vagy talán mégse? És most akadt meg a szemem, Udvarhely környéki térképet pásztázva, egy olyan elnevezésen, ami nemcsak több falu nevében benne van, tehát egy egész vidéket képvisel, hanem egy közkedvelt fürdőhelyet is így neveznek, de még folyóvizet is neveztek el róla. Az pedig nem más, mint - ki gondolta volna - HOMORÓD! Van Homoródalmás, Nagy Homoród, Kis Homoród, Homoródfürdő, stb. Homoród-előtagú falvak: 1888 (Je 374): Almás, Keményfalva, Szent-Márton, Szent-Pál, Szent-Péter, Újfalu. 1913 (Az): Almás, Bene, Daróc, Jánosfalva, (régebben Karácsonfalva és Oklánd is), Szentlászló, Szentmárton, Szentpál, Szentpéter, Új Falu (Erdélyi Helynévkönyv) A székelyek számára idegen név, a Honoria+d, tehát Honoriad, vált a nép nyelvén az általa könnyebben kiejthető Homoród helynévvé. A „d”végződés eléggé gyakori helyneveknél: Erősd, Élesd, Várad, stb. A Homoród név eredete ez idáig ismeretlen, illetve az itteni homorú tájhoz próbálják kötni, ami szerintem eléggé sántít, hiszen még sok hasonló rész van Erdély dimbes-dombos vidékein. És máskülönben is a fontosabb településnevek általában annak az urának, tulajdonosának nevéből származtak. Sokkal valószínűbb a
Honoria bizánci hercegnőből hun királynővé előlépett Rékától való néveredet, aki valószínűleg megtartotta a bizánci nevét is, amolyan leánynévként, Kelet-római császári dinasztikus származását kihangsúlyozva, megerősítve. És nevet adván az őt kiszolgáló, királynői udvartartást segítő falvaknak és az egész környéknek. Tehát teljes neve valahogy így lehetett volna – ha egyáltalán leírták volna a római krónikák - latinul: Honoria Rika Hunorum (ahol a Honoria és a Hunorum érdekesen összecseng, ami szintén lehet, hogy nem teljesen a véletlen műve és még régebbi Hun-Római gyökerekre nyúlhat vissza), vagyis Honória a Hunok Királynéje lett volna - ahogy így székelyesen mondanánk. Elég jól hangzik! De ez még nem elég a dicsőséghez, további bizonyító értékű adatokra lenne ehhez még szükség. Tehát kutassunk még a környéken, de ugyanakkor más régi krónikákban is! Valami hátha még felszínre kerül, ami erősíthetné ezt az elképzelést. Honoriának igazából – mint egy igazi császári hercegnőnek volt több neve is. Teljes hosszúságában így hangzott a korabeli krónikák szerint: Justa Grata Honoria.
JUSTA
Ha valami ezekből még megerősítené az előbbi feltevéseket, akkor több lenne az esély arra hogy az igaz lehessen. Tovább nézem, böngészem a térképet, de Justa (Juszta vagy Zsuszta magyarul ejtve) hangzású neveket nem találok a környéken. Hiába nézem Erdővidéken, hiába nézem Székelyudvarhely körül, Homoródok vidékén. Ilyen nincs! Tehát nem erősíti meg semmi az elképzelést, ami így csak egy elmélet a sok többi mellett, bizonyítás vagy legalább megerősítés nélkül. Tehát nem vehetem „készpénznek” a Homoród-Honoria társítást. De szerencsére belenéztem a Kislexikonba, és az eszembe juttatta azt, amit addig is ismertem. Réka-sírja fölött a Hegyesdombon állott Réka-vára vagy másképp Huszt-vára. És ekkor jött a felismerés, hogy ez Justa vára kellett legyen! És természetes, hogy a feltételezett sírja fölötti várnak a Réka-vára vagy Juszta-vára nevet kellett viselnie!
A huszti vár, Dörre Tivadar rajza



A királyi központ lapja 39
Ami azonban sokkal érdekesebbé teszi az egészet és megerősíti az elképzelés helyességét, az az, hogy Kárpátalján is van Husztvára! De nem csak ennyi, hanem ennek a mondája szerint is (mert úgye minden valamire való ősi várnak van saját története, mondája) úrnője meghal – mint Réka-királyné – fia pedig vesztett csata után keletre megy – akárcsak Csaba-királyfi – és vágyódik vissza szülőföldjére. Pont ugyanúgy, mint a székelyföldi legenda szerint. Na de ezeken az egybevágó motívumokon túl, történetesen ezt a fiatalembert is – ki is gondolná, ugye? - szintén Csabának hívták. Tehát a Justának megfelelő Huszt név mellé társul itt még a Csaba is! Pont mint itt nálunk Erdővidéken ugyanígy Huszt várához, a Réka-mondákon keresztül, de a kimondottan Csabáról szóló mondák által is. Lehet ez is a véletlen műve? Szkeptikusaink szerint bizonyára az! De ez nem elég! Itt is - mármint Kárpátalján - megjelennek bizonyos Rékára utaló elnevezések mint: Velykyi Rakovets, Malyi Rakovets és Rokosovo ... és ezek mind nem messze az ottani Huszt várától, akárcsak nálunk a Réka-erdeje, pataka, sírja, az itteni Huszt váránál... A -vác, -vec és az –ovo is sok szláv helységnévben szerepel és egyszerűen várat,, települést jelent. A Rika – amit egyébként a mi Csíki Székely Krónikánk is Rükának említ - pedig az egyébként Székelyföld tájegységein belül is gyakori, magánhangzócserének esett áldozatul... és így lett itt belőle Rako és Roko...
GRATA
De most, ha már a Justára ilyen érdekes magyarázatokat kaptunk, ezekután nézük meg második keresztnevét a Gratát. Amely talán, esetleg átalakulhatott ... Rikává! A Priszkosz által említett Kreka köztes alak után Grata, Kreka, ... Rika. Azonban lehetséges hogy Oklánd máig sem tisztázott nevében jelenik meg, g-k, r-l átalakulással, tehát a gr-ből lett kl. Grata, Klata, Oklat, Okland... Ez az utóbbi egy kissé erőltetettnek tűnik nekem is, de megérné hogy utánnanézzenek nyelvészeink.
AUGUSTA
Na de van itt még egy helységnevünk, ami nem a hercegnő nevére utal, de mégis tőle kaphatta... Lássuk hát, ez miként is lehetséges! Tudniillik ezek a nevek mellett Honoria hercegnő még birtokolta az „Augusta” címet is, ami feljogosította volna az uralkodásra, a Római Birodalom Legfelsőbb Császárnője lehetett volna, ha nem született volna utólag fiútestvére. A wikipédia szerint:
Honoria felnőtt nőként szépségéről és erotikus kisugárzásáról vált híressé, ezért kapta meg az Isteni Honoria nevet. Korabeli pénzérmék bizonyítják, amiken Honoria neve szerepel, hogy öcscsének, Valentinianusnak születése előtt, mikor még ő volt az egyedüli trónörökös, megkapta az augusta címet, mely révén később mint császárnő, megkaphatta volna a koronát. Ebből is láthatjuk hogy hatalmi ambíciói is kellett hogy legyenek. És voltak is mert feljegyzések szerint összeesküvést szervezett
az időközben császárrá koronázott öccse, III. Valentinianus ellen. Ezt leleplezték és ezért ki is végezhették volna, de háziőrizetben tartották, vagy kolostorba zárták és talán száműzték is...
És a - többek közt - Grata keresztnevű hercegnő „persona non grata”(nemkívánatos személy) lett az öccse által uralt Római Birodalom területén!!! Így hát Honoria hercegnő hoppon maradt és nem élhette ki uralkodói vágyait, amibe bizonyára már gyerekkora óta beleélte magát. Azonban, bizonyára egyszer csak mégis felcsillant benne a remény: ha nem uralkodhat Rómában, akkor lehet szinte teljhatalmú királyné másutt, és ahonnan lehetőleg még Rómát is sakkban tarthatja, és megboszulhatja az ott elszenvedett sérelmeit ...! És most történik a világtörténelem egyik legzseniálisabb húzása, ami meghatározta Európa történetét az azóta eltelt másfél(?) évezred számára: Ez egy kora-középkori hölgyválasz, helyesebben fordított leánykérés, vagyis egy... legénykérés, ha nem sértő ez a kifejezés Atilla nagykirály számára. Tudniillik Honoria hercegnő, aki valószínűleg Atillát már gyerekkora óta személyesen ismerte – hiszen az tizenkét éves korában gyerekfogolyként Honorius császár udvarába került - elküldi gyűrűjét egy levél kíséretében Atillának az akkori Észak-Kelet Európát uralma alatt tartó Hun-Birodalom királyának – segítséget kérvén és ... házasságot ajánlva neki!!! És nagyon úgy néz ki hogy Atilla nem volt udvariatlan, és dinasztikus szövetség szempontjából is nagyon előnyösnek tartva nem utasította vissza a római történetírás által „Divina Honoria Isteni Honoria” néven is emlegetett, felnőtt nőként szépségéről és erotikus kisugárzásáról híres, gyönyörű hercegnő kezét. (Nemhiába írja a Tarihi Üngürüsz is: ciprus termetű, tökéletes arányú, cukorajkú ...stb. a Bizánci császár lányáról! De erről majd később.) Amivel talán egyesek szerint járt a fele királyság is! És bizonyára innen ered székely-magyar népmeséinkben is ez a minduntalan, makacsul visszatérő motívum!! Tehát így kérte meg Justa Grata Honoria, az „Isteni Honoria” római-birodalmi hercegnő, az „Isten Ostorának”, Atilla nagykirálynak a Hun-birodalom uralkodójának, Európát és a dekadens Római Birodalmat ostorozó kezét..
SZEMÉREM-VIZSGÁLAT
Azonban a dolog pikantériájához tartozik az az ici-pici apróság is, hogy, bizonyos írások szerint még hun követséget is menesztettek Rómába a hercegnő érintetlen szemérmének ellenőrzése végett... Hát ez már nem akármi...! Ez már mutatja Atilla komoly szándékát és jogos követelését az elvevendő koronás nőszemély tisztességes dinasztia-folytonosságot biztosító, királynői alkalmatosságával kapcsolatosan... Ami még emmellett szól és tény az az, hogy a hunok sok háborúskodás végeztével egy idő után már nem támadták Bizáncot, hanam a Nyugat-Római Birodalom ellen fordultak. Ami pedig, lehetséges, és nagyon is valószínű, hogy pontosan Honoria bosszújaként értelmezhető testvéröccse III. Valentiniánussal szemben... Itt megint az akkoriban használatos időszámítások útvesztőjé



Dobogókő
40
ben összezavarodott krónikások és történetírók kavarták össze az eseményeket, Honoria házassági ajánlatát Atilla halála előtt néhány évre datálva... A Bizánci birodalom addig adófizetője volt Atillának, de így pedig ezen dinasztikus házassággal szorosabbá vált a kötelék a két birodalom közt, amint a mi krónikáink meg is említik ezt!!!. Azonban az akkoriban is politikai magrendelésre gyártott nyugati történetírás ezt a „barbár” királyjal kötött frigyet nem örökítette meg, bizonyára szégyenletesnek tartván – megalázó tabutémaként kezelve - az „örökuralmú”, de igazából akkoriban már agonizáló, végnapjait járó Római Birodalom számára... És III.Valentiniánus császársága alatt bizonyára főbenjáró bűn volt Honoria nevét akárcsak leírni is, nemhogy krónikákban megörökíteni ezt az - uralkodása idején történt - lemoshatatlan szégyenfoltot... Érdemes lenne egy kicsit utánanézni, kutatni a korabeli bizánci és nyugati krónikák közt, hátha mégis maradt ott valami!!! De sebaj, addig is nézzük azt, ami most fellelhető, amit jelenleg ismerünk! Szerencsénkre mások is feljegyezték a történelmet!
(folytatjuk)
Ezen írás egy elméleti kutatás eredménye, amelynek közlését a felvetés érdekessége indokolja, hiszen olyan módon közelíti meg a kérdést – Réka személyét – amelyet az eddigi, főleg az oknyomozó, hivatalos, történelem képviselői elhanyagoltak. Az elkövetkező évek, esetleg évtizedek komoly, mélyreható kutatásai lesznek hivatottak az itt megjelenő gondolatok bizonyítására. Az Olvasó úgy
olvassa és gondolkodjon el rajta, hogy részesévé vált egy szellemi nyomozásnak, amely Atilla nagy királyunk korszakába enged bepillantani.
Aradi Lajos főszerkesztő
SZELLEMGYÓGYÁSZAT tanfolyam
Kercselics Imre vezetésével
Anatómiai ismeretek, láthatatlan testeink, meditáció – csakrák tisztítása – agyprogramozás, egészség
megőrzése, a táplálék és a gondolatok szelektálása, a „böjt csodája”, a négy Szent elem megismerése,
érzékelése, szétválasztása, lehívása, alkalmazása, a betegség okai és gyökerei, az eredményes gyógyítás
alkalmazott módszere, szellemsebészet, távgyógyítás, gyógyítás fényképen keresztül, fantomgyógyászat, a
vér, mint betegség hordozó tisztítása, fókuszban az anyaság, stb.
Az előadások helye: Hotel Platánus Budapest, VIII. ker. Könyves Kálmán krt. 44.
Az előadások időpontja: 2016. szeptember 3 - 4. I-II. rész
2016. október 1 - 2. III-IV. rész
2016. november 5 - 6. V-VI. rész
2016. december 3 - 4. VII-VIII. rész
Az előadások 9-től 16 óráig tartanak.
Jelentkezés: +36 (30)984-6621
Honlapjaink
www.facebook.com/Dobogoko1?fref=ts
http://apilis.iwk.hu/
www.kethollos.hu
www.dobogommt.hu
www.truehungarianhistory.com
www.facebook.com/kethollos



A királyi központ lapja 41
Tovább a Töviskereszt zarándoklat ösvényein
A pilisi Töviskereszt ábráján a déli csúcsponttól kiindulva (a Korona) északi irányba folytatjuk utunkat. Még a Budai-hegységben vagyunk, a budaligeti Kálvária-domb tetejéről az erdőben, déli irányba levágva a kék turistautat kell elérnünk. Ezen Nagykovácsi-Zsíroshegyalja felé fordulunk, és a sárga jelzés csatlakozása
után nem sokkal elérjük az Alsó-Zsíros-hegyet. Ez az ösvény a település szélén vezet - Nagykovácsi már egészen a gerincig terjeszkedett. Itt volt a hajdani híres Zsíroshegyi turistaház, melynek romjait, a falak némelyikét még látni lehet. A kék háromszög jelzésű rövid ösvényen kijuthatunk egy kopasz tetőre, s ezt utunk során soha ne hagyjuk ki, hiszen innen a kilátás káprázatos. Balra a Nagy-Szénás tömbje látható, előttünk a vörösvári árok tárulkozik ki, a Pilis-tető, a Hosszú-hegy, a Ziribár és a Kevélyek mind csodálatos látványt nyújtanak. Korábban ez a tető is erdővel borított volt, de leégett. A sárga jelzésen haladva elhaladunk a bányászati emlékhelyként megőrzött hajdani csille-oszlopok mellett, majd elérjük az Antal (vagy Antónia) árok völgyét. Ezen le kell ereszkednünk az aljáig. A Budai hegység legszebb és legizgalmasabb szurdokában járunk, a telepített fenyőerdő övezte ösvény sajátos hangulattal, erővel bír. Aljában erdészeti munkák régi emlékei, nyomai láthatók, a jobbra emelkedő hegyoldalban egy barlang is található – érdemes ide is felkapaszkodni. (Az Antónia-árok és az aljában lévő kis katlan fokozottan védett terület, ottlétünkkor erre legyünk tekintettel! A völgy szigorúan védett botanikai különlegességeket rejt: a zordabb időjárási viszonyokat túlélő maradvány fajok között megtaláljuk a pilisi lent, a henye boroszlányt vagy a szürke bogáncsot). A vadvédelmi kerítésen túljutva balra, a piros jelzésen haladunk tovább. Elérjük az Ördög-torony alját. Ezen a hegyoldalon két sajátos sziklaképződmény látható, a Kis-Ördögtorony és a nagyobb, mely délről, már messziről látható. Jelenleg csak egy
kerítésen átjutva érhetjük el egy meredek kapaszkodón. (Valamikor itt hévizek törtek a felszínre, a kiváló magas kovatartalmú anyagok kürtőt hoztak létre, melyek a körülöttük lévő gyengébb kőzetek lekopásával váltak láthatóvá.) Innen északi irányba fordul az ösvény, mely elhalad egy kedves tó mellett: ez a Jági-tó. Itt is érdemes megpihenni: egy forrás táplálja a tavat, melyet az 1940es években, a Jági-patak vonalába épített két völgyzáró gáttal hoztak létre. Lefolyása Pilisszentiván felé halad, partján padok, pihenőhelyek vannak kialakítva. A területen több védett állat, elsősorban békafélék élőhelye tanulmányozható. Sajnos a környékbeliek sokszor szennyezik be vizét, esős időszakban pedig zavaros vízzel duzzad fel, mely zubogva kanyarog ilyenkor a falu felé, de kiegyensúlyozott, nyári időjárás esetén még fürdőzésre is alkalmas. Tovább indulva a jobb oldali bevágásban a hárshegyi homokkő geológiai feltárása látható. A sportpálya mellett haladva érjük el Pilisszentivánt, de mielőtt a főútra jutunk, jobbra térünk, és egy
A töviskereszt titka 8. rész
VÁRY ISTVÁN
A ZSÍROS-HEGYI TURISTAHÁZ A HETVENES ÉVEKBEN
A TURISTAHÁZ ROMJAI MA
KILÁTÁS A ZSÍROS-HEGYRŐL



Dobogókő
42
A JÁGI-TÓ
A PILISVÖRÖSVÁRI ŐR-HEGY LÁTVÁNYA A VASÚTÁLLOMÁS FELŐL
A KÁLVÁRIA KÁPOLNÁJÁNÁL
A PILISSZENTIVÁNI ÖRDÖG-TORONY
A PILISSZENTIVÁNI KÁLVÁRIA KÉPES-KÖVEI
BARLANG BEJÁRATA AZ ANTÓNIA-ÁROK ALSÓ SZAKASZÁNÁL



A királyi központ lapja 43
kis, fenyővel borított dobra kapaszkodunk fel. Itt található a piliszszentiváni kálvária, mely a Töviskereszt zarándoklat következő pontja. A Kabbala életfájával történő összevetésben ez a terület a Hokhmá, a bölcsesség helye. Minőségében hordozza a céltudatosság helyét, az elmélkedés pillanatát, az örök tüzet, mely „semmit nem éget el, semmit nem emészt fel”. A helyhez tartozó istenség Raziél, szimbolizálja a „tövet”, melyből minden más származik, bolygója a Neptun, színe a szürke; ásványa a türkíz, állata a bagoly, virága az orchidea. A szentiváni keresztút eredetileg nem itt állt. 1752-ben épült a plébánia-templom, ennek kertjében volt a temető és a keresztút. Az 1800-as évek végén a kálvária-utat áthelyezték a mostani dombra, a régi temető megmaradt. Ekkor állították fel a stációkat, melyek eredetileg „kép-kövek” voltak, mindegyiket egy helyi ember emlékére készítették, és mindegyik tetején kereszt volt. A kálváriát szépen karban tartják, de a kövek képei már nem láthatóak. A kis kápolna előtt feszület áll, érdemes alatta hosszan időzni. Különös, hogy a kereszt alól, a kálvária vonalát követve, a fák nyiladékán áttekintve pont a solymári, Szél-hegyi kálváriát lehet látni. Zarándoklatunkat folytatva át kell haladnunk Pilisszentivánon: a főutat keresztezve a Bem utcán jutunk át Pilisvörösvárra, és egyben a Budai-hegység területéről ismét a Pilis vidékére térünk viszsza. A benzinkúthoz leérve az új aluljáró előtti zebrán kell átmennünk, innen a Piliscsabai utca – Őrhegy utca a helyes irány, mely hídon vezet át a nemrég felújított vasútvonal fölött. Szép házak és hétvégi telkek között érünk a tájból markánsan kiemelkedő Őrhegy alá. Jelzett turistaút nem visz a csúcsra, de jól kitaposott ösvényen, enyhe emelkedőket leküzdve fél óra alatt feljuthatunk. Ez a szintén fenyőerdővel (fekete és erdei fenyő) borított, kettős csúcsú hegy a Töviskereszt zarándoklatunk következő állomása, a Daát (Tudás) kapujának harmadik sarka. A Töviskereszt tengelyéhez viszonyítva pont a pilisborosjenői Vendel-kálváriával szemben vagyunk. (Amint azt korábban kifejtettük, a kereszt ábrája hét kálváriához köthető.) A korábban Kerek-hegynek nevezett dolomit csúcs természetvédelmi terület, melyen számos védett növénytársulás, a dolomit kopárokra jellemző sziklagyepi védett faj található. Az ösvény felső szakasza egy nyiladék, ahonnan szép kilátásban gyönyörködhetünk: a Kevélyek és a Budai-hegység vonulatai, Pilisvörösvár
és Solymár látványa tárulkozik elénk. A csúcson látható egy kopjafa: nemrég állították barátai és tisztelői a 2012-ben elhunyt ifj. Oberle János emlékére, aki Pilisvörösvár önkormányzati képviselője volt. Innen észak-nyugati irányba vezet az ösvény, egy kisebb ölön keresztül az iker-csúcs párjára érünk, majd meredeken ereszkedünk alá a hegy északi aljába. Itt a természeti értékeink hasznosításának egy gigantikus és egyben ijesztően csúnya – jelenségével találjuk szembe magunkat. Egy régóta művelt kőfejtőhöz jutunk, ahol a triász korú, fehér, laza szemcsés (ún. „porló”) dolomitot, dolomitmurvát bányászszák, melyet helyenként karsztdolinákba bemosódott kréta korú bauxitos agyag tarkít. Egyes helyeken tűzálló fehér agyag is előfordul. A kőzetek repedéseihez – nem túl gazdag – ásványtársulás is kapcsolódik. (Mivel a porló dolomit kiváló vakolat-alapanyag, az építőipar nélkülözhetetlen terméke, a Weber-Terranova cég már a fél hegyet lebontva - sikeresen működik. A bányaterületre tilos, és nem ajánlatos „betévedni”.) Északi irányba Pilisvörösvár végébe jutunk, onnan a sárga jelzésen kell haladnunk nyugati irányba. Mielőtt a különös, és természeti értékekben gazdag Zajnát-hegycsoportot elérjük, ismét egy emberkéz alkotta, a tájba vágott óriási „seb” tárulkozik szemünk elé: a MOL gázvezeték közelmúltban létrehozott nyomvonalán kell haladnunk. Ez a 20-30 méter széles és kb. 800 méter hosszú sáv gyógyíthatatlanul éktelenkedik a hegyoldalban: létrehozásakor egy turistautat és egy hegycsúcsot „tűntettek” el, és a kopárrá vált sáv regenerációjára semmi esély: quadosok és cross-motorosok használják aktívan off-road pályának. (Amikor annak idején, a hegy tetején sátoroztunk, még sötétedés után is hallható volt a motorok zúgása. Az a hír járja, hogy Klotildligetről alig tíz perc alatt át tudnak a hegyen robogni motorral Vörösvárra.) Ez a sérülése a tájnak még messziről, a Nagy-Kevély csúcsáról is jól látható. A sáv tetején rátalálhatunk ismét a sárga jelzésre, melyen haladva izgalmas területre jutunk: a Zajnát-hegyek fiatal bokorerdővel, mészkedvelő tölgyessel borított tája számos bizarr sziklaalakzatot rejt. Érdemes a turistaútról elágazó szűk ösvényeken bebarangolni a környéket. A más néven Kopároknak nevezett, dombokban és mélyedésekben bővelkedő tájegység szintén védett terület, a dolomit-vegetációk számos faját rejti. [1] A Zajnát-hegyek vonulatát Klotildliget fele hagyjuk el a véglegesített sárga négyzet jelzésen, a vasútállomástól pedig északi irányba, Piliscsaba utolsó utcáját (Dévényi Antal utca) kell elér
KILÁTÁS AZ ŐR-HEGY TETEJÉRŐL
A PORLÓ DOLOMIT BÁNYA VÖRÖSVÁR HATÁRÁBAN



Dobogókő
44
nünk. (Ebben az utcában található a 2009-ben létrehozott Trianon emlékmű.) Az utcában egyenesen haladva a vízművek bekerített kútjához érünk, mellette egy szűk ösvényen kell leereszkednünk, és a kikövezett úton pár méter után új jelzett utat találunk: a kék háromszög ösvénye vezet el bennünket a Nagy-Kopasz csúcsára. Piliscsaba legújabb nevezetességéről, a csúcson lévő Dévényi Antal kilátóról már részletesen írtunk a Dobogókő 16. számában (5. évf. 2. szám), most a szántói kő Töviskereszt ábrájának összefüggéseire koncentrálunk. A Nagy-Kopasz teteje a Heszed, a Könyörület szférája, ahol a részvét, a szerető jóindulat megnyilvánulása van jelen, kíséri a nagyság, a magasztosság és a pompa. A hiánytalanság princípiumának területe az, ahol a béke, bőség, jólét és növekedés nyer teret és erősítést, és a félelmek, vágyak, tervek elengedésével a pillanat feletti uralom valósítható meg. A hegytetőn létesített kilátóval egy időben a környék turistaútjait is felújították, illetve újakat jelöltek ki. Ezeket csak a 2015 utáni térképeken láthatjuk. Így most már a környék biztonságosan bejárható, kisebb-nagyobb körutakat tehet a kiránduló. A kilátótól leindulva a kék háromszög jelzésről a kék körút ösvényére térünk, mely levezet a pilis legnagyobb, kerítéssel védett erdeje mellé – a
kerítésen belül szarvasok, őzek élnek, kis szerencsével megláthatjuk őket. A kerítés mentén szekérúton halad tovább a jelzés, egy elágazásnál az Iluska-forrás irányába térünk le balra. A forrás sajnos elhanyagolt, az évekkel ezelőtt még látható forrásfelirat is eltűnt. Évekkel ezelőtt nem tapasztaltunk vízfolyást a kocka alakú foglalás aljában, de nemrég örömmel láttuk, hogy csorog belőle a friss víz. Mellette egy rozoga pad és asztal emlékeztet a hajdani szebb napokra, amikor a csabaiak kedvenc vasárnapi sétacélpontja volt az Iluska-forrás. A forrástól északi irányba indulunk tovább a piros jelzésen. Lankás, erdős tájon vezet át ez az út, melyet annak idején Solti Gábor akkori polgármester és csapata egy Pálos ösvény létrehozásának okán rendbe akart tenni. Ez az ösvény Piliscsabát kötötte volna össze a szántói Csillag-ösvénnyel. Közeledve Pilisszántóhoz, kiérünk az erdőből, szántóföldek és elhagyott mészégető kemencék mellett haladva jutunk a faluba. A falu fölött érintjük az Orosdy kastélyt, majd a Trézsi-kutat. Megpihenésre, elcsendesedésre és természetesen friss víz vételére alkalmas hely a forrás és környéke. Innen két olyan pontot tudunk megközelíteni, melyek a Pilisen fekvő Töviskereszt ábra pontjai: az egyik a László kúpja, a másik pedig a Vaskapu sziklás területe. Az előbbi felé indulunk először, a zöld jelzéssel ellátott „Grófi úton” kapaszkodunk fel. [2] Körülbelül félúton állunk meg, egy gyönyörű kilátással bíró kiszögelésnél, az ösvény éles kanyarjában: ez a László kúpja, melynek sziklaalakzatai – letérve a turistaútról – könnyen bejárhatók. Ez a hely a Tudás kapujának negyedik
sarka. Érdemes itt is, a sziklákon ülve, félrevonulva elcsendesedni egy időre. Ugyan ezen a jelzésen haladunk tovább a Pilis-tetőre, ahol az új kilátóból gyönyörködhetünk a tájban, majd a hajdani katonai betonúton indulunk lefelé. Ez nem jelzett út, és igen figyelnünk kell jobb kéz felé, mert egy erdei szekérúton le kell térnünk jobbra. Lombtalan időszakban már a földút elejéről jól látható az a rét, ahova ezen el kell jutnunk, a térképeken egy vadász-les ikonja jelzi a helyet. Az erdő sűrűjében rejtőző téglalap alakú rét sajátos hangulattal, „aurával” bír, éjszakázásra kiváló hely. A rét túloldalán – térképpel és tájolóval a kézben - keleti – északkeleti irányba haladva a Pilis-tető szélére jutunk, s innen, ha jól tájékozódtunk, sziklás, meredek ösvényen ereszkedhetünk le a Vaskapuhoz. (Ez a
AZ EGYIK KŐFOTEL A ZAJNÁT-HEGYEK SZIKLÁI KÖZÖTT
A ZAJNÁT-HEGYEK SZIKLÁS OLDALA
ILYEN NYOMOT HAGYOTT A TÁJBAN A MOL GÁZVEZETÉK



A királyi központ lapja 45
hely lentről, ellenkező irányból egy jelzetlen ösvényen közelíthető meg.) Ez a különleges sziklaképződmény a Pilis tömbjét is alkotó Dachsteini mészkőből alakult ki, a geológiai kutatások szerint az évmilliókkal ezelőtti hévizes barlangok beszakadása és kiemelkedése során. Két „kaput” láthat itt a vándor, egy nagyobbat és egy kisebbet. A Vaskapu istensége Hariél; a Nécáh, vagyis a győzelem helye. Minősége a kitartás, a hűség, az állandóság, az örökkévalóság, a kiválóság, a teljesség, a tökéletesség. Igaz, innen nem látható, de vele szemben, pont keletre van Dömörkapu, melyről korábban már írtunk. Ennek poláris kiegészítése és ellentéte a Vaskapu, benső, elmélyedt megközelítéssel tapasztalható, felismerhető, hogy együtt működnek, összetartoznak. (Az életfa pontjai mindig egymás függésében, egymásra hatva és egy másból kiindulva „élnek”.) A Vaskapu az érzelem, a magasabb rendű érzések forrása és lakóhelye, mentes a félelmektől és a zavaroktól; itt az értelem, a képzelet és az érzékelés az egészséges érzelemvilágnak a készséges támogatója, nem a szavak világa, a személyiségben megformálódó saját, egyéni válaszok helye. Befogadja a Koronából áramló isteni erőt és kiárasztja az élet és a növekedés mindig megújuló erejét, maga a tiszta életerő, olyan egyedülállóság, amely
egyszerre végtelen kiterjedésű és ugyanakkor elenyészően kicsi. Bolygója a Vénusz, színe a zöld, ásvány a smaragd, hozzá tartozó állat a galamb. Elcsendesedés, pihenés után a meredek lejtőn lefele folytatjuk utunkat. A Pilis-tető tömbjének keleti aljába érve (Hármas-forrás völgye) kis kitérőt tehetünk: érdemes elsétálni a Mária-pad rétre, és onnan kissé tovább, a híres Ördög-lyuk nevű barlang bekerített lejáratához. Mindkét hely összefüggésben van a Pilisen fekvő
nagy férfialakkal: a koponyájának egy-egy pontjáról van szó. (Az első az állának a csúcsa, az utóbbi pedig az orrnyílásra esik.) A barlangot hévizes források alakították ki, majd víznyelővé vált, a többfele elágazó járatok feltárt hossza 430 méter. Korábbi feljegyzések szerint azonban az ide beszivárgó víz jóval nagyobb utat tesz meg a 111 m mélyre vezető járatokban, egyes hírek szerint Esztergom magasságában kerül ismét a felszínre. (A kerítéssel védett, mély, függőleges járatba ne kíséreljük meg a lemenetelt!) A Mária-padot többen zarándokhelynek tekintik, némelyek Tündérkertnek mondják. Valóban varázslatos helye ez a Pilisnek; a padokkal, tűzrakó hellyel, esőbeálló faházzal éjszakai szállásvételre is kiválóan alkalmas, az évkör Boldogasszony napjain pedig szerekhez nyújt tiszta erőt és fényt. Ne feledjük azt sem, hogy utunk ezen rövid, kitérő szakasza több ezer éves nyomvonalon fut: már a rómaiak is itt jártak keresztül a Pilisen, az itt feltárt kövezet-maradványok árulkodnak egy Európát átszelő főút hajdani meglétéről, jelentőségéről. A sárga kereszt jelzésen vissza kell térnünk Pilisszántóra, de ezen a ponton is lehet egy kis kitérőt tenni. A Pilis történetének és szakrális geográfiájának legjelentősebb rom-együttese található ezen a vonalon: a volt Ciszterci apátság, majd később Pálos templom Gerevich László által feltárt régészeti emlékét tekinthetjük meg. Fölötte található a Klastrom-forrás, melynek vizével szomjunkat olthatjuk. (A romokról, és a pilisi apátságról később egy másik cikkben részletesebben fogunk szólni.)
AZ ILUSKA-FORRÁS JELÖLETLEN FOGLALATA
A LÁSZLÓ KUPJÁNAK LÁTVÁNY A ZIRIBÁR FELŐL B
SOLTI GÁBOR BESZÉL A NAGY-KOPASZ KILÁTÓJÁNAK SZAKRÁLIS FELAVATÁSÁN



Dobogókő
46
A Pilisszántót Pilisszentkereszttel összekötő aszfaltútra érünk, ahol pár száz métert Szentkereszt felé kell mennünk, majd jobbra, a zöld turistaúton a Hosszú-hegyen, annak gerince mögött folytatjuk utunkat. A Hosszú-hegyi zsomboly előtt ismét szép kilátásban lehet részünk a Vörösvári árok és a Budai hegység irányába. Amikor a jelzés élesen balra kanyarodik, ismét térképre és tájolóra van szükségünk: meredek lejtőn kell levágnunk a Töviskereszt pilisi ábrájának – és a zarándoklatnak – utolsó, és egyben leg fontosabb pontja irányába. Itt található a Ziribár-nyereg és a Ziribár-hegy. A Ziribár jelentőségét az ábrában elfoglalt központi helye határozza meg. Közismert már, hogy az elnevezés sumér eredetű, jelentése az ébredő, megújuló fénnyel hozható összefüggésbe. (Feltárásának, fontosságának és bejárásának részleteiről Szőnyi József sokat szokott mesélni.)
A Hosszú-hegy aljába érve, még a kerékpárút előtt, az erdő mélyében szokatlan jelenséggel találjuk magunkat szembe. Egy kőtenger képe tárulkozik fel az aljnövényzetben, melynek széle éles vonallal határozható meg, alakja hajóhoz hasonlítható. Formáját nézve, és a kövek helyzete okán élhet a zarándok azzal a gyanúperrel, hogy valamilyen korabeli épület maradványait látja. Lankás környezete hosszan vezető, egyenes árkokkal szabdalt, ami növeli az összkép bizarr hatását. Talán csak egy részletes, tudományos feltárás deríthetne fényt a hely régi szerepére, így csak megérzéseinkre, benső intuícióinkra hagyatkozhatunk. Elcsendesedésben különös hangulat lesz úrrá itt a vándor lelkében, érzi, hogy valamilyen nagyon fontos hely kapuján lép keresztül. Itt a kövekben az is különös, s ezt többször kipróbáltuk, hogy felemelve azokat sokszor avart találunk alattuk. (Erre a különös, a Pilisben több helyen tapasztalható jelenségre egy barátunk logikus magyarázatot adott: a vaddisznók lökdösik arrább a köveket ennivalót keresve. De vajon a 80-100 kg-os sziklákkal is meg tudják ezt tenni?) A nyeregből kijutva a kerékpárutat kell kereszteznünk, és ezen a ponton ismét nagy szükség van a jó tájékozódó képességre: a Ziribárra jelzett út nem vezet, csak jelzetlen ösvény, amit – főleg lombos, magas aljnövényzettel borított időszakban – nehéz megtalálni. A kerékpárútról jobbra, egy erdei szekérútra kell fordulnunk, majd pár méter után ismét jobbra: egy alig észrevehető ösvény indul itt a Ziribár tetejére. Az ösvény első szakaszának bal oldalán nem nehéz észrevenni a korona-fákat, melyek egyértelműen jelölik a helyet. Egy kis bejárással különös mélyedéseket, az emberi kéz nyomait viselő árkokat, buckákat találunk az erdőben. Csak találgathatunk, hogy milyen ténykedés emlékei ezek, jómagam – a Ziribár többszöri bejárásának tapasztalataira hagyatkozva, és a hely központi szerepének, a Töviskeresztben elfoglalt helyének okán – arra jutottam, hogy bizony itt valamikor épületek, méghozzá a szakralitásnak megfelelő jelentőségű épületek lehettek. A csapás meredeken visz a hegy tetejére. A 410 m magas csúcson – mely az iker-csúcsok nagyobbika – tűzrakó hely van, mellette letelepedhet, megpihenhet a zarándok. Megérkezett a Töviskereszt zarándoklat utolsó állomásához. A Ziribár részletes leírásával és összefüggéseivel folytatjuk legközelebb.
[1] A terület védett növényeiről olvashatunk: http://pilisvorosvar.hu/turista/latnivalok/ [2] Erről a területről bőven szóltunk a Dobogókő 4. évf. 4. számában.
A ZIRIBÁR KETTŐS CSÚCSA
A MÁRIA-PAD
AZ ÖRDÖG-LYUK LEJÁRATÁNÁL
A VASKAPU SZIKLÁI



A királyi központ lapja 47
Miután az ősi geográfusok módján leírtuk Magyarország innenső és túlsó részeit, most röviden bemutatjuk, milyen határokat mond magáénak, hogy bárki könnyebben követhesse, akármelyik névvel illetjük is a helyeket a történelem elbeszélése során. Jóllehet az isteni Mátyás, a magyarok királya, akkora birodalmat szerzett, hogy innen az Adriai-, onnan a Szarmata-, keletről a Feketetenger, nyugatról pedig a noricusok, vindelicusok és svábok érintik Magyarországot, e vad és fékezhetetlen nemzet bölcsője mégis dél felől a Drávánál veszi kezdetét, északról a szarmaták határolják, akiket a mi időnkben lengyeleknek, meg a géták, akiket oláhoknak mondunk, nyugatról van Ausztria, a hajdani Felső-Pannónia központja, keletről Mysia, melyet most Rácországnak neveznek. Nincs a földnek olyan vidéke, mely az emberek erejét, az állatok bőségét, a föld termékenységét, a fémek tömegét tekintve megelőzné, és most, levetkőzve azt a régi barbárságát, katonás fegyelmű fejedelemségnek örvend. Állandó háborúságok gyötörték, gyűlölködő népek veszik körül, a régi városok, melyek egykor a két Pannóniában voltak, elpusztultak, és mert sohasem volt része békében, újakat nem építhetett, és ha mégis épített, azok – higgy nekem – csak afféle odavetett tákolmányok. Mindössze háromféle állapotú embert tűr meg szívesen, egyik a papi rend, mert a vallást csodamód ápolja, a másik fegyvert hord, a többi földműves. (340) Az egész falvakra és gyülekezetekre oszlik, amiket ők megyéknek neveznek. Ha csendesebb volna, vagy megszűnnének a rablótámadások, városai is nagyobb számban lennének, és éghajlatának kiválósága, fekvésének szépsége folytán kétségtelenül megelőzné a világ minden más tájékát. Igen sok megyéje van, városszámba menő falva számtalan, a megyék pedig részint a városokról kapták a nevüket, részint meg azokról a magyar vezérekről, akik Szkítiából kijöttek, és a Duna két partját elfoglalták. Először azokat kell rendben felsorolnunk, melyek az innenső Pannóniában helyezkednek el; először is a szerémi megye, melyet Szerém főpapi városról neveznek, és amelyről valamivel feljebb sok szó esett, a scordiscoknak ez az egész vidéke most János püspöknek örvendezik nagyon, e nemes, méltóságteljes, számos testi és lelki adottsággal áldott férfiúnak, akitől még sokkal többet lehet elvárni, ha erénye mellé a szerencse is társul szegődik. Aztán a valkói, melyben Újlak nemes városkája meg a diakói püspökség fekszik, és amely az egykori Mysia legnagyobb részét elfoglalja, és éppen most nyerte el a legkiválóbb püspököt a hallatlan humanista műveltséggel, a szép mesterségek bámulatos ismeretével, emellett hűséggel, nyájassággal, nagylelkűséggel, hihetetlen okossággal felruházott Fodor István személyében, aki – ha a végzet életét hosszúra nyújtja virtusa és derekassága révén bátran remélhet mindent, a legnagyobbat is. Utána jön a Száva és a Dráva között elterülő pozsegai, melynek Pozsega városkája adott nevet. Szlavóniát és Dalmáciát mindössze két megye foglalja el, az egyik Zenggé, a másik Zágrábé. (345) A baranyai megyét sok és termékeny szőlő ékesíti, ebben van a dúsgazdag Pécs városa, melyet a peucinok leszármazottai
építettek, és amelyet az öt bazilikáról most Ötegyháznak neveznek; főpapja Zsigmond, aki nemcsak kiemelkedő tanultsága miatt tisztelendő, amit az itáliaiaktól kapott, nemcsak vagyona és nemzetségének nemessége miatt, hanem vele született humanitása, előkelősége, komolysága és elegáns megjelenése miatt is, amelylyel mindenkit, aki látja őt, könnyedén szeretetre indít. Aztán Báta falu, igencsak nevezetes, melyet a magyarok, a szkíták gyermekei, a cimmer Bosporus Batájáról vélnek neveztetni, mely Sindához közel esik. Ezután a somogyi megye és Somogy falu egy jeles templommal, ebben fekszik Segesd falu és több település a Balaton tó mellett. Ezen a helyen húzták meg magukat a segestanok, akiket a szkíták támadásai zaklattak, hogy nyugodtabban éljenek. Aztán a tolnai a Duna mentén, ahol három ősi, a körül fekvő falvak által gazdaggá tett apátság. (350) Utána a fehérvári, Székesfehérvárról nevezve, ez egy mocsár közepén fekszik, ezért nem lehet egykönnyen elfoglalni, itt van szent Istvánnak, Magyarország királyának a legnemesebb bazilikája, melyben az elhalt királyok síremlékei láthatók, ezt most az isteni Mátyás roppant költséggel egészében újjáépíti, úgy hogy a leggőgösebb templomokkal is összehasonlítható legyen, ennek élére a mi időnkben a királyi parancs és hatalom Domonkos főpapot állította, aki oly nyájas, eszes, derék és megnyerő külsejű volt, hogy egyetlen szempillantás alatt felkeltette mindenki rokonszenvét, aki ránézett, mindenféle, elsősorban külhoni szolgálatra a legalkalmasabb; tekintete nemes, testalkata méltóságos, és emellett oly szeretetteljes, hogy ha valaki elébe járult, alig tudta elbocsátani. Nem ok nélkül vitatkoznak azon néhányan, miért van Magyarországon oly sok Fehérvár. Nemcsak ez a Fehérvár van Magyarországon, hanem Görögfejérvár is Taurunum mellett, meg Gyulafejérvár Dáciában az erdélyieknél; az én véleményem az, hogy ezt a nevet nem ok nélkül szeretik annyira, mert szívesen emlékeznek vissza őseik nevére. A magyarok ugyanis a hunoktól, a hunok a leucusoktól, vagyis a szkíták közül származó ázsiai albánoktól verték az eredetüket, ha Procopius görög írónak hihetünk, és hogy őseik nevét megőrizzék, róluk nevezték el városaikat, amelyeket építettek. Hiszen Aeneas és Teucer ősi szokás szerint szintén atyai neveket adott az általa alapított városoknak. Pius pápa visszautasítja ezt a nézetet, nem tudom, milyen meggondolásból, hacsak nem azért, mert kitűnő látnok lévén előre tudta, hogy azokat az alemannokat, akiket oly nagyon és méltán kedvelt, a magyarok nemsokára könnyedén meg fogják hódítani, és nem vette jó néven, hogy ezeknek valamiféle nemes eredet jusson. (355) Procopius azt hagyományozta, hogy a hunok az ephthaliták nemzetségéből valók, akiket leucusoknak, azaz albusoknak is nevez, innen eredtek a leucusok a belgiumi Galliában a remusok és a lingók között. Ugyanebben a megyében van Kalocsa metropolis, mely városnak kitűnő metropolitája szokott lenni. Neve és alapítása a coletianokhoz fűződik, akik – mint Ptolemaeus írja – egykor a noricusok alatt a Száva és a Dráva között Pettautól nem messze laktak. Ezzel szemben fekszik nyugat felé a veszprémi megye, melyet a püspöki városról neveznek; e város egykor a Fehér-forrásról kapta a nevét sváb nyelven.
A magyar történelem tizedei (részlet)
Pannónia leírása
ANTONIO BONFINI



Dobogókő
48
Aztán a most Balatonnak nevezett tavon túl a zalai, melynek azért jutott e megnevezés, mert a zale, vagyis a hullámverés, mindenütt körülharsogja ezt a megyét. (360) Itt van a Tihany-fok és félsziget is, melyet a legkitűnőbb halak bősége és pompás éghajlat szerencséltet, de még szerencsésebbé és híresebbé teszi az András király által alapított templom. A pilisi megye pedig a Dunára rúg ki, hegyes-dombos terület, egészében szőlőtermő, a hévizek miatt kéntartalmú bort terem, mely gyorsan részegít. Itt van Új-Buda és Óbuda, mindkettőt a Duna hullámai mossák, és a budinokról, a szkíták legősibb népéről nevezték el, mely Attilával, a hunok királyával szállt alá a Pannóniákba. Nem hiszem, hogy egyet kellene értenünk azokkal, akik azt írják, hogy Attila fivéréről nevezték el; alighanem másképp vélekednének, ha alaposan átböngészték volna Herodotust és Strabót. A hunok Ázsiából kiözönölvén átkeltek a Donon, behatoltak az európai Szkítia közepébe, és sokáig együtt éltek a budinokkal, mielőtt a két Pannóniát elfoglalták volna. (365) Óbuda fölött a Duna ugyanazon partján most egy ősrégi város nyomai láthatók, és hatalmas kerületű falak tárulnak fel. A maiak Sicambriának nevezik a sicamberekről, Germánia távoli népéről, mert maga e város egykor a germániai sicamber kisegítő légióról kapta a nevét. (Itt, Óbudán, Mátyás király idejében kiástak egy követ, amikor Beatrix királyné templomának az alapjait megvetették, ezzel a felirattal: A sicamberek ide őrségül helyezett légiója építette e várost, amelyet a saját nevéről Sicambriának nevezett el.) Mi pedig, amennyire Ptolemaeusból és a régi kövekbe vésett feliratokból következtetni lehet, azt hisszük, hogy ez a város az első kisegítő légióé volt; Ptolemaeus ugyanis a Duna partján három légionárius várost helyez el, igaz, csak Felső-Pannóniában, amiben valószínűleg téved, mivel ezek az Alsóban is voltak; az egyik az, amelyet tizedik germán légiónak neveztek, és amely azt hiszem – azonos azzal, amely Esztergom mellett a szétterülő síkságon helyezkedett el, vagy Komárommal szemben Tata mellett; a másik a tizennegyedik germán légió, erről úgy véljük, hogy valamivel Buda fölött, a tizenhatodik mérföldkőnél, ahol most szent András temploma áll, egy magaslaton elhelyezkedő falu; máig fennmaradt falai hátsó részének a körvonala, amelyet az irigy vénség nem semmisített meg; (370) egy régi szentély bejáratánál mindmáig van egy kő, mely bizonyos Flavius sírfeliratát tartalmazza, és amelyből én könnyen arra a feltételezésre jutottam, hogy ezt a légiót Domitianus császár idejében a dák hadjárat alkalmával helyezték a Duna partjára, és itt halt meg e légió egyik, a Flavius családból származó kapitánya; úgy véljük, hogy a harmadik, mely kisegítő légió volt, Óbuda felett helyezkedett el, amiről egy ősrégi felirat tanúskodik, melyet ott ástak ki, és amely a kisegítő légiók egy előőrsképző iskolájának felszenteléséről szól, ugyanis a Duna innenső partján nem ismerünk ennél jelentékenyebb régi városmaradványokat. Ebből következik, hogy ezt az első kisegítő sicamber légiót, amelyet Óbuda mellett romjaiban látunk, a sicamberekről, Germánia népéről nevezettnek kell tartanunk. De mindenkinek megengedjük a szabad véleményalkotást, nem követjük az ostoba és alvajáró évkönyvírókat. Nem sokkal följebb ugyanezen a folyóparton van Visegrád városkája, Magyarország királyainak hajdani székhelye, most igen híres, városszerű falu, melyet az isteni Mátyás újjáépített, királyi palotáját akkora költséggel és művészettel díszítette fel, hogy nem lehet annál szebbet és nagyszerűbbet látni; de erről másutt. A hegy csúcsán egy roppant erős vár áll, azt beszélik, hogy itt őrzik a királyi és szent koronát. (375) Kissé följebb a pilisi apátság van. A zalai me
gye után, mint mondják, a vasvári következik a noricusok és a vindelicusok felé, itt van Szombathely egy hajdani város különféle emlékeivel, ezt mindenki vallásos tiszteletben részesíti, mert ez volt Szent Márton hazája. Ezt érinti a soproni, melyet Semproniáról, a rómaiak nemes kolóniájáról neveznek, és mely az ausztriai Újhellyel határos, erődített városkák és számtalan falu van benne. Ha a Duna felé kanyarodsz, a győri megye következik, melyet a dúsgazdag Győr városról neveznek, ezt a Rába folyó öntözi, mely a Dunába ömlik ott, ahol valamivel távolabb egykor Bregetium állt; igen jeles püspöksége van, és bazilikáját Orbán püspök, Mátyás király kincstartója nem csekély épületekkel és felszereléssel ékesítette, őt Tamás követte, aki Mátyás királynál titkárként szolgált, és aki érett bölcsességgel, becsületességgel, hűséggel kiemelkedve, fáradtságot nem ismerő testével, derék jellemével és szellemességével nem használt többet magának, mint a fejedelemnek: a folytonos szolgálatokat és megbízatásokat hihetetlen buzgalommal látta el, ezért olyan tekintélyt szerzett, hogy ha sokáig él, célratörő javaslataival, ravaszságával és okosságával a többiek között a fő helyet fogja elérni. Unokaöccse Ferenc volt, aki kitűnt a prózában és a folyó beszédben, támogatta a tanult elméket, és szinte társa volt nagybátyjának, a király titkáraként írásművészetével a közös hivatal díszére vált. (380) Győrtől nem nagy távolságban emelkedik a Pannónia-hegy, sokan azt állítják, hogy erről nevezik Pannóniát, ennek tetején áll az isteni Márton legszentségesebb temploma, aki ugyan pannóniai volt, testét mégis a túlsó Galliában tisztelik kegyelettel. Ezzel érintkezik a komáromi, melyet a szkíták Komárom nevű városáról neveznek, mely a Duna szigetén helyezkedik el; a comarok ugyanis az ázsiai Szkítiában voltak igen nevezetes népek, a sacák folyója, a Sir-Darja mentén, tudniillik az európai Szkítia számos városneve az ázsiainak felel meg; sőt, van egy Comara folyó a bactrok között is, mely az Ochusba torkollik; a comarok népe is itt él. Ebből következik, hogy a hunok, a magyarok ősatyái Ázsiából és nem Európából származtak, mivel nemcsak a nevekben, hanem nyelvükben is az ázsiai szkítákra utalnak vissza. Ugyanebben a megyében van Tata, és itt egy olyan költséggel épített királyi vár, hogy századunk minden más várának joggal elébe helyezhető, mert innen tó, onnan kettős árok, levájt szikla, meredek sánc erősítik, úgyhogy egy oldalról sem lehet bevenni. Ehhez csatlakozik az esztergomi, melyet Esztergom érseki székhelyről neveznek, melynek nevét a maiak abból vezetik le, hogy a Duna és a Garam folyik el mellette. (385) Az érsekségnek itt két nevezetes bazilikája van; az egyiket az isteni István király építette a fellegvárban, a másikat az alant elterülő városban IV. Béla, a magyarok királya szentelte az égi Ferencnek. Ha Ptolemaeusnak hihetünk, a Duna mellett a nyílt mezőn, a folyó partján szétszórva a tizedik germán légió nyomai láthatók, ezt aztán a tatárok feldúlták; a légiók egészen Valentinianus és Valens uralkodásáig itt maradtak, és mint egy kövön olvassuk, a külvárosban az első légió parancsnoka egyedárusítási jogot engedélyezett; ez a felirat így szól: Uraink, a hatalmas császárok, Valentinianus, Valens és Gratianus legfelsőbb ítéletéből, a tekintetes férfiúnak, a két hadsereg lovagmesterének rendeletére Foscanus, a Martiusok első légiójának parancsnoka és az alája rendelt katonaság ezt a Burgust, amelynek a neve Commercium, emiatt és e célból alapjaitól felépítette és 48 nap alatt befejezte a mi urunk, Gratianus Augustus második és a jeles férfiú, Probus konzulsága idején. E helységet tekintélyes érsek szokta ékesíteni és most még inkább Aragóniái Hippolit, Beatrix királynénak nővérétől való unokaöcs



A királyi központ lapja 49
cse, Herkules ferrarai fejedelem fia, ki még nem érte el tizedik évét, amikor az isteni Mátyás e szent hivatallal megadományozta. De úgy látszik, hogy a királyi vér, az ártatlan gyermekkor és a már-már isteni erkölcs a bazilikának és a papok tisztelendő kollégiumának inkább hasznára vált, mint hogy a legkevésbé is ártott volna. (390) Ennyit mondtunk az innenső megyékről; most kövessük rendben a túlsókat. A pestinél kezdjük, melynek Pest városkája adott nevet. A pozsonyinak egy ősrégi város kölcsönözte a nevét, amely a magáét Pisótól nyerte, aki – mint Florus mondja – a két Mysiában meg Pannóniában tevékenykedett, és meghódította Trákiát. A honti megye pedig az, ahol a sacákról, az ázsiai szkíták legősibb népéről nevezett Ság városka található. A földje termékenységének örvendező nógrádit Vác városa ékesíti. Marmaciához, amelyet manapság Máramarosnak mondanak, a rézben, vasban, ezüstben bővelkedő gömöri csatlakozik. Aztán a tornai és a zólyomi, egy faluról és egy mezővárosról elnevezve, az egyik vasának, a másik aranyának és ezüstjének bőségével jeleskedik. A sárosi, amelynek egy várkastély adott nevet, Sarmatia határára rúg ki. A szepesi is a lengyelekkel határos, itt van Szepes, Bártfa és Lőcse város, melyet az albánok, a magyarok elődei alapítottak; leucon tudniillik görögül
fehéret jelent. (395) A mi időnkben itt messze tájon Imre, a testőrkapitány, akit nádornak neveznek, meg öccse, István királyi gróf uralkodik nagy területen, egyikük mély bölcsességével és bőséges gyakorlati tapasztalával tűnik ki, a másik hűségben, derekasságban, fegyverforgatásban kiváló. Marmacia mellett a hegyvidéken van az ungi, melynek elnevezése a hunokról vagy az ungarusokról ered. Ha a mezőség felé térsz el, ott van a hevesi, ahol Egerről beszéltünk. A borsodi pedig az, ahol a jeles Diósgyőr vár található. A Tiszán túl találod a szabolcsit és a külső-szolnokit, melynek folyóparti lakossága Marmaciából kősót szállít a Dunához. Nincs távol innen a bihari, ahol Várad fekszik és ennek bazilikája, melyben az isteni László király teste nyugszik; látható itt ércből készült lovas szobra is és még néhány szobor. A békési Erdély felé nyúlik, ezzel határos az aradi is, melynek Arad adott nevet, ahol Vak Béla király sírja található. (400) Nem esik messze innen a zarándi, azonkívül a torontáli, a Tisza folyó mentén a csongrádi, mely Szeged városkájáról nevezetes, aztán a csanádi egy várossal és egy híres bazilikával. Mysia felé a temesi néz, ahol ugyanezen névvel egy számos faluval környékezett mezőváros található. A legközelebbi ehhez a bácsi, városáról és főpapjáról nevezetes. A Duna partján nyúlik el a bodrogi, melyet egy kastélyról neveznek. A szatmári igen gaz



Dobogókő
50
dag arany- és ezüstbányákban, a hegyek között terül el, és van egy városkája, melyet most Asszonypatakának hívnak. Majd Középső-Szolnok és Kraszna, továbbá a beregi egy Munkács nevű városkával az igen magas hegyek között. És az ugocsai, ahol mindenfelé a főnemesek között mindig ragyogónak tartott Perényi-ház uralkodik, melynek feje, Imre, azon időkben roppant gazdag és még Mátyás király szemében is veszélyes volt, ezért városaitól és vagyonától megfosztatott, de aztán a királyt meghatotta Imre fiának csodálatos jelleme, bűnbánattól és sajnálattól vezéreltetve visszaállította javaikat mind, tudniillik az ifjú oly nemes és méltóságteljes ábrázatú volt, hogy magán hordta őseinek erényeit; velük egy tőről fakadt Perényi János, akiben a legnagyobb ártatlanság, derekasság és szeretetreméltóság lakozott. Mindez Marmacia felé néz. (forrás: mek.oszk.hu) (folytatjuk)