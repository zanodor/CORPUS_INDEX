---
master_file: "[[@SiposErzsebetSumer]]"
---
# Index for Sípos Erzsébet – Sumer – A sumer istenek világa.pdf

Sípos Erzsébet
SUMER - A SUMER ISTENEK VILÁGA
„ÉLET KENYERE” – „ÉLET ITALA”



2
BEVEZETÉS
A BBC egyik rádiós vitája során hangzott el az alábbi döbbenetes kijelentés az Oxford Egyetem egyik teológusa részéről:
„semmilyen történelmi bizonyíték nincs arra, hogy Ábrahám, Mózes, Dávid, Salamon és a hozzájuk hasonló személyek valaha is léteztek volna.” (L. Gardner: A Szent Frigyláda elveszett titkai.) Biztosan léteztek, mert nem maradt volna fenn az emlékük; csak talán nem voltak akkora emberfeletti héroszok, amivé a legendák, vagy a propaganda célú írások növelték alakjukat. Szinte minden másképpen történt, mint ahogy a leírásokban olvassuk. A folyóra kitett kosár a gyerekkel toposznak számít. Egyébként Mózes származásának története ahány, annyiféle. Dávid Júda törzséből származott, de pályafutását birka
pásztorként kezdte. Királyként pedig csak égbekiáltó gyilkosságok árán tudta megtartani trónját. Túl sok vér tapadt kezeihez, ezért Istene prófétáján keresztül üzente, ne építsen számára templomot.
Az, hogy felkeltődött az érdeklődés a sumer istenek (Anunnakik) iránt, az még örvendetes. Ennek kapcsán viszont sok elképesztően téves információ lát napvilágot az Interneten. Egy példa a sok közül: a valóban kiemelkedő személyiséget, IV. Amenhotep/Ehnatont, a XVIII. dinasztia fáraóját azonosnak veszik Mózessel és Enki istennel. Mi szól ez ellen? Ehnaton, hitvese Nefertiti, valamint hat lányuk, de még Tutanhamon is hosszú, az emberi alkattól elütő fejformákkal rendelkeztek; tehát lehetett ott isteni beütés a családban. Viszont Ehnaton nevében az „Aton” szó az egyiptomi napistent jelentette, és semmi köze nem volt Enkihez. Ehnaton valószínű félisten volt, mint ahogy annak számít a titokzatos Melkizedek, Noé, Jézus, a Herkulesek közül többen is, Prometheus, az ős Árpád és még mások. Az istenek gondoskodtak róla, hogy saját felsőbbrendű tudásukkal, mágikus szellemi képességükkel „oltsák be” a trón-várományosokat lehetőleg még megszületésük előtt, ezzel téve alkalmassá őket rendkívüli feladatok teljesítésére; – testi kapcsolat sem kellett hozzá. Mózes ugyan nem rendelkezett isteni felmenőkkel, ízig-vérig földi ember volt, de beavatott, és kapocsként szolgált az emberek és Jahwe között. Miután Gósenben agyonütött egy egyiptomi munkafelügyelőt, menekülnie kellett. Midiánba igyekezett, ahol az egykori egyiptomi nagykövet pap-fejedelem Jethro élt. Itt feleségül vette Jethró lányát Szefórát, két fiuk született. Istene utasítására tért vissza Egyiptomba. Az univerzális tudású földönkívüli kultúr-theosz, Enki pedig senkivel nem volt összehasonlítható. A sumer főisteneket, Ant, Enlilt, Enkit nem volt szabad közvetlenül, saját arcvonásaikkal ábrázolni, de készültek „portrék” sumer istenekről (domborművek, szobrok), melyek támpontul szolgálhatnak kinézetükre. Egyébként, ha a tükörbe nézünk, az istenek arcvonásait látjuk visszatekinteni, mivel ha igaz, ránk „kötözték” saját képmásukat, tehát hasonlíthattak hozzánk, azzal a nem kis különbséggel, amit a legalább félmillió évvel korábban kezdődő civilizációjuk, technikai fejlettségük, felhalmozott tudásuk és főleg magas kultúrájuk belevésett egyéniségükbe, külső vonásaikat is formálva, emelve tudatszintjüket, ami sugárzásként, fénykörként (aura) áradt róluk. A sumer istenek csakis a „szarv-koronát” viselték. (A koronák között voltak „fazonbeli” eltérések; – kiemelések mindig tőlem.)
Az idő ekkora távlatokban kifog rajtunk. A sumer őskor időszámítása a Nibiru bolygó keringési idejéhez, a 3600 évhez
igazodott. Ez a: ŠÁR (Labat szótár 396.; a továbbiakban L.); jelentése: „tökéletes kör”, „teljes ciklus”, ŠÁR.AL.DU: „tökéletes oltalom”. Naprendszeren belül a bolygó állandó pályáján, a Mars és Jupiter közötti belső kisbolygó övezet útján
halad. Perigéumban napközelbe kerül, de nem közelíti meg a Földet, viszont nagy gravitációs ereje által végzetes hatással lehet rá, ha kimozdítja tengelyét, elindíthat egy általános olvadást árvizekkel.
A pleisztocén kb. kétmillió évvel ezelőtt kezdődött, négy glaciális korszaka volt: Günz, Mindel, Riss, Würm, közöttük az interglaciális szakaszokkal. A Würm 80 000 évig tartott. Az istenek érkezése Enki vezetésével a Mindel korára esett (i. e. 445 000 körüli időre – Zecharia Sitchin). Enki vezette az első expedíciót, mindig ötvenen jöttek. Utnapistim idején a misztikus 3600-as periódusok számításai szerint már legalább 470–480 000 évesnek kellett volna lennie; ami számunkra képtelenségnek tűnik. Van azért egy körülmény, mely igazolhatja magas korukat. Ha ők félmillió évvel ezelőtt ide tudtak jönni, civilizációjuknak már akkor igen réginek kellett lennie. Évezredeken keresztül pedig fogyaszthattak életet megőrző és hosszabbító szereket, melyektől kitolódhatott életkoruk határa, mely nemzedékeken keresztül át is öröklődött. Az egyiptomi fáraók bár fogyasztották a fehér porral készített „élet kenyerét”, itták az „élet vizét”, de elődeik nem élték meg a sokszázezer évek élethosszabbító időszakait; fiatalok voltak a sumer istenekhez képest. Gilgames, akiben a leírások szerint kétharmad részben isteni eredet volt: anyja Ninszuna istennő, atyja a megistenült Lugalbanda, Uruk királya, még 126 éven keresztül uralkodott; fia, Ur-Nungal 30 évig; Ur-Nungal fia, Utulkalama már csak 15 éven át. Ahogy fogyott, halványult az isteni rész bennük, úgy rövidültek uralkodási éveik.
Keleti (hindu, buddhista) filzófiai tanítások szerint „a világ örökkévaló, nincs őskezdete és meghatározott vége, hanem a keletkezés és elmúlás egymást követő, váltakozó folyamatában szüntelenül megújul. Olyan belső törvényszerűség uralkodik felette, amely a benne végbemenő valamennyi történést önmaga szabályozza.” (H. Glasenapp: Az öt világvallás.) Nevezhetjük személytelen Világtörvény-nek. A törvényeket „az idők hajnalán” – ki tudja mikor – egy felfoghatatlan, öröktőlfogva
való őstudat alakíthatta ki. A világtörvényen kívül pedig kell, hogy létezzen egy lélekkel bíró Világszellem (Platon), Örök
Létező entitás, Akit Istennek is nevezhetünk.
Az „Ősrobbanás” maga volt a Teremtés, az „ébredés” pillanata, előtte tér és idő nem létezett, illetve egy nagyon kicsi pont
ban sűrűsödött össze minden. Ez a pont rendkívül nagy erőket zárt magába, de senki nem tudja, valójában mi robbant fel
benne, miért és hogyan, mi termelte benne az iszonyatos hőt és nyomást, mely a robbanáshoz vezetett. A robbanás pillana
tában egy másodperc alatt született meg a létező világ. A végtelen sűrűségű forró pont sugárzó energiája hirtelen
felfúvódott, felrobbant és fénysebességgel kezdett máris terjedni a táguló Univerzumban. Felmerült a kérdés: miből, honnan
lett az iszonyatos mennyiségű anyag. A tudósok – Einstein elméletéből kiindulva – úgy határozzák meg, hogy az energia is
átalakulhat anyaggá. Megjelentek a legelemibb részecskék és alapvető elemek: protonok, elektronok; hidrogén, hélium (stb.).
A gravitáció, elektromágnesesség együtt született meg az Univerzummal. Utóbbi köti egymáshoz a molekulákat. Az 1–3. generációs csillagok nem voltak hosszú életűek; a felfúvódó, haldokló csillagok robbanásai (szupernova robbanások) óriási
por-, törmelék-, gázfelhőket eredményeztek; a felhők sűrűsödtek, és alapját képezték új csillagok és bolygók születésének.
Az a 13,8 milliárd év, mely eltelt az ősrobbanás óta, elképesztő méretű Kozmoszt hozott létre; az objektumok születése és
halála folyamatos benne; galaxisainak száma milliárdokra tehető. Minden galaxis közepén ott van a fekete lyuk (egy, vagy
több); nagyságukat mostmár naptömegekben mérik. A Tejútrendszerünk közepén lévő „Sagittarius A” szupermasszív fekete
lyuk 4 millió naptömegű (!); de még 13 kisebbet is felfedeztek környezetében, és a Tejút nem is a legnagyobb az Univerzum galaxisai között. Az „M87” galaxis közepén (Virgo galaxishalmaz) lévő fekete lyuk 6,5 milliárd naptömegű.
(Nagyon használhatóak, tudományosan megalapozottak a „How the Universe works” című sorozat előadásai.)



3
A szerves élet kialakulása szervetlen molekulákból szintén titokzatos, nehezen követhető folyamat. Többféle hipotézis
született: a Teremtő által; – történhetett ősnemződés –, az önmagát szervező anyag által; – csírái kialakulhattak kémiai úton;
– esetleg a nagy kozmikus, mutációkat előidéző kataklizmák révén is (laboratóriumi kísérletek részben igazolták).
A szerves organizmusok esetében a körülmények döntötték/döntik el a primitív életformák további sorsát.
Mítosz és tudomány keveredik. Mítoszok szerint a Mindenható odarendelte az emberek mellé az általa teremtett „isteneket”, legyenek segítségükre kultúrájuk megteremtésében. Ha egy civilizáció technikailag fejletté válik, küldöttei figyelmeztetés nélkül is elindulnak felfedező útjukra, és általában valóban segítenek, tudást adnak át.
Jelen írásunkban a minket segítő: DINGIR, „isten” kifejezéssel jelölt nagy tudású „sumer” emberszerű lényekről beszélünk,
akik a leírások szerint a Nibiru bolygóról érkeztek. Ők voltak az „istenek” (többesszámban), akik konkrét, élő személyekként
az emberek között éltek. Nem tévesztendőek össze az emberek lelkivilágában élő, de létező elvont szellemi Entitással, Akit
mi Gondviselőnek, Istennek nevezünk. Lelke, szelleme minden élőt átjár, mindenben benne van, ezért megszólítható.
Ezt vallották a hunok sámánjai is, akik csalódva isteneikben, a Tóremekben vallották: „Mindenkiben isteni szellem lakozik”.
A DIN.GIR szóból alakult ki „tündér” szavunk. A Kárpát-medence tündér-várai sumer istenek lakhelyei voltak egykor, ugyanígy a Boldogasszony falvak, a leírhatatlan szépségű Boldog-aranykertek, a tündöklő ligetek is hozzájuk kapcsolódtak.
Csallóköz ősi neve: „Boldog-aranykert” is tündérek-lakta hely volt. A tündérvárak elsősorban hegyeken épültek, ezért
nevezték Ardil földjét, azaz Erdélyt Tündérországnak (Ipolyi Arnold: Magyar Mythologia). „Ezüst meredek hegy ormán áll a holdanya ezüst háza”; vagy: „arany bokrok közt fénylik a tündérpalota” (Gaal, Ipolyi). Tündérvárak voltak: aranyi, dévai, kecskekői, firtosi, tartodi, deési, rózsavári, vöröstoronyi, számosi, kolozsvári, torjai. Három Pogányvár, a Bálványosvárak
(mostani nevük már keresztény-kori); egy Bálványosvár még Géza fejedelem korában is létezett, tornyában a „bálványokkal” (istenszobrokkal). Tündérvárak voltak még: Félegyházától Radna felé erdő adott otthont egy tündérvárnak; Biharban Telegd
mellett, Mezőbánd mellett is volt egy; a továbbiak: Boldogfalva, Aranka, Boldogasszony vára.
A tündérek/istenek magas termetűek, olykor óriások voltak; félisteni eredetre utal Nebroth/Nimród, a nagy mezopotámiai építtető hérosz „gigászi” testmagassága. Két fő leszármazási vonal létezett a Közel-Keleten: az egyik a Kiš-i királyok sora 23 uralkodóval, az elején még istenek ültek trónon; majd áttevődött a királyság Urukba, később Urba; utóbbi királyok leszármazottja volt Nimród. Lámekh/Akalam-Dug már Ur királya, az utódok: Abargi, Túbal-Kain/Meszkalam-Dug szintén. A további leszármazási vonalon: Cham, Khús, Nimród máshol, különböző tartományokban lettek fejedelmek. Nimród fia Boéthosz, Hotep-szehemui néven alapította meg a II. egyiptomi dinasztiát. A másik leszármazási vonal Ádám harmadik fia, Szat-náal/Sét/Szet vonala, itt következik Noé, fia, Sém és utódai között Héber. Mindkét leágazás magáénak tudhatott egy Énók és egy Lámekh nevű őst (L. Gardner: A Grál-királyok eredete). Nimród uralmának központja Nimrud/Kalhu lett Észak-Mezopotámiában. Mózes I. 10/6. verssz.-tól ír a Biblia Nimródról: „ez kezde hatalmassá lenni a földön”; „Ez hatalmas vadász vala az Úr előtt...” Így sorolja fel városait: Bábel, Erekh/Uruk, Akkád, Kálnéh, Ninive, Rekhoboth, Kaláh, Reszen. Nimrud városa Ninivétől nem messze, délkeletre feküdt a Tigris keleti partján. Az Arvisura szerint: Nimród ÉlEljón isten híve volt, és az uruki nyelvet használta.
A tündér gyermekek „homlokukon csillaggal, mellükön a hold és nap” képével születtek. Ipolyi írja, hogy egyik-másik helyen éjszaka megterítettek az embereknek (például a Csallóközben), dolgaikat intézték, együtt ünnepeltek velük. Együtt járták körtáncaikat: lapát-, lejtő-, tipegő-táncot; egy lapockástánc szövege például így kezdődik: Tündérek jövének. A népi játékok „aranykapu”, „arany híd”, „sárarany” kifejezései is a tündérekhez kapcsolódnak. Ez volt a Kárpát-medence igazi Aranykora. Az Arany-, Ezüstkor után következett a vad eldurvulás, elfajulás, a háborúk, hódítások kora hullahegyekkel, vérpatakokkal.
DIN.GIR: a sumer „istenekre” vonatkozó kifejezés, piktogramja rakétára emlékeztet. A henger alakú részben (DIN) tartózkodtak az űrutasok, itt tárolták a szükséges felszerelést, útikészletet; hátulsó részében volt a meghajtó, lángok
csaphattak ki belőle. Csúcsos elülső része a GIR, mely tőr-szerűen hasított bele a csillagközi térbe.
L. 465. DIN: éber, vigyázó, felügyelő, őrző; igazságos, tiszta; fényesen ragyogó;
L. 10. GIR: tőr, kard; villám, ragyog, tündöklik; szúr, hegyes (stb.);
L. 396. ŠÁR, 3600: teljesség, korlátlan államhatalom; – és ami nincs a szótárban: a Nibiru keringési ideje (a „teljes kör”).
Más-más eredetű istencsoportok jelentek meg a Föld különböző pontjain: sumer, görög, római, hindu, egyiptomi, germán
(stb.) és a tengeren túliak istenségei. Előfordult, hogy egyik kultúra átvette a másiktól isteneit, legfeljebb csak a nevek
változtak. Ahol megvetették lábukat, általában kultúrát teremtettek, és a választott népnek nemzeti istenei lettek. A földi ember számára elérhetetlen volt nagy tudásuk, ezért tisztelték és félték őket, de voltak közöttük tömeges emberáldozatokat
követelő, érzéketlen, kegyetlen istenek is, akik, hogy megtartsák hatalmukat a nép fölött, rettegésben tartották őket; a félelem
pedig egy életre és még azutánra is szólt (mint ma). Ahol segítettek és tanítottak, máig hálával őrzik emléküket, mint például
a hopik (kacsináik emlékét), akik nagyon elégedettek voltak isteneikkel. „Csodálatos, hatalmas férfiak voltak, akik mindig készen álltak a segítségre, és sosem romboltak.”; „Felsőbbrendű faj, mely a tudás birtokában volt” (Hopik könyve).
Figyelemre méltó a hunok kapcsolata a gótokkal és az ó-germán néppel. A gótokkal Északkelet-Európa területén érintkeztek. Hagyományok szerint a „húnok a gót Aliorumna bűvös nőktől veszik eredetüket, akik ősanyáik voltak.” A mondák többször említik, hogy tündérnők (istennők) királyfiakkal házasodtak; a leszármazottak pedig félisteni hősök lettek. A mondai
összefüggések az eposzokban is előjönnek (Edda, sagák, nemzeti történeti regék, hitregék). A hun-germán kapcsolatot
igazolja – ha a történet igaznak vehető –, hogy Etele/Attila „neje, Krimhild hercegnő” is csatába szállt Aladarius fia oldalán
az Attila halála utáni trónutódlási háborúkban Csaba serege ellen (egyikük sem maradt a Kárpát-medencében). A hunok ezt a háborút Krimhild csatájának nevezték. Ha Aladarius azonos személy volt Aladárral, akkor viszont Aladár – az Attila által meggyilkolt Buda fia volt, Attila unokaöccse, és az Öregek Tanácsa őt jelölte ki Attila utódául (Arvisura). (Ipolyi Arnold:
Magyar Mythologia; – Kézai Simon Magyar Krónikája).



4
A SUMER ISTENEK VILÁGA
A ŠÁR valószínűtlenül hosszú uralkodási ciklusokat jelöl, így a nagy Özönvíz előtti mezopotámiai királyok esetében is:
Alulim/Enki uralkodott 8 ŠÁR-on keresztül, mintegy 28 800 éven át; Alalgar 10 36 000 ; Enmenluanna 12 43 200 ; Enmengalana 8 28 800 ; Dumuzi 10 36 000 ; Enszipaziana 8 28 800 ; Enmendurana 6 21 600 ; Ubartutu 5 18 000 . (Ubartutu talán már félisten volt).
Nyolc király 120 ŠÁR-on át, azaz 432 000 évig uralkodott a Folyamköz első nagy városainak élén. Az első hét nagyváros:
ERIDU, itt maga Enki/Alulim volt az istenkirály; LARSA, majd NIPPUR városok következtek Enlil számára felépítve; BAD-TIBIRA főistene Enzu/Nanna;
LARAK volt a következő város, itt Pabilszag/Ninurta uralkodott istenként;
SZIPPAR Utu napisten városa lett; végül ŠURUPPAK várost Ninhurszág kapta. Az Aranykor idején Tilmun volt az istennő „Boldog Szigete” (a mai Bahrein).
„Azt követően, hogy a vízözön áradt el fölöttük, a királyság alászállt az égből” idézi Komoróczy Géza a 22. [A hajdankor királyai] c. sumer történeti hagyományok alapján fennmaradt Királylista második részének bevezető szövegét.
A királyság Kiš-ben kezdődött, de miután a földi királyok nem voltak alkalmasak uralkodásra, ismét istenkirályok kerültek
trónra. „Kist fegyver verte le; királysága az E’annába került” (azaz Urukba), majd Ur-ba.
A nagy évszámokon senki nem tud eligazodni. Sir Leonard Woolley (Ur városának, királysírjainak feltárója) javasolta, hogy a 3600 év helyett 360-at kellene számolni. Az így kapott nagy Özönvíz előtti időt, a fönt felsorolt isteni uralkodók idejét, a
24 120 évet akár el is fogadhatnánk, bár még így is egy-egy uralkodóra (vagy dinasztiára) átlagosan mintegy 3015 év jutna. Űrutazásnál az időeltolódás, az „idődilatáció” nagyon megnöveli a közben eltelt földi évek számát. Például egy űrhajó
esetében a jármű haladásának 30 éve alatt a Földön 3100 év telne el.
KIK VOLTAK AZ ISTENEK
„...a hajdankor távoli évében, midőn a sors sorssá vált, midőn ég a földjétől elvált: a föld isteneinek neve létrejött, az ég isteneinek neve létrejött, az istenek az istennőket elvették feleségül, az istenek az istennőkkel osztoztak égen, földön, az istenek az istennőkkel nemzettek, szültek.” 4. [Enki és Ninmah] – A sumer irodalom kistükre. (Sumer eredetiből fordította,
az előszót és a jegyzeteket írta Komoróczy Géza. – A számmal jelölt idézetek a továbbiakban is ebből a kötetből valók.)
A költeményből kitűnik, hogy az istenek „ember-módra” éltek, szerettek vagy gyűlöltek, harcoltak a hatalomért (stb.). A férfi
istenségek mellett az istennők is hatalmat élveztek. Nevük DIN.GIR: a rakéták nagyhatalmú lényei, ők voltak az „Őrzők”.
DIN.GIR. ŠÁR.ŠÁR: „a mindenség, teljesség istenei”; a dingir-t (isten) felső index jelöli a nevek előtt: d KUR.GAL: „a Nagy
Hegy Istene”. A Nibiruról származtatják őket, a bolygó fő piktogramja az egyenlőszárú kereszt, mely, ha bárhol megjele
nik, tudnunk kell, hogy eredete a sumer istenek világához kapcsolódik. A pantheon nagy Anunnái egy család, egy dinasztia tagjai voltak. AN (akkád változatban Anu) volt a családfő, az Ő nevét viselte a dinasztia, később a kisebb sumer isteneket is
így nevezték. Viszont az „Anunna” név nem alkalmazható más kultúrák istenségeire.
An földi városa Uruk, „háza”, azaz temploma az É.AN.NA az „Ég Háza”, „egyes részeit maguk a Nagy Istenek építették; párkányzata rézből készült”. Majd miután AN átruházta az „Istenek királya” címet idősebb (?) fiára, Enlilre, az „égben”
lakott, de fontos események alkalmából lelátogatott a Földre. An és családja idősebb tagjai még az „égben” születtek.
An első két fia közül Enki Nammu fia volt; Enlil Uras fia; így féltestvérek voltak. A régi népeknél az anya kiléte volt a döntő
tényező. Az istenek szakrális hármassága továbbra is megmaradt, így emlegették őket: An-Enlil, Enki, Ninhurszág.
An égi palotája előtt állt a „tudás”- és az „igazság” fája. A palota csodálatos volt, kert vette körül, a földi „aranykertek”
előképei, a fákon drágakő gyümölcsök; aranyból, ezüstből, drágakőből készült állatkák mozogtak „maguktól”.
A részletes istenlistákból kiderül, hogy huszonegy istenpár előzte meg Ant égi trónusán. Hivatalnok csapat vette körül:
miniszterelnöke; rendfenntartó parancsnokai; „az Írott Tudás két mestere”; pénzügyminisztere; „a két legfelsőbb bíró, két hivatalnok, kik hangjukkal keltettek csodálatot; két főírnok és öt segédírnok” (Z. Sitchin: A Tizenkettedik Bolygó). A palota trónterme volt az istenek gyülekező helye, amikor ügyes-bajos dolgaik miatt felkeresték az égi hajlékot.
Ant és a Nagy Anunnákat, a Pantheon isteneit szimbolikus számok jelölték. An száma a 60-as volt, a sumer számrendszer legnagyobb száma. Jelképe egy csillag, mely az „Ég” jele volt és jelölte magát az „isten” fogalmát is.



5



6
ISTENEK, URALKODÓK ARCKÉPCSARNOKA
1./ Ninhurszag anyaistennő „teremtményeivel” és két oldalán attribútumával, az omega-alakú szülőkővel. 2./ Inanna koronája nélkül, márványból való istennői fej. A kor divatja: az összeérő szemöldök. – 3./ Ur-Nammu király Enzu/Nanna isten előtt. Az enszi az életfát ápolja, közben Nanna építkezésre szólítja fel; ezt hangsúlyozza a feltekert mérőzsinór, rúd, bár ez együtt uralkodói attribútum is volt; itt a kép alsó sávjában viszont már fel is vonulnak az építkezéshez az istenséggel az élen. – 4./ Ereskigal istennő űrruhában. – 5./ Gula istennő. – 6./ Ba’u/Bawa istennő, Ningirszu isten hitvese. 7./ Ningirszu egy stilizált szögmozaik csapszöggel. – 8./ Gudea Lagaš állam enszije volt, de nevéből ítélve Enki elkötelezettje is: „Ea hőse”. Az edényből víz áramlik, halakkal, Enki csillagképeit szimbolizálva. – 9./ Hammurápi átveszi Utu/Šamaš rendelkezéseit, rituális kartartással áll az isten előtt. A Napisten attribútumaival ül trónján; vállából fénysugarak törnek elő. – 10./ Hammurápi teljes törvényoszlopa. 11./ Az asszírok több méter magas bika-kolosszusainak egyike. A bikák fejeként mindig egy férfi isten-fejet ábrázoltak. – 12./ Az előkelő hölgy szobra valószínű Gudea hitvesét ábrázolja. – 13./ Gudea imádkozó kéztartással, térdén a Nindubától kapott tervrajzzal; az eredeti tábla rajza egykor az isten kézjegyét viselte! 14./ Egy isten a szokásos szarvkoronával. – 15./ Istennők vezetnek egy előkelő földi embert Enki isten elé (Z. Sitchin). – 16./ Istenek utaztatása, vállra emelt trónszékeken. – 17./ Egy isten portréja, áldozó edény dísze lehetett. Az 1, 2, 6, 8, 9, 10, 12, 13, 14-es képek Komoróczy Géza: A sumer irodalom kistükre c. kötetből valók. A 3, 7, 11, 16, 17-es képek M. Roaf: A mezopotámiai világ atlasza c. könyből. A 4, 5-ös képet Bíró József: A szabir-magyarok őstörténete című könyvéből vettem.
HONFOGLALÁS A FÖLD NEVŰ BOLYGÓN – ENKI OTTHONT TEREMT AZ ISTENEK SZÁMÁRA
„Amikor a Földre szálltam, tetőzött az ár...” – mondja el Enki Földre érkezése körülményeit;
6. [Enki és a Világrend].
Enki/EN.KI: „a Föld Ura” (EN: úr; KI: föld) vezette az első ötvenes létszámú csoportot kb. 445 000 évvel ezelőtt (Z.
Sitchin). A következő leszálló egységek 3600 évenként érkeztek a Nibiruról (amikor jöttek). Az Arab-tengerben landoltak
tengeralattjáró-szerű kabinokban. Ekkor a Föld a pleisztocén második jégkorát élte, és a szárazföld egyharmadát jégtakaró
borította. A Perzsa-öböl északi oldalán, az Idigina (Tigris) és Buranunna (Eufrátesz) torkolatvidékén szálltak partra (a két nagy folyó akkor még külön-külön ömlött a Perzsa-öbölbe). Egész Dél-Mezopotámia rendkívül vizenyős, mocsaras táj volt,
de a hőmérséklet megfelelőnek bizonyult számukra. Fontos volt a könnyen kinyerhető üzemanyag; itt a Folyamközben a
kőolaj, bitumen, kőszénkátrány, földszurok szinte magától tört felszínre.
Enki a Folyamköz (Mezopotámia) déli területének óriási átalakító munkájába kezdett. Elsőként elrendelte a mocsár lecsapo
lását, hatalmas sziklatömböket hordatott, töltéseket, magaslatokat emelt. Kikotortatta a kisebb folyók medrét, halat telepített beléjük, nádat honosított. Csatornákkal kötötte össze a két nagy folyót, kikötőket építtetett; könnyűjárású-, később tengerjáró
hajókat tervezett, ilyen volt a „Tilmun-járó hajó”, mely kereskedelmi ügyleteket bonyolított. Saját hajója: a giš MÁ.GUR
(„ami megfordul”), egy kerek „guffa”; (giš : „fából való”); d MA2 GUR Enki egyik mellékneve volt. A név ismerős lehet
számunkra a 21 Magura hegy és város miatt a Kárpát-medencében; lehet, hogy a korai időkben maga a Kárpát-medence
neve is ez volt. Enki másik kultikus hajója az „Abzu vadkecskéje”; harmadik: a 6. eposzban említett „fensőbb erejű korong”, mely levegőben közlekedő masszív jármű lehetett. Az É.AB.ZU: a „Mélység Háza”; de lehetséges más értelmezése is: a sokoldalú
Enki a tudás ura (is) volt, ezért a név értelme szerint lehetett: a „TUDÁS ATYJÁNAK HÁZA”: [ZU (L. 6.): tudni, tanulni; bölcsesség, okosság, tudás; É (L. 324.): ház; AB (L. 128.): atya]. Az „apsu” másik jelentése valóban „óceán”; de jelenti „a föld mélyébe fúródó üreget” is. – É.NUN.GAL: a „Nagy Herceg Háza”; – Enki lett É.EN.GU.RA: „az Óceán Házának Ura”.
Enki Hold-jelképű isten volt, jele egy fölül majdnem összeérő holdsarló. Három csillagjegyen uralkodott: a Halak/Pisces
korán; ekkor érkezett a Földre. Papi rendjének tagjai hal-álcát viseltek; templomának szentélyében hal-áldozat maradványokat találtak. További zodiákus jegyei: Vízöntő/Aquarius és a Bak/Kecske-hal/SUHUR.MAŠ/Capricornus (utóbbi L. 403.),
képjele egy három-szirmú stilizált tulipán három vízszintes vonalkával a szirmokon. Az Enkit ábrázoló rajzokon alakját mindig hullámzó víz (Vízöntő) veszi körül, benne halak láthatóak (Halak csill.j.), és általában ott látjuk a bak/kecske-hal
(Bak) rajzát. A fő istenek személyét csupán attribútumaik igazolják.
Negyven volt Enki szimbolikus száma, ezért negyven nevet viselt, a felsoroltakon kívül pl. (L. 473.) d NIMIN: a „Negyven
Istene”. – Ő volt DAR.MAH: a „hatalmas, fenséges Szarvas”; – (L. 100.) d DARA: „Szarvas Isten”. További nevei:
NUN.GAL: „Nagy Herceg”; – IGI.GAL.LA: „Nagy leleményességű”; – NU.DIM.MUD: „Aki formál és alkot”/„Az alkotás,
feltalálás Ura”; – NUN.IGI.KU: a (mindent látó) „Tiszta szemek Ura”; – A.LU.LIM: „a Csillogó víz Kecskéje” (stb.).
További intézkedései: téglavető-formát készített, elindította a nagyarányú építkezéseket. Elsőként Eridu („a Távolba indulás
helye”); UD.NUN.NA: a „Holdherceg városa” épült fel. Eridu lett és maradt Enki kultikus fővárosa, az őskor kulturális
központja. Ősi ziqqurátja közelében „19 lakott szintet tudtak elkülöníteni” a régészek (D. Oates). Ősi szentélyét 16 rétegből
tárták fel. Az újjáépülő templomokat mindig ugyanazon helyen, a romokat elegyengetve, egymás fölé építették, ez volt a
„tell” építkezési forma. A legalsó, XVI. szinten találták meg az első kis szentély maradványát mindössze pár négyzetméteres
területen, de már megvolt benne a két későbbi állandó berendezési tárgy: az áldozati asztal és az oltár. A bejáratnál (oldalt,
kívül) egy kis kerek kemence állt. A mindig ugyanoda, az eredeti terveknek megfelelően épített templomok azt a célt
szolgálták, hogy isteneik – nem találva „házukat” – ne hogy megsértődjenek, és elköltözzenek.
„Az örökkévaló alaprajz, mely a jövőben is meghatározza az építkezést [követésre talált]. A hajdankor rajzait, ábráit s a Felső Ég írását ez őrzi.”
(Layard régész talált rá a feliratra.)



7
Eriduban alakult meg az első pantheon, Enkivel az élen. Közben testvérének, Enlilnek épült Larsza, majd Nippur.
Enki volt az ember megalkotója (az elgondolás tőle származott), majd védelmezője, segítője, jótevője és pártfogója még
Enlillel szemben is. Enki volt a szó megalkotója a földön, a bőség ura, a naptár, időszámítás feltalálója; a szerszámkészítés,
kézművesség, fémművesség, téglavetés, építészet fortélyainak átadója; a kertgazdálkodás, csatornázás ismereteinek tanítója.
An Enkit nevezte ki a bányászat elindítására. Központja a Zambézi-medence, Rhodesia, a mai Zimbabwe volt, nevezték Arali
földjének is. Egy idő után Enki Ereškigalra bízta az irányítást, férje Nergal, Enki fia. d ERES.KI.GAL: „Eres földjének nagy
istennője”, An lánya volt. Eligazításul Enki ott hagyta számukra a „Bölcsesség tábláját”, mely szakmai útmutató lehetett.
A térség északi oldalán folyt a bővízű Zambezi folyó, mely az Indiai-óceánba torkollott; ez fontos volt számukra, mert
hajókkal szállították Bad-Tibirába, a fémművesség központjába a kitermelt nyersanyagot. A teherhajó neve MA.GUR
UR.NU AB.ZU, „az Alanti Világ fémérceinek hajója”. Platinafémekből Enki készítette elsőként (a Földön) az életet meghosszabbító, mindent gyógyító „fehér port”, amiből az „Élet
kenyere”, „Élet itala” készült. Korunk kutatói ragyogó mérnöknek, műszaki zseninek tartják, de Ő volt a bölcsesség, a
tudományok Ura, a művészetek mestere, a gyógyító varázsénekek szerzője is.
A magával hozott, évezredek alatt kifinomult kultúra ízlésével és igényével építtette fel „házát”, azaz templomát Eriduban:
„Házát ezüstből építette, lazurkővel ékesítette, arannyal gazdagon kirakta: a Házat Eriduban, a parton építette.... Lant, fuvola, hárfa, dob, csörgődob, kelet meg nyugat zeneszerszámai, zengésük a Házat betölti; édes szavú ének, hárfa dallama hangozzék fel a magasztos ünnepen; a fuvola, Enki kedveltje, szólaljon meg a magasztos ünnepen ...” 7. [Ének Enki templomára, az Óceán házára Eriduban].
Érzékenyen érinthette, hogy átfogó teremtő-tevékenysége ellenére mindig neki jutott a második szerep. Ez az érzése
nyilvánul meg a 6. eposz soraiban, ahol a szerző egyes szám első személyben mondatja el Enkivel:
„An elsőszülött fia én vagyok, a nagy fény, a nagy földnek felkelő, én vagyok, az Ország nagy ura én vagyok; uralkodók között az első én vagyok, minden országok atyja én vagyok, az istenek idősebb testvére én vagyok, a bőség tökéletessé tevője én vagyok ...” ég, föld könyvelője én vagyok, minden országok bölcsessége, esze én vagyok... a fénylő An elsőszülött fia én vagyok.” 6. [Enki és a világrend]
Micsoda titok lappang itt, hogy ennek ellenére nem Ő, hanem testvére, Enlil lett „Ég és Föld Királya”.
Enki hivatalos felesége Ninki/DAM.GAL.NUNNA: „a Nagy Herceg Hitvese” volt. Elsőszülött fia: Aszárluhi (tehát nem
Marduk), továbbá Nergál, Enbilulu, Dumuzi (?). Általában az első három fiút szokták megnevezni, ők kerültek a fontos
posztokra. Enlilnek és Enkinek is hat-hat fia volt.
ENLIL FÖLDRE ÉRKEZÉSE
Valamikor 400 000 körül megérkezett Enlil is (Sitchin), „háza” (temploma) még nem készült el, első otthona Larsza, eredeti
nevén AR.AR.MA (MAgyAR név!) volt. Enlil hosszú ideig élt Larszában, mire végre felépült Nippur, a főváros, mely az
Ország kultúrális központja lett. Új testület alakul: a Legfelsőbb Pantheon hat férfi és hat női istenséggel:
An Antu Enlil Ninlil Enki Ninki Enzu/Nanna Ningal Utu Inanna Iškur/Adad Ninhurszág.
Enlil felszólítja Enkit, ossza ki a tisztségeket az istenek között, és iktassa be őket hivatalukba.
A 6. [Enki és a világrend] c. elbeszélő költemény erről is szól, a versszakok végén mindig ott vannak a beiktatás záró sorai:



8
„Enbilulut, a folyók víz-biztosát Enki ott szolgálatba állította.”
„Enkimdut, az árok, csatorna emberét Enki ott szolgálatba állította.”
„Kullát, az Ország téglavető emberét, Enki ott szolgálatba állította.”
„a bírót, ki az istenek döntését meghozza, a lazurkő szakállat viselőt, ... Utut, Ningal szülöttét, Enki ég, föld Mindenségében szolgálatba állította.”
Enki lánya vagy unokája, Uttu istennő részére szövőbordát készített. A borda a földön feküdt, egy gödör a szövőnő lábai előtt
arra szolgált, hogy oda lógtak le a felvetőfonalat feszítő súlyok, és oda nyújtotta lábait szövés közben a szövőnő. Szárnyékot
állíttatott a feje fölé a Nap gyilkos sugarai ellen.
„Uttut, a szép nőt, akit csodálnak, Enki ott szolgálatba állította.”
Ninhurszág, az Anyaistennő is szerepel a beiktatásban:
„Nintu, a hegység úrnője, a fénylő szülőkövet, hatalma jelét kapta, a köldökzsinór-ollót, a kenetet és növényeit kapta...” (a felsorolás folytatódik).
Nintu/Ninhurszág Anyaistennő egyik attribútuma az omega-alakú szülőkő.
Larsza/L.AR.SA/AR.AR.MA-val kapcsolatban jegyzem meg, hogy a korai időkben számos turáni vonatkozású név bukkant fel Mezopotámiaszerte, sőt az egész Közel-Keleten: az AR, SU, SUbAR, HUN(-GÁ) nevek utalnak rá; azaz a turániak: magyarok, szubarok/kusok, hunok
jelen voltak az alakuló, majd virágzó sumer civilizáció életében. A kur SU.BIR4 /BILki subartu = Mésopotamie (L. 7.). Eridu, eredeti nevén ARI.DU (az Arik által létrehozott); ARbela; AR.MA.vir; ARAM (anyajogú AR-ok); AR.MA.ni; AR.AR.át (stb.). Fő oka az lehet, hogy a
nagy Özönvíz (i. e. 9500 k.) elől a déli területek felé menekült a Kárpát-medence népe. (L. 536.) HUN(-GÁ) agâru, mul lú HUN(-GÁ) kakkab
agru. A Kos volt Enlil egyik csillagképe, a másik a Bika (mul; kakkab = csillag; lu = ember). Megjelenik a karpatu kifejezés (L. 309.: edény, váza, szent kehely), egyáltalán a „karpat” szó honnan került a sumer szavak közé, amiből kialakulhatott az AR.PA (az „AR-ok fője, vezére”); AR.PAD (az „AR-ok felkentje”) és a Kárpátok név? Ős Árpád (i. e. 3800 k.; félisten volt) adott nevet az Árpád városoknak Mezopotámiában, és róla nevezték el a hatalmas Árpád-királyságot Aleppo közelében!
AZ EMBER „TEREMTÉSE”
Még ha érkeztek is közben 50-es csoportok, mégsem voltak elegen a nagyarányú építkezésekhez, a bányamunkákhoz, az árokásáshoz és a földeken való gürcöléshez. Mindezeket az Anunnakik, a kis istenek végezték. 4. [Enki és Ninmah]:
„Mindegyikük dologra kényszerült: a nagy istenek a munkát felügyelték, a kis istenek a kosarakat cipelték. Az istenek mind csatornát ástak, Haraliban földet túrtak, .... hangosan siratták sorsukat.”
A sok ezer éven át tartó robot után fellázadtak, eldobták szerszámaikat, elégették kosaraikat és Enlil háza elé vonultak, itt hangos szóval harcra buzdították egymást: „És most kiáltsuk ki a harcot, ütközetbe – bocsátkozzunk hát csatába!”
„Nammu, a legelső anya,
a számtalan sok isten szülőanyja (!), az istenek könnyeit fia elé vitte.” Nammu ötlete volt:
„alkoss helyettest az isteneknek, hogy eldobhassák a kosarakat. Enki, anyját, Nammut hallva, nyoszolyájából kikelt...” (idézet u.o.)
Gyorsan összeül az istenek tanácsa, Enlil üzen Annak. Enki a tanácskozáson anyja, Nammu javaslatát tárja a gyűlés elé:
teremtsenek lulu-t, embert, aki dolgozik majd az istenek helyett. Enki kiegészíti: „a lény létezik, a teremtményre kötözzétek rá az istenek képmását!”
A „teremtést” hosszadalmas kísérletezés előzte meg, sajnos, sok torz keveréklény született közben (domborműveken látjuk a
kreatúrákat, akik néha hosszú ideig is túléltek, olykor agresszívvá váltak; és az isteneknek kellett harcolniuk ellenük).



9
Végül Enki rátalált az egyedüli járható megoldásra. Az ötlet megvalósítása Ninhurszág Anyaistennőre hárult, Ő volt az
istenek orvosa, genetikusa. Munkájában Enki anyja: Nammu; Enki hitvese: Ninki és a szülő istennők segítették.
Az őslény a Homo-erectus volt, a legfejlettebb hominida; aki ebben az időben régóta taposta már Etiópia, Kenya, Tanzánia
szavannáinak földjét, sőt távolabbra is eljutott. Hosszú utat tett meg elődeivel az emberré válás terén; a természetes evolúciós
fejlődésből nem sok hiányozhatott az „emberig”, legalábbis Enki kijelentését figyelembe véve.
A Homo-erectus agytérfogata 950 cm3 körül mozgott, magassága 163–170 cm volt; már tudott tüzet csiholni; szervezetten vadászott nagyvadakra, az elejtett vad húsát megsütötte. Volt érzelemvilága, kis közösségen belül gondoskodott a többiekről. 1,75 millió évvel ezelőtt kezdetleges hajlékot készített magának (nyomait az Olduwai-szurdokban találták meg).
A „teremtés” – félretéve a misztikus körítést – úgy történhetett, hogy egy nőnemű erectus petesejtjét egy (férfi) isten (ivar-)
szaporító sejtjével egyesítették, az így nyert élő embriót aztán egy szülő istennő méhébe ültették. Ninki, Enki hitvese hordta
ki az első lényt. A kísérlet sikeresnek bizonyult, így a műveletet sokszor ismételték. Vegyesen születtek fiú-, illetve
leánygyermekek. Később kísérleteztek még klónozással is, de ezek a lények nem tudtak szaporodni.
Így született meg i. e. 250–200 000 körül a Homo-sapiens, a gondolkodó, lélekkel bíró lény, aki már munkára fogható volt, de még sokáig segítségre szorult. Sok esetben mutatkozott visszaütés, mutáció, akceleráció, retardáció (fizikai és mentális rendellenességek), szimbolikusan: az életfa sérülései. Az elfajulások, a szerzett betegségek gyógyítására, a szellemi képességek fejlesztésére irányult az istenek és az apkallu-bölcsek (AB.GAL: „Nagy Atyák”) gyógyító tevékenysége, amikor az „életfát gondozták”. Kis edényeikben hozták az „élet italát” vagy a „fehér port” (később részletesen tárgyaljuk); de az
emberek még sokáig alárendelt, kiszolgáltatott körülmények között éltek, és sokat éheztek. Felnéztek isteneikre, lenyűgöző
volt számukra a belőlük áradó szellemi erő, tudás. „Természetfölötti és félelmet keltő sugárzás, illetve fénykör veszi (körül)
őket, ami az istenségek és minden isteni dolog jellemzője” (Oppenheim). A sumerek a „melammu” (L. 532.) szóval fejezték ki: „félelmet keltő ragyogás”. Áldozataikat a jó termés és saját egészségük érdekében mutatták be templomaikban, de soha nem tekintették isteneiket vallásos imádat bálványainak. A halált az élet részének vették, tárgyilagosan fogadták. Vallási hiedelmeikből hiányoztak a sámánista felfogások, viszont kíváncsiak voltak jövőjükre, ezért az ómengyűjtemények,
álmoskönyvek, jóslásfajták és a szerelmi tárgyú mágikus ráolvasási szövegek nagy népszerűségnek örvendtek.
Ki kell térnünk egy fontos körülményre. A sumer istenek már a patriarchátus eszmeisége szerinti államhatalmat gyakorolták, mint istenkirályok Mezopotámiában – először An-nal az élen. A Pantheon istenei, istennői még hatan-hatan voltak, nagyjából
egyenlő jogkörökkel felruházva – valószínű a matriarchátus utóhatásaként; de mi volt előtte? Az ismeretlen szerző nem
véletlenül fogalmaz így a 4. [Enki és Ninmah] c. eposzban: „Nammu, a legelső anya”. Dr. Kovács Sándor foglalkozott Nammu ősi korával. Ő írta: „nem is An, Enlil vagy Enki volt a legnagyobb isten, hanem Nammu istennő! Ő volt a Fenség, a
„Világmindenség Szülőanyja, a „Nagy Öregasszony”, „az élet és halál istenasszonya, a sorsot, istentörvényt megszabó;
magát a létezést jelentő Egyetemes Uralkodó”. (NAM: -ság, -ség; MU: a magasan lévő, magasztos, fenséges.)
Elsőként matriarchális hitvilág alakult ki minden történelem előtti, vagy ősi kultúrában. A neolitikum-kori Kárpát-medencében is a lehető legtovább ragaszkodtak ősi anyaistennő-hitükhöz, formázták kis agyag-istennő szobraikat, öltöztették őket, énekeltek nekik, lakásaik áldozó medencéin tartották. A történelem folyamán a kis szobrok mutatták az utat mindenfelé, ahol az ősmagyarság megfordult és letelepedett.
Enlil érkezése után a fő istenek sorsot húztak. Ekkor osztották fel egymás között az ég három sávját. A sorshúzás (színjáték)
után változott meg EN.KI neve és státusza. Ettől kezdve lett Éa: „A víz háza”/„Akinek víz a háza”, mert neki jutott a
„Mélység fölötti uralom”, a tenger. A középső sávot a 12 zodiákus házzal An uralta.
Enlil/EN.LIL, „a Levegő Ura”. Végre felépül fővárosa, Nippur, NIBRU ki , uru AZAG.GA, a „Szent Város” (ki ; uru : föld;
város). Szentélykörzetében állt az É.KUR.GAL, „A Nagy Hegy Háza”; Enlil legáltalánosabban használt mellékneve ugyanis:
dingir KUR.GAL, „A Nagy Hegy Istene”. Az istenek „házai” a templomok voltak, melyek lakásul is szolgáltak számukra. Az É.KUR.GAL magasított, mesterséges teraszra épült. Központi csarnoka, a Ki’ur volt az Anunnák tanácskozó helye. „Gyűlésbe gyűltek az Anunnakik, meghányni-vetni ország dolgait” (Etana mennyei útja; – ford. Rákos S.). Enlil volt az EN.TEMEN.AN.KI, „Ég-Föld kötelék Ura”. (Jelképes Ég-Föld kötelékek voltak: az obeliszkek [rakétákat is szimbolizáltak], minaretek, templomtornyok.) Hasonló funkciót tölthetett be a DUR.AN.KI: „Ég-Föld kapcsa”. Segítségével kommunikáltak az igiggik-kel, akik nem jöttek le a földre, űrhajóikkal cirkálták körbe-körbe a bolygót. Ők voltak. „akik föntről figyeltek”.
Ásatásoknál felszínre került Nippur agyagtáblára karcolt térképe, mely körülbelül Ur-Nammu idejéből (i. e. 2112–2095) való.
Mérvadó lehet, mert a szakrális épületek mindig ugyanott épültek fel. A térkép szerint (is) Nippur szentélykörzetében állt még az É.KI.UR: a „Föld-alap Háza” és a ziqqurát.
„Amint Enlil a Ki’uron áthaladt, a nagy istenek, ők ötvenen, a sorsot megszabó istenek, ők heten...” 2. [Enlil és Ninlil].
Az Anunnák Nagytanácsa tehát ötven tagból állt, mely magában foglalta a Pantheon tizenkét istenét; a tizenkét isten pedig a „sorsot megszabó” Hét Nagy Anunna Istent (3, 7, 12, 50: szent számaik voltak). A Nagy Anunnák hozták meg a legfelső
bíróság megmásíthatatlan, lezárt ítéleteit, a „ditillákat”, döntésük végén kimondva a „haem” záró szót („úgy legyen”! Ebből
lett az „ámen”). Az istenek fő bírája UTU napisten volt, az igazság/igazságosság ura.
A Ki’ur egyik sötét, koronaszerű helyiségében, a DIR.GA-ban őrizték a Sorstáblákat. A két tábla: DUB.NAM.TIL.LA: az
„Életet Megszabó Tábla” és DUB.NAM.TAR.RI: a „Végzetet Megszabó Tábla”. (Dr. Kovács Sándor: A Sorstáblák sorsa.)



10
Enlil földi időszámítás szerint i. e. 3000 körül került trónra, előtte AN volt Ég–Föld Ura, uralkodásának központja Uruk.
Enlil szimbolikus száma az 50, egy pár név az ötven közül: dingir MAH, „Magasztos Isten”; – LUGAL KUR.KUR.RA: „Országok Királya”; – GULA: „Főúr”; – NU.NAM.NIR: „a Tekintélyes” (stb.). Két zodiákus jegyen uralkodott: a
Kos/Alim/Aries és a Bika jegyeken, korszakain. Jelképe: hétágú csillag vagy hét pont. Hatalmának szimbólumai: szarvkorona, lazúrkő jogar, olykor íj, „kötözött kapa” vagy kettősbalta (Ég–Föld egysége), csuklóin a rozetta. További attribútumok:
keresztpántok a mellen és az egyenlőszárú kereszt, hangsúlyozva a Nibiruról való származásukat.
Mint említettük, a fő isteneket: An-t, Enlil-t, Enki-t csak sematikus, általános arcvonásokkal lehetett ábrázolni. A 6. eposz megemlékezik Enki hajviseletéről: „ő, a vadkosként rejtélyes, akinek hátára csüng haja”.
Egészen fantasztikus, hogy Enkinek a hátát verő hajviseletére utal egyik csillagképe: L. 403. mul SUḪUR-MÁŠ Caprikornus = Bak csillagkép. A névben a SUḪUR jelentése: haj, hajzat, dús hajkorona. A magyarok ott voltak Mezopotámiában, a Közel-Keleten, Egyiptomban (és máshol). Valószínű Enki dús hajzatáról nevezték őket Curetes Argivus-oknak: „üstökös magyarok”-nak. Héroszként maradt fenn magyar vagy Lybiai Herkules, más néven „Üstökös Magyar Herkules” emléke. Ismert volt az „üstökös magyar törvény”; valamint a „Magyar Óriás Nemzetségek” megjelölés; közöttük említhetjük az Arba családot. Testméretük két méter fölötti volt, sumer rajzok szerint kb. 2,5 méter.
Az istenek a templomok szentélyeiben laktak. Legszemléletesebben Woolley írta le EN.ZU/NANNA és hitvese, NIN.GAL, „Nagy Úrnő” fő-templombeli isteni lakosztályát Ur város feltárása kapcsán. A városállamok és dinasztiák kialakulása idején
ugyanis az istenpár Ur város védőistenei lettek. Lakásuk a templom hátsó részét foglalta el, melyet vastag fal választott el a
templom-résztől, ahova a hívek a lábukat sem tehették be, de a széttárt ajtókon keresztül kintről betekinthettek, és láthatták az
oltárt és az állványra helyezett fő istenük szobrát. Természetbeni felajánlásaikat a szolga-istenek, később a papok vették át, és
vitték be egy külön terembe. Az istenek lakrészében a sütő-kemencétől, a tűzhelyig, edényekig, az udvari medencékig, a hivatalnokok/írnokok részlegétől
az istenpár ágyasházáig, a fürdőszobákig (kiégetett agyagmedencékkel, WC-kkel, kivezetett lefolyókkal) Woolley mindent
részletesen ismertetett. Woolley még azt hitte, a királyok laktak a templomokban. (A templom neve ma is „Isten háza”!)
ENLIL, A „SZÁNTÓVETŐ”
Amikor Enlil árpatermesztéssel kezdett kísérletezni fent az északi, északkeleti Zagrosz hegyvonulat lankás, nyugati oldalán (a terület a „Termékeny-félhold” része volt; itt esett valamennyi eső is), az emberek jóformán még ki sem emelték fejüket az
állati létformából.
„Midőn az emberek még füvet ettek,... a hajdankor napján a Gabonát An az ég mélyéből leküldte.” „Az emberiség a hajdankor napján a kenyeret, táplálékát, nem ismerte még, a ruhát, öltözékét, nem ismerte még: a nép mezítelen tagokkal járt, mint a juhok, szájukkal téptek füvet, árkokból ittak vizet.”
Enlil ekkor kezdte el az árpatermesztést és a vadállatok háziasítását. A vers szerint az An által küldött nemes magvakat vadfüvekkel keresztezte.
„Enlil az árpát egybegyűjtötte, a hegységben halomba rakta; az Ország bőségét egybegyűjtötte, a tápláló gabonát a hegységben halomba rakta. Majd a hegység bejáratát, mintegy kapuval elzárta” („elzárta”, hogy a nemesített árpa ne vaduljon vissza). 5. [Hogyan jött a Gabona Sumerbe].
Ninazu és Ninmada istenek lentről figyelték Enlil tevékenykedését, és azon tanakodtak, hogyan lehetne lehozni az árpát,
kölest az Országba, hogy az éhező nép jóllakhasson. Miután féltek An és Enlil haragjától, Utuhoz folyamodtak segítségért.
Enki határozottan utasított: „Mi, Enki és Enlil... a Fénylő Dombról a juhot s a Gabonát hozzuk le!” 8. [Juh és Gabona]. Enlil találmánya volt a balta, kapa, a fából készített rögtörő- és sekély járású eke, valamint a járom. A szántást ökrös fogattal
végezték már a legkorábbi időktől fogva. Majd i. e. 4000 körül elterjedt a többfunkciós tölcséres, magszórós vetőeke. Ennél a
szerszámnál az „ekevas” már valószínű rézből készült. Érdekes módon a szántóföldet sakktábla-szerűen vetették be, egymás
ra merőleges sorokkal. A termés kalászait eleinte letépték, később réz-sarlókkal vágták le, a kiterített kalászokon cséplő
szánokat vezettek keresztül-kasul, majd szelelték. A kapa fejét keresztbe vezetett bőrcsíkokkal erősítették a nyélhez, és ha a feje is fából volt, ez esetben uralkodók attribútu
maiként funkcionált, neve „kötözött kapa”. (Egyiptomi királysírokból is kerültek elő ilyen méltóság-jelvények.)
A növénytermesztés vívmányait, állatok háziasítását Enliltől vette át a mezőgazdasággal megbízott isten, Ezinu.
A Nibiru és a sumer istenek legfontosabb szimbóluma az egyenlőszárú kereszt volt.



11



12
AZ EGYENLŐSZÁRÚ KERESZT
1./ Egy szúzai rétegből előkerült cserépedény töredéke a Nibiru jelképével, az egyenlőszárú kereszt ábrájával. A bolygón volt folyékony víz, volt légköre. – 2. 6./ Föld alól feltárt templom Lalibelában (Etiópia), az épület alaprajza egyenlőszárú keresztet formáz! A templom felülnézetből. – 3./ Gyík-arcú nő, amint gyermekét szoptatja. – 4./ Növényevő dinoszauruszok emberekkel, akik messzelátóikkal kémlelik az eget. – 5./ A szúzai kereszt-ábrázolás pontosan megismétlődik egy ubaidi cseréptálon. (Bíró József: A szabir-magyarok őstörténete.) 7./ Gilgames, Uruk királya; testi erejénél fogva elbírt egy oroszlánnal is. „Termete óriási” volt, bár a fennmaradt adatot (5,5 méter?!); túlzónak vélhetjük. – Gilgames (S. Oertwig: Elsüllyedt városok). – 8./ Egy istennő ábrája szíjvégen, egyenlőszárú kereszttel. Bámulatos az istennő modern öltözéke. (Mikulcice, Moravia Magna; Jan Dakan.) – 9./ Bika és oroszlán szimbolikus harca az istenek korában. 10./ Bikák a Nibiru-kereszttel. 11./ Szántóvetők figyelik az égbolton nappal is látható Nibirut. A szántást vetőekével végzik. – 12./ Az Imdugud, az oroszlánfejű sas az Ország és Ningirszu jelképe. – 13./ Egy viharisten címerállatán, a bikán áll, kezében kettősbaltát (Ég–Föld egysége) és villámköteget tart; a Bika korszakát idézi. – 14./ A sumer írásrendszer kialakulása (Michael Roaf: A mezopotámiai világ atlasza). Az itt ábrázoltnál több szakasza volt az írás fejlődésének. Az eredeti sumer képjel használata után i. e. kb. 3000-től a 90 o-ban dőlt változat következett; – majd az archaikus jelek i. e. kb. 2800-tól; – az óbabilóni jelek használata i. e. kb. 1800-tól; – asszíriai jelek i. e. kb. 800-tól; végül az új-babilóniai jelek i. e. kb. 600-tól. Az 1, 9, 10-es képek Zecharia Sitchin: Az istenek városai című könyvéből valók; a 2, 6, 3-as képek az Internetről –; a 4, 13-es képek Várkonyi Nándor: Szíriát oszlopai c. könyvéből; a 7, 11-es képeket Komoróczy G.: Agyagtáblák üzenete – Jegyzetek; valamint A sumer irodalom kistükre című könyvből vettem.
AZ ISTENEK IS EGYETEMES TÖRVÉNYEK SZERINT ÉLTEK – A „SZENT” SZÁMOK
Alávetették magukat az őket is irányító sorsnak, mely mezopotámiai felfogás szerint az istenektől is független (L. 295., 532.
ME, MA6 parsu), „amely így vagy úgy, de mindig érvényesül.” A világot irányító törvények számai a mitológia, csillagászat kulcsszámai voltak. A „szent”, kultikus számokat a természet rendjének, megnyilvánulásainak tartották, köréjük csoportosult mindennapi életük, sőt egész társadalmi berendezkedésük. A sumer istenek számai, mint említettük: 3, 7, 12, 50.
Egy-két példa a 3-as számra: az Ég három sávja. Az isteni hármasságok, a kozmikus hármasság: An, az Ég; Enlil, a Lég; Enki, a Föld, tenger. Az asztrális hármasság: Utu/Šamaš, a Nap; Nanna/Szín, a Hold; Inanna/Istár, a Vénusz. A magyar népmesék próbatételeinél is a 3-as szám szerepel. A harmadik, a legkisebb táltos fiú (aki ismeri a titkokat) réz, arany, ezüst (Vénusz, Nap, Hold) táltos lován megy fel az „égigérő fára”, tetején, a 12. szobában a 12 fejű sárkány tartja megkötözve világszép Tündér Ilonát. Csak ő, a harmadik fiú tudja legyőzni a sárkányt és megmenteni Tündérszép Ilonát. A Kárpát-medencében a Hármas-halom. Három szirma van Enki egyik jelképének: a (stilizált) tulipánnak, benne a három vízszintes kis
vonallal (mul SUḪUR-MAŠ). A tulipán lett a magyar népművészet egyik alapmotívuma. Három a magyar igazság... (stb.).
A szimbolikus 7-es számra sok példát lehetne felhozni. Mindenek előtt: a „sorsot megszabó” Hét Nagy Anunna Isten a 12-es létszámú Pantheonon belül. A „hajdankor városainak” száma hét; a városok kapuinak száma hét, a kapuk zárainak száma hét; a hét bő esztendőt általában hét szűk esztendő váltja fel; az isteni nász hét napig tartott; hét gonosz szellemet tartottak számon; a legmagasabb építmény a héttornyú zikkurát volt. A hétfokú diatónikus hangsor 12 félhangra bontható (micsoda fantasztikus belső törvények ezek!). Amikor Inanna az Alanti Világban (Délkelet-Afrika) élő Ereskigal nővére meglátogatására készült, repüléséhez hét kelléket öltött magára. Ezek: a SU.GAR.RA, melyet a fejére illesztett; a mérőfüggő a fülében; az apró, kék kövekből fűzött nyaklánc; a vállára helyezett „villogó kő”; egy aranyhenger, melyet a karjára húzott; keresztpántok a mellén; végül a PALA, köntös került ruházata fölé. Mindezen tárgyakat egyenként kellett levetnie magáról Ereskigal palotájának hét kapujánál. (A Máriban talált, Inannát ábrázoló szobron láthatóak a kellékek.)
A szimbolikus számok más kultúrákban: „A vogul Numi-Tarem háza 7 rekeszből áll, a háznak 7 ajtaja, 7 ablaka, 7 aranyszélü szent asztala van, az ajtókon 7 aranykilincs, 7-szeres vaslakat. A lakóház deszkás padlója aranyszélü 7 szőnyeggel van leterítve. Ménese 7 lovat számlál, 7 vadászhurokja és 7 halászszerszáma van. A Tarem fiak 7-en vannak” (Dr. Varga Zsigmond: Ötezer év távolából). A tibetiek paradicsomi hegyét „hét arany hegy és hét mézízű tenger veszi körül” (Berze Nagy János: Égigérő fa). A törzsek száma általában hét volt a különböző népeknél. Henoch „hét, drágakőből való hegyről” beszél. A szivárvány hét színe. Kysugan Tengrä egy szivárványbotot hordoz, s a boton a 7 színben a 7 isten hatalma van egyesítve (altáji monda; Berze Nagy J.). A vogul sámán „hétfokú ezüst hágcsón jut ’hétáldozatos áldozattal’ a hétrétegű égbe” (u. o.).
UL.HE, a „ragyogó nyáj”, az „állatöv” 12 zodiákus jegye; és a hozzájuk társított Hét Nagy Anunna Isten:
1. GU.ANNA, „égi bika” Taurus, – Enlil; 2. MAS.TAB.BA, „ikrek”, Gemini, – Enzu/Nanna; 3. DUB, „Csipőfogó, harapófogó”, rák, Cancer, – Enzu/Nanna; 4. UR.GULA, „oroszlán”, Leo, – Inanna; 5. AB.SZIN, „apja a bűn”, szűz, Virgo, – Ninhurszág; 6. ZI.BA.AN.NA, „égi sors, mérleg, Libra, – Utu; 7. GIR.TAB, „karmoló és vágó, skorpió, Scorpio, – Utu; 8. PA.BIL, „oltalmazó” – Ninurta; – nyilas, Saggitarius, – Ningirszu; 9. SUHUR.MAS, „kecske-hal”, bak, Caprricorn, – Enki; 10. GU, „a vizek ura”, vízöntő, Aquarius,– Enki; 11. SZIM.MAH, „halak”, Pisces, – Enki; 12. KU.MAL, „a mezők lakója”, kos, Aries, – Enlil.
(A dőlt betűs részek: Z. Sitchin: A Tizenkettedik bolygó c. könyvéből valók).
Sem Ninurta, sem Ningirszu nem volt tagja a 12-es Pantheonnak, viszont a nagy istenkirályok között tartják számon őket.
Ningirszu volt Enlil után a trón várományosa: az „enlilség”, az ötvenes szám örököse, a tiszta isteni vérből származó, meg
támadhatatlan „jog szerinti utód”: Enlil és édestestvére, Ninhurszág fia. A sumer isteni törvények elve szerint így ötven



13
százalékkal több volt az utódban a „tiszta isteni vér”. Ezt, a ma vérfertőzésnek számító utódlási módot több tartományban is
átvették, főleg Egyiptomban. Ninurta anyja Ninlil volt, Enlil hivatalos hitvese. Ninurta és Ningirszu féltestvérek voltak.
További példák a 12-es számra: a sumer Pantheon létszáma tizenkettő (más pantheonok is hasonlóan tizenkét tagúak voltak); A Naprendszer (MUL.MUL) „égitesteinek száma tizenkettő. Égitesteinek állomása tizenkettő.
A Hold teljes hónapjainak száma tizenkettő.” (A K. 3558 számú mezopotámiai ékírásos szöveg átírása)
A zodiákus csillagképek száma 12; az év hónapjainak száma 12; a napot 12 kettősórára osztották (ez volt a „beru”). Más népeknél: a zsidók tizenkét törzse; Jézus tizenkét tanítványa. Ézsau tizenkét királysága; Izmáel tizenkét fejedelemsége. Nem lehet véletlen egybeesés, hogy a zsidó főpap melltáskáján tizenkét drágakő ékeskedett. (Szimbolikus párhuzamot érzek a melltáska: a hósen és az asztronauták mellén ábrázolt műszerfal között.) A göcsei magyarság szerint 12 égboltozat van egymás fölött.
Az 50-es számra példa az Anunnák Nagytanácsának létszáma; az „enlilség” száma. Minden Földre érkező hajó legénysége ötven tagból állt. „Az óceán Lahamái, ők ötvenen, barátsággal voltak, ... Enki atyának... a nagy fejedelemnek... a bőséget égen, földön létrehozták neki” 6. [Enki és a Világrend]. (A Lahamák az őskhaosz tengeri istenségei voltak, nem voltak túl barátságos lények másokhoz.)
A „SORSOT MEGSZABÓ” HÉT NAGY ANUNNA ISTEN
Tagjai: Enlil, Enki, Ninhurszág, Enzu/Nanna, Ningirszu, Utu, Inanna. Közülük Enlilről, Enkiről és Ninhurszágról sok szó
esett eddig, viszont keveset tudunk a további nagy istenekről. Enzutól kezdve már a 3. és 4. generációt képviselték.
Enzu/Nanna/Szín; EN.ZU: „Bölcs, Tudós Úr”; a Nanna a Holdra utalt, a Nannar: „fényes” változata. Akkád neve: „Szín” a Zuen-ből alakult ki. A Hold-jelképű istenséget egy fekvő lapos holdsarló szimbolizálta. Száma: a 30. Enlil és hivatalos
hitvese, Ninlil elsőszülött fia volt, már a Földön született.
A városok kialakulásánál Ő kapta Bad-Tibirát (jelentése: „a fémművesség alapja”), az ipari központot, a jelentős nagyvárost.
Enzu nevei: NU.GIG: „az Éji Ég Küldötte”, (L. 472.) – d BA: a „Harminc Istene”; – Asimbabbar: „A Fénylő Felkelésű”.
Később a hatalmas Ur város főistene lett. Ur, Uruk, Nippur, a három legjelentősebb város közül Ur volt az Ország gazdasági
központja, Sumer éléskamrája. Ekkor már virágzott a város központjának számító templomgazdaság (később részletesebben).
A templomgazdaságok ontották magukból a mezőgazdasági-, állati-, kézműves termékeket, melyek fizetőeszköznek is
számítottak; Ur hatékony cserekereskedelmet bonyolított le sikeres gazdálkodásának köszönhetően. A városállam felvirágzott
a szeretve tisztelt, tehetséges isteni házaspár uralkodása alatt. Nanna hitvese NIN.GAL: „Nagy Úrnő”.
Iker gyermekeik: Utu és Inanna. Enzu két csillagképe az Ikrek/Gemini és a Rák/Cancer. A már említett fő templom Urban az É.GIŠ.NU.GAL: a „Trón Magjának Háza”, egyben az istenpár lakása is volt.
Korábban Enlillel, Nippurral kapcsolatban említésre került a két Sorstábla, melyekről azt tartották, hogy annak a kezében van
a hatalom, aki a Sorstáblákat birtokolja. Kísérlet történt azok eltulajdonítására. A „Zu madár” titokzatos név alatt EN.ZU-ra is gondolhatunk. Valószínű Nanna tapasztalt egy folyamatos hanyatlást az Ország életében, idegenek vezető pozíciókba
kerülését érdemtelenül. Enlilnek többször szemére vetették, hogy „semmirekellő férfiúra bízta a királyságot” – Enlil nevezte
ki ugyanis az Ország élére a királyokat, vezető embereket; – és sajnos, az erkölcsök sem voltak már a régiek.
„Bizony, Enlil szörnyű időket küldött Sumerre. Engedte, hogy élelmét idegen ország szerezze meg, s éppen ezt a majmot, aki csak most jött le a hegyekből, emelte az Ország fölé pásztorul! Enlil most a királyságot ennek az embernek, ennek a szörnyszülöttnek, Isbi-Errának adta. Bizony, szétszórta az istenek és Sumer gyülekezetét.” (Isbi-Erra sémi származású volt.) 49. V. [Ibbi-Szu’en levelezéséből].
Enzu talán meg akarta állítani a romló folyamatokat, mert úgy látta, a Sorstáblák és főleg az Ország vezetése rossz kezekben
van – mindez csupán feltételezés lenne, ha Enlil nem száműzi fiát az északi Harránba (Hárán), amire semmi más oka nem
volt. Harrán felvirágzott az istenségek odaköltözése után, Ur viszont elszegényedett. Siratók szólnak a város romlásáról. Részletek siratókból; – 51. [Sirató Ur város fölött].
...„E napon a városban a fény kihúnyt, romokban a város, ó, Nanna atya, romokban hever a város, jajgat a nép, e napon az Országban a fény kihúnyt, jajgat a nép ... az Ország összegyűjtött kincsébe tolvaj kéz markol, ...”
„Nanna magtáraiból elfogyott a gabona. Az istenek esti étkezései elmaradtak: a hatalmas csarnokban nem folyt már sem bor, sem méz... Templomának kemencéjében nem sül sem juh, sem ökör, ... Ur folyója kihalt, nem ringanak rajta bárkák... Nem sétál senki partján, felverte a hosszú fű.”
Bár Ninurta és Ningirszu istent azonosnak vélik, kétséges, hogy azok lettek volna. A Folyamköz első öt (valójában hét)
városa közül Larak élén Ninurta uralkodott (a Ningirszu-név szóba sem jött). Ninurtát is Enlil fiának tartották; neki is volt
egy „Szántóvető” mellékneve. Nem tudunk róla viszont, hogy lett volna szimbolikus száma, vagy állata. Nevei: d URAS,
NIN.UR.TA: a „Föld Ura”; termékenység- és pusztító erejű hadisten. Városnevekben neve: PA.BIL.SAG, jelentése: az
„Oltalmazás Atyja”. Deimel „Sumir nyelvtan” c. könyvét tanulmányozva az „istenlista” fejezetben a Szerző Ninurtát a 6.
helyen tünteti fel; Ningirszut pedig a 85. helyen. Valószínű GULA, a „Nagy” volt Ninurta hitvese, más néven
NIN.KAR.RA(K), a „Partvidék Úrnője”. Ő volt, „aki meggyógyítja az élőket, és feltámasztja a holtakat” (tehát orvos volt).



14
Ningirszu örökölte meg Enlil után az 50-es számot, az „enlilséget”. Városa Lagaš: uru ŠIR.BUR.LAki: a „Teljes Fényű Föld”;
a város szentélykörzete Girszu–Tello; a két városrész összetartozott. NIN.GIRSZU templomának, az É.NINNU-nak, az „Ötven Házá”-nak, („az ötven [isteni erő] háza”), az újjáépítését fogjuk nyomon követni. Ningirszu hitvese BAU/BAWA,
lagaši termékenység istennő volt. Ningirszu jelképe az Imdugud, az oroszlánfejű sas, egyben Sumer hatalmi szimbóluma is
volt. A d Imdugudhu jelentése „isteni viharmadár”, „sötét viharfelhőhöz hasonló madár”.
A jelkép oroszlán feje és madár farka aranyból volt; kiterjesztett szárnyai lazurkőből; akkád névváltozata: Anzu-sas. (AN.ZU:
„égi tudás”). A szimbólum egyesíti a „madár”- és az „oroszlán”-jellemet, adottságot, tulajdonságot, minőséget (stb.).
Ningirszut az „oroszlán” jelképezte, mint ahogy Enlilt és Inannát is. „d Ningirszu a bőség koronájának ura, a csatorna élete, a ’sivatag oroszlánja’.” (A. Deimel: Sumir nyelvtan; – a sivatagot az EDIN szóval fejezték ki, ebből lett az Éden.)
Ningirszu állatövi jegye a Nyilas/Sagittarius. A „NIN” jelentése úrnő, uralkodónő, de a trónörökösök – ha férfiak voltak is –,
viselték a címet. Szakrális örökség volt az ősi Anyaistennő-kultusz óta; maga a királyság is sokáig női ágon öröklődött.
A főisten fiaként a trón várományosa volt, de nem került trónra, mert már előtte atyját, Enlilt is megfosztották posztjától.
A „tulajdonképpeni” magyarok Enki, Enzu (EN.ZU: „a Tudás Ura”, Ikrek) isteneik után a tudás képességét hordozták magukban; ha volt rá lehetőségük, szívesen és könnyen tanultak. Az ős- és ókorban a tudás, Ikrek összefüggő fogalmak
voltak a magyaroknál. Letelepedve házakban laktak (több ókori kultúrában a lakóházakat ezért nevezték „makariák”-nak); főleg földművelők, kézművesek voltak; tevékenységükkel mindig csak építettek. „Beszélők”, mágusok, tanítók, gyógyítók
kerültek ki soraikból, és a gyógyításba belevitték mágikus erejüket, képességüket is. Hosszú ideig kellett tanulniuk mesterségüket. Nyugaton mágus, keleten sámán volt a nevük. Nálunk elsőként a Pilisben volt egy mágusképző központ, majd
Tardoson nyílt egy sámán-, táltosképző. A hunok sámánjai is komoly képzésben részesültek, tanulták az egységesített
rovásjeleket, orvoslást, kereskedelmi és ipari ismereteket, a Tórem-hitet, megismerték saját mondavilágukat. Az Arvisura szerint öt-évenként kellett egy tehetséges ifjút küldeni az ordoszi sámánképzőbe törzsenként (12+12; 24 törzsük volt).
A sámánképzés idővel hat évre bővült, a hatodik év volt a beavató képzés; a kézműves „tárkányképzés” pedig négy évig
tartott. Később szaporodott az intézmények száma, még Pusztaszer térségében is működött egy öt éves sámánképző; több
helyen létesültek képző- és beavató központok. Az előkelő, fejedelmi feleségeknek szánt lányokat Ordoszba, később
Turfánba küldték tanulni, utóbbiban már Mani tanításait is bevezették. A lakosság életkörülményeit a képzett sámánok és „aranyasszonyok” irányították. Településük központjában épült a kegyhely és a vörösre festett közösségi ház. Elsősorban
állattartók voltak, és sátrakban laktak. A hadsereg katonáinak – Attila mindig 1 millióra töltötte fel a hadsereg létszámát egész élete viszont csak a harcokról szólt, állandó jövés-menésükben a tanuláshoz sem akkor, sem később nem fűlt foguk.
„Ellenben a’ Szityák, kiknek kebelökben tsak a’ Vitézség, nem a’ tanulás szeretete (fájdalom!) forrott...” (Horvát I.: Rajzolatok). Ipolyi így jellemzi a két népet: „A szelíd, földművelő, ipart, művészetet s mesterséget űző polgáriasodott, (falvak és) városok lakója – mellett a másik: vad dúló hadakozó, s prédáló Gog Magog-faj..., erőszakos, népeket írtó húnok” (góg, magóg: fekete-, fehér hunok). Vitézségük révén híressé váltak, de legalább ennyire jellemezte őket zsákmány iránti éhségük. Gergely, akit később szentté
avattak hittérítőként ment közéjük a Kaszpi-tenger-melléki akkori szállásukra. Amikor arról kezdett prédikálni, hogy Jézus
tanai tiltják a rablást, a hunok felbőszültek, Gergelyt egy ló farkához kötözték, és a vágtató ló szétzúzta testét.
Hiába is szépítenénk, a hódítások, háborúk (pláne, ha semmi értelmük sem volt) tömeges emberöléssel jártak, és a durva, gyilkos indulatok kiítrtották az érzékenységet, emberi érzéseket a harcosokból. Már kisfiú kortól ezt nevelték bele a leendő
katonákba. Egy-egy csata után a vértől festett folyók, patakok vizéből napokig nem lehetett inni (Kézai).
A hunok elsősorban a harcias Enlil, Ninurta, Ningirszu tulajdonságait örökölték, de az istenek igényes életmódjukkal itt-ott a
művészeteket is ápolták (Ningirszu kedvenc hangszere a hárfa volt; Lagaš agyagtábla könyvtárában 70 000 táblát találtak).
A vaskor még tart, viszont a régi típusú hódítások fölött eljárt az idő. Sokan várják az Aranykor visszatértét, de a nagy
változások eljövetelét iszonyatos kataklizmák szokták megelőzni, sok ártatlan ember halálával.
A Prichard által közölt pecséthenger: „A Napisten felkelése” címen a „hajdankor” nagy isteneinek csoportját ábrázolja. A kép mindig mond valami újat is számunkra. Most például a kis edény Ninhurszág istennő kezében, mert jelen dolgozatunk része
lesz: mit tartalmaztak az edények az istenek és papjaik, az apkalluk kezében. Jobb oldalon áll a kétarcú Ikrek, d ARA Usmu/Ős MU; MU istenkirálya; majd Enki következik attribútumaival: vízzel, benne halakkal (Vízöntő, Halak), sarkában a
kecske (Bak), előtte madár (MAdAR). Utu napisten ekkor emelkedik ki a hegyek közül. Ninhurszág Anyaistennőt látjuk kis
edényével, amint az életfát gondozza. (Mintha lebegne: L. 401. ḪURSAG: „felszállás, emelkedés”; képjele egy stilizált
rakéta.) Végül a kép bal oldalán áll Enlil. Itt, mint Nyilas jelenik meg íjjal, mellette oroszlán. Attribútumai alapján Ningirszu is lehetne (Nyilas, Oroszlán), de Enlil főistenként nem maradhatott ki a nagy istenek sorából.



15
Utu, akkád neve Šamaš; d UTU: a Napisten. Száma 20; városa Szippar. Csillagjegyei: Mérleg és Skorpió (Libra; Scorpio). Hitvese Aja istennő, közös gyermekük Gibil tűzisten. Szippari temploma É.BABBAR.RA: „A Ragyogás Háza”. A BAR
jelentése: fény; világosnak lenni, a BAR-BAR (bennünket, turániakat szerettek „barbároknak” nevezni), vagy BABBAR
ennek fokozása: „fény-fény, ragyogás”. További nevei: (L. 379.) d UTU-Ѐ „a Felkelő Nap Istene”. Utut „felkelő Napként”
tisztelték. Jelképe, egyben képjele is egy fekvő félkör-ív, benne a felemelkedő napkoronggal (L. 379, 393.). Ahol elterjedt
tisztelete, mint például a Kárpát-medencében (inkább naptiszteletként), kerek alaprajzú naptemplomokat építettek. „Az Árpádok korában a harcosok mellükön még kerek fémtükröt viseltek” (Magyar Adorján: A lelkiismeret aranytükre).
Utu további nevei: (L. 379.) d UTU-ŠU(-A) „a ŠU (nép) Napistene”, az akkád Šamaš/Samas; (ők a turáni szubarok voltak!
Már a „felkelő” is a turániakra utal). – (L. 471.) d UTU, BUZUR: „titok”; – (L. 329.) d ZALME: Šamaš isten (ha akkádként
vesszük a szót, már nem kellene ékjel, viszont aláhúzzuk). Szippar a mágusképzés központja lett Jézus korában.
Testvérével Inannával Enzu és Ningal iker gyermekei voltak, valószínű Bad-Tibirában születtek, „amikor még csak az
istenek lakták a Földet”. Utu a törvény, az igazságosság istene volt. Az Anunnák testületében Ő volt a fő bíró.
Nabú-naid amikor újjáépíti az É.BABBAR.RA templomot Szipparban, egyik alapító feliratában leírja:
„Megkerestem ősi alapzatát, tizennyolc könyökre ástam le a talajba. Utu, az Ebabbara nagyhatalmú ura... maga mutatta meg Sarrukín fiának, Narám-Szín templomának alapzatát, melyet háromezer-kétszáz éven át egyetlen király sem látott énelőttem.”
(Közli Z. Sitchin, de hogy ki fordította, nem tudjuk, a kiadó sem közli. Forrásul használja a Bibliát, melyet mi Károli Gáspár csodálatos fordításában ismerünk; továbbá Komoróczy Géza és Rákos Sándor fordításait, de nem részletezi, mi honnan való.)
A későbbi uralkodók vissza-visszatérnek Utu törvénytábláihoz, melyek „Utu igaz szavát tartalmazzák”; például Ningirszu
utasítja Urukagina királyt (i. e. 2600 körül): „állítsa vissza a hajdankor törvényeit”. Ur-Nammu (i. e. 2112–2095) saját feliratán örökíti meg: „Utu helyezte számba a szót, ítéleteimmel egyetértést teremtettem Sumer és Akkád közt” (Kalla G.). Ur-Nammu viselte elsőként a „Sumer és Akkád királya” címet.
Hammurapi (i. e. 1792–1750) is Utu törvényeiből merített; törvényoszlopán együtt ábrázoltatta magát a Napistennel.
Szipparnak csillagvizsgáló tornya, agyagtábla könyvtára, főiskolai szintű kiépített iskolarendszere volt. (A könyvtárat az
elmúlt évtizedekben tárták fel a régészek.) Utu intelmei mintha Jézus örök érvényű tanításai lettek volna a Hegyi-beszéd stílusában pár ezer évvel megelőzve Jézus
korát. Jézus valószínű tanult Szipparban; ott erősödött meg benne igazságra törekvése, szeretetre épülő tanítása.
„Ne tégy rosszat ellenségeddel! Rossz tett helyébe jót cselekedjél! Ellenséged iránt irgalmas légy! Igazságos légy még azok iránt is, akik bántanak és szorongatnak! Soha ne járj a rosszak tanácsán! Kenyeret szelj az éhezőnek, bort tölts a szomjúhozónak, a szűkölködőt felruházzad, tiszteld az alamizsna kérőt. Segíts a segítséget-kérőn, tégy jót mindig-örökké!
(Részlet egy Bölcsességtábláról; – közli Z. Sitchin.)
Az i. e. 3800 után uralkodó királyok (vér-szerinti) atyjaként pár esetben Utu napistent nevezik meg a források. Három uralkodóról tudunk: ős Árpádról, valamint Meszki’aggaser és Enmerkar özönvíz utáni uruki királyokról (I. dinasztia). Árpád
anyját „ismerjük”, Ő AR.AN („Égi AR”) volt, Buda fejedelem lánya (nagyatyja XII. Armagur, MU királya; – Arvisura).
A vízözön után Kiš-ben kezdődött a királyság, a következő város Uruk. „Az E’annában Meszki’aggaser, Utu isten fia, úr
volt, király volt, 234 éven át uralkodott” – olvassuk a sumer királylistában (kiemelések tőlem).
Az Enmerkar versengése Aratta urával című eposzban hét alkalommal fordul elő a szövegben: „Enmerkar, Utu isten fia”. A
két uruki király valószínű földi anyától született. Arpacs/Árpád „Az Enciclopedia Biblica és a Dictionaire de la Bible
közlése szerint a Napisten (Utu) harmadik fia” volt (Bíró József). Nevében az AR szó utal – anyja révén a magyarokhoz fűződő kapcsolatára; AR.PA: „az AR-ok, magyarok, – PA, fő-je, vezére”.
Utu uralkodói jelvényei: a lazurkő szakáll, a karikába tekert mérőzsinór és mérőrúd (utóbbiakat egyik kezükben összefogva
tartották, Nanna is), továbbá a jogar, a szarvkorona, csuklóin a rozetta (12 szirma volt, a 12 bolygót szimbolizálva). Napisten lévén, vállaiból olykor fénykötegek törtek elő.
Inanna (IN: istennő): „Az Ég Úrnője”. Enzu és Ningal lánya. Férje Dumuzi „az igaz fiú”, Enki fiának mondják, de ezt
vitatják. Inanna jele a nyolc- illetve tizenhat ágú csillag. Olykor a fölül összecsavart nádkéve szimbolizálja az istennőt. Az
égbolton a Vénusz bolygóval azonosítják; száma 15; állatövi csillagképe az Oroszlán/Leo, egyben szimbolikus állata is volt.



16
Aratta Sumertől északkeletre feküdt a Zagroszon túl, valahol a hegyek között. Az Ország egyik felségterületének számított,
ahol Inanna lett a tartomány nemzeti istennője. Aratta uralkodója: EN.SUBUR.DUMU.ANNA: „Szubur (turáni) uralkodó, az
Ég fia.” Inanna kísérő követe il Ninsubur. Úgy látszik, az istennőt kapcsolat és érdeklődés kötötte a turáni szubarokhoz.
Anuhoz intézi a következő mondatokat: „Anu, a sumirok zsákmányát nem lenne szabad nagyon felértékelni! A szubirok
annak az elhurcolását tervezik. Inkább a sumiroknak kellene onnan egész évben zsákmányt hozni” (egy ős-babiloni
„istenoszlopról” való szöveg; közli Bíró József). Egyszemélyes űrkabinjában repülve szeretett körülnézni a birodalomban; (a
nagyteljesítményű űrjárművek a rakétameghajtású űrhajók voltak. Enki rendelkezett ilyen „fensőbb erejű koronggal” – 6.).
„E napon úrnőm az eget járta, a földet járta, Inanna az eget járta, a földet járta. Midőn Elámot bejárta, Szubir országát bejárta,... a jármű oda tér be, lehúzza fáradtsága ...” (közli Sitchin).
Az istennő fő temploma Urukban volt, az É.ANNA („Ég Háza”) szentélykörzetben. Urukban városfalon belül két
szentélykörzet volt, egyik a Kulaba a csodálatos Fehér-templommal An-nak szentelve (több templom is volt külön-külön a körzetekben; An legnagyobb templomának alapja 53 x 83 m volt); a másik az É.ANNA szentélykörzet, melyet Inannának szenteltek. Az istennőnek épített templomokat szögmozaikkal díszítették kívülről. A külső falak nedves vakolatába
nyomkodott csapszögek végeit vörös, fekete, fehér színűre festették be, így égették ki. Miután kerek csapszögekről volt szó,
csak geometrikus mintázatokra voltak alkalmasak. A minták: cik-cakk vonal, háromszög és rombusz, együttes jelentésük: Ős-Istennő (a rombusz: Us/Ős). Inannának valójában minden nagyvárosban volt „háza”, temploma, kivéve éppen Arattát, itt
úgy látszik, nem szerették, nem építettek szentélyt számára. Uruk I. dinasztiájának második uralkodója, Enmerkar volt ekkor hatalmon, hosszantartó harcban állt egymással a két városállam. Gilgames ötödik királyként lépett trónra. A városfalat Enmerkar kezdte építeni, Gilgames fejezte be, ez volt a lenyű
gözően monumentális belső fal, mely 5 méter vastag volt, és körülbelül 5 m magas, végig bástya körtornyok tagolták, több
mint kilencszáz volt a bástyák száma. A templomok mesterséges teraszokra épültek „tell” építkezési móddal. Az áldozati asztal a templomtér végében állt, és itt vezetett fel egy lépcső a tetőzetre. Bizonyos szertartásokat a tetőn végeztek; például Ninszuna istennő a Bít-Rés (An temploma)
tetején mutatott be áldozatot, mielőtt fia, Gilgames barátjával, Enkiduval útra keltek volna az északi cédruserdőkbe, hogy a
nagyarányú építkezésekhez nemes fát szerezzenek. Uruk zikkurátja rendkívül romos állapotban maradt fenn. A nagy zikkurátok legfelső szintje szentély volt, berendezési tárgyai
színaranyból készültek, kívülről is aranyszínűre volt festve. Tulajdonképpen az istenpár nász-szobája volt, ahol a város fő
istene és hitvese eltöltöttek egy-egy éjszakát. A zikkurátok alsó három szintje alulról számítva: fekete, fehér és vörös színű
volt; a három szín megegyezett az egykori Atlantisz szakrális színeivel. (A sumer zikkurat, akkád-korban: ziqquratu lett.)
Inanna a szerelem és növényi termékenység istennője, férje, Dumuzi pedig az állati termékenység istensége volt. Évenkénti
„Alvilág-járásuk” a vegetációs istenségek allegorikus mitológiája. „A mag elhal, majd új élet sarjad belőle”.
Nem minden alvilág-járása volt ilyen ártatlan, mert Ereskigál birodalmára, az „Alvilág” trónjára vágyott. Jelleme kettős volt:
üres óráiban – mint a nők általában – szövéssel, fonással foglalkozott, de volt egy keményebb, harcos oldala is. „Enlil, a
sorsot megszabó úr, téged jogarral ékesített” – mondja Enki Inannának; máshol: „Szemed nem fárad bele az emberek vizsgálatába, ó, szűzi Innin, az irgalmat te nem ismered” (6. [Enki és a világrend]).
Ábrázolásain gyakran látható, amint egyik lábával oroszlán (címerállata) hátára támaszkodik. Az akkád kortól soha nem említik az istennőt Inannaként. Valószínű két különböző istennőről van itt szó, annak ellenére,
hogy Inannát szeretik Istárral (férje Tammuz) azonosítani. Ismerve Inanna jellemét, valamint Istár nyomdafestéket is alig tűrő
ledér életmódját, elfogadhatatlan az azonosság. Szerencsére léteznek írások, melyek cáfolják ezt a nézetet. Például I. Sarrukín egyesítette „az északi és déli vallási hagyományokat”, erre alkalmas volt „az uruki szerelem- és termékenységistennő, Inanna, valamint a kisi és akkádbeli hadi- és szexualitás-istennő, Istár...” (Kalla Gábor).
Bár Sarrukín személyes védőistene az akkád Istár volt, saját lányát, Enheduannát hagyományos sumer nevelésben
részesítette. Egyike – az első – volt a név-szerint is ismert irodalmi személyeknek Mezopotámiában.
Enlil hatalom-vesztésével az istenek egy része elmenekült az Országból. Enlil követe hozta Inannának „az Ég üzenetét”.
„Elűztek engem saját templomomból, menekülnöm, repülnöm kellett, ... én, a királynő, saját városomból menekültem, elrepültem, akár a madár.” (Klasszikus liturgia Inninhez; – Közli S. Langdon.)
„A FÖLD ELÁTKOZÁSA”
Az otthon maradt Homo-sapiens „teremtése”, munkába állása és a kultúrák születése közötti hosszú időszakról kevés
információval rendelkezünk. Az emberek az istenek szolgáiként megtervezett munkát végezhettek, alkotó fantáziára nem volt szükségük, nem voltak kihívások az életükben. Később magukra találtak, de sokáig nem voltak alkalmasak vezetésre. Többet
tudunk a vándorló Homo-sapiensről, akinek életben maradása leleményességén múlott, az erőt próbáló zord körülmények
csak siettették fejlődését. A jégkorszakok alatt a Föld valóban „elátkozottá” vált, olykor nehezen túlélhető időjárásával,
borzalmas földindulásaival; a talaj hullámzott lábuk alatt, orkánok pusztították a jeges vidékeket. Mégis mintha ez a zord időjárásnak kitett, otthont kereső ember mit sem törődött volna a körülményekkel, felvette a harcot a természettel, semmi



17
nem tudta megállítani. Már az egészen korai időktől szimbólumokat használ (halottait vörös okkerrel festi be; díszítésnél
szintén használja a vörös színt, mely az életet szimbolizálta; rombusz-mintát, cik-cakk vonalat hagy döbbenetes, drámai szépségű alkotásain: barlangi festményein, szobrain (stb.); a szimbolika már életének részévé vált (főleg a crô-magnoni
embertípus esetében). Megszervezi életkörülményeit, tökéletesíti szerszámait, hajlékot épít magának. I. e. 40 000 körül kezdi kialakítani kultúráit.
Emlékeztetőül: aurignaci (i. e. 36 000–32 000 között);
gravetti (i. e. 26 000-től);
solutréi (i. e. 22 000-től);
magdaleni (i. e. 15 000-től).
Bár a Közel-Kelet mutatkozott a legideálisabb földrajzi területnek a korai kultúrák kialakulásához, különösen a Termékenyfélhold térsége, mely Dél-Palesztinától egy félkörívet rajzolt le Észak-Mezopotánián át keleten Elámig; – nem ez a térség vezetett a kultúrák indításában.
a Kebara-kor kezdetét i. e. 18 000-től számítják;
a Natúf-kultúra kezdetét 11 000-től;
Jerihó kultúráját (proto neolitikum) 9300-tól 8500-ig tartják számon.
Mezopotámiában először északon alakulnak őskultúrák:
i. e. kb. 7000-től Jarmo (Dzsarmo);
6500-tól Hasszúna; 6000-től Szamarra;
5700-tól Halaf-kultúra. Majd részben azonos időben kezdődnek a dél-mezopotámiai kultúrák:
i. e. kb. 5900-tól Ubaid 1; Eridu; 5240-től Ubaid 2, 3, 4 kora, ez utóbbi megegyezett a
4190-től kezdődő Korai Uruk VI., V. ásatási réteg korával.
3100–2350-ig tartott a Korai dinasztikus-kor; 2350–2154-ig az Akkád-kor (I. Szárgon/Sarrukín uralkodásától); 2154–2000-ig az Újsumer restauráció kora (Gudea, Ur-Nammu, Utu-Hegal: Lagaš, Ur és Uruk uralkodóival); 2000– (kb.) Óbabilóni-kor; legjelentősebb uralkodója Hammurapi (1792–1750); Marduk kerül a Pantheon élére.
A sumer kultúra egyetemes fejlődésének három fontos, meghatározó kora és vívmánya volt:
i. e. 11 000-től a földművelés kezdete;
i. e. 7500-tól a neolitikum kultúráinak kialakulása, a kézművesség fejlődése;
i. e. 4000–3800 között a városi civilizáció gyors kibontakozása.
Közben két nagyobb pusztító erejű özönvíz is bekövetkezett, és szakította meg a folyamatos fejlődést. Egyik a nagy Özönvíz
volt i. e. 9500 körül, amikor egy kb. kétmillió tonnás aszteroida csapódott be az Atlanti-óceánba, hegymagasságú szökőárak
kal mosva le élőt és élettelent a szárazföldről az óceán mindkét oldalán, és vízzel töltve meg a mélyebben fekvő területeket.
Főleg a Föld északi térfelét pusztította. A másik egy szintén váratlanul érkezett nagyobb áradás volt, mely elsősorban
Mezopotámia déli területeit borította be i. e. 4000 és 3500 között.
A VÍZÖZÖN TÖRTÉNETE
Sumer táblákon is fennmaradt, de nagyon hiányosan, mégis ez szolgált alapul az Atrahaszisz-eposz kialakulásához. Az eposz akkád-kori alkotás, kiegészülve óbabilóni, újasszír, kánaánita, hettita táblák anyagával. A Vízözönt megelőző idők eseményei
nem közismertek, mert az eposznak csupán a „vízözön” része került be a Gilgames eposzba betétként, amikor Utnapistim elmeséli Gilgamesnek a Vízözön történetét (XI. tábla). Az eposz szinte táblánként más-más forrást használ, főleg újasszír változatokat, de közöttük vannak az óbabilóni, hettita,
akkád táblák anyagai is. Az eposz eltérő változataiban a főszereplő mindig ugyanaz az uralkodó: Utnapistim, Ubar-tutu fia,
akit a különböző feldolgozások más-más néven szerepeltetnek: Um-napisti/Úm-napisti-rúqu: „Az élet napja távoli”;
Ziuszudra/Zi-u(d)-sud(da); – Xiszuthrosz; – Atrahaszísz. Ubar-tutu volt a Vízözön előtti utolsó uralkodó Šuruppak városban.
Az óbabilóni Atrahaszísz-eposz meséli el a Vízözön előtti elátkozott „bűnhődéseket”, melyeket Enlil bocsátott az elszaporo
dott emberiségre, hogy kipusztítsa őket; ezek a „pusztulás-mítoszok”.
Enlil először járványokkal, betegségekkel tizedeli meg a népet. Az akkád, asszír változatok „fájdalmakat, szédülést, lázas
hideglelést, járványt, dögvészt, pestist” emlegetnek; és a betegségek átterjednek a háziállatokra is. Atrahaszísz (Utnapistim) Enkihez könyörög, járjon közbe Enlilnél, szüntesse be a pusztító csapásokat:
„Ó Éa atya, jajgat a nép; az istenek haragja elemészti az országot.... Űzd el hát a rontást, a bénító görcsöket!”



18
Enlilnek úgy tűnik, közben még többen lettek az emberek, ezért újabb büntetéssel, ezúttal éhínséggel próbálkozik:
„A nép elől zárassanak el a készletek!... Az esőisten esőit zárják el fenn; alant a vizek ne bugyogjanak elő. A szél ereje perzselje a földet; sűrűsödjenek bár felhők, eső egy csepp se essen.”... „... a növényzet nem sarjadt... A fekete föld fehérré változott, a széles mezőt só borította.”
A nép a mező füvét ette, arcuk elkérgesedett, majd megzöldült; már csak görnyedve tudtak járni. Az anyák nem engedték
magukhoz éhező gyermekeiket, akik azt lesték, nem rejtett-e el valami élelmet előlük. Általánossá vált a kannibalizmus.
Atrahaszísz sírt, könyörgött Enkihez. Ekkor egyik éjjel történt valami, megnyíltak a reteszek. Enlil dühöngött, vádolta Enkit:
„Mi, a nagy anunnakik, együtt hoztuk meg döntésünket... Te pedig, Enki, rakétáiddal őrizd a tenger reteszét, a tenger lakatát. Ám te élelmet juttattál a népnek!”
Enlil ekkor rájött, hogy van még egy lehetőség, ezt a küszöbön álló természeti katasztrófa fogja jelenteni, amiről ők, az
Anunnák előre tudtak. Összehívta az istenek tanácsát és szigorú fogadással titok-tartásra kötelezte őket, még Enkit is.
Enki elhatározza, hogy legalább az emberiség „magját” megmenti. Odarendeli Atrahaszíszt egy nádfal másik oldalára, és mintha a falnak beszélne, kezdi:
„Ó, nádfal... Suruppak férfia, te jámbor! Ubar-tutu bölcs fia! Bontsd le az ékes házat... és építs erős hajót helyette...”
Enki ez után pontos utasításokat közöl, megadja a hajó méreteit; Atrahaszisz kiket vigyen magával, mikor szálljanak a bárkába, mikor induljanak (stb.). (Az óbabilóni Atrahaszísz-eposz előbbi részleteit Sitchin közli: Az istenek városai c. könyvében, de a kiadó itt sem jelöli, ki
volt a fordító. Azt viszont legalább tudjuk, hogy a Gilgames-t Rákos Sándor fordította.) A most következő rész már a Gilgames-ből való, Utnapistim maga mondja el:
„Akkor gondosan összeszedtem arany-ezüst marhámat s minden mozdítható vagyonomat s szolgáimmal reárakattam. Egy-egy párt az élő fajokból rekeszes belsejébe zártam s én magam is, rokonságommal s nagyszámú kedves emberemmel, szolgákkal és kézmívesekkel odaköltöztem a hajóra. Gondom volt rá, hogy bár egyetlen hasznos ipar ki ne maradjon!”
Drámai sorok következnek a délről érkező tomboló viharról, az emberek menekülnek a víz elől, vadul sodortatva a hegyekre
kapaszkodnak, s ott tehetetlenül megrekednek.
„Hat napon s hat éjen át tombolt a déli szél s a dühöngő ár elmosott mindent, ami élő; elpusztította az országot. Hetednapon elült az orkán, a tenger vize visszagördült medrébe s nem hullámzott többé – végeszakadt a vízözönnek!”
Itt pár sor következik az eredeti sumer vízözön-történet töredékeiből:
23. [Töredék a Vízözönről] – ford. Komoróczy G. „Midőn An-Enlil, Enki, Ninhurszag a fekete fejűeket megalkotta...”; „Ám az emberiség (éjszakai) lármája Enlilnek terhes volt.”
Enki a szentély fala mellé rendeli Zi’uszudra királyt, ő maga pedig a fal másik oldalán beszél hozzá, közli az istenek „lezárt
ítéletét” (a ditillát), az istenek gyűlésének szavát:
„...ez parancsolat An-Enlil szájából; a királyság, az uralkodás véget ér...”
Sir Leonard Woolley Ur-i ásatásánál két és fél méter vastag üledékes agyagréteget talált az Ur-környéki mélyen fekvő
területeken. Feltételezték, hogy ilyen mennyiségű agyagréteget kb. 8 méter magasan álló áradás-okozta víz rakhatott le. Az
alföldi sík vidékeken valóban mindent megsemmisített. Viszont, – miután a sumerek tavaszonként hóolvadáskor kisebbnagyobb árvíz-pusztításokat kellett hogy átvészeljenek, ezért templomaikat igyekeztek magaslatokra és időt-állóbb anyagból



19
építeni (kiégetett agyagtéglát is alkalmazva; egyébként napon szárított vályogtéglát használtak), így azokból több élhette túl a pusztítást; és az áradás Közép-Mezopotámiában már alig éreztette hatását.
John T. Hollin, a maine-i egyetem kutatója és A. T. Wilson, az új-zélandi Victoria Egyetem kutatója (utóbbi 1964-ben) egyedülállóan érdekes hipotézist állítottak fel egymástól függetlenül. Elméletük szerint a jégkorszakok szűnésével előfordul
hatott, hogy a pólusok egymásra rakódott jégtömegének alja a nyomástól, súrlódástól (és talán a földréteg alulról történő
melegedésétől) kásássá vált és a jégtömeg megcsúszott rajta, vagyis iszonyatos súllyal, erővel és sebességgel a tengerbe
zúdult, hatalmas szökőárat gerjesztve, mely mindent elpusztított, ami az útjába került.
Az özönvíz eseményét mindig szökőár, orkánszerű szél, esőzés kíséri. Az eposz elmondja, hogy a vihar dél felől érkezett (az
Antarktisz felől), gonosz barna felhők kúsztak fel az égre, süvített, zúgott, morajlott a szélvész, sziklákat döntött, gátakat
szakított, és amikor vége lett a vízözönnek, az áradás víztömege visszagördült medrébe, ahonnan jött. Valószínű, szökőár
dobta fel a bárkát az Ararát- (a Noé idején bekövetkezett özönvízben), illetve a Niszir-hegyre az Utnapistim-történetben. A nephilimek tudtak arról, hogy ez bekövetkezhet, és ráadásul számítottak a Nibiru elhaladására is. A bolygóról pedig azt tartották, hogy „Fegyvere a Vízözön”. Az átmeneti időszakok eseményei a Biblia jóslatai szerint is megrázóak.
„Zúgás hangzik a hegyekben” (Ésaiás próféta). „És lészen ama napon, nem lesz világosság, hanem nehezedő dermedtség...” (Zakariás próféta).
„A nap átváltozik sötétséggé, s a hold vérré” (ez a sokat emlegetett „vérhold” jelensége; – Joel próféta).
A bolygó olyan fényes, hogy nappal is látható. Elhaladása lezár egy korszakot, egyben jelzi új kor kezdetét; most például a visszatérő Aranykor következne. Az átmenetet természeti katasztrófák, járványok, földindulások szokták jellemezni, sajnos
embertömegek halálával. A Föld kifordul önmagából, majd új ég, új föld kezdődik. A beavatottak mindig előre látták az
„idők eljövetelét”, összeszedték tábláikat, és mentették a tudást a megsemmisüléstől. Napjainkban gyorsuló tempóban
szaporodnak a pusztító természeti események, miközben az elcsigázott emberek milliói menekülnek az éhhalál elől.
„Amikor a bölcs így kiált: Áradás! Nibiru isten az (’a Találkozás Bolygója’), a hős, a négyfejű bolygó... Az áradást hozó vihar...”
(az égitestnek először négy, majd hét holdja lett. Az eredeti sumer teremtéstörténet főhőse a Nibiru bolygó volt).
A KIRÁLYSÁG ÚJRA „ALÁSZÁLL” AZ ÉGBŐL
A Vízözön megszűntével, a királyság Kiš-ben alakult meg (mint ahogy már említettük), de megbukott, mert a földi eredetű
uralkodók szellemileg, tudásban nem voltak alkalmasak a vezetésre, így ismét isten-királyok veszik át az irányítást a Folyamközben. Elsőként Maskakatum, aki 1200 éven át uralkodott, őt követte Kullasszinaibel, 960 évig uralkodott (stb.).
Az első, földi eredetre utaló név viselője a tizedik uralkodóként trónra lépő Atab, majd fia, Atabba. Atabba/Adapa azonos
volt Ádámmal. Ádám volt az első „szanga-lugal”, pap-király. Ekkor vezetik be a királyi jelvényeket: a tiarát, jogart,
pásztorbotot. (Több királylista is forgott kézen; ismert volt Woolley listája is; és néha egy személy több néven is ismert volt). Atabbát követte Arwi’um, „Szarvastehén fia”, aki azonos volt Qayin-nal, aki 720 éven át volt Kiš királya. Qayin után fia, Etana kerül trónra i. e. 3200 körül. Kiš trónján 23 király összesen 24 510 éven, 3 hónapon, 3 és fél napon át uralkodott. (22. [A hajdankor királyai] – (itt már kisebb léptékűek az uralkodási időszakok). Az utolsó Kiš-i király az i. e. 2800 körül trónra
kerülő Agga/Aka volt, aki azonos időben uralkodott Gilgamessel, Uruk I. dinasztiájának ötödik királyával.
A kultúra soha nem látott gyorsasággal kezd fejlődni, a dinasztiák i. e. 3100-től kezdenek kialakulni, bár Woolley Ur
feltárásánál az első királyok uralkodási idejét i. e. 3500-ra teszi: „Az első királysír Kr. e. 3500-ból származhatik” – írja.
Az első királyok a dinasztiák indulásának kezdetén többnyire még istenek vagy félistenek voltak.
A földi királyok összekötő, közvetítő kapocsként szolgáltak istenek és emberek között.
Ádám teremtése i. e. 3880 körül történt (atyja valójában Enki isten, anyja Ninhurszág istennő. Ádámmal egy új korszak indult, nem bízták a véletlenre, ki indítja el. A Föld ekkorra már jóformán benépesült. Érdekes módon körülbelül ettől az időtől kezdve több földi halandó is járt az Égben. Maga Adapa/Ádám, Etana, Gilgames, Ézsaiás, Henóch/Énókh, Ezékiel, Éliás/(Illés), Tűrosz királya.
Az általános fejlődés közben volt egy riasztó körülmény, melyet benne élve az emberek valószínű természetesnek vettek: regresszív emberfajták kialakulása. A „regresszív” fogalom ez esetben részbeni faji elváltozást jelentett, hibridek elszaporodását. Dél-Mezopotámia óriási kiterjedésű mocsaraiban bizonyos dinoszaurusz fajok továbbéltek kb. 65 millió évvel ezelőtti nagy kataklizma után. Sőt nem csak továbbéltek, hanem tovább is fejlődtek természetes úton az emberi faj irányába! Főleg Ubaid, Csoga-Mami környékéről kerültek elő azok a kis terakotta szobrok, melyek erről az átalakulásról árulkodnak (még dinoszaurusz arcvonásúak, de már szoptatják gyermeküket). A „sárkányok” iránt szinte isteni kultusz alakult ki az őskortól kezdve. Ki hinné? Az egykori dinoszaurusz-gének kísértenek ma is egyes késői utódoknál, akiknél nemzedékeken keresztül észrevétlenül öröklődhetett át egészen napjainkig, nem kímélve akár egy-egy uralkodó családot sem. A kétes értékű örökség váratlanul ütközik ki (bár ők számítanak rá, hogy előjöhet) híres celebeken, TV-bemondókon, színészeken, államférfiakon, magas rangú állami tisztviselőkön (stb.). Enyhébb esetekben az érintetteknek a pupillájuk szűkül függőleges vékony vonallá; de előfordulnak riasztóbb jelenségek is. Az Internet közöl képeket emberszerű, rendkívüli szépségű, kifinomult, kultúrált lényekről, és félelmetes hüllőszerűekről. (Ezek a „felvételek” ellenőrizhetetlenek.) Az istenek és apkalluk valószínű rögtön észrevették az idegen gént, és a kis edényeikben magukkal hozott, platinafémekből transzmutált „fehér port” és az „élet vizét” erre is felhasználhatták: kiiktatni a hüllő gént az emlős emberi fajból. Több dombormű ábrázolja, amint az istenek keveréklényeket üldöznek.



20
A Nibiru várt, de be nem következett elhaladása hozta izgalomba mostanában az embereket az istenek és az Aranykor remélt visszatérésével. A sumer istenek sem voltak mindenhatók, elmenekültek például az akkádok előrenyomulása elől. Itt
tartózkodásuk alatt többen közülük visszaéltek az emberek tudatlanságával, pedig évezredeken keresztül folytatták a Föld értékes erőforrásainak kiaknázását! Főleg az arany érdekelte őket. Túl a hangzatos mitológián, tulajdonképpen ezért
jöttek; úgy látszik, otthoni bányáik kimerültek. Mielőtt a Földön megjelentek volna, már ismerték a bolygó adottságait; a
bányászathoz megvolt a szakmai tudásuk, gépi felszereltségük. Csúcstechnológiájuk segítségével előre feltérképezték a
Naprendszer bolygóinak természeti forrásait, az időjárás sajátosságait, a levegő összetételét, a vízminőséget (stb.).
Szerencsére voltak közöttük emberséges istenek is, akik segítettek, tanítottak és kultúrát teremtettek.
A már általam többször idézett „A Napisten felkelése” című pecséthengeren oldalt képjelek láthatóak, melyek értelmezése a következő:
L. 325. NIR: segítség, támogatás; NIR.GAL: büszke hős, félisten; királyi hatalom; L. 334. Á idu: kar; kappu: védőszárny, oltalom; Á.DIR: erő, erősség; Á-DAH: segítség; L. 314. MEZ: félisteni hős; L. 315. EMÉ: őrző, felügyelő; L. 148. IN.DI alaktu: út, utazás; L. 84. ZI nesu : él, élet; nishu: felemelkedés, emelkedés; šiknat napišti: igazaknak, eleveneknek, élőknek, élénkeknek lenni.
Valóban, kihasználták a Föld gazdag adottságait, de ők indították el az ember szellemi fejlődését, és a fejlődésben később is
segítették; hogy igaz törvényeket fogalmaztak meg számukra, melyeket sokáig számon is kértek rajtuk. Szigorú, magas követelményű iskolarendszert állítottak fel Sumerben (Egyiptomban is az ottani papok) – kiépítve az elemitől a főiskolai
szintig, ezzel elindítva egy olyan igényes, gyors szellemi fejlődést eredményező oktatást, mely elősegítette a Sumer
civilizáció kialakulását, mely aztán hatást gyakorolt a fejlődő kultúrákra.
Samuel N. Kramer sumerológus professzor összegyűjtötte, miben voltak elsők a sumerek:
„az első iskola (É-DUBBA: „a Tábla háza”), az első kétkamarás parlament, az első történész, az első gyógyszerészeti kézikönyv, az első mezőgazdasági évkönyv, az első kozmogónia és kozmológia, az első közmondásokat és példabeszédeket tartalmazó gyűjtemény, az első irodalmi viták, az első Noé-történet, az első könyvtári katalógus, az emberiség első hősi korát elbeszélő eposz, az első törvénykönyv, az első orvostudomány és mezőgazdaság, melyeket mind, mind áthat a világbékére és harmóniára való törekvés.” (From the Tablets of Sumer „Sumer agyagtáblái”.) A sumer nyelv százöt szót használt a hajózással kapcsolatban; és hatvankilencet, melyek a hajóépítésre vonatkoztak.
Amikor viszont elkezdődött az Ország hanyatlása, az istenek nem segítettek, messziről szemlélték az eseményeket. A földi, a hatalomba görcsösen kapaszkodók istenük elfogult elvét követték An-Enlil kijelentése alapján: „Vagyok, aki vagyok”; – máshol: „Könyörülök azon, a kin könyörülök, és kegyelmezek annak, a kinek kegyelmezek” (Mózes II. 3/14; – Pál levele a rómabeliekhez: 9/15. vers). Hol van itt az igazságra való törekvés? Így könnyen alakul ki önkényre épülő diktatúra, mely tönkre tud tenni akár egy virágzó kultúrát is. Egyik oldalon az anyagi felhalmozódás, a másikon a végletekig történő reménytelen elszegényedés, az éhezők egyre nagyobb tömegével. Hiába az ígérgetés, álságos hazudozás, soha nem történik semmi a szegények érdekében. Persze, mindenütt ott vannak a háttérbe szorított tisztánlátó, tehetséges emberek, akik a szájukat sem merik kinyitni, ha még életben akarnak maradni. A kultúrát, melyet az utóbbiak teremtették meg, felszámolják. Sumerben is így történt, az Ország hol felvirágzott, hol elszegényedett; rontották a körülményeket a mélyben munkálkodó bomlasztó erők is. Már Gilgames uralkodása idején tetemes volt a folyamatosan, alattomosan beszivárgott idegenek aránya. Mire a jóhiszemű sumerek körülnéztek és magukra eszméltek, minden anyagi hasznot hozó foglalkozás a talpnyalók és az idegenek kezében volt.
Mostanra átfogó képünk alakulhatott ki a két fő istenségről. Enki a mesterségek, a tudás, alkotás, tervező fantázia; a művészetek ura volt, és együttérző az emberekkel. Enlil tevékenysége is hasznos volt, uralma kezdetén a mezőgazdaság területén tevékenykedett; és volt tehetsége a technikai dolgok iránt is; de míg Enki arra utasítja Utnapistimet, hogy az özönvíztől megmentett táblákon lévő tudást terjessze el az emberek között; addig Enlil ellene volt minden tudásnak, olyannyira, hogy mindjárt a teremtés elején eltiltotta Ádámot a „tudás fájának” gyümölcsétől (Mózes I., 2/17; – a tiltás máig hat). A két fő isten között mindig ott volt a tehetségükből, jellemükből, tudásukból adódó óriási különbség; és mi az „adottságokat, jellemeket” tőlük örököltük. Tömegek olvasási igénye ma is csupán „pénz-olvasási” szenvedélyükben merül ki, amit pénzéhségük táplál. Ezt a típust uralkodóként soha nem érintette meg a szegény nép sorsa, bárhogy verték a mellüket, valójában semmit nem tettek az elesettek élhetőbb körülményeinek megteremtéséért; fényes propagandájukat csupán az érdek irányította. Az istenek idővel módfelett elszaporodtak, a különböző istenjegyzékek 3000-es számokról szólnak. (Kb. 225 istennév fordul elő Deimel: Sumir nyelvtan c. könyvében, egyik-másik hiányosan.) Luxus-ellátásukról pedig a hívőknek, azaz a népnek kellett gondoskodnia.
A KULTÚRA FEJLŐDÉSE SZÁRNYRA KAP SUMERBEN
A történelem folytatásaként ismét egy fellendülő korszak fordítja felénk fényes arcát. Sumer esetében „városi”, ún. „hirtelen”
civilizációról beszélünk. Szinte észrevétlenül nőnek ki a földből a nagy városok, kialakulásuk megelőzi a dinasztiák kezdetét.
Legyőzve minden gátló tényezőt, egy belső késztetés a kisebb települések lakóit a nagy városokba vonzza, melyek elsősorban
délen alakultak ki gyors egymásutánban, területileg is közel egymáshoz: Eridu, Uruk, Larsza, Nippur, Ur, Szippar, Lagaš, Šuruppak (stb.). Falu és város jelölése egységesen: „uru”.
A központi települések hatalmas templomai, később a királyi paloták pompája elkápráztat, ámulatba ejt mindenkit. A fényes
ünnepek is, amikor körbehordozzák a fő isten szobrát, és virágos ágakat lengető emberek ujjongó tömege kíséri a felvonulást;
mindez elég ahhoz, hogy a hangulat mindenkit magával ragadjon. Már nem csak ünnepnapokon akarnak az istenek vagy az uralkodó közelségében lenni, hanem egyenesen közelebb is költöznek hozzájuk; az előkelőség, gazdagság fokmérője, ki
milyen távol lakik a templomtól vagy a királyi palotától. Ezért mind többen tartanak fenn városi házat közel a nagy intézményekhez. Lassan beépülnek a települések közötti üres telkek, egyre növelve a központi város nagyságát. I. e. 4100–4000-től már igazi nagyvárosokról beszélhetünk, melyek aztán városállamokká növik ki magukat, körülöttük sok
kisebb-nagyobb településsel. Még később a városállamok is laza szövetségre lépnek egymással.



21
Falu és város kölcsönösen egymásra van utalva, ezért a beköltözött lakosság megtartja vidéki házát, birtokát is, ahova tavasztól őszig hajnalonként kijár gazdálkodni, óriási csörömpölést produkálva kifelé menet a városból a kiégetett agyagtéglával burkolt városi utakon zebukordéikkal, vagy szamár vontatta szekereikkel (a hajnali csendben jobban felerősödnek a hangok). Mindezekhez alapzajként járult a „noriák”, a hatalmas vízmerítő kerekek állandó nyikorgása. A ló, ha ritkán elő is fordult („hegyi szamárnak” nevezték), csak az asszír kortól ültek a hátára oroszlán vadászatok és háborúk alkalmával; de mezőgazdasági munkálatokhoz még akkor sem alkalmazták. Egy ló árából állítólag ötven rabszolgát lehetett venni. A szamár jól használható igavonó volt, csak nagyon falánk, ezért inkább öszvért tartottak. A szarvasmarha volt a legmegbecsültebb jószág, igába is fogták és még tejet is adott, csak végső esetben vágták le. A beköltözött lakosság vidéki gazdálkodásának köszönhetően – a város lakóit is el tudta látni élelemmel.
A nagy kiterjedésű városi települések „Melyekben hatalmas épületegyüttesek árulkodnak a társadalom nagyfokú szervezettsé
géről, kétségkívül léteztek már az írásbeliség megjelenése előtt” is, – de ahogy gyarapodtak az ismeretek a földművelés,
kézművesség vagy az építészet terén, úgy elkerülhetetlenné vált az írás kialakulása, vagy továbbfejlődése (David Oates: A
civilizáció hajnala).
Sok szó esett már az írásról, a mezopotámiai iskolarendszerről, de nem tudjuk, hogyan alakult ki maga az írás.
Pecsétnyomókat, számolóköveket körülbelül egy időben kezdenek használni i. e. 7500-tól. Pecsétnyomók esetében általában
valamilyen egyszerű absztrakt mintát vagy szimbólumot véstek a nyomókba. Szerződés-kötésekhez mindig volt náluk nedves
agyag a pecsétnyomók használatához, hogy hitelesítsék az adás-vétel megállapodásokat, vagy a tulajdonjogot. A pecsétnyomók szolgáltak még testfestésre, kelmék díszítésére, építkezéseknél téglák megjelölésére. Használták a Kárpát-medencében is.
A számolókövek/tokenek használata Mezopotámia északi területeiről terjedt a déli települések felé. A tokenek más-más
formájú kis kavicsok, megformázott, kiégetett agyagfigurák voltak különböző termékek számontartására; kb. 8000 kis követ,
figurát találtak. I. e. 3600-tól kezdik nedves agyag labdákba, „bullákba” zárni. A fejlődés további szakaszában a labdák felü
letére nyomkodják rá a tokeneket, és pecsételőikkel hitelesítik. Majd ellapítják a nedves gömböt, felületükre kerülnek a
tokenek, sőt az állat, korsó (stb.) képét is oda karcolják, szintén pecsételőkkel hitelesítve. Később a figurák elmaradnak,
mert a karcolt képek teljesen átveszik a tokenek szerepét, és ezzel megszületett az agyagtáblákon megörökített képjelírás! Megjelennek a mennyiséget jelölő ábrák: kúp: 1-et; kör 10-et jelent. A kis képek, a képjelek egy-szótagos szavakat
jelölnek; majd az egy szótagok kezdenek több szótagos csoportokba „ligatúrákba” összeállni. A korai időszakban az írás
gazdasági elszámolásokat tartalmaz, de esetenként már méltóságneveket is kifejeznek vele: LU.GAL: „nagy ember”, király. Nagyon dekoratív pecséthengereket kezdenek alkalmazni, itt a vésetek már bonyolultabb képeket ábrázolnak, szinte művészi
igényességgel kivitelezve, értékes kőfajtákra vésve. Használatuk nagyjából egyidejű az első írásos táblák megjelenésével.
Sokat lendített a kézművesség színvonalán a lábbal-hajtott gyorsfordulatú fazekaskorong elterjedése i. e. kb. 3500-tól.
Az I. dinasztiák korától összefüggő mondatokat szerkesztenek képjel-írással. Woolley Ubaidban feltárt egy mészkő táblács
kát, ez állt rajta: „A-anni-pad-da Ur királya, Mesz-anni-pad-da Ur királyának fia építette ezt úrnőjének, Nin-kharszagnak.” A templom alapköve volt. Egy ilyen szöveghez már egy fejlett jelrendszer ismerete volt szükséges.
Michael Roaf szerint „Az írás első példái az Urukban talált táblákról ismertek (Uruk IV. periódus). Ekkor már létezett egy több mint hétszáz különféle jelből álló teljes rendszer. Így feltehető, hogy az írás kialakulásának voltak még számunkra ismeretlen, korábbi szakaszai is” (! M. Roaf: A mezopotámiai világ atlasza). Erdélyi István 1000-nyi képjelről beszél. A
Labat szótárba 598 jel került bele. D. Oates így nyilatkozik az írásról: a Folyamköz két nyelvén, a sumeren és akkádon kívül (utóbbi a sémi nyelvcsaládba tartozott) volt egy harmadik nyelv is, és „azok találták fel az írást, akik e nyelvet beszélték.” L. Oppenheim írja: „a sumerek egy már létező írásrendszert vettek át. Úgy látszik, hogy ez egy korábbi letűnt civilizáció terméke volt” (! – Az ősi Mezopotámia; – rendkívül fontos, elgondolkodtató megállapítás!). Anton Deimel, a Pápai Bibliaintézet sumir- és akkád nyelv professzora írja: „a sumir egy, a valóságban beszélt, nem sémita nyelv volt. A sémitától nem csak a teljes szókincsben, hanem abban a szokásban és módban is különbözik, ahogy a nyelvtani elemeket a szótőhöz hozzáilleszti. Agglutináló nyelv, melyben a nyelvtani kapcsolatokat kifejező elő- és utótagok mindig elkülönülten állnak.” A sumer agglutináló, ragozó nyelv; az írás pedig I. Gelb szerint „szótagolásos írás” volt. (Anton Deimel: Sumir nyelvtan I-II. – a fordítást, ellenőrzést és szerkesztést Imre Kálmán és Marton Veronika végezte).
Ádám harmadik fia, Seth (mint már máshol idéztem) értesült a várható özönvízről, de hogy a tudomány el ne vesszen, két oszlopot készített, az egyiket égetett agyagból, a másikat kőből. A két oszlopra felvéste a csillagtudományt, az égitestek mozgásának rendjét. Manethon az oszlopokról vette tudományát. Arról is olvasunk, hogy a szent nyelven és szent jelekkel megörökített szövegű írásokat a későbbi generációknak először meg kellett fejteniük, majd „rendes betűkkel közhasználatú írásra változtatván könyvekbe foglalni”, és így elhelyezni a templomok levéltáraiban. Volt tehát írásbeliség a hivatalosan megállapított i. e. 3500-as évek előtt is, csak a kevés beavatott más, egy „szent” jelképrendszert használhatott. Ur-ban egyébként i. e. 3700-ból való írásos tábla került felszínre. Berosszosz állította, hogy a kezdeti kor történelmét az Oannész/Hani után fennmaradt szent iratokból merítette, melyeket a babiloni templom-levéltárban őriztek. „Oannész emberfejű, haltestű isteni lény volt.” Vagy maga Enki volt Oannész, vagy papi testületének egyik tudós beavatott tagja, aki Enki (egyik csillagképe a Halak) papjaként rituális „hal-öltözéket” viselt; és kiszállva a tengerből tanította a népet. Berosszosz a sumer neveket görögre változtatva írta meg az özönvíz történetét. Leírása szerint Kronosz (Enki) egy fal mögül figyelmeztette Xiszuthroszt, hogy vízözön fogja elpusztítani az emberiséget. Felszólította Utnapistimet: „minden szent írást, elejét, közepét és végét, vigye el a Napisten városába, Szipparba, s ott ássa el, ezután ácsoljon vízi járművet...”. Miután felszáradnak a vizek „menjenek vissza Szipparba, s amint elhatároztatott, ássák ki az iratokat, és terjesszék el az emberek között.” (! Várkonyi N.: Szíriát oszlopai.) (Az Utnapistim uralkodása alatt bekövetkezett özönvíz (i. e. 4000 és 3500 között) inkább lokális jellegű volt, észak–déli irányban 644 km-re terjedt, keletnyugati irányban 161 km-re. Zimbir/Szippar Közép-Mezopotámia területén feküdt, itt már csekély volt a víz pusztító ereje.) Assur-bán-apli asszír király azzal dicsekedett, hogy folyékonyan tudja olvasni az özönvíz előtti sumer írásokat.
Az oktatási rendszer sajátossága volt, hogy a „felsős testvérek” gondozták a kisebbeket, leckét adtak nekik, kikérdezték őket.
Az alapképzés után a tehetséges tanulók emelt szintű képzésben részesülhettek.
A sumer felsőoktatás a következő fakultásokra oszlott: algebra, geometria, jogalkotás, a természettudományok, orvostudo
mány, gyógyszerészet, csillagászat, teológia, zene, hangszerismeret.



22
Később Babilónban a papoknak a templom mellett külön épületük is volt, a „Tudomány és művészet háza”, ahol együtt
laktak az idősebb tanítványokkal; itt a szobrászatot, irodalmat magasabb szinten gyakorolták. Katalógusokat szerkesztettek,
levéltári gyakorlatot végeztek, idegen nyelveket tanultak. A sumer nyelvű műveket akkádra fordították, kétnyelvű szótárakat
szerkesztettek. A sumert már nem beszélték, de irodalmi nyelvként mindenütt azt használták; az írott dokumentumok, a liturgia, a szertartási himnuszok esetében is. Rangot jelentett a sumer civilizáció műveltségének elsajátítása, ezért kiemelt
szerep jutott az iskoláknak, könyvtáraknak. A leghíresebb, a ninivei agyagtábla könyvtár a sokoldalúan művelt asszír király,
Assur-ban-apli nevéhez fűződött; a könyvtárat még atyja, Assur-ah-iddina alapította.
Ki is lehetett kölcsönözni könyvet szigorú megkötéssel: nem volt szabad elvinni a táblát a könyvtárból. „Aki fél Nabú istentől (az írás istenétől), nehogy ármányos módon elvigye a kikölcsönzött táblát a könyvtár helyiségéből, mert ezzel másokat
megfoszt a könyvtár használatától.” (!) Máshol egyenesen átkot szórnak rá: „Sújtson le (Nabú) haragja mindenkire, aki táblát vinne el a templom könyvtárából” (J. Klíma: Mezopotámia). Híres volt még az uruki, nippuri, szippari könyvtár is; de még a lagaši is 70 000 táblát tartalmazott.
A XX. szd. mezopotámiai ásatásai óriási érdeklődést váltottak ki régészek, tudósok és a nagyközönség köreiben. Több nemzetközi hírű egyetem kutató-csoportja fordította az agyagtáblák szövegeit, és kereste a kulcsot a zene, a dallamok megfejtéséhez is. „A kaliforniai Berkeley Egyetem kutatócsoportja 1974 márciusában jelentette be, hogy lekottázták a világ legrégibb ismert dalát. Richard L. Crocker, Anne D. Kilmer és Robert F. Brown professzoroknak sikerült elolvasni a hangjegyeket, és eljátszani a dallamot, amelyet egy i. e. 1800-ra keltezhető és a Földközi-tenger partján fekvő Ugaritban (Rász es-Shamra) találtak” (Sitchin). A dallam hangkészlete (hétfokú) heptatondiatonikus hangrendszerű.
A vers, dal, hangszeres zene közel állt a sumer ember derűs, kiegyensúlyozott lelkivilágához. Fennmaradt egy dalkatalógus Asszíriából, melyben külön sorolják fel a „reggeli dalokat”, az évfordulókon, ünnepeken, lakomákon énekelt dalokat; a szerelmet, a férfiúi bátor kiállást dicsőítő énekeket; gyászénekeket, harci- és munkadalokat, az utóbbiakat például csatornaásás közben énekelték. Tavasszal a király ejtette meg az első ünnepélyes rituális szántást, amikor egy, erre az alkalomra szóló dalt énekelt szántás közben; a dal szövege fennmaradt. (Ma már nehéz lenne elképzelni, hogy egy „uralkodó” rituális dalokat énekeljen első „kapavágása” közben).
Asszíriológusok tevékenykedtek például a Liege-i egyetemen is. Újbabilóni, uri, szippari (i. e. 1750 körüli) dallamokat vizsgáltak. A táblákon kezdésként négy sorban szöveges anyag következett, alatta külön az éneklésre és játékra vonatkozó útmutatások, jelzések. A kutatók megerősítették a hétfokú hangrendszer használatát, a klasszikus európai zene erre építette fel egyedülálló, világraszóló művészetét. Urban felfedeztek egy módszertani témájú agyagtáblát, címe: „A hárfajáték iskolája”. A sumerek tehát magas színvonalon ismerték a zenei törvényszerűségeket. Közben az Ur-i hárfák mintájára elkészítettek egy 11 húros hárfát. Nemzetközi konferenciát tartottak Párizsban, ahol nagyszámú közönség előtt előadták az ugariti dalt! Fantasztikus élmény lehetett megidézni a több ezer éves zenei múltat.
Nem tudjuk, hogyan kezdődött a kottaírás Sumerben, kezdetben a kora-középkori nyugat-európai – a magyar is, hasonlítha
tott rá. Nálunk a latin szöveg szótagai fölé kis vesszőket, pontokat rajzoltak magasabbra–mélyebbre; közelebbre vagy
távolabbra egymástól. Egyik a hangmagasságra, másik a ritmus hullámzására vonatkozott (neumás feljegyzések). Voltak típus-dallamok, melyeket mindenki ismert, aki a zenével ilyen szinten foglalkozott, így a „kottakép” sok esetben csak emlékeztetőül szolgált. (Ez megnehezíti a modern kutatók dolgát.)
Válogatást találunk a gazdag középkori anyagból „A magyar zenetörténet képeskönyve” című kiadványban, mely Keresztury
Dezső, Vécsey Jenő és Falvy Zoltán közös munkája 1960-ból.
Itt jegyzem meg, hogy a hat hangot használó: ut, re, mi, fá, szol, la hexakordum, az első szolmizációs rendszer Arezzoi Guido
olasz zeneszerző, pedagógus találmánya 1029-ből, de Guido már vonalrendszert használt a dallam pontosabb rögzítéséhez.
(Először még négy vonalra kottáztak.)
A HANGSZERHASZNÁLAT is elterjedt a sumer nagyvárosokban, főleg a templomokban, palotákban.
A fúvós hangszerek közül a fuvola emelkedett a legnagyobb rangra, lévén Enki isten kedvenc hangszere. A nemesfémekből
készített fuvolákat megelőzték a nádból, fából készített, főleg pásztorok által használt furulya-szerű hangszerek; kedvelt volt
a pánsíp; vannak domborműves ábrázolások a trombita, kürt használatáról. Cimbalmot is említenek, az ütőhangszerek között
az üstdobot. Kedvelt volt a csörgő, melyet rituális céllal ördögűzésre is használtak. Mindezen hangszerek mellett a hárfa
számított a fejedelmi hangszernek. I. e. kb. 2600-ig főleg a háromhúros változatot használták; később már hathúros hárfákról
vallanak a pecséthenger lenyomatok, domborművek. Ur és Uruk vezetett hárfahasználat terén, de más királyi udvaroknál is
főleg a hárfa volt a kedvenc hangszer.
1922-től L. Woolley és régész csapata veszi át Ur feltárását. 1834 egyszerűbb- és 16 fejedelmi, azaz királysírt tártak fel; utóbbiaknál szembesültek először a tömeges emberáldozat látványával. A „magukat önként feláldozó” személyek száma síronként és királyonként változott, például öt, hat, tíz, huszonöt, hatvanöt, hatvannyolc nő vagy férfi holttestét találták, sorban, egymás mellett fekve ünnepi öltözetekben, a nők bíborszínű ruhákban, csodálatos fejékekkel. Az Ur-i királysírok már 11–15 húros hárfák maradványait őrizték, a húrokat minden esetben arany kulcsokkal feszítették meg. Az asszírok is kedvelték a hangszert, itt a nagy álló hárfák 15–22 húrosak voltak. Kiképzésük csodálatos: lazúrkő, gyöngyház-berakás, arany, ezüst, bronz, réz szolgált díszítésül. Hangszekrényükön gyakran állat-alakokat szerepeltető jeleneteket látunk, amint zenélnek, vagy más emberi tevékenységet folytatnak. Az értékes fémekből készült különböző állatfejek: bika, borjú/tehén, gímszarvas, gazella (stb.) nem csak díszéül szolgáltak a hangszernek, hanem hangfekvést is jelöltek a basszus mélységtől a gazellát, őzet ábrázoló hangszer alt magasságú fekvéséig. Woolley csodálatos lant-maradványokat is talált a királysírokban, a legszebb egy aranylant volt, melynek tíz húrja volt és hangszekrényét bronz bikafej díszítette. Legtöbbször azonban csak a helyüket hagyták ott az elporladt hangszerek, amit Woolley gipsszel kiöntött, így már előttük állt a korabeli hangszer, méretével és lényeges elemeivel. Talált egy ezüst berakásos, hajló alakú lantot, amelyet szökellő őz díszített. A hangszerek énekeseket kísértek; kisebb együttesekké, majd zenekarokká álltak össze. Assur-ban-apli udvarában katonazenekar működött. A sumerek muzikalitásáról volt tudomása a művelt világnak. Philón görög tudós kijelentése szerint: Mezopotámia lakóiról köztudott: a zenei hangzásokban keresték a világ harmóniáját és egységét.”



23
A TEMPLOMGAZDASÁGOK
Az isten és családja a templom szentélyében lakott, alsóbbrendű istenek szolgálták ki őket. A templomokat igyekeztek
kiemelni a mély alföldi áradmányos területekből, így általában dombra vagy magaslatra épültek.
A templomkörzetek templomgazdaságok voltak. Óriási földbirtokok, gyümölcsös kertek, legelők, hatalmas birka-,
juhnyájak, tehéncsordák tartoztak a gazdasághoz. Külön péksége, sörfőzdéje, szövőműhelye, gyapjú- és bőrfeldolgozó
üzeme, később malma; kerámia- és szobrászműhelye volt. Ez utóbbiban faragták ki az istenszobrokat, melyeket aztán titkos
éjszakai rituálékon avattak fel, azaz „élettel töltötték meg őket, kinyitották szemüket, szájukat”; ettől kezdve a nép úgy hitte,
az isten maga is a szoborba költözött. Óriási apparátus látta el az adminisztrációs munkát, mindent gondosan feljegyezve. Az első képjeles táblák még ilyen
gazdasági elszámolások voltak. Az éves össztermést, a központi magtárak termékeit az „Ország táblájára” vezették fel. Az írnokiskolákból kikerült, kitűnően felkészült írnokok kezében volt a hatalmas létesítmény mindennapjainak vezetése. Ők
felügyelték a személyzetnek munkavégzésük fejében kiutalt természetbeni juttatásokat, fejadagokat, ruházatot (stb.). Ők
szedték be az adókat, beszolgáltatásokat, bérleti díjakat, a kézműves termékek eladásából befolyó összegeket.
A bevételek három forrásból adódtak: a birtokok jövedelméből; a műhelyek kézműves termékeiből és az uralkodók, hívők
adományaiból. Három részre is osztották: az isten, családja és személyzete ellátására; – a tisztviselők, munkások bérének
természetbeni juttatására; valamint a cserekereskedelem lebonyolítását biztosító javak tartalékolására. Az írnokok feleltek az építkezések megszervezéséért, melyeket aztán képzett mérnökök végeztek. Mezopotámiában egyedül az agyag volt adott; szinte minden mást importálniuk kellett, így a követ, épületfát, a nemesfémeket; a szobrászathoz például a dioritot, belső terek díszítéséhez drágaköveket (stb.). Az adminisztrációs testület szakcsoportokra oszlott, így sikeresebben
tudták megoldani a szerteágazó feladatokat, mert például a cserekereskedelem lebonyolítása is a feladatuk közé tartozott. Nekik kellett gondoskodniuk megfelelő számú munkaerőről – és akiket felvettek: betanításáról és munkába állításáról.
Az írnokok testülete is rétegeződött, a vezető írnokok voltak az irányítók, ők magasabb posztokat töltöttek be.
A kétkezi munkát az alsóváros népe, a környező falvak lakossága végezte, valamint a rabszolgák, bár Mezopotámiában kevés
volt a rabszolga, ők is inkább magántulajdonban voltak. Nagyobb létszámú munkaerőt jelentettek viszont a „serfek”, a
meghódított területekről odakerült hadifoglyok, akik jobbágyként dolgoztak a gazdaságban.
Amikor hanyatlott egy-egy gazdaság színvonala, a nép is elszegényedett. Nagy ínség idején a szülők kénytelenek voltak
eladni gyermekeiket a templomnak, hogy éhen ne haljanak, sőt magukat is felajánlották a bérletek fejében; igényelhettek
ugyanis kisebb földbirtokokat saját használatukra, ők voltak a „bérlőgazdák”.
A kézműveseknek és a művészeknek nagyobb rangjuk volt intézményen belül. A hatalmas szervezetek: templom, palota
önállóak és önellátóak voltak, városok a nagyvároson belül. Először fal választotta el a templomkörzetet a királyi palotakörzettől, ezt a két létesítményt együtt egy külön fal az alsóváros
polgári negyedeitől; később csak az alsó fal maradt meg. Az északi, hegyekre épült „fellegvár típusú” építkezéseknél kezdet
ben sem különült el a két uralkodói intézmény. A város fontos része volt a KAR/karu, a kikötő. Itt bonyolították le az adás
vételi ügyleteket. Idegen csak a karun belül kaphatott szállást éjszakára. A templomkörzethez tartozott maga a templom, benne a szentély az istenek lakosztályaival; az írnokok, a szolgaistenek szálláshelyei; a zikkurát; külön a csillagvizsgáló torony; oszlopos előcsarnokok, kápolnák. Kisebb belső falak választották el
a magtárak, raktárak, a különböző kézműves műhelyek épületeit, a személyzet szállásait a fő épületektől. Sok esetben
körzeten belül volt a templomi szolgálatot ellátó magasabb rangú papok, papnők lakása is. Továbbá fontos intézmény volt a
papnevelde és az É.DUBBA, „a Tábla háza”, azaz iskola. Urukban működött a fő templomhoz tartozó É.GIPAR, mely egy
bentlakásos elit nevelőintézet lehetett, itt nevelkedtek a trónörökösök. Urukot a királynék városának nevezték.
Idővel, ahogy szilárdult a királyi/világi hatalom, a templom és a palota (É.GAL: „nagy ház”) folyamatosan távolodott egymá
stól, a palotakörzetek pompájukat tekintve mind fényűzőbbekké váltak. A városfalak kapuinak megnőtt a szerepük. Egy-egy
városnegyedhez más-más kapu tartozott. Egyre nagyobbak, díszesebbek lettek, hogy elkápráztassák a városba belépő idegent.
A kapukra kifüggesztették a város „kiváltságait” jelző táblákat: ha a város „kidinnuval” rendelkezett, azaz mint „szabad
város” mentesült a kötelező közmunkáktól, egyes adóktól, katonai szolgálattól. A városnegyed polgárai a kapuhoz tartozó
belső tágas téren gyűltek össze, hogy megtartsák népgyűlésüket, ahol a kerület elöljárója igyekezett orvosolni az itt előadott
panaszokat. Olykor a király itt is megjelent, de tartott külön nyilvános meghallgatásokat is. Gilgames idején alakult meg a Vének tanácsa testület, ahol a tekintélyes nemzetségfőknek beleszólási joguk volt a város vezetésébe (bár mindegy volt,
hogy ők mire szavaztak, mert minden úgy történt, ahogy Gilgames jónak látta). Külön szervezet volt a „legények”, azaz
katonák gyülekezete, az uğken szintén szavazati joggal, jelezve a korai városállamok demokratikus törekvéseit.
Az istenek napi étkezésein a szolgaistenek mindig ugyanúgy látták el uraikat. Az első, „főétkezést reggel szolgálták fel, a másikat pedig éjszaka” –, de volt déli étkezés is. „Minden étkezés két fogásból állt, az egyiket ’fő’ fogásnak, a másikat ’második’ fogásnak nevezték.” A mennyiség emberi mértéket mutatott (írja Oppenheim). A felszolgáláshoz először behoztak egy asztalt, majd egy tálban mosdóvizet. Különböző edényekben folyékony és pépes étkeket, italokkal telt kancsókat raktak az asztalra. Aztán külön tálakon különleges hússzeleteket tálaltak fel főfogásként. Az étkezés végén gyümölcsök következtek. Reggelenként tejet is felszolgáltak alabástrom kancsókban. Mindezek igényes, művészi elrendezésben kerültek az asztalra. Étkezés előtt vászonfüggönyöket húztak be, az isten étkezését idegen szem nem láthatta. Úgy látszik, a családtagok külön étkeztek. A templomok kemencéiben juh, ökör, kacsa, liba sült az istenek asztalaira szánva az étkeket. Amikor Sumer hatalma végleg összeomlott (a restauráció után), az istenek folyamatosan menekültek Sumerből, ám a szentélyekben ugyanúgy szolgálták fel az ételeket (ettől kezdve már a papok) az istent helyettesítő szobornak, mintha istenüket szolgálták volna ki. A „maradékból”, ami lekerült az asztalról elsőként a király részesült.
A szobroknak fontos szerepük volt Sumerben, úgy hitték, hogy az istenről mintázott szoborban maga az isten van jelen.



24
AZ AKKÁDOK ÁTVESZIK A HATALMAT SUMER FÖLÖTT
A sumer civilizáció i. e. kb. 3800-tól i. e. 1960-ig állt fenn. Folyamatos fejlődésében többször voltak kisebb visszaesések, de
a legnagyobb, tragikus pusztítást az északi akkádok idézték elő, amikor i. e. 2350 körül lerohanták az Országot, és átvették a
hatalmat fölötte, kevés önállóságot hagyva meg a sumer városállamoknak. A „kad”-ok sémi nyelvük ellenére nem voltak szemita eredetűek. Sumer ellenségeiként viszont szövetségesekre találtak a nyugat felől egyre nagyobb számban, szinte
észrevétlenül betelepülő sémi amurru népben.
Az Akkád-kor első uralkodója I. Sarrukín/Szárgon volt (Kr. e. 2340–2284). Anyja királylány, majd főpapnő, ezért nem lett
volna szabad szülnie. Gyermekét vízhatlan kosárban az Eufrátesz gondjaira bízta. Egy kertész találta meg és nevelte fel. Szárgon hatalmi harcaiban mindenkit elsöpört az útjából. A háborúk következtében megrongálódott Kiš város helyett felépíttette saját fővárosát Agade/Akkád néven. Mára nyoma sem maradt Szárgon egykori fővárosának. Megtámadja Urukot,
legyőzi királyát Lugalzaggeszit, akit népe a „Napisten kusá”-nak nevez (turáni kus eredetű volt). A királyt mélyen megalázva
kalodával a nyakában Nippurba hajtatja, ahol az Enlil-templom előtt közszemlére állíttatja (!).
Az északi Cédruserdőtől, Ezüsthegytől az „Alsó-tengerig”, Máritól Elámig meghódítja az egész térséget. Használja a „Kiš
királya”; „Akkád uralkodója”, az „Ország királya” címeket. Elsőként tart fenn hivatásos hadsereget. Fellendíti a kereskedel
met, erődöket építtet felhalmozott árúcikkekkel a kereskedelmi utak kereszteződéseinél. Úthálózatot építtet ki „pihenő
házakkal”; valamint öt kettősórányi távolságokban (50 km-enként) katonaságot állomásoztat szintén az utak mentén.
Negyedik uralkodóként lép trónra Narám-Szín (i. e. 2260–2223), aki „Akkád istene”-ként tisztelteti magát, viseli az istenek szarvkoronáját (ami akkor szentségtörésnek számított). Felveszi az „Akkád királya”; „A négy világtáj királya” címeket. Széleskörű lázadás tör ki ellene, ami állandósul. Uralkodása alatt viszont virágzik a képzőművészet, remekművek születnek;
óriási építkezéseket is folytat. Sztéléi a megszokott öndicsőítő módon fényes győzelmeiről szólnak; talán kilenc háborúban
győzött ellenségei fölött. (Őt ábrázolja a csodálatosan szép fejszobor Az özönvíztől... c. dolg. 38. old.-án.)
Tizenegyedikként egy turáni kus eredetű király, Su-Turul kerül Akkád trónjára, i. e. 2168–2154 között uralkodik. Az ellene
indított nagylétszámú összefogást főleg az észak-keleti Zagrosz-hegység törzsei vezetik, élükön a gutik-kal; utóbbiak kis
időre hatalomra is kerülnek. Végül Uruk önállósítja magát, és királya, Utu-Hegál végetvet Sumerben az akkád uralomnak.
EGY SIKERES TEMPLOMGAZDASÁG
Az Akkád-kor bukása után az Újsumer restauráció kora következik i. e. 2154-től, nevezik „sumer reneszánsznak” is.
A korszak legkiemelkedőbb első uralkodói: Ur-Nammu Ur-ban; Gudea Lagašban és Utu-Hegál Urukban.
A „Gudea” név (L. 297. GUD: hős, félisten; és Ea = „Ea hőse”) az enszit Enki/Ea isten hívének tünteti fel, bár Gudea Lagaš
fő istenségének, Ningirszunak a szolgálatában állt. Az enszi egyik szobrán egy edényből kiáradó hullámzó vizet, benne
halakat látunk (Vízöntő, Halak, – bizonyítja Gudea Enkihez való kötődését). Gudea volt Sumer második, név-szerint is ismert
irodalmi alakja. (Első Enheduanna, I. Sarrukín lánya; a harmadik Ludingirra, „az isten embere”.)
A központi városokban nagy uralkodói egyéniségek igyekeznek visszaállítani a korábbi állapotokat, újjáépíteni a szétdúlt, lerombolt szakrális épületeket; továbbá a városfalakat, zikkurátokat, a csatornahálózatot. Ur-Nammu építi újjá Ur, Eridu, Uruk és Nippur rommá vált zikkurátját; Gudea Girszuban épít fel tizenöt tönkrement templomot, közöttük Ningirszu templomát is, az É-ninnut. A visszatérő fény, pompa, ragyogás mintha meg sem szakadt volna közben. A régi dicsőség
fénylik ismét mindenen, látszólag újra felvirágzik az Ország; sajnos, újbóli fellendülése nem tart sokáig. A bajok a mélyben fenyegetően vetítik előre baljós árnyékukat, előkészítik Sumer, az Ország civilizációjának végső bukását. Következő
történetünk viszont még az örömről, alkotásról szól. Az Újsumer korban, Lagašban, Ningirszu isten városában játszódik.
Gudea álmot lát, álmában egy fenséges úr jelenik meg előtte, aki felszólítja: építse újjá templomát, az É.ninnu-t: „Az Ötven Házá”-t Girszuban. Gudea nem biztos abban, hogy valóban Ningirszu lett volna az éjszakai látogató. Ezért elhatározza, felkeresi Nanše istennőt, a Szirara templomnegyed úrnőjét Nina városában. Nanše a „szent titkok őrzője”, az istenek látnoknője volt. Gudea az istennőt szeretné megkérni, hogy segítsen megfejteni a látomás jelentését. Útra kel, az Idigina (Tigris) főcsatornáján száll hajóra. Először Bagara templomában találkozik Gatumdu istenasszonnyal, akit „anyámnak” szólít: „a szentélyben te szültél engem”. Tovább hajózva végre Nanše elé járul. Az istennő megerősíti, valóban isteni testvérét, Ningirszut látta álmában, aki Háza újjáépítését parancsolta az enszinek. Egy Szűz szintén jelen volt kalászokból font koszorúval a fején, arany írónáddal a kezében, aki Niszaba istennő volt. Nanše előtt világos az istennő jelenléte: Niszaba „a Ház építéséhez fénylő csillagzatot rendel neked” (Niszaba az iskolák, az É.DUBBÁ-k pártfogó istensége volt). Gudea látott még egy másik férfit is, aki „karját maga elé hajlította”. Férfi istenekre, uralkodókra jellemző szertartásos kéz-, kar-tartás volt. (Egyik képünkön Hammurápit látjuk törvényoszlopán ezzel a kartartással ábrázolva, amint istene, Utu/Samas előtt áll.) Az éjjeli látogató egy lazúrkő táblát tartott maga előtt, melyre a Ház alapját rajzolta. Nanše elmondja, hogy a behajlított karú férfiisten Ninduba volt, „az Agyagtábla Ura”, az Ő megadott terve szerint kell felépíteni a templomot. Gudea ekkor még nem tud eligazodni rajta (a tervrajz ábrája fennmaradt, Gudea egyik szobrán látható, a térdén tartja). Ningirszu később még egyszer megjelenik Gudea álmában. Nanše javasolja az enszinek: „törd fel kincses házad pecsétjét, mélyéből fát hozz elő...” Gudea birodalma kerületeiben mozgósítást parancsol. Jöttek is a kerületekből és távolabbról: Magda-, Tilmun- , Meluhha tartományokból; elámiak, maganiak, – Lagaš istenei is, hogy kétkezi munkával segítsék az építkezést. Megrakott szamár-vontatta szekereken, vagy hajókkal délről nyárfát és más fafajtát szállítottak; északról cédrus-, ciprus-, puszpáng törzseket úsztattak le az Eufráteszen. Érkeztek nehéz diorit tömbök, valamint réz, szurok, gipsz, arany, ezüst, karneol, lazúrkő, bronz, márvány és drágakövek. „A sorsot megszabó” sarokkőre az Anzu-sas került pecsétként.
Az „Anzu-sas” akkád névváltozat. Eredeti neve Imdugud, egyben Ningirszu jelképe. d Imdugud: Ningirszu isten egyik
mellékneve; ismeretes a d Imdugud hu név, jelentése: „az isteni viharmadár”. Imdugudhu formában Ningirszu „madara”, mely egy helikopter-szerű repülő szerkezet lehetett („hu”: madár). Máshol is találkozunk a „madárral”: Ningirszuról van szó, „aki
tiarája szerint Isten volt, oldalán (állt) az isteni viharmadár...” (Deimel).



25
Éjjel-nappali szakadatlan munkával egy év alatt felépült a templom. Egy magasztaló ének írja le a Házat – (részlet):
„Az Eninnu marháinak háza tejszínt ad, vajat; hatalmas csordája hosszú szarvú tehenet; szénakazla étket a marháknak, étket a juhoknak; az etetés háza juhokat hízlal, gondoskodik a szentélyről... sörfőző házából folyó zúdul ki, mint az Idigina árja; kincses házában drágakő van, ón, arany...; a hárfacsarnok: zengve bőgő bika; az udvar: halk ima, dobok döndülése; a Házban elterülő kő medence: hegyi tavacska, bájos fekvésű, szép; az ágyasházban álló ón medence... Az Eninnu előtt galambok búgnak, jó árnyékot vet, sűrű lombernyő, alatta madarak édes hangja szól...”
40. [GUDEA:] Ningirszu isten házának építési éneke, hárfára. – A sumer irodalom kistükre.
Gudea felállítja az Anzu-sast és a nagy istenek diadaljelvényeit, például Utu jelvényét, mely „felkelő helyére tekint”. (A turániak is felkelő Napként tisztelték istenüket.) Az épület csodálatosan feldíszítve várta felavatását, mely az újév harmadik napján történt. Gudea ünnepélyesen bevezette istenét, Ningirszut hitvesével, Bawu istennővel. Majd sorban bevonultak az istenségek és a templomi szervezet fő vezetői. Az avatóünnep hét napig tartott.
A SUMER CIVILIZÁCIÓ BUKÁSA
A mezopotámiai uralkodók dicsekvése, hogy biztosították alattvalóik jólétét, hazug propaganda volt csupán, a magánlevelek sokasága ugyanis egészen másról tanúskodik. Nisi-inisu például ezt írja apjának, Ilu-imgurannimnak:
„Az isten és az istennő tartsanak meg téged életben, az irántam való szeretetben! Miért van az, hogy majd meghalok az éhségtől? És te meg sem kérded, hogy megy a sorom? Ki hal éhen a te családodban? Csak énnekem kell éhen halnom? Magamról a gyapjút mindig oda kell adnom a kölcsön kamatai fejében! Küldj hát nekem egy kis ezüstöt, aranyat vagy legalább fél manúm gyapjút!” (J. Klíma.)
Az életszínvonal rohamosan romlik. Egyik oka a mindent kiégető, felperzselő nyári forróság volt, hozzájárult, hogy a
porviharok állandóan betemették a csatornákat, ezért folyamatos kotrásra szorultak. A tikkasztó hőség ellen az öntözés egyre
hatástalanabbnak bizonyult. A termőföldek a mesterséges öntözés következtében egyre inkább elszikesedtek. A déli
területeken korábban nyaranta kétszer arattak, rendkívül termékeny alluviális (áradmányos) talajának köszönhetően.
A sziksó folyamatosan tette tönkre a termést. Ha a föld 0,5 % sót tartalmaz, a búza már nem terem meg; ha 1 %-ot, az árpa sem; 2 %-nál a datolyapálma termése is visszaesik. Közben elrendelik az évenkénti egyszeri aratást. I. e. 2400 körül a gabonafélék mennyiségének 16 %-át tette ki a búza, pár évszázadra rá már csak 2 %-át. I. e. 1700 körül a búzát már nem is említik. Az árpa hozama i. e. 2400-ban hektáronként még 25 hektoliter; 2100-ban 14,5 hektoliter; i. e. 1700 körül már csak 9 hektoliter (J. Klíma). A templomgazdaságok is kezdenek elszegényedni, a kultúrközpontok elnéptelenedni. Aki csak tehette északra költözött, itt a búza 25 %-os aránya még 8 évszázad múlva is 18 % maradt, az árpa terméshozama hektáronként 20 hektoliter; – északon esett valamennyi eső is.
A városok kezdenek lepusztulni, a nép romok között él; még a szentélyek karbantartására sincs anyagi fedezet. Az éhínség, a testi leromlás következtében felütik fejüket a betegségek. A csökkenő terméshozam ellenére a korrupt, lefizethető adóbe
hajtók, uzsorások egyre gátlástalanabbul igyekeznek behajtani a tartozásokat, az adót, bérleti díjakat; – kamatokat emelnek a maguk javára. A nép sóhajtva emlegeti a „hajdanvolt” tiszta erkölcsöket. A bérlők mire kifizették bérleti hányadukat, nem maradt semmijük. Egyre aggasztóbb lett a rablóbandák fosztogatása,
védekezni sem tudtak ellenük. Az Újsumer restauráció végére állandósult a szegénység. Az azelőtt virágzó nagy városok sorban néptelenedtek el Ur-ral kez
dődően. Csak erre vártak az ellenséges országok. Minden oldalról támadást indítottak Sumer ellen: keletről Elám, északról
Szubartu, és a közvetlen szomszéd, Akkád, nyugat felől a sémi amurru nomádok, északkelet felől a hegyvidéki gutik;
egyszerre támadtak. Az északi területekre asszírok telepedtek be. Akiket szövetségesüknek véltek, elárulták, magára hagyták Sumert. Az ellenség megszállta a városokat, az árulók még kaput is nyitottak nekik. Az istenek egy része elmenekült; a „hajdanvolt nagy istenek” közül többen, például Enki, Ninhurszág talán már nem is éltek, vagy ők is eltávoztak. A templomokból elűzték a Szent-dinasztiát. „Az istenek, mint vándormadarak, elhagytak bennünket.
Füst borítja városainkat, mint halottat a szemfedő” (részlet egy sumer szövegből).
MARDUK LETASZÍTJA ENLILT TRÓNJÁRÓL
Marduk fiatalabb, kezdő napisten lehetett, azelőtt senki nem ismerte. Komoróczy Géza írja: „Éa fiának csupán a babilóni
teológia hirdeti, hogy ezzel is elődeinél különb voltát emelje ki.” Deimel istenlistája három nyelvjárásban közli az istenek neveit: az északi EME-SAL („finom nyelv”, istennői nyelv), a déli EME-KU (a tulajdonképpeni sumer) és az asszír
nyelvjárás szerint. Az EME-SAL nevek között még nem is szerepel a Marduk név; az EME-KU nevek között ott van „BI
LU-LU” formában; az asszír istennevek között találjuk meg végre az il MARDUK nevet (az „il” azonos jelentésű a sumer



26
„dingir” szóval). Egy korábban jelentéktelen napisten-variánst, Mardukot propaganda céllal Hammurápi emeli a Pantheon élére. Hammurápi az i. e. 2000-től kezdődő Óbabilóni-kor hatodik uralkodója, nomád nyugat-sémi amurru származású;
uralkodott i. e. 1792–1750 között. Hammurápi már nem, de a nomád sejkek még sátrakban laktak. Marduk neve sumerül Amar-utuk: („Utu [napisten] bikaborja”), ami alárendelt helyzetére utal (Komoróczy).
L. 437. AMAR: fiú, utód, sarj;
d AMAR-UTU: (Marduk) Isten, Utu fia (?).
Az UTU Napistennel való társítással is csak jelentőségét akarták növelni; Mardukot, mint napistent a nagy Anunna isten
színvonalára emelni. Csillagszimbóluma a Jupiter; szent száma a tíz, szimbolikus állata a Mushussu: meghatározhatatlan
keveréke a sárkánynak, kígyónak, oroszlánnak, sasnak és skorpiónak. Marduknak volt egy d ŠU mellékneve is (L. 545.). I. e. 478 körül Xerxész megsemmisíttette szobrát, címei közül pedig töröltette a „Babilón királya” méltóságnevet. Marduk hitvese Szarpanítu, fia Nabú, az írnokművészet akkád istene (a Biblia Nébó néven említi); mindkettőjüket tisztelték;
maga Marduk viszont soha nem volt népszerű.
Ettől kezdve átírják, meghamisítják a himnuszokat, eposzokat, hogy Marduk egyedülálló „nagyságát” dicsőítsék. Így írták át
propaganda céllal a Teremtéstörténet kevés fennmaradt sumer anyagát is. Az akkád változat címe: Enúma elis: „Midőn fönn
az ég...”, így kezdődik az eposz; szokás volt a költemény kezdő szavait a mű címéül adni. I. e. 1500 körül állt össze a mű, de
nem teljes. Később az Akitu tavaszünnep negyedik napján, este kezdte felolvasni a főpap az egész művet az ünneplő
gyülekezet előtt. Az Enúma elis hőse Marduk isten, gondolkodás nélkül, diadalmas kárörömmel hasítja ketté Tiámat, az
Anyaistennő testét. Szörnyetegnek nevezi, pedig „az ős-időkben Ő volt az első Szent Háromságnak a legelső Szűz Anyja.”
Hammurápi felszólítja a papságot: dolgozzák ki az új főisten, Marduk teológiáját (a történelem ismétli önmagát!).
Marduknak szentelik Babilónban a hatalmas Észagila: „a Fej felemelésének háza” templomkörzetet, benne a 90 x 90 méteres alapterületű, 90 méter magas hétlépcsős zikkurátuval, melyet körzeten belül még egy belső fal is körülvett.
A templomnegyeden belül 53 templom állt, és még kisebb cellák is voltak a hívők vallásos buzgalmának kiszolgálására;
Marduk 55 ilyen szent hellyel rendelkezett szentélykörzeten belül.
Istenek, akik az Országban maradtak: Ningirszu, Niszaba, Nergal, Ereskigal, Erra (a pusztítás és dögvész istene), Assur, akit szintén politikai propaganda emelt Asszíria trónjára; Szín (Nanna), Šamaš (Utu), Istár (Inanna helyett), Nuszku. Időközben
több ezerre sokasodott az istenek száma, nehéz volt eligazodni rajtuk. Megpróbálták természetük szerint csoportosítani őket.
A sumer lakosság zöme elmenekült civilizációjuk összeomlása után. Ők lettek a kimmer/gomer néven ismert nép, akik Dél
Urál, a Kaukázus környéke és a Fekete-tenger északi oldalán elterülő síkságot lakták. Bárhol is telepedtek le, egykori magas
kulturális igényük még élt bennük, és mindenütt gyors fejlődésre késztette őket, csodálatot keltve a szomszédos népekben.
Sok fénykép jelenik meg mostanában a Kailash hegyről az Interneten; egy sávon túl senki nem közelítheti meg a szent hegyet, a hívők körmenetekkel róják le vallásos tiszteletüket. Néha, megszakítva egyenletes vonulásukat, magukkal hozott szőnyegükön csúsznak előre. Úgy tűnik, a titokzatos, messzire világító, csodálatos piramis vagy sztúpa alakú fehér hegy mesterségesen megformázott alkotás. Mi lehet a titka?
ENLIL ÚJ NÉPET KERES MAGÁNAK
Ábrahám, Enlil híveként jobbnak látta, ha kivándorol Ur-ból (a Biblia-i Ur-Kaszdimból). Itt akár emeletes házban is lakhatott; senki nem üldözte; rendkívül gazdag, tekintélyes törzsfő volt. Névváltozata: Av-Ram; jelentése szerint a „Ram”, a
kozmikus tudás képviselője. A „Ha Qabala” (a világosság és tudás hagyománya) sok ismeretet megőrzött; akik átvették,
birtokában voltak a Ram-nak.
Egyébként a tudományos júdaizmus teret ad egy szabadabb, emberségesebb filozófiának; a felvilágosult eszméket a Midrás, Qabala, a Zohár és a Talmud tanításaiból merítik. (A neveket Laurence Gardner: A Grál-királyok eredete c. könyv táblázataiból vettem, megegyeznek a Biblia-i nemzetség-felsorolásaival, csak Gardner közli még a névváltozatokat is.)
Ádám–Éva harmadik fiától, Szat-náal/Seth-től kezdve a nemzetségfők: Neóm, Kainán/Kénán, Mahalalél, Jared, Énók,
Metuselah, Lámek, Noé. Noé fiai: Sém, „a ki Héber minden fiainak atyja” (Biblia); Khám, Jáfet. A leszármazási vonal Seth-től kezdve két ágra válik. Sém vonalán fogunk eljutni Héberig és a sémi népig. A másik vonal az Ur-i királyokig vezet.
Ebben a korban kezd erősen körvonalazódni, felerősödni, nemzeti öntudatra ébredni a héber faj. Ábrahám anyja, Jáwnu a
sémi népből származott, és mint tudjuk az ókorban az anya kiléte döntő tényező volt az egyén hovatartozása szempontjából.
A héberek törzsi istenségének neve Jahwe/Jehova lehetett egészen Ábrahámig. Ábrahámmal kötött szövetséget az Úr, ÉlShaddai, aki viszont nem lehetett más, mint Enlil, Sumer addigi főistene. Az Él-Shaddai név jelentése: a „Nagy Hegy Istene”;
– és ugyanezzel a jentéssel bírt Enlil leggyakoribb mellékneve: d KUR.GAL: „A Nagy Hegy Istene”. Sém vonala: Arpakhsár/Arpaksád Sélah/Saleh Abhár/Héber/Eber Peleg/Pálág/Phalek Reu/Ragau/Ragev – Reu Ur-Nammu lányát, Orát veszi feleségül; Uri Szorógh/Szerúg Uri Náhór/Nachor Táré/Thara/Azer/Zarah/Athar –, hitvese Jáwnu/Juna/Edna; – Táré és Jáwnu fiai: Ábrám, később Ábrahám; testvérei: Harrán és Nákhór.



27
Ábrám atyjával, Táréval, hitvesével, a szép Száraival és unokaöccsével, Lót-tal i. e. 1960 körül vándorol ki Ur-ból, első útjuk
az észak-mezopotámiai Harrán/Háránba vezet, le is telepednek, itt hal meg Táré 205 éves korában. Váratlan dolgok következnek: az Úr (a trónja-vesztett Enlil?) háromszor szólítja meg Ábrámot (Mózes I. könyve 12: 7; 13: 14), – nem ismerjük ezeknek a rendkívüli eseményeknek a körülményeit. (A héberek is ismerték a „kerubim”, „szerafim” és az „Úr dicsőségé”-nek nevezett légben közlekedő járműveket.)
Az első megszólítás Háránban történik. Itt az Úr arra szólítja fel Ábrámot, hogy vándoroljon tovább (nyugat felé), arra „a
földre, a melyet én mutatok néked... És nagy nemzetté tészlek, és megáldalak téged...”. (Az Úr a gazdag Kánaán földjét szánta a zsidóknak, ha mellé állnak.) Ábrám tovább vándorol családjával, így érnek el Kánaán földjére. Itt az Úr másodszor szólítja meg Ábrámot: „A te magodnak adom ezt a földet...”; máshol kiegészíti: „ahol nem munkálkodtál”.
Közben Ábrám és hitvese látogatást tesznek Egyiptomban, a fáraó udvarában, ahol Szárai a fáraó egyik (mellék-)felesége lesz. A zűrzavaros körülmények tisztázódnak; a fáraó gazdagon megjutalmazza a nagyvonalú Ábrámot.
A harmadik megszólításnál megerősíti az Úr, amit eddig ígért: „Mert mind az egész földet, amelyet látsz, néked adom...
örökre.” Ábrám családjával Hebronba (korábbi neve Kirjáth-Arba, építő istenéről elnevezve), Mamré ligetébe költözik, itt
oltárt emel az Úrnak, akinek utasítására „Ábrahám”-ra változik a pátriárka neve, Szárai neve „Sárá”-ra. Ábrahám nagy családjából terebélyesedik ki Izrael népe (Is-Rachel: „Ráhel Istene”; Ráhel Jákób második felesége volt nő-ági örökség!) a hozzájuk csatlakozó, főleg Palesztina területén élő turáni és más népekkel. A két etnikum: a héber és az
izraeli később összeolvad egy egységes zsidó néppé.
Mózessel Midiánban köt szövetséget az Úr a Hóreb-hegyen, egy „égő csipkebokorból” beszélve hozzá. Mózes származása
bizonytalan, viszont beavatott volt, képzettségénél, tudásánál fogva kiemelkedett embertársai közül, nem véletlen, hogy az Úr Őt választja szószólójának. Őt küldi a fáraóhoz, hogy engedje eltávozni a zsidó népet a szolgaságból, bár előre tudja, hogy
nem fogja elengedni őket, sőt azt is nyilván elhatározza, hogy csapásokkal fogja kényszeríteni a fáraót. Ez a válasz a „tíz
csapás” volt. A kivonulás aztán mégis elkezdődik i. e. 1300 körül.
KÁNAÁN tartományait nagyon vegyes népesség lakta, de megvoltak a maguk nemzeti istenei. Először Tešub/Iškur/Adad nevét kell említenünk, viharisten volt, Talán An fia, más változatban An testvérének, Kunarbinak
a fia. Tešub a 12-es sumer Pantheon tagja volt. Jelképe a villámköteg és a sarlókard; általában címerállatán, a bika hátán állva ábrázolták. Mint nemzeti istent széles körben tisztelték:
Tešub, „a szélfúvó” néven a hurrik, szabírok, hettiták; Tesubu néven az urartuiak; Ragimu, „a mennyköveket dobáló” néven a kánaániták; Ramanu, „a mennydörgő” néven az amoriták;
Burias, „a felragyogtató” néven az indoeurópaiak; Meir, „aki fénnyel árasztja el az eget” néven a sémi népek (Sitchin).
A térség Szent Istenhármassága: Tešub Atya isten, Hepet/Hebát Anya istennő és Simike a Napfiú.
A térség másik nagy nemzeti istene Él volt, trónját fia, Baál örökölte. Eredetüket tekintve a sumer istenek közé tartozhattak, mert koronájuk hasonlított a mezopotámiai istenek szarvkoronájára. A kánaáni istenekről csak az utóbbi évtizedekben lehetett
ismereteket szerezni, miután az egykori kultúrális központok könyvtárai, táblagyűjteményei felszínre kerültek; többek között
a tengerparti Ugarit (Rász es-Shamra) nagyon értékes irodalmi, történeti hagyatékkal. Él (a szó istennév, egyben „istenség”-et is jelent) és fia Baál (Úr), mindketten viselték az Eljón nevet is: (Él-Eljón: „Él, a Legfőbb”). Él hajléka a Tigris és Eufrátesz forrásvidékén volt Észak-Mezopotámiában, itt keresték fel a tanácsot kérő istenek.
Közben Él-Shaddai hatalomra tesz szert. Kemény kézzel számolja fel Él-Eljón kultuszát. Parancsba adja: zúzzák szét a „magaslatok”, szent ligetek kultuszhelyeit (a turániak áldozó helyeit is), elpusztíttatja az „asérákat” (élő fákat). Eltűnik Baál,
eltűnnek az istennők: Astarte, Anat, még Sekina is, aki eddig mindig visszatért a felújított templomokba. Kiirtatja a papságot.
Illés próféta 450 asztrális papot gyilkol le személyesen. Az Úr, hálája jeléül „tüzes szekéren” viteti fel az égbe. Az Úr: Él-Shaddai/Enlil megtalálta magának az új népet, a zsidóságot, melynek Ő lett a nemzeti istene.
A Biblia Teremtés könyve első versei i. e. VI. században íródtak a fennmaradt szájhagyomány és feljegyzések alapján.
I. e. VI. század és Kr. u. a II. század között állítják össze az Ószövetséget. Nem kis részét képezték a szájhagyomány útján fennmaradt héber tanítások, történetek, mondák; valamint az ún. Beszélők tanításai (a Beszélők voltak a nép tanítói a
kőkorszaktól kezdve; később, amikor már megtehették volna, sem írták le tanításaikat, ugyanúgy, mint a druidák); melyek
hosszú időn át szájhagyományként maradtak fenn, és alapját képezték például a Példabeszédek könyvének. Az elhurcolt
zsidók sokat merítettek a babilóni könyvtárak anyagából, i. e. 586-tól ugyanis a deportált zsidók két törzse Babilónba került. Itt Ezra és tanult pap társai hozzáférhettek a sumer-akkád és más kultúrák irodalmi örökségéhez. Sumer-akkád történeti eseményeket ültettek át saját mitológiájukba; alakuló vallási filozófiájukat perzsa hatások is érték. I. e. 536-ban hazatérhetett egy 50 000 fős népesség, visszakapták a jeruzsálemi templomból elrabolt kincseket is. Otthon Zerubbábel herceg, kinevezett
helytartó vezetésével újjáépítették a jeruzsálemi templomot, és tovább bővítették szent írásaik gyűjteményét.
(Kr. u.) 1947–1951 között Kumránban találtak 19 ószövetségi könyvet, 38 tekercsen maradtak fenn; leghosszabb a 7 méteres Ézsaiás/Izajás könyv. Saját forrásaik közül az ó-héber Törvénykönyv került elő a jeruzsálemi templomból (minden írott



28
hagyaték héber nyelven íródott, csak mássalhangzókat használva); továbbá pl. Dániel könyve, Ézsaiás könyve (vajon ez volt a 7 méteres tekercs?), utóbbi id. előtt 100 évvel készült. Ezekhez csatlakoztatták aztán a további próféták (stb.) „könyveit”.
Az I. századra összeállt anyagot rövidesen el is kezdik héberből fordítani, először görög nyelvre. Miután hetven tudós
dolgozott rajta, a könyv neve Szeptuaginta lett; majd Kr. u. a IV. szd.-ban Szent Jeromos elkészítette a latin nyelvű Vulgatát.
A csillagászat, a természet szépsége háttérbe szorul; az eddigi békés harmóniát a bosszúálló Jehovától való félelem, és szolgai engedelmesség váltja fel. Az anya, a női nem is egyre inkább gyűlöletessé válik a zsidók szemében.
Jehova könyörtelen, gyilkos indulattal söpri félre útjából azokat, akik nem ismerik el egyedülálló hatalmát. Beáll a félelemre épülő sötét patriarchális-kor, mely máig tart. Sokan bigott vallásosságukban csak szent szövegeket olvasnak még ma is, kihagyva a világirodalom összes klasszikusát; csak hangszeres-, vagy liturgikus szövegű egyházi zenét hallgatnak az opera-irdalom remekművei nélkül, – mert félnek az elkárhozástól.
Mózes V. könyve 28. részében 53 versszakon keresztül sorolja a szörnyű átkokat, ha valaki megszegné a törvényeket, vagy
elpártolna tőle. Az átkok szövege rendkívül változatos az elmezavartól, folyós nyavalyáktól, fekélyektől kezdve a döghalál,
tébolyodás, vakság, bomlás, romlásig, „mígnem eltöröltetel”; az állandó rettegéstől az idegen földre való szétszóratás miatt
(stb.). „Az Úr örülni fog, hogy kipusztít benneteket”; máshol: „és kitörlöm Jeruzsálemet, mint kitörlik a tálat... és adom őt ellenségei kezébe (Kir. II. könyve 21: 13, 14.). A szörnyű átkok az izraelita ellenállás, valamint Manassé miatt fogalmazódtak
meg, miután aserákat és oltárt állított Baálnak. Enlilnek meggyűlt a baja új népével, akik féltek bosszúálló természetétől, mert
soha nem lehettek biztosak abban, mikor fog lesújtani rájuk az „Úr haragja”.
A zsidó népet két hullámban deportálták. Először II. Sarrukín asszír király (uralk. i. e. 721–705 között) telepítette a tíz északi izráeli törzset az észak-mezopotámiai Hábúr-folyó mellékére. Zsidó templom is épült számukra, de ők hajnalonként templomuk előtt háttal állva, kelet felé fordulva, kitárt karokkal várták és meghajolva üdvözölték a felkelő Napot; feleségeik pedig dagasztottak és sütötték béleseiket az „ég Királynője” számára (Jeremiás 7: 18).
Másodszorra Kr. e. 597-ben Nabú-kudurri-uszur deportálta a két, Jeruzsálemben maradt népcsoportot: Júda és Benjamin törzsét Babilónba. Az utóbbi invázió előtt rejtette el Jeremiás a Frigyládát.
Él-Shaddai/Enlil kétarcú volt: adott és kegyetlenül büntetett. Nagyon jó, szigorú törvényeket állított fel, minden részletre kitért, és főleg a Tíz parancsolat-tal próbálta erkölcsösebb útra terelni választott népét. A „parancsolatok” kitételei az egyip
tomi Halottak könyve „varázsigéire” épültek, ott kijelentő módban fogalmazva, melyeket Enlil fordított át parancsoló módba.
A Salamon-i „bölcsességek” szintén egyiptomi irodalmi hagyatékon: Amenemope írásain, és a még korábbi „Ptah-hotep bölcsessége” c. íráson alapultak; további források: piramisszövegek, koporsószövegek. A (Kr. u.) 1920-tól fokozatosan feltárt egyiptomi, mezopotámiai, szíriai, kánaáni (Ugarit/Rasz-Shamra-i), kopt, etióp, arámi levéltárak lefordított anyaga tovább gazdagította a kutatók ismereteit. (Az értékes ókori szövegeket lefordítva közkinccsé kellene tenni!)
Enlil műszaki/technikai tudására vallott a Frigyláda elkészítése, melynek minden mozzanatát Ő maga diktálta le Mózesen keresztül. (Mózes II. könyv, 25: 10.) Az itt következő idézet egy részlet az utasításokból, melyek ezúttal a főpap melltáskájára vonatkoztak: hogyan készítsék el a hósent: „azután csináld meg az ítéletnek hósenét mestermunkával... aranyból, kék, és bíborpiros, és karmazsinszínű, és sodrott lenből csináld azt. Négyszögű legyen, kétrétű, egy arasznyi hosszú, és egy arasznyi széles (valójában egy zseb volt). És foglalj abba köveket; (arany foglalatban) négy sor követ ilyen sorban: szárdiusz, topáz és smaragd; ez az első sor...” (Mózes II. 28. rész). A hósent a mellén viselte Áron, a főpap, amikor magára öltötte főpapi viseletét. A kövek elhelyezése szimbolikus jelentésű lehetett: pl. eltérő, titkos „kisugárzásuk”, egy-egy kő hogyan hatott a környező kövekre, együttes erejük milyen erőket mozgósított; még a színek is belejátszhattak az együttes hatásba. A hósenben tartotta Áron, a főpap az Urim, Thummim köveket (férfi–női entitást hordoztak, és ezoterikus értelemben a Kozmosz egységét, teljességét voltak hivatva képviselni a polaritás elve szerint). A kövek esetleg távirányítók voltak a Láda működéséhez. Ha közelítettek velük a Frigyládához, a láda halálos kisüléseket produkált; – egyben jóskövek is voltak. Vitás kérdésekben az Urimtól kértek tanácsot. Enlil valószínű magához vette a Sorstáblákat, hogy hatalomra segítse új népét; a táblákat pedig Salamon templomában a Szentek Szentjében, a Tíz parancsolat tábláival együtt a Frigyládában őrizték. A táblák túl jól működtek, mert nem csak a hatalmat „biztosították” a népnek, hanem ezzel együtt a globális pénzhatalmat is rászabadították a világra. Valószínű a Sorstáblákat nevezték a Bizonyság-tábláinak, a zsidók pedig Raziel könyvei-nek (Raziel egy angyal volt), melyek keletkezése visszanyúlik a Teremtésig, Tiámat, az Anyaistennő koráig. Az Enúma elis eposz ismerteti az eseményeket, melyek a Naprendszer kialakulását mesélik el; kozmogónia, ahogy a „csillag-istenek” (a Nap és bolygók) egymás után megszületnek; és a sorrendiségnek van is reális csillagászati alapja, bár a mítosz erősen szimbolikus köntösbe öltözteti a történéseket; – de az, hogy kik, hol és hogyan tudták több milliárd (!) éven keresztül a zafírkőre vésett Sorstáblákat megőrizni, és egyáltalán, honnan vették hozzá a zafirkövet, amikor eleinte még a Föld sem létezett – azt elképzelni is lehetetlen! Ezek a mitológia szembeszökő nagy ellentmondásai, nem érdemes vitába szállni fölöttük.
Napjaink nagy kihívása: megtalálni a Frigyládát. Egy Frigyládát Etiópiában, Axumban, a Szt. Mária kápolnában tartanak, melyet „őrző-védő testületként” mindig egyetlen-egy öreg pap őriz, aki megközelíthetetlen, és nem jöhet ki kerítésen kívülre. Közben, a korabeli leírások alapján másolatok készültek a ládáról, melyek különböző zsinagógákhoz kerültek. Az Axumban lévő is valószínű a másolatok egyike, mert ha az eredeti lenne, egy egész hadsereg őrizné, vagy már rég biztonságosabb helyre vitték volna. Gondoljunk bele! Az Isten (egy „isten”) irányításával készült Frigyláda a Tíz parancsolat tábláival a világ legnagyobb csodái lennének, ha valóban léteznének. Egy ládát annak idején Menelik, Salamon és Sába királynő fia állítólag ellopott atyjától, amit először Felső-Egyiptomba menekített, ez kerülhetett Axumba. Az eredeti Frigyládát nem tudta volna Menelik magához venni halálos elektromos kisülései miatt (ha ugyan még működött volna akkor), Áron is csak arannyal borított különleges védőöltözetben tudta megközelíteni. Egyébként már Salamon uralkodása után megszűnt a Frigyláda kultusza Izraelben. Hihetőbb változatban: Hilkija főpap utasítására Jeremiás, a próféta rejtette el a babilóni invázió hírére, de a Frigyláda egy külön titkos barlangba került, pontos helyét pedig Jeremiás vagy elmulasztotta, vagy nem akarta feljegyezni; és lehet, hogy a láda, – ha egyáltalán létezik, még most is ott van. Sok értékes kincset találtak a templomosok, de a Szent Frigyládát – minden ellenkező híresztelés ellenére máig keresik.
A Zsoltárok könyve több helyen sugallja: Él-Shaddai (Enlil) csak egy volt az istenek közül (így érthetőbb lenne a
karmazsinszínű sodrott lenfonál), – bár mindig magasztalva emlegették az Úr nevét.



29
Az istenek, istenfiak többesszámú használata már rögtön a teremtésnél nyilvánvalóvá válik: „Teremtsünk embert a mi képünkre és hasonlatosságunkra ...” (Mózes I., 1/26; – de ez az isteni parancs a sumer istenektől származott, ahol valóban
indokolt volt a többesszám használata).
Maga az Úr jelenti ki az Istenek Tanácsában. (82/ 6.) „Istenek vagytok ti és a Felségesnek fiai ti mindnyájan.” (86/ 8.) „Nincsen Uram hozzád hasonló az istenek között...”. (89/ 7.) „Mert a felhőkben kicsoda hasonlatos az Úrhoz, s ki olyan, mint az Úr az istenek fiai között.” (95/ 3.) „Mert nagy isten az Úr, és nagy király minden istenen felül.” (96/ 4.; 97/7.) „Mert nagy az Úr és igen dícséretes, rettenetes minden isten felett.” „Meghajolnak előtte mind az istenek.” (97/ 9.) „...és igen felmagasztaltattál minden isten felett!”
(106/ 34.) Miután elfoglalták kijelölt területeiket Kánaán földjén, az Úr utasítja a zsidókat, hogy irtsák ki a „pogányokat”. „Nem irtották ki a népeket sem, a mint utasította őket az Úr.” Ezért felgerjedt a haragja ellenük, és „angyalaival” megdorgáltatta őket. Engesztelhetetlen, izzó gyűlöletet és bosszúálló indulatot táplált beléjük az idegen népek iránt, és mi is
közöttük voltunk.
(Már többször kitértem rá, hogy a nagy Özönvíz i. e. 9500 körül mintegy 120 méter magasságú víztömeggel töltötte ki a Kárpát-medence legmélyebben fekvő területeit. Ez az esemény kényszerítette rá az embereket, hogy meneküljenek a pusztító víz elől. Déli irányban haladva csökkent a víz tömege és a pusztítás ereje. Népeink elsősorban dél-, délkelet felé menekültek; sokan pedig a Kárpátok hegyei között húzták meg magukat a hegyi források környezetében; nemzedékek sora itt vészelte át azt a pár ezer évet, amíg lakhatókká váltak az alföldi területek, ahol az első kultúra [a Körös–Starčevo] i. e. 5100 körül elindult.)
Az izráeliták egy része: Manassé, Efraim, Zebulon, Áser és Naftali törzseinek népei nem irtották ki, megkímélték a számukra kijelölt területeken élő őslakosokat. Manassé a ráeső öt város és több falu lakosságát is életben hagyta.
Józsué könyve 12/ 1–24. versei viszont név szerint sorolják fel a harmincegy királyt, akiket az Úr utasítására elfogtak és megöltek; közöttük volt „Aradnak királya” is. Júda és Benjámin „fiai” kedvesek voltak az Úr előtt, mert mindent utasításai
szerint „cselekedtek”: tízezer számra vágták le Bézekben, Sálemben (Jeruzsálem) az őslakosokat. Katonáik a nép véres
kiírtásában csak azokkal nem bírtak, akiknek „vasszekereik” voltak. Ez az iszonyatos, javaikból való kiforgatás és népírtás volt a fizetség Kánaán szerencsétlen népének, miután „kánaánt” varázsolt Palesztina földjéből.
Moáb, Ar város, az Arnon patak környéke, Argób vidéke, Hebron, melynek neve azelőtt Kirjáth-Arba volt (névadója Arba, az
istencsalád tagja) az óriások földjének számított. Óg, Básán királya, az Arbák, Anákok, Ammon és fiaik, – mind-mind óriások voltak a városépítő óriás-nemzetségből, ők építették a monumentális erődített városokat „égig érő” falakkal, és ők
készíthették óriási technikai tudásukkal a legyőzhetetlen vasszekereket is.
Nincs semmi arra utaló jel, vajon mi mozgatta a „szekereket” – ló-, vagy emberi erő? – Az akkori hadviselés számára ismeretlen, titokzatos technológia konstrukciói voltak; földi civilizációkat megelőző, beavatott tudással megépített eszközök lehettek. Főleg asszír domborműveken (ma a British Museumban) láthatóak a különös „vasszekerek”; kb. 900 volt a számuk annak idején. Voltak közöttük „faltörő kosként” funkcionálók; több szekérnek tornya is volt ablakokkal. Kerekekre voltak szerelve.
A fent felsorolt törzsek és Lévi-törzse kivételével, máshol nem kegyelmeztek az őslakóknak, mind egy szálig kiírtották őket,
városaikat elpusztították. Így semmisítették meg Argób hatvan városát, Básán földjét. Lévi papi törzse azért volt kivétel, mert a felosztásnál nem kapott területet, csak városokat és legelőket; egyébként az egész Kánaánt felosztották törzsek szerint,
népeit megölték, elüldözték, és akiket életben hagytak, rabszolgáikká tették.
Majd eljött Jézus, hogy az erőszak, a gyilkos bosszúállás és a kérlelhetetlen, kirekesztő gyűlölet helyett a befogadást és
szeretetet hirdesse, de Őt is „meg akarák ölni”.



30
AZ „ÉLET KENYERE” – „ÉLET ITALA”
A Titkos társaságok c. dolgozatban részletesen ismertettem az izgalmas témát Laurence Gardner írásai alapján; a Szerző több
könyvében is foglalkozik vele. A transzmutáció végső titkát, az átalakulás pillanatát nem csak én nem értem, Ő sem értette,
de azt a tanácsot kapta, ne is próbálja felfogni, mert lehetetlen.
Napjaink tudománya sem időt, sem pénzt nem sajnál a régi tudás titkainak felderítésére, így lehetséges, hogy közben rájöttek
a transzmutáció titkára. A tudomány régóta kutatja a platinafémek emberi szervezetre gyakorolt jótékony hatását. A platinafémek: platina, irídium (utóbbi ritka a Földön, főleg meteoritokból nyerik), palládium, ródium, ozmium, ruténium,
arany, ezüst (a fehérarany: arany és palládium ötvözete). 1803-tól kezdik felfedezni a platinafémeket, de a régi időkben is
ismerték már, akkor „tűzkőnek” nevezték.
A Bristol-Myers Squib nevű orvosi kutatószervezet egyik csoportja ruténiummal végzett kísérleteket, eredményüket a
Scientific American c. tudományos folyóiratban hozták nyilvánosságra. Ez a következő volt: amikor ruténium atomokat
helyeztek a kettős spirál végeihez, a DNS vezetőképessége 10 000 szeresére nőtt, szupravezetővé vált, ennek köszönhetően a
fertőzés jóformán el sem kezdődött a szervezetben, amikor a ruténium már akcióba lépett ellene. Ha mégis megtörtént (a
kutatásokat állatokon végezték, a kísérletek része lehetett, hogy hagyták kissé elfajulni a folyamatot), a ruténium még ez után is képes volt lebontani a hibás DNS szakaszt és újra építeni! A felsorolt fémeknek külön-külön is többirányú a gyógyító hatásuk, de például a platina, irídium, ruténium a rákos daganatok kezelésében bizonyult hatékonyabbnak más fémeknél. Rák esetében a DNS állapota megváltozik, de a fémvegyületek hatására szerkezete helyreállítható. Az irídium és ródium öregedés-gátló tulajdonsággal bír.
„A nagy energiájú aranypornak pozitív hatása van a tobozmirigyre és annak melatonin termelésére; az irídiumpornak pedig a hipofízisre (agyalapi mirigy) és annak szerotonin termelésére” (Laurence Gardner: A Grál-királyok eredete).
A szerotonin pedig fokozza a tobozmirigy működését. A tobozmirigy melatonin termelése a kor előrehaladtával (45 éves kor
után) csökken, majd leáll. (A tobozmirigy rosszul reagál a fényre, sötétben szeret dolgozni.) Az intuitív látás, a gondolkodás legfontosabb szerve a mára elcsökevényesedett, megkövesedett tobozmirigy, mely az agy belső (hátsóbb) részébe húzódott, de működése feléleszthető, fejleszthető.
A melatonin az eddig ismert legerősebb, leghatékonyabb antioxidáns hormon, „kedvező mentális- és öregedésgátló
tulajdonságokkal rendelkezik” (L. Gardner). Megszünteti a szabadgyököket, melyek elősegítik a rák kialakulását.
Kiküszöböli a genetikai elfajulásokat! Felerősíti a szervezet immunrendszerét, fokozza a szervezet fizikai állóképességét,
aktiválja az agy azon részeit, melyek egyébként nem működnek.
Számos gyógyhatása mellett ösztönzőleg hat a szellemi tevékenységre, elvont gondolkodásra, érzékenységre. Nagy szerepe
van a tanulás hatékonyságának fokozásában, egyáltalán a „tudás” állapotának kialakításában. Itt jöttek képbe az istenek kis edényeikkel, melyekben hozták az „élet italát” vagy a „fehér port”, mely aktiválta a tobozmirigy működését, ez által a melatonin termelődést, ezzel növelve többek között az agy felfogó képességét és
megszüntetve a regresszív elfajulásokat. Egyik kezükben az edény, a másikban a jelképes fenyőtoboz. A toboz és a
tobozmirigy szimbolikus párhuzama Laurence Gardner saját szenzációs ötlete, felismerése lehet. A melatonin egyik hatása, hogy fiatalítva a szervezetet kitolja az aktív életkor határát akár 100 éves kort meghaladóan is. Az „élet vizét” nevezték a halhatatlanság, vagy az örök élet italának is. Ma a melatonint, szerotonint szárított állati mirigyekből állítják elő. Itthon is
kapható a Bio-melatonin a patikákban, vajmi csekély regeneráló hatása lehet, ha egyáltalán van valami.
Ókori írásokban, ábrázolásokon gyakorta látjuk az „életfát”; és a templomok chalzikuiban (medencéiben) mindig ott volt az „élet vize”, „maguk a nagy istenek is benne mosták arcukat.” Az apkallu-bölcsek a különböző istenekhez tartozó papi rendek vezetői, beavatottjai voltak. Sas, hal álarcot viseltek. A sas álca Utu papjait jelképezte, a hal Enki papjait. Az apkalluk soha nem viselték a szarv-koronát, innen lehet megkülönböztetni őket az istenektől; egyébként úgy, mint az istenek az „életfa” előtt tevékenykedtek a tobozzal, és edényük ott volt a kezükben az „élet vizével”, vagy a fehér porral. A régi magyarok az emberi agyat nevezték „életfának”; – szép szimbólum; tudták, hogy „gondozni” kell.
1997-ben egy könyv jelent meg A melatonin csodája címmel Dr. Walter Pierpaoli és Dr. William Regelson tollából, társszerző Carol Colman. „A világ számtalan laboratóriumában kutatják a tudósok a melatonin szerepét a különféle betegségekben” (részlet a könyvből).
Ilyen kutatóintézet például a FIBER (Alapítvány Biokémiai Kutatásokra), vagy az Európai Tobozmirigy-kutató Csoport. Időnként nemzetközi konferenciákon kicserélik tapasztalataikat, és cikkeket jelentetnek meg tudományos folyóiratokban.
Az „élet itala” a platinafémek transzmutálás útján nyert titokzatos anyagának, a „fehér pornak” a felhasználásával készült; az „élet kenyere” esetében pedig a port belesütötték a szent kenyérbe. Laurence Gardner: A Szent Frigyláda elveszett titkai c. könyve alapján próbálom ismertetni a transzmutációs eljárást. A fémmintát kalapálják, hevítik, hűtik speciális körülmények között, különleges eljárással. Minden atommagnak van
árnyékoló képessége, egy, az atommagból eredő pozitív hatás, mely körülveszi. Az atommag körül az elektronok ezen
árnyékoló hatáson belül keringenek párban, egyikük előre-perdülő-, a másik hátra perdülő forgást végez. A hevítéstől, a
kalapálás-okozta rázkódástól az atommagot körbevevő árnyékoló hatás (nevezik rácspotenciálnak is) kiterjed, és mindegyik
elektront az atommag hatása alá vonja. Az atommag ettől kezdve „spin”, vagy „fensőbb állapotba” kerül. Az eljárás
megváltoztatja a mag körül párban keringő elektronok mozgását, mind egy irányba kezd forogni egyre nagyobb sebességgel;
amikor tökéletesen egybeérnek, már nem tudnának párba összekapcsolódni, a fém pedig elveszíti eredeti halmazállapotát. A kritikus drámai pillanat tört részében egy óriási fény-felvillanás, tulajdonképpen robbanás következik be (a fény ereje vetekszik sok ezer lámpa fényével), de nincs lökéshulláma(!). A végeredmény: az eredeti fém tömegének 56 %-a marad meg fehér por alakjában, a fennmaradó 44 % tiszta fénnyé válik, elillan, és egy másik dimenzióban rezeg tovább.



31



32
ISTENEK, APKALLUK KIS EDÉNYEIKBEN HOZZÁK A MINDENT GYÓGYÍTÓ ELIXIRT
A szemléltető tábla teljes anyagát a YouTube videóinak anyagából másoltam. Kiemelek egy pár képet. 1./ Enki isten, papi testületének két apkallu tagjával; a papok rituális hal-álcákban. Enkit a négy ágban szétáradó víz szimbolizálja. Ábrázolás edénnyel és a „tobozzal” igen széles földrajzi területen elterjedt. A csodálatosan szép, változatos mintázatú edényeknek valóságos kultusza alakult ki. Felváltva látunk istenségeket szarv-koronájukban, valamint hal- és sas-apkallukat saját álarcaikban, továbbá beavatottakat, uralkodókat. – 5./ Olmék relief. Majdnem minden videóban közlik ezt a szenzációs képet. Az egyszemélyes űrjárműből éppen kikászálódó űrhajós nagy gonddal emeli maga elé edényét, ne hogy tönkremenjen értékes tartalma. Orra alatt légzőkészülék, mint Pacal maja király és papjai esetében is láttuk korábban. A kígyót gyakran társították szimbolikusan a repüléssel. (La Venta, Mexikó.) – 10./ Az urartui képen a cik-cakk minta istenek jelképe. Itt nem közlöm, de meg kell említenem a Göbekli Tepe szakrális (templom, beavató hely) kőköre T-alakú hatalmas oszlopainak egyikét, ahol fönn kőbe vésett edények láthatóak egymás mellett. A korábban közölt Mexikó, Tula: Quetzalcoatltemplom tetőzetét tartó, 5 méter magas istenszobrai szintén edényt „tartanak” kezükben. Olyan lapos a dombormű, hogy alig vet árnyékot, ezért nem figyeltünk fel rá eddig. Az edényekben hozott, a platinafémekből transzmutált „fehér por” és „élet vize” betegségek, elfajulások gyógyítására szolgált. Videok: „The Handbags of Gods”; „Ancient Artifacts” (vlad9vt); „Artifacts of Sumerian civilisation”; „All Artifacts in one video” (stb.).
L. Gardner írja: az anyag rezgésszintjének változása (ezt fokozza például a kalapálás) elősegíti, hogy átkerüljenek egy más
létsíkra, és „eltűnjenek az általunk ismert téridő vizuális érzékelése elől” (A Szent Frigyláda elveszett titkai).
Tudunk arról, hogy a nagy gótikus székesegyházak üvegablakainak készítésénél vissza tudták hozni ebből az ismeretlen
dimenzióból az eltávozott fényt. A templomosok fémműves mesterei, akik ismerték a hermetikus alkímia titokzatos
működését, (mely tudást a Közel-Keletről hozták magukkal) más-más fémet használtak az üvegablakok csodálatosan szép
változatos színeihez. A fémekből először fehér port készítettek, majd hevítették. 1100–1200 oC-nál a por üveggé alakult, és
visszatért bele az anyagminta korábban elillant 44 %-a, fényt, ragyogást biztosítva az üvegnek(!). Ezt a titkos, tiszta fényt nevezték az „Univerzum kozmikus leheletének”. Az így készített üvegek a káros sugárzásokat jótékonyra tudják változtatni.
KIEGÉSZÍTÉSEK
A FEHÉR POR KÉSZÍTÉSE EGYIPTOMBAN
A Sínai-félszigeten (Nanna/Szín istenről elnevezve) Paran síkságából emelkedik ki a környék fölé a mintegy 900 méter magas Serabit elHadim magaslat. 1904-ben Sir W. M. Flinders Petrie brit régész és expedíciója itt végzett feltárásokat, és egy ősi templom romjaira bukkantak. A barlangtemplomot Sznofru fáraó alapította (uralk. i. e. 2575–2551 között), és Hathor istennőnek szentelte. Ez a nagy piramisépítő fáraók kora volt, a IV. dinasztia ideje (a három nagy piramist viszont nem ők építették, ők csak felújították).
A romos épület-maradványok egy barlangból nyúltak ki. A hátulsó rész Hathor csarnoka (szentélye) benn volt a barlangban, melyet sziklába vájtak; az elülső épületrészeket, oszlopsorokat a felszínen homokkőből építették. Már eddig is rendkívüli a történet, és főleg az lett, miután feltárták a szentélyt. Itt ugyanis fémolvasztó kemencét, tégelyeket, tartályokat találtak, valamint a padlókövezet alatt több tonna fehér port. Mondanunk sem kell, hogy az alapos vizsgálatok ellenére sem tudta senki, mi lehet a fehér por. Végül a napjainkban is működő szabadkőművesek vagy más titkos szervezetek beavatottjai kiderítették. A leletnek felbecsülhetetlen eszmei értéke volt. Petrie gondosan leltárba vett mindent. Két kúp-alakú követ is találtak, ami előtt szintén értetlenül álltak. A magyarázatot a szétszórva talált sztélék nyújtották, melyeken gyakran ismétlődött a kúp alakzatú tárgy képe a titokzatos „mfkzt” felirattal, melyet „mufkuzt”-ként ejthettek. A templom töredezett sztéléinek domborműveit vizsgálva további információkhoz jutottak. Egyiken például IV. Tuthmoszisz fáraó látható Hathor istennő társaságában, közöttük áldozati asztal; a fáraó mögött egy férfi tart egy kúpalakú tárgyat, mely a felirat szerint „áldozati étel”, „fehér kenyér”. Egy másik sztélén Hathor istennő ezúttal III. Amenhotep fáraót fogadja, itt Szebekhotep kincstárnok tartja a kezében a kúp alakú szent kenyeret. (A fáraók a XVIII. dinasztia tagjai voltak. Ehnaton anyjáról Teje királynéról egy nagyon szép szoborfej került elő a romok közül.) Még őelőttük például a XII. dinasztia fáraóinak adeptusai is elkötelezettek voltak a titkos tudományok iránt, így tevékenyen részt vehettek a por készítésében is; egyik domborművön III. Amenemhat fáraó látható. Az egyiptomi királyok i. e. 2180-tól fogyasztották a fehér kenyeret, és „a megvilágosodott tudat elérését várták tőle”. Hathor temploma tehát egyik fontos központja lehetett a fehér por készítésének Egyiptomban, de létrehozásához a szükséges fémeket nem itt, és nem is a közelben bányászták, hanem főleg Núbia, Középkelet-Afrika, Délkelet-Afrika aranybányáiban, vagy éppen Erdélyben. Enki és a Nagy Vulkánok: Káin, Akalam-Dug, Abargi, Túbalkain, Cham, Melkizedek (stb.) voltak első készítői; – Egyiptomban Ptah isten volt a fő „kovácsmester”, a tekhtin. Héliopoliszban Ptah isten papjai alkímiai misztérium-iskolát működtettek, ahol beavatott fémműves adeptusok irányították a munkát; de készítése kiterjedt a gombamód szaporodó titkos társaságokra, iskolákra, beavatott csoportokra. Így említhetjük például a III. Tuthmoszisz fáraó (i. e. 1450 k.) támogatásával működő „Gyógyítók Nagy Fehér Testvérisége” szervezetet; a Rózsakeresztesek, a Terapeuták; a kumráni esszénus közösségek, Szamária alkimista mágusainak titkos társaságát (stb.). A kutatók később rájöttek, hogy Egyiptomban évszázadokon át kúp alakú formában sütötték a „szent kenyeret”, az „élet kenyerét”, a „fehér kenyeret”, melyet a fáraók asztalára szántak. A több tonnányi fehér por előállításához elképesztően sok nemesfémre lehetett szükségük. A fémlelőhelyek felkutatása nem állt meg Afrika keleti, déli partjainál, széles körre kiterjedt. Ereskigal istennőt is valószínű Erdély aranya vonzotta a Kárpát-medencébe. Salamon templomában a Szentek Szentje előtti csarnokban arany asztalon álltak a szent kenyerek, melyeket csak a főpapok fogyaszthattak.
MELATONINHOZ HASONLÓ ANYAGOT KERESNEK
a Föld számos helyén. Azokat a természetes anyagokat kutatják, melyek fokozni képesek a tobozmirigy működését, vagy
helyettesíteni termékét, a melatonint, melynek – mint már tudjuk – gyógyító, regeneráló hatása van az egészségre. Az Amazonas mentén élő természeti népek a Banisteriopsis nevű növényből vonják ki a Harmalin-nak nevezett szert, mely
hatásában hasonlít a tobozmirigyben termelődő melatonin hormonhoz. A Harmalin gyógyszerként fokozza a tobozmirigy
működését is, és ez által fejti ki igazi gyógyító hatását.



33
Az Internet komolyan foglalkozik a témával. Így ír a melatoninról: az erős immunrendszer és a hosszú élet hormonja. Egyike
az eddig felfedezett legerősebb antioxidánsoknak. Hatékony a szabad gyökök eltüntetésében, a vírusok elleni harcban, a
rákos sejtek felkutatásában és elpusztításában, a genetikai elfajulások visszafordításában. Meghosszabbítja az életet, megakadályozza az idő előtti szellemi leépülést, fokozza az egyén gondolkodó képességét, segít a tisztánlátásban (stb.).
Mitől keletkeznek szabadgyökök? Röntgen-, ultraibolya sugárzástól, elektroszmoggal terhelt környezettől, cigaretta füsttől (több mint 7000 káros vegyianyag van a füsrben, pl: arzén, cianid, ólom, szénmonoxid stb.), a többszörösen telítetlen zsíroktól, a fémek (pl. a vas) felszaporodásától, kellő alvás hiányától, hordozható telefonoktól. Antioxidánsként működnek: az É-vitamin, a glutation, szelén, C-vitamin, karotin, a B2, 3, 6 -vitaminok. Hosszan sorolja, miben található melatonin; egy pár dolog: banán, cékla, uborka, citrom, tehéntej, vaj, túró, szezámmag, ananász, árpalé, tonhal. Már itthon is kapható az említett Bio-Melatonin, remélhetőleg nem teljesen hatástalan.
AZ AKITU-ÜNNEP
Bít-Akitu: „a földi élet építésének háza”. Az uruki archivum egyik agyagtáblája örökített meg egy különösen ünnepélyes Akitu-ünnepet. Azért volt rendkívüli, mert ez alkalomból An/Anu és hitvese Antu is jelen voltak. Az Akituban a tavaszünnepet a sumerek is megtartották évenként, ezt vették át a babilóniak. A helyszín Uruk városfalán kívülre esett, attól kissé északkeletre. M. Roaf térképén egy templom-maradványt látunk, melyet csatorna köt össze a várossal. Az Akitu újévi tavaszünnep volt, Niszán hónap első napján, kb. március 21.-én kezdődött, majd folytatódott a
rákövetkező tizenkét napon keresztül.
Az agyagtábla eleje hiányzik, történetünk ott kezdődik, hogy Anu és Antu helyet foglalnak a templom udvarán. A jogarvivő előtt és mögött felsorakoznak az istenek. A megtisztulás papja megszenteli a jogart, majd helyet foglalnak. Közben Anu isteni leányai előkészítik a szentély arany nászszobáját (E.NIR) az isteni párnak. Mindenre gondolnak, megkenik az ajtó zárját is, hogy ne nyikorogjon. Készül az ünnepi estebéd, előtte előételeket és frissítőket szolgálnak fel. Egy pap a főtemplom lapos tetején kémleli az eget, várva a „Hatalmas Égi Anu” felkelését. Ahogy feltűnik, két költeményt is elszaval feltartott kezekkel, az égitest felé fordulva: „Ahhoz, aki fényesedik, Anu úr égi bolygójához” és „Felkelt a Teremtő mása” kezdetű verseket.
A „csillag” a Jupiter volt, mul SAG.ME.GAR: „a keringő bolygók fője” (L. 115.); más néven: SZIB.ZI.AN.NA: „az ég igaz vezetője”. Ez után megkezdődik a lakoma, aranytálból „vizet hintenek a kezükre”, végül elvégzik „a száj megmosásának” szertartását. Az ünnepség közben papok, papnők kórusa énekel; költeményeket szavalnak, a hárfások zenekara játszik. Az ünnepség minden mozzanata kötött rend, szigorú protokoll szerint zajlik; mindennek szimbolikus értelme, rejtett mondanivalója van. Istenek kísérik fel az isteni házaspárt az arany szobába, lenn az udvaron Adad, Szín, Samas és Istár, az asztrális istenek reggelig őrködnek. Az itt előadott esemény már akkád-kori volt, mert a nevek akkád változatait használják, és a szöveg Mardukot dicsőíti. Urukban és közel-távol máglyákat gyújtanak jeladásként, hogy gyúljanak ki az ünnepi tüzek, figyelmeztetve a környező települések lakóit a szent ünnepre, hogy időben elkészüljenek az ünnepi vacsorák. Az ünnep negyedik napjának estéjén került sor az „Enúma elis” eposz felolvasására mind a hét táblájával. A főpap szavalta el feltartott kezekkel „imádkozva” Marduk (szobra) előtt állva. (An, Enlil szobrát már előre letakarták). A pap felsorolta Marduk ötven nevét; az ötvenes szent szám volt, az „enlilségre” utalt, melyet megszavaztak Marduknak a királyi főhatalommal együtt, eltulajdonítva azt Enliltől és örökösétől, Ningirszutól. A kórusok énekei, a táncmozdulatok mintegy színdarabként, tartalmilag, hangulatilag követték a cselekményt. A felolvasás, végigvirrasztva az éjszakát, reggelig tartott. Befejezésként a résztvevők tizenkétszer elismételték fennhangon: „Marduk az Úr!” Az Enuma elis akkád eposz főhőse, Marduk; azonosította magát a Nibiru bolygóval, melyet a „Tizenkettedik bolygó”, az „Istenek bolygója”, a „Találkozás bolygója” néven tiszteltek a sumerek.
Hogy jött ki a tizenkettes szám? Úgy, hogy a Napot, Holdat és a Plútót is beleszámolták a Naprendszer égitesteinek számába: Nap, Merkur, Vénusz, Föld, Hold, Mars, Jupiter, Szaturnusz, Uránusz, Neptunusz, Plútó és a Nibiru. A Nibiru szimbóluma az egyenlőszárú kereszt és a szárnyas korong.
„A hatalmas bolygó: megjelenése: sötétlő vörös. Az Eget kettéosztja és áll mint Nibiru.” „NIBIRU bolygó: az égben fényesen ragyogó bolygó.” (Z. Sitchin: Az istenek városai).
Folytatva és befejezve történetünket az Akitu ünnepről: reggel elbúcsúzott az isteni pár, következett a „kezek megragadása”; közben szólt a zene. Négy-négy templomi tisztviselő vállára emelve, trónszéken, egymás után sorban haladva vitte az isteneket a kikötőhöz. A liturgia része volt az ötödik napon megtartott „szent nász” (hierosz gamosz), miközben az énekes csoportok világi szerelmes dalokra váltottak át. A sumer időkben a király és Inanna között játszódott a rítus, később Inannát a főpapnő helyettesítette (termékenységi kultusz szertartása volt). Utána hét napig tartott a világias, profán vígasság.
AZ ÍRÁS KEZDETEI – An főisten földi királysága i. e. kb. 3000-ig tartott. Előtte égi palotája udvartartásának hivatalnoki
testületében volt „az Írott Tudás két mestere”; és mint hivatali beosztottak: „két főírnok és öt segédírnok”.
A mindig egymás fölé épített templomokkal egy ősi modellt követtek, „mely a jövőben is meghatározza az építkezést... A
hajdankor rajzait, ábráit, s a Felső Ég írását ez őrzi”.
Vagy: Enki utasítja Utnapistimet, hogy az özönvíz előtti táblák írásait: „elejét, közepét, végét”..., ahogy felszáradnak a vizek,
hozza elő Szippárból, és a rajtuk lévő tudást terjessze el az emberek között; tehát már kiterjedt volt az írás gyakorlata.
Óriási volt a megbecsültsége a kőbe, nemesfémekre, drágakövekre, pl. zafírkőre, vagy agyagtáblákra vésett, vagy később
könyvekbe leírt tudománynak. Számtalan monda szól arról, hogy az így megörökített ismereteket, az emberiség ősi tudását
mennyire igyekeztek megmenteni a közelgő katasztrófák elől. Például: Yima iráni herceget isteni sugallat készteti arra, hogy
építsen erős várat, és ott őrizze meg a szent könyveket. Máshol: Tahmurath király várat építtet Iszpahán mellett, és ott őrizteti



34
legbecsesebb könyveit (stb.). Egyiptomban Saurid azért építtet piramisokat, hogy megmentse az írott emlékeket, szent talizmánokat jóval a IV. dinasztia kora előtt.
Már idéztük, hogy Ádám harmadik fia, Seth meg akarta őrizni a csillagtudományt, ezért kőbe véste, de az Ő korában más volt
az írás, a későbbi generációknak először meg kellett azt fejteniük, majd átírni a legújabb írásmóddal („rendes betűkkel”), és
úgy elhelyezni a templomok könyvtáraiban. A korai írás általában képírással kezdődött, azaz képekből állt (ékes bizonyitéka
például a maja írás), keveredve asztrológiai jelekkel, szimbólumokkal, rúnaszerű jelekkel.
Y. Daleth írja: alapvetően képírások voltak, „amelyeknek univerzális jeleivel a Föld minden nagy archaikus kultúrájának jel
és szimbólumrendszerében, ikonográfiájában és profán díszítőművészetében találkozhatunk” (! Elveszett világok).
Voltak nagyon korai embercsoportok, akik föld-alatti alagút rendszereket építettek ki maguknak, mert félállati hordák vadásztak rájuk. Állítólag magasszintű kultúrát alakítottak ki maguknak földalatti városaikban. Valószínű volt írásuk is, de
főleg a telepátia volt az, melyet magas szintre fejlesztettek.
TEREMTÉS – akkád címe ENÚMA ELIS
Eddig még nem került elő összefüggő eredeti sumer mű, mely a teremtéssel foglalkozott volna; az akkád-babilóni eposz hét
táblára terjed. Mi az első négy tábla történéseivel, a Naprendszer kialakulásával foglalkozunk.
Kezdő szavai, melyek a mű címéül is szolgálnak: „Enúma elis” „Midőn fönn az ég...”. A gyűjteményes kiadás címe:
Gilgames – Agyagtáblák üzenete. Válogatta és a jegyzeteket írta Komoróczy Géza; fordította Rákos Sándor.
„Midőn fönn az ég nevetlen s alant a föld szintazonkép; Apszu, az ős kezdet, minden dolgok teremtő-atyja s Mummu-Tiámat ősanyánk még vizeikkel egybemosódtak;... név nélkül szunnyadott a sors is, betöltetlen várt a végzet Apszu s Mummu-Tiámat akkor isteneket nemzettek s szültek: szülték Lahmut s Lahamut.” „Teltek az idők, múltak az idők s e kettőt még dicsőbben követé Ansar isten s Kisar istennő.”
A kezdet két főszereplője: Apszu, az édesvízű tenger; valamint Tiámat, az „Élet úrnője”, a sósvízű tenger. Az „őskáosz”
kezdetén a két ősprincipium „ősvizei”, teremtő ősanyagai kezdenek „összemosódni”, így kezd kibontakozni a rendezett világ.
A Naprendszer első főszereplői:
Nap – Apszu, „a kezdettől létező”,
Merkúr – Mummu, Apszu bizalmasa és hírnöke, Vénusz – Lahamu, „a csaták úrnője”,
Mars – Lahmu, „a háború istene”, ??? – Tiámat, „az életet adó szűz”,
Jupiter – Kisar, „első a földön”,
Szaturnusz – Ansar, „első az égben”,
Plútó – Gaga, Ansar bizalmasa és hírnöke, Uránusz – Anu, „az égi”, Neptunusz – Nudimmud (Éa/Enki), „a leleményes teremtő”.
Párban teremtették a „csillagisteneket”: férfi és női isteneket/bolygókat, kivétel Anu/Uránusz, aki Ansar és Kisar fia volt:
„Ansar nemzette saját képére”; – és Nudimmud/Éa/Neptunusz, kinek teremtője Anu volt. A bolygóistenségek közül Tiámat, Vénusz, Jupiter női ősminőséget hordoztak magukban. Tiámat révén a Föld is ide tartozott később.
Eredetileg az eposz következetesen Ansar–Kisar sorrendben említi a két nagy gázbolygót.
Az Univerzum egyik belső rendező ereje a gravitáció. A kialakulóban lévő egyensúly új bolygó megjelenése vagy eltűnése
miatt fel-felborult. Míg a kőzetbolygók szilárdan tartották a gravitáció által számukra „kijelölt” utat, addig a gázóriások nem
lelték helyüket. Az Uránusz–Neptunusz is hol helyet cseréltek, hol visszarendeződtek.
Közben egy új „csillagisten” csatlakozott a bolygócsaládhoz, aki kívülről jött: „a Mélységben, a távoli világűrben
keletkezett”. Ekkor még a Neptunusz (Éa/Enki) volt az utolsó, a szélső bolygó, melynek gravitációja maga felé, ezáltal a
Naprendszer belseje felé vonzotta a jövevényt; (innen eredhet a tévhit, hogy „Éa nemzette”). Ez a „vendég” a Nibiru volt, akkád nevén Marduk. A titokzatos Nibiru egy hosszan elnyúló ellipszis pályán kering a Nap körül. Földtávolban (apogéum) rendkívül messzire kerül a Naprendszer középpontjától. Idővel Gaga/Plútó elhagyta Ansart, és önálló pályára állt.
A továbbiakban is az akkád eposz szerint haladunk, az idézeteket is onnan vesszük. Az eposz főszereplője Marduk.
Az új bolygó félelmet keltően jelenik meg a színen, „sugárzást bocsát ki, szájából lángos tűz csap elő”. Mérete óriási, de
kisebb a Szaturnusznál, Jupiternél, viszont nagyobb az Uránusznál és Neptunusznál; az ereje is nagy, mégsem elég a nagy



35
bolygókkal szemben, ezért az Uránuszhoz közeledve kísérő segítő égitesteket szakít ki magából: négy holdja születik, melyek
a forgástól gömb alakúvá válnak, és „forgószélként kavarognak” körülötte. További útját a két hatalmas égitest: Ansar és Kisar „egyengeti”, roppant erős gravitációs és mágneses erejükkel a belső
régiók felé vonzzák. Marduk zavarja Tiámat pályáját, tizenegy darabot tép ki az istennő testéből, akik „Tiámat oldalán
lépkednek” fő holdja, az elsőszülött Kingu vezetésével. Tiámat Kingut „vezérül istenek fölé állította”, és „az uralkodás
minden eszközét” kezébe adta. „Átadta neki a Sorstáblákat, mellére erősítvén szíjjal őket”. Ez volt a dráma első része.
Az idegenként érkezett bolygó ellentétes irányban haladt a többi bolygóval szemben. A Föld, Hold még nem léteztek. Csillagászati tény, hogy a Naprendszer kialakulásának korai szakaszában óriási volt a kavarodás. A kezdet időpontja: i. e. 4,5
milliárd év (a Nap esetében 4,6 milliárd), ez után mintegy kétszáz millió évvel tetőzött a káosz, amikor számos objektum
száguldozott keresztül-kasul a Naprendszeren belül minden irányban, semmi törvény nem kötötte őket valamiféle rendhez;
legtöbbjük ütközési pályán haladt. Ekkor Kisar/Jupiter is letért eredeti pályájáról közelebb került a Naphoz, ment, hogy „rendet teremtsen”. Kozmikus ütközéseket idézett elő; nagy gravitációjánál fogva a kisebb bolygókat bekebelezte, vagy
közelebb terelve a Naphoz, annak hőjével elégettette; vagy volt, amit kidobott a Naprendszerből. Majd visszatért a helyére.
A Harmadik tábla a kavargó objektumok zűrzavarával kezdődik, az idősebb csillagisteneknek nem volt nyugtuk tőlük.
Tiámat szörnyeket teremtett ellenük védekezésül. Hogy mi okozta, hogy a rosszindulat feltámadt, és egyre erősödött Tiámat
ellen, teljesen érthetetlen. Szervezkedés indult elpusztítására, de az idősebb istenek nem vállalták az Anyaistennő elleni
lázadást. (A gyilkos indulat magyarázható esetleg a sémi népek nő-ellenes gyűlöletével.)
A mitológia szerint ekkor lép színre Marduk, immáron „Marduk” bolygóisten szerepében magára öltve Nibiru alakját. Egyedül vállalja a harcot Tiámat ellen; de feltételt szab: Tiámat legyőzésének ára az ötven név, az „enlilség”, azaz a főisteni
hatalom (a felolvasott ötven név a tavaszi Akitu ünnepen). Csata előtt Marduk még három holdat teremt magából, így hetet
küld Tiámat ellen. Ansar rövidesen útnak indítja Gagát, hírvívőjét, hogy toborozza össze az istenfiakat, akik megszavazzák
Mardukot fővezérnek; „járnak-kelnek, hadat készítve, csapatokba verődnek”.
A mitológiát le kell választanunk a megtörtént reális kozmikus eseményekről. Minden esetre a Mardukot szerepeltető eposz
ettől kezdve nem egy szép történet. Hazugságok sorából áll: hogy az embert Marduk teremtette; hogy Enki több milliárd éves
korával Marduk atyja lett volna, hogy így magas korával, isteni hírnevével még nagyobb rangot biztosítson Marduknak; hogy Enki, Enlil önként mondtak le a hatalomról Marduk javára. Mindez propaganda célt szolgált. Mardukot a politikát irányító hatalom ruházta fel saját jellemvonásaival: az uralomra törő erőszak, az öntelt gőg és a bosszúálló indulatok tulajdonságaival.
Mardukot „Trónra ültették, jogarral, palásttal tisztelték meg s hatalmas fegyverekkel. ’Menj hát s oltsd el Tiámat életét’.” Marduk hálót bont ki Tiámat bekerítésére, és rászabadítja a szeleket. Ő maga „Viharszekérre hág, vad orkánt kavar”.
Eltiprást, legázolást kitanult két-két tüzes mént köt szekere két oldalához, így robog Tiámat agyontiprására. Tiámat lába beleakad a hálóba, ijedtében nagyra nyitja száját, Marduk pedig belezúdítja a szeleket. A szelek megtöltötték bensejét, szíve elakadt. „Az Úr pedig tollas nyílvesszejét a Ragyogó mellébe lőtte” (egy óriási, villám-szerű elektromágneses
kisülés lehetett), majd pallosával egy csapással kettészakította és kioltotta életét. „Sarka alá gyűrt tetemét taposta.
Csatabárdját fejébe vágta, kegyetlenül ketté hasítá.” „Majd a tetemet az Északi Széllel (az először megteremtett négy hold
egyikével) rejtekhelyre vitette; s megtiltá, hogy a fenti vizeket parancsa nélkül kieresszék.” Csata közben a támadó holdak letértek pályájukról, Marduk is ingadozni kezdett, mert Tiámat varázsigéket szórt rájuk (égi gravitációs hullámokat – Sitchin). Az összetiport darabokból lett a kisbolygó-övezet, „az Égi-karpánt” a Mars és a Jupiter közötti pályán. Kingu melléről letépte a Sorstáblákat, és a maga nyakába akasztotta. Kingut elfogatta, leteperte, majd
feláldozva véréből teremtette meg az embert. Az istenek lakomához ültek az Észagilában, és dicsőítették Mardukot.
Felejtsük el Mardukot. Mi köze lehetne a teremtésnek a bosszúállástól, gyűlölettől hajtott embertelen gyilkoláshoz, amit
Marduknak, azaz a Nibirunak tulajdonítanak. A Nibiru mögött nem működhettek ilyen elvetemülten gonosz erők. Nyilván az
volt a „feladata”, hogy Tiámatot a lakható zónába taszítsa, és ennek nem volt más módja, mint az ütközés, ami valóban iszonyatos kataklizmát okozhatott. Törvényszerű volt, hogy a Nibiru Tiámat pályájára kerüljön, és szembe is haladjon vele,
így nagyobb esélye volt az ütközésnek. Az eposz egy szóval sem említi, hogy a szél szárnyán elrepített fél égitestből alakult
volna ki a Föld, pedig ez történhetett. A „rejtekhely” a Vénusz és Mars közötti pálya volt. Nagyon fontos, hogy Tiámatnak „fenti vizei” voltak! A Nibirut ábrázoló rajzokból az tűnik ki, hogy volt levegője, volt maga termelte hője és volt rajta
folyékony víz. Erős gravitációval rendelkezhetett, amivel meg tudta tartani hőjét és atmoszféráját.
Az eposz-szerinti események véletlenek sorozatának tűnnek, de vajon azok voltak? Mintha egy Felsőbb-erő irányította volna
az események sorát, hogy egy magasrendű életre alkalmas bolygó megszülethessen. A feltételek végül összeálltak: volt rajta
folyékony víz; közelebb került az éltető fényhez, a Naphoz (a fél égitestet jó irányba repítették); és mindenek előtt, hogy a
lakható zónába került. Ha még nem lett volna rajta szerves anyag, az ütközéssel a Nibiru vagy holdjai beoltották.
Egy eposzban a tényszerű igazság mellett ott vannak a szimbolikus utalások, és nem kell mindent szó szerint vennünk. Jelen eposzunkban az akkád mű szerzője sok-mindent átszerkeszthetett (irányítottan, propaganda céllal), és könnyedén ugrálta át a mintegy négy és fél milliárd éveket a Naprendszer születésétől az Óbabilóni-korig. „Midőn ég a földjétől elvált”: Tiámat testének kettéválása, szimbolikusan. Az ütköző két nagyméretű égitestnek csupán egyike szakadhatott darabjaira, mert a kisbolygó-öv vonuló aszteroidái mind egy irányban haladnak. Az eposz Marduk-ja nem ütközött, holdjait küldte előre.
A Föld kialakulásával kapcsolatban a tudomány mást mond, úgy írja le a folyamatot, mint ahogy az égitestek meg szoktak születni: szupernova robbanások következtében sűrű, kavargó por- és gázfelhők keletkeznek, ebből, valamint a mindenütt
jelen lévő űrközi porból, gázból, törmelékből, a száguldó aszteroidákból; tehát porból, gázból, törmelékből, aszteroidákból
kezd összeállni egy-egy objektum. Majd ebből tömörül egy belső rész, ez lesz a mag, körülötte a por, szemcsék idővel
összeroskadnak (pl. egy robbanás lökéshullámától, vagy saját gravitációjuktól). Ahogy nagyobbodik, nő a tömegvonzása,
egyre több anyagot vonz magához, a nehezebb elemek (vas, nikkel) leszállnak a belsejébe, a mag sűrűsödik, erősödik
gravitációja, a forgástól pedig az objektum gömb-formát vesz fel. Az, hogy fennmaradt az élet a bolygónkon, légterének és



36
mágneses mezejének köszönhető, mely pajzsként védi Földünket Napunk halálos kozmikus sugárzásától, plazmafelfő
kitöréseitől, a napszéltől. A légkör gátolja a víz nagyfokú elpárolgását.
A csillagok, így Napunk is kozmikus „csillagbölcsőkben”, molekula gáz-, porfelhőkben születnek, általában többed
magukkal. Híres csillagbölcsők: Teremtés oszlopai, Sas-köd, Orion-köd, Lófej-köd. Itt is első lépésként történik a mag
kialakulása, tömörül, így keletkezik a sűrűmag; – a gravitáció beindulása, a forgási sebesség gyorsulása, hidrogén molekulák
gyorsabb átalakulása héliummá, óriási hőtermelődés, majd igen magas hőfokon (kb. 15 millió oC-on) beindul a nukleáris
magfúzió. Ez csupán leegyszerűsített forgatókönyve a bolygók és napok kialakulásának.
A „ZSÚFOLT” NAPRENDSZER
Nézzünk szét otthonunkban, a Naprendszerben. Manapság nagyon gyors iramra kapcsolt a közelebbi és távolabbi világok kutatása a különböző űrbe küldött szondákkal, melyekkel többek között az a céljuk, hogy távolabbra lássanak a Naprendszer határainál, de sajnos, még addig sem látnak el tisztán. A szondák Földre küldött üzeneteik szerint még az utolsó „öv”-ben, az Oort-felhő milliárdnyi objektumában, az üstökös magokban is van víz/jég és szerves anyag. Becsapódáskor a szerves organizmusok nagy része elpusztul a robbanás hőjétől. A víz mindig annál több, minél távolabb van az égitest a Naptól. Egyre több az újonnan felfedezett aszteroida, kisbolygó. Kezd elfogadottá válni a nézet, hogy a Naprendszeren kívülről, a csillagközi térből is érkezhetnek idegen objektumok látogatóba, mint ahogy nemrég ez elő is fordult (2017-ben), melyről senki nem tudja mi lehetett; 400 m hosszú, 40 m széles, szivar alakú objektum volt, színe sötétvörös. Felvetődött és van is valószínűsége, hogy mesterséges űreszköz lehetett, de erre nincs perdöntő bizonyíték. 7,3 óra alatt egyszer fordult meg hossztengelye körül. Elnevezték „Oumuamua”-nak: „messziről elsőként érkezett hírnök”-nek. Lázba hozta a tudományos világot. Mire észbe kaptak a csillagászok, a titokzatos látogató már ki is pörgött a nagyteljesítményű űrtávcsövek figyelő szemei elől.
Három „övezet” alakult ki: elsőként említjük a Mars és Jupiter között a belső kisbolygó övezetet/aszteroida-övet; leg
nagyobb kisbolygója a Vesta, melyet „törpe bolygónak” minősítettek le. Körülbelül 1 millió, 1 km-nél nagyobb átmérőjű (!)
aszteroida kering az övben; az ennél kisebbek száma elérheti a több tízmilliót. Egy részük már 4,5 milliárd éve ott kering az űrben, de az (eposz-szerinti) ütközéstől szaporodhatott fel az övben igazán a számuk.
A másik övezet a Neptunusz után következik kifelé: a Kuiper-öv, a Naptól mintegy 4 milliárd km-re. Ide tartozik a 2006-ban törpebolygóvá minősített Plútó is holdjával, a Charonnal. Hasonló méretűek még a Sedna, a Triton (utóbbi a Neptunusz egyik
holdja); a Ceres (négyszer nagyobb, mint a többi), Makamake, Haumea, Orcus (stb.), körülbelül tizenhárom nagyobb törpe-, vagy kisbolygóról tudtak mostanáig; de ezt az adatot már megdöntötték az újabb kutatási eredmények, mert „ott eddig több mint ezer Plútóhoz hasonló, sok jeget tartalmazó kisbolygót fedeztek fel” (! – Internet); és a még ennél is frissebb adat: a Plútónak 1400 hozzá hasonló testvére van. A nagyobbaknak holdjaik is vannak, a Sylviának pl. kettő; sőt a legújabb
feltételezés szerint a nagyobb objektumok 15–20 %-ának van kísérője. A kisbolygókat különböző „családokba” sorolják:
Apolló-, Aten-család, Kentaurok, Plútó-család (stb.).
Végül mintegy 1,5–2 fényévnyi távolságban (fényévenként 9460 milliárd km-t számolva) következik a Naprendszer külső
határaként a már említett Oort-felhő. Mint a Kuiper-öv esetében, itt is a Naprendszer keletkezésénél visszamaradt por, gáz,
törmelék képezi anyagának javát, és itt várnak sorsukra igen nagy számban (2 trillióan) az üstökös magok. Az Oort-felhőnek
két része van: a külső búra-szerű gáz-, törmelék-, porfátyol-felhő – és a korong/gyűrű formájú belső Oort-felhő. Utóbbinak
dőlésszöge majdnem megegyezik a Naprendszer fősíkjával. Az üstökös magok a gyűrű pereme mentén egy irányban haladva
kerülik a Napot. A Kuiper-övből is indulnak üstökösök. A magok átmérője 5–20 km lehet. Nyugalomban róják útjukat
mindaddig, amíg valamilyen külső hatás nem éri őket, ekkor kimozdulnak és elindulnak a Nap felé.
Az üstökösök felszínét kőzet, fagyott gáz és jég borítja. Már a Jupitert közelítve, és kissé felmelegedve megkezdődik
átváltozásuk, kezd kialakulni kómájuk (sűrű gáz-, porfelhő) és csóvájuk, mely több millió km-re nyúlik. A Föld légkörébe
érve a hőtől és súrlódástól a jég felszíne elpárolog. A Nap közelében szublimálnak, a forgó és az űrben haladó üstökösök
folyamatos gőz-, gáz- és por-kisugárzást produkálnak, mintha kis kéményeken eregetnék kifelé magukból az anyagot.
Túlságosan megközelítve a Napot belezuhanhatnak, vagy felfúvódnak és felrobbannak, vagy elpárolognak.
A tudósok megállapították, hogy az üstökösök, aszteroidák hasznosak lennének bányászat céljára: kőzetei bővelkednek vízben, értékes ásványi anyagokban, drágakövekben, nemes-, nehézfémekben stb.; de még azt sem tudják, merre kellene elindulniuk. Kérdés, hol, milyen anyag és mekkora mennyiségben fordul elő, ezt nem tudva kétséges, hogy nagy költségek árán megéri-e bányászat céljából oda menni; – és egyelőre nincs is meg a hozzávaló technológia. Az üstökösöknek, aszteroidáknak, alig van gravitációjuk, így nem könnyű feladat megkapaszkodni rajtuk. Az Európai Űrügynökség Rosetta nevű űrszondája nehézségek árán ugyan, de leszállt egy üstökös felszínén. Először még visszapattant az űrbe és elhallgatott. Aztán visszatért az üstököshöz (mely közben akár 100 000 km/óra sebességgel is száguldhatott), és fantasztikus információkat kezdett küldeni a Földre. A szokásos anyagokon kívül: oxigén molekulákat, aminósavakat talált a kőzetbe zárva; vagyis a szerves élet kialakulásához szükséges fontos elemeket! A szonda viszont azt is kimutatta, hogy az üstökösök kőzete sok „nehézvizet” is tartalmaz, tehát nem egységesen H2O összetételű. A számunkra éltető víz inkább az aszteroidákban található, főleg a kisbolygó-öv kőzeteiben. A széttöredezett Tiámat anyaga is oda került.
Holdunk születése titokzatos esemény volt, többféle módon magyarázzák. A legelfogadottabb teória szerint egy Mars méretű bolygó ütközött a Földdel kb. 4 milliárd évvel ezelőtt. Ez az esemény a Téja becsapódása volt; a Földet is megrázta a heves találkozás. Az ütközéstől mindkét égitest sokat veszített tömegéből, mivel jelentős részük kicsapódott az űrbe; a Téját pedig majdnem bekebelezte a Föld. A két objektum anyaga részben összeolvadt, majd miután kezdett kihűlni, a Földből (a Téjából) kiszakadt egyszerre mindjárt két holdra való anyag. Először még izzó tűzgyűrűként kísérték a Földet, majd rendezték külső megjelenésüket, és a forgástól magukra öltötték gömb-formájukat. A hátul haladó kisebb volt és mindig a nagyobb „sarkában” haladt, később utol is érte és egyesültek, a kisebb anyaga beépült a nagyobb hold túlsó, sötét oldalába. Ezért van, hogy Holdunk sötét oldalán a kéreg jóval vastagabb (26 km-rel), ide épült be a kisebbik hold; – hogy Holdunk mérete aránytalanul nagy a Földhöz képest; – és ezért azonos nagyjából a Föld és a Hold kőzeteinek kémiai összetétele. A fiatal Föld legalább húsz kisebb-nagyobb ütközést is megélt, ennek tulajdonítják a nagymennyiségű arany és a további nehézfémek kialakulását; de nem biztos, hogy az ütközések hője elegendő volt a fémek keletkezéséhez. Nagyobb eséllyel jönnek számításba a szupernova robbanások; – két-(két) neutron csillag ütközése, összeolvadása, vagy a felfoghatatlan energiájú gamma-kitörések. (Nehézfémek: vas, réz, arany, ezüst, ólom, nikkel, iridium, króm, kadmium, ón stb.)



37
A tudósok a hatalmas óceánok (Csendes-óceán!), tengerek, azaz óceánok és tengerek (néhol feneketlen árkokkal), továbbá öblök, tavak, folyók, gleccserek, a sarkok jégkészletének iszonyatos vízmennyiségét aszteroidákból és üstökösökből származtatják. Persze hoztak/hoznak vízjeget főleg az aszteroidák, de sajnos, a nagyobb objektumok, pl. üstökösök inkább pusztítanak földre érkezésükkor. Ha csak azokból lenne a víz, valószínű már a Föld sem létezne, mert a becsapódó, felrobbanó égitestek rég szétzúzták volna a bolygót vizeivel együtt. A becsapódási sebesség 100 000 km/óra lehet, ennél inkább kevesebb, de néha több; számít az objektumok mérete, és hogy van-e légtere a bolygónak, ami fékezné a sebességét. A nyomukban száguldó széllökés végigsüvít az óceánon és a szárazföldön, a vizek jó része felforr környezetükben és elpárolog. Az árhullámok főleg a meglévő vízkészletből fejtik ki pusztító hatásukat. Ha egy végítélet-szerű kataklizma most következne be, a Föld közben kialakult élővilágának nagy részét kipusztítaná. Mit jelentettek eddig a becsapódások? A védő levegőréteg részleges lesodródását; ha már volt élet, mutációk kialakulását; tömeges kihalásokat (mint 65 millió évvel ezelőtt a dinoszauruszok kipusztulását). Valóban sok víz érkezhetett a Földre, egyre gyarapítva a földi készletet, de hogy az összes víz csak onnan származna, azt nehéz elhinni. A Föld felszínének 71 %-át víz borítja! Nem is kell mindent elhinnünk, nem árt, ha közben mi magunk is gondolkodunk. „A világűr rétegei” c. sorozat 2019. dec. 16.-i adása, valamint a 2020. júl. 30.-án sugárzott: A „How the Universe works” sorozat: „Az első óceánok” c. adása ezzel a témával foglalkozott. A csillagászok forradalmian új hipotézissel álltak elő: a Föld vizes bolygóként született! A víz szinte azonnal megjelent az alakuló Földön. Ráadásul a kéreg alatt kb. 480 km-től kezdődően a földköpenyben az ásványok nagy mennyiségű vizet, oxigént tárolnak. Ezek szerint a Föld elrejtette és megőrizte magával hozott vizét. Ha a belső hő felgyülemlik, a víz egy része gőz formájában felszínre tör.
Arról pedig csak mostanában hallottunk (pedig már a kétezres évek elejétől lázas kutatások folynak), hogy Naprendszerünknek van egy kilencedik bolygója is, mely tízszer nagyobb a Földnél. (A bolygók: Merkur, Vénusz, Föld, Mars, Jupiter, Szaturnusz, Uránusz, Neptunusz; – a Plútó már nem tartozik közéjük.) Mintha csak a sumer–akkád eposzokat olvasnánk: a távoli világból érkezett, idegenként, majd elfoglalva a Tiámat pályáját, a Naprendszer-család tagja lett! (Sajnos, a tudomány nem foglalkozik a mitológiával, így sem a Nibiruval, sem Tiámattal. Rosszul teszi.) A IX. bolygó ezerszer nagyobb a Plútónál, belső hője élteti, van vize; színe mélyvörös és igen erős lehet a gravitációja. Ellipszis pályán kering, naptávolban csillagunk fénye már alig ér el hozzá. „Szuperföldnek” nevezték el; kőzetbolygó lehet, anyaga rokon a Földével, – de valójában semmi biztosat nem tudnak róla. Kizártnak tartják, hogy egy ilyen óriási bolygó a Kuiper-övben született volna. Ha viszont a Naprendszer belsejében, akkor a Jupiter kipenderítette onnan, vagy magától kisodródott. Valóban, honnan jöhetett, egy szomszédos naprendszerből? Azt is felvetették, hogy kellett lennie egy ötödik kőzetbolygónak is, mely szerencsétlenül járt, és darabjai gyarapították a belső aszteroida-öv vonuló objektumainak számát; ez a bolygó pedig valószínű a darabokra tört Tiámat volt.
A másik izgalmas terület a „sötét anyag” mibenléte; nemzetközi kutatások folynak kiderítésére. Nem látható, mégis gravitációja összetartja az Univerzum objektumait. Természete nem ismert, de az űr 84 %-át kitölti. Az Ősrobbanás óta jelen van, szubatomi részecskékből állhat. Óriási gravitációjával rendezi a galaxisok, galaxis-halmazok helyét a „nagy falak” mentén, rács-, kocka-, pókháló-szerű hálózatok mintázata szerint. Ebben a folyamatban a mágneses mezők is hasonló funkciót töltenek be. A másik láthatatlan erő a „sötét energia”, mely gyorsulva távolítja egymástól a Kozmosz rendszereit, és valójában ettől tágul az Univerzum.
Naprendszerünknek körülbelül 180 holdja van. A Szaturnusz 82 holdja (nemrég még csak 62 volt!) közül megemlíteném az Enceladust és a Titánt, utóbbi nagyobb, mint a Merkur. Van légköre, mely főleg nitrogénből áll, metán tavak tarkítják felszínét. Mindkét holdon megvannak a szerves élet kialakulásához szükséges építőanyagok. Az Enceladus jég-kérge sós tengert takar, ez táplálja a feltörő gejzíreket a déli póluson. Egyik-másik hold fölött villámok cikáznak. A Jupiter egyik holdjának, az Iónak 400-nál is több aktív vulkánja van. (A villámoknak nagy szerepük volt a szerves élet és a bolygók kialakulásában: valójában nagy erejű elektromos szikrák; valamint kisülésük lökéshulláma összesöpri, egymáshoz préseli a porszemcséket, gázokat az égitestek keletkezésének első lépéseként, sőt a hője kőzetté tömöríti azokat). A Cassini űrszonda kiderítette, hogy két hold is lakható lehet a Szaturnusz körül. Csodálatos gyűrűi még rejtegethetnek kisméretű holdakat. (Érdekes kísérletet folytatott Stanley Miller kémikus a Chicago-i egyetemen. Olyan kémiai összetételű anyagokat zárt lombikba: metánt, hidrogént, ammóniát és vizet, melyek a feltételezett „ősvíz” alkotó anyagai lehettek. Majd elektromos szikrát bocsátott keresztül az elegyen. Az eredmény egy hét múlva: „három aminósav, amely a protein alapját képezi. A protein pedig az élet alapanyaga” (Szepes Mária). A Föld őskorában villámlás helyettesítette a szikrát.)
A Jupiter egyik holdján, az Európán/Europén szintén jégkéreg alatti tenger hullámzik, a vízben sót, oxigént, szenet és szerves molekulákat találtak. A Jupiter-gerjesztette ár-apály miatt a jégkéreg megrepedezik, ahol víz tör a felszínre, ezekből veszik a szondák a mintát. Mélysége 160 km körül van, melyben a molekulákon kívül esetleg primitív élőlények is létezhetnek. Laboratóriumban kísérletet folytattak: mikroorganizmusoknak olyan körülményeket biztosítottak, mint amilyen az Európa tengerében lehet, az elmondottakon kívül még teljes sötétséget és nagy nyomást. Egy idő után a mikroorganizmusok elkezdtek szaporodni, és metánt termeltek. Tervezik a leszállást az Európára, vágott nyíláson keresztül akarják vízbe bocsátani a mára már tesztelt technikai eszközöket. A Jupiternek jelen állás szerint 79 holdja van. A tudósok figyelme újabban az exo-holdak felé (is) irányul, eddig exo-bolygókat kerestek (háromszázat találtak), ahol kialakulhatott a szerves élet; tehát Naprendszeren kívüli, lakható, földszerű, vízzel, levegővel rendelkező bolygókat és holdakat.
Tudományos körök szeretik hangoztatni, hogy a Naprendszer a szerves élet tárháza. Valóban, néha elképesztően ellenséges közegben is képesek kialakulni primitív élő organizmusok, de hogy mivé válnak, csak később dől el a Naprendszerek élhető zónájában.
Mára mintegy 100–800 milliárd lehet a galaxisok száma az Univerzumban, de 2 billiót is említenek. Nem csoda, hogy ennyire eltérőek a becslések, mivel nagyobb az Univerzumunk, mint eddig gondolták. A Kozmosz hatalmas rendszerei gyorsuló tempóban távolodnak egymástól („sötét energia”). Jelen pillanatban az Univerzum 93 milliárd fényév átmérőjű. Csak a mi galaxisunkban kb. 10 milliárd „fehér törpe” és 1 milliárd neutron csillag található. A „számoláshoz” szeletekre osztják a területet, külön felmérik a keresett égitestek számát, majd összeadják, mivel nagyjából egyformán oszlanak el mindenütt; természetesen csak hozzávetőleges eredményeket kaphatnak. Valószínűségszámítások taglalják a rendszer objektumainak korát; múltját és jövőjét, valamint, hogy hány civilizáció alakulhat ki egy-egy galaxisban.
Frank Drake, a SETI-program vezetője, amerikai csillagász és asztrofizikus felállított egy egyenletet, ez a „Drake-formula”
mely szerint galaxisonként 10 000 civilizáció is lehet (később is tartotta fiatalkori számításait). Mások még több, 50 000
élhető világgal is számolnak; ezek elrugaszkodott hipotézisnek tűnnek. Napjainkban felgyorsult a bizonyítékok utáni kutatás.
A SETI-program nem volt eredményes, nem kaptak üzenetet odakintről, de a tudósok nem adják fel, mindenképpen
szeretnének társakra lelni az Univerzumban. Drake 1972-ben Carl Sagannal megterveztek egy űrbe küldött üzenetet, a
Pioneer-táblát, később Drake résztvett a Voyager Aranylemez összeállításában is, melyen megpróbálták ismertetni leg
alapvetőbb földi-emberi körülményeinket.



38
EGYELŐSZÁRÚ KERESZT-ÁBRÁZOLÁSOK TURÁNI NÉPEINKNÉL
1–5./ Mellkeresztek Magyarországról. – 5./ A bezdédi tarsolylemez egyenlőszárú keresztje. Az 1, 2, 3, 4, 5. képek Bakay Kornél: Őstörténetünk régészeti forrásai II. c. könyvéből. 6./ A szkíták Anahita istennője. – 9./ A „Fény Szűze” a szkítáknál. – Badiny Jós Ferenc: Jézus Király... 7./ III. Béla király halotti koronája; 8./Gr. Széchenyi István – Magyar évszázadok: Az Aranybullától az ősiségig; A reformországgyűlések;
10./ Egy egyenlőszárú kereszt, Bakay Kornél: Őstörténetünk régészeti forrásai címoldaláról. (A Székkutas-Kápolna-dűlő avar temetőjéből.)



39
A kép sumer kúš ELÖLJÁRÓT ábrázol. A kép tartalma: a vidék, ahol történetünk játszódik a fény és bőség földje. Itt végzi köztisztviselői megbízottként szolgálatát egy KIŠ-i ember, egy kúš (szubar) úr, istennője, NANŠE megbízásából. Feladata a templomgazdaságok szövő
műhelyeinek ellenőrzése. A fából való giš MÀ-GUR guffa nevű hajóval utazik. Megy, jár, állandóan úton van, körútján siet egyik városból a másikba; hosszú ideig van távol otthonától. Fejdísze valószínű elöljárói egyenruhájának tartozéka. Lelkiismeretesen végzi munkáját, sikeres elvégzése örömet jelent sajátmaga és mindenki számára.



40
AZ EGYENLŐSZÁRÚ KERESZT
A Nibiru két fő szimbóluma közül a kereszt az egyik, – a másik a szárnyas korong (nem szárnyas napkorong!), utóbbiban
gyakran látható az adott kultúra főistenének alakja a korongon belül, és az álló alak kinyúlik belőle. A kereszt gyakoribb,
több ősi eredetű kultúrában előfordul, például a magyar történelmi szakrális tárgyakon is gyakran látható. A kereszténység
korától kezd megnyúlni a kereszt alsó szára (neve „latin” kereszt). Ívelt szárakkal látjuk viszont szíriai ábrázolásokon; a dalmáciai, vagy magyar honfoglaláskori mellkereszteken is (Bakay Kornél: Őstörténetünk régészeti forrásai II.). (Utóbbiaknál három felső száruk még a Nibiru keresztjét mintázza). A magyar mellkereszteknél Szűz Mária felemelt karú ábrázolása az
őskori Kárpát-medence Anyaistennőjének áldó-védő, könyökből felemelt kéztartását idézi!
A csodaszép bezdédi tarsolylemezen eredeti formájában jelenik meg a kereszt. Kultusza elterjedt, magyar nők tetoválták
karjukra. Ott van a milánói, cividalei, a fornovói, a calvisanoi, civezzanoi és a beinascoi arany lemezkereszteken (Bakay 46; 60–61. o.); vagy az írek szent ábrázolásain, itt főleg körkereszt formában; középkori templomok kőbe faragott díszítésein
(stb.). Magas rangú közméltóságok, uralkodók, államférfiak viselték egykor a jelképet, például II. Sándor orosz cár mellére tűzve; többek között a Romanov-koronát is díszíti. Érdemkeresztként látjuk gróf Széchenyi István díszöltözetén, ahol öt
kereszt közül három ábrázolja az egyenlőszárú keresztet (Magyar évszázadok – sorozat, 1989.).
Az egyik legcsodálatosabb előfordulása az etióp Lalibela-i, sziklából kivájt, föld alól feltárt kő templom, mely egyenlőszárú
kereszt alapú épület, (! a kereszt-forma csak felülnézetből érvényesül). Bár milliószámra látogatják a szenzációs templomot,
vajmi kevesen lehetnek, akik tisztában is vannak az egyenlőszárú kereszt jelentésével. Az etióp papság egy kis része talán.
Csodálatot keltenek a sziklafalakba vésett egyenlőszárú keresztek (olykor kettő egymásban) Tiahuanaco ciklopikus épületein.
Az egyenlőszárú kereszt látszik Jézus feje mögött a Szent Koronán. Magyar királyi koronák meghatározó jelképe.
Keresztesek, templomosok öltözetének díszítő eleme volt, utóbbiak ruhája, köpenye fehér, rajtuk a kereszt vörös.
A brit királyi ékszereken többször is látjuk. Két fő koronájukon: a Szent Eduárd koronájá-n; – ezt használják koronázáskor;
és a Birodalmi állami koronán, melyet használnak koronázás alkalmából is a ceremónia végén, valamint ez utóbbit viseli az uralkodó a parlamenti ülésszak megnyitásakor. Koronákon általában az ívelt szárú változatot látjuk. Óvintézkedések közepette feltárták Jézus sírját Jeruzsálemben (film is készült a feltárásról, láttam a filmet). Nem találtak semmit, a sír üres volt, csupán a legalsó kőlapon látható egy egyenlőszárú kereszt kb. 1,5–2 cm mélyen a kőbe vésve.
Szimbolikus, fontos mondanivalója van! Nem lehet tudni, kik és mikor vésték oda (talán a templomosok, ők sok rejtett titkot
ismertek). Az egyenlőszárú keresztek ábrázolása széles körben elterjedt. Az előfordulásuk térségében élő népek kultúrája
valami módon kapcsolódott a sumer múlthoz.
A náci vezérek a szimbólumok, az ezoterikus és okkult jelenségek megszállottjaik voltak, emberfeletti, „isteni” erőt vártak
tőlük saját világuralmi törekvéseik megvalósításához. Közben megbocsáthatatlan, iszonyatos bűnöket követtek el a védtelen,
kiszolgáltatott, ártatlan emberek milliói ellen. Időnként a gonosz erők veszik át a hatalmat nem csak egyének, hanem csoportok fölött is. Nagyon erősek, legyőzhetetlennek
tűnnek, végül valahogy csak legyőzetnek, és tragikus pusztulást hagynak maguk mögött szellemi és fizikai értelemben.
A nácik is használták az egyenlőszárú keresztet; az ősi civilizációk fekete, fehér, vörös együttes szakrális színeit. A Föld
összes ókori kultúráinak hagyatékából összegyűjtötték az okkult, ezoterikus titkos írásokat, szimbólikus tárgyakat; nagy belső
erőt tulajdonítva az írásoknak, ereklyéknek; az írások és tárgyak száma a százat is meghaladta. A jelképekkel próbálták
hangsúlyozni fajuk – hitük szerinti – felsőbbrendű eredetét.
Ma is félelemmel, írtózattal tölt el minden jóérzésű embert, amikor látja a mindenütt ábrázolt svasztikát, mely a Teremtés
kezdetének jelképes kulcsa volt az alvó világ felébresztéséhez, hogy mozgásba hozza, elindítsa annak forgását, és ez által magát a földi életet is. Lesz-e valaha is emberi hatalom, szellemi, tudati erő és szándék, mely tisztára mossa a beszennyezett szent szimbólumot;
elfeledteti a kinzókamrák borzalmát, a halálra éheztetett milliók nyomorát?



41
IRODALOM
Badinyi Jós Ferenc: Jézus Király – a Párthus Herceg; Ősi Örökségünk Alapítvány, Budapest, 1998
Bakay Kornél: Őstörténetünk régészeti forrásai II.; Miskolci Bölcsész Egyesület, 1998 Dr. Berze Nagy János: Égigérő fa; Kiadó: A Baranya megyei Tanács V. B. Művelődési Osztálya, Pécs, 1984
Bíró József: A szabir-magyarok őstörténete; Magyar Közírók Nemzeti Közössége, Budapest, 2000 Daleth, Yliaster: Elveszett világok; Édesvíz Kiadó, Budapest, 1993 Deimel, Anton: Sumir nyelvtan; Róma, 1939, Miskolci Bölcsész Egyesület, 1998 Enúma elis – fordította Rákos Sándor; Európa Könyvkiadó, Budapest, 1974 Gardner, Laurence: A Grál-királyok eredete, A Szent Frigyláda elveszett titkai; Alföldi Nyomda Rt, Debrecen, 1999 Gilgames – fordította Rákos Sándor; Európa Könyvkiadó, Budapest, 1974 Glasenapp, Helmuth von: Az öt világvallás; Gondolat Kiadó, Budapest, 1977 Horvát István: Rajzolatok; Főnix Könyvműhely, Debrecen, 2001
Ipolyi Arnold: Magyar Mythologia; Heckenast Gusztáv, Budapest, 1854 Kalla Gábor: Mezopotámiai uralkodók; Kossuth Könyvkiadó, Budapest, 1993
Kézai Simon Magyar Krónikája – Priszkosz rétor töredékeiből; Magyar Ház, Budapest, 1999 Klíma, Josef: Mezopotámia; Gondolat Kiadó, Budapest, 1983 Komoróczy Géza: A sumer irodalom kistükre; Európa Könyvkiadó, Budapest, 1983 Labat, René: Manuel d’épigraphie akkadienne; Paris, Imprimenie Nationale, 1948 Magyar évszázadok – Sorozat; Reflektor Kiadó, 1988 Oates, David, Joan: A civilizációk hajnala; – A múlt születése sorozat, Helikon Kiadó, Budapest, 1983 Oertwig, Siegfried: Elsüllyedt városok; Gondolat Kiadó, Budapest, 1966 Oppenheim, Leo: Az ősi Mezopotámia; Gondolat Kiadó, Budapest, 1982 Roaf, Michael: A mezopotámiai világ atlasza; Helikon Kiadó, Magyar Könyvklub, Budapest, 1998 Sitchin, Zeharia: A Tizenkettedik bolygó,
Az istenek városai; Édesvíz Kiadó, Budapest, 1996 Szent Biblia – fordította Károli Gáspár Dr. Varga Zsigmond: Ötezer év távolából I. II. III.; Debrecen, 1942; új kiadás: Gede testvérek, Budapest, 2000 Várkonyi Nándor: Szíriát oszlopai; Magvető Kiadó, Budapest, 1972
Woolley, Sir Leonhard: Ur városa és a vízözön; Officina Kiadó, Budapest, 1943
A témákhoz kapcsolódó TV-s ismeretterjesztő filmek, pl.
How the Universe works – sorozat; Spektrum; Ozone Strip the Cosmos; egyik adása volt: A világűr rétegei – Spektrum YouTube videók.
Kecskemét, 2020. augusztus Sípos Erzsébet