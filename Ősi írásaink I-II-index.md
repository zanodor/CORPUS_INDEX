---
master_file: "[[@OsiIrasainkIIIpdf]]"
---
# Index for Ősi írásaink I-II.pdf

Ősi írásaink



A Magyarságkutató Intézet Kiadványai 16.



ŐSI ÍRÁSAINK
Tanulmánykötet a Magyarságkutató Intézet által 2019. december 12–13-án rendezett konferencián elhangzott előadásokból
SZERKESZTETTE:
FEHÉR BENCE – FERENCZI GÁBOR
Magyarságkutató Intézet Budapest, 2020



Szakmai lektorok: Fehér Bence, H. Tóth Tibor, Szabó Ádám Nyelvi lektorok: Eőry Zsófia, Ferenczi Gábor, H. Tóth Tibor, Katona József Álmos, Nagy Dóra, Pál Helén
Az MKI szerkesztőbizottsága: Vizi László Tamás (elnök), Fehér Bence, Katona József Álmos, Kovács Attila, Pomozi Péter, Virág István
A kötet megjelenését az EMMI támogatta.
© Szerzők, 2020 © Szerkesztők, 2020
ISBN 978-615-6117-14-4 ISSN 2677-0261



TARTALOM
Előszó . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 7 Fehér Bence: Amiben senki nem hitt: a káposztásmegyeri rovásfelirat. . . . . . . 9 Fehér Bence: Benedek Illyés graffitiző és műemlékrongáló (XV. század?) . . . 25 Haramza Márk: Latin betűs fegyverfeliratok a 9–12. századi Kárpát-medencéből. . . . . . . . . . . . . . . . . . . . . . . . . . . . . . . . . . . . . . . . . . . . . . 39 Hosszú Gábor: Evolúciós számítások írásinformatikai alkalmazása . . . . . . . . 51 Kovács Péter: Adatok Keszthely-Fenékpuszta 7. századi népességéhez. . . . . . 77 Langó Péter: Rovásjelek vagy a keresztény térítés emlékei? . . . . . . . . . . . . . . . 99 Medgyesi Pál: 11. századi rovásjelek Sarkadkeresztúr határából . . . . . . . . . . 127 Péntek Attila: Rovásfeliratos szalaggyűrű Veresegyház-Göbölyös lelőhelyről . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 155 Puskás-Kolozsvári Frederic: A Tászok-tető írott köveinek lehetséges párhuzamairól, különös tekintettel a moldvai területeken lévőkre. . . . . . 183 Szabó Ádám: Az apahidai Onachar . . . . . . . . . . . . . . . . . . . . . . . . . . . . . . . . . . 201 Szabó Géza: A kontinuitás változatai a regölyi grafémák tükrében . . . . . . . . 227 Szentgyörgyi Rudolf: Rovásemlékeink és a magyar nyelvtörténetírás. . . . . . 259 Teszler Vendel: A rovásírás kibontakozása napjainkban . . . . . . . . . . . . . . . . . 275 Vékony Gábor: A nagyszentmiklósi kincs történeti értékeléséhez. . . . . . . . . 289 Zelliger Erzsébet: Hangtörténet és rovásábécé . . . . . . . . . . . . . . . . . . . . . . . . . 309






7
ELŐSZÓ
ELŐSZÓ
Magyarország ezeréves latin betűs írásbelisége mellett a Kárpát-medence egész területéről ismertek egykorú vagy éppen régebbi, eltérő írású, magyar és ismeretlen nyelvű írásnyomok is – olyan emlékek, amelyek érthető okból a nagyközönség felfokozott érdeklődésére tartanak számot, de a tudományos kutatás számára is óriási jelentőségűek. Természetes hát, hogy sok kutató foglalkozik e kérdésekkel, sok az új eredmény is. Az azonban ma még ritka, hogy a kutatók közösen gondolkodva osztják meg és vitatják meg egymással eredményeiket. 2018-ban a Magyar Nyelvstratégiai Intézet tartott egy kerekasztal-megbeszélést a témában, amelynek e sorok írásakor jelent meg a konferenciakötete (Rovás – magyar nyelvtörténet – művelődéstörténet. Szerk.: Zelliger Erzsébet. MKI, Budapest, 2019.). E kerekasztalból kiindulva, résztvevőinek és más hozzáértő régészeinknek, nyelvészeinknek, epigráfusainknak immár jóval bővebb körű közreműködésével rendezte meg a Magyarságkutató Intézet Nyelvtervezési Kutatóközpontja 2019. december 12–13-án azt a konferenciát, amelynek előadásaiból épül fel a jelen kötet. Erre a nagyobb nyilvánosságra és kutatók közti szorosabb együttműködésre immár égetően szükség is van, mivel e szakterület hatalmas ütemben fejlődik. Negyven éve hozzávetőlegesen három tucat emlékét ismertük az összes régi írásbeliségnek, és a különbségeiket sem mindig láttuk világosan. Napjainkban már csak rovásírásból legalább három típus különíthető el hazánkban, és évente négy-öt új adat biztosan előkerül. (Ez igaz például a római feliratokra is, de ott évi egy tucat új adat az összmennyiség 2‰-e, és ritkán mondanak valóban újat: nekünk szinte minden új emlék alapvető újdonsággal szolgál!) Csak a biztosan feliratos emlékek száma jelenleg 170 körül van, nem beszélve a kéziratokról. Ma már a feliratos korpusz elkészítése van soron.



ŐSI ÍRÁSAINK
8
Talán még a határok sincsenek pontosan meghúzva; nem is ugyanúgy nevezi meg mindenki kutatásai tárgyát. A cím: „Ősi írásaink”, nem véletlen, minden régi, ritka, kutatatlan, megfejtetlen írást együtt kell tárgyalni, nem szűkíthetjük le „rovásírásra”, sem pedig „régi magyar írásra”, tágabb összefüggések nélkül ezeket nem lehet valóban értelmezni. Még a szakmai terminológia is botladozik; vannak, akik elnevezésekről folytatnak értelmetlen vitákat, és szembekerülnek egymással, pedig kutatásaik egymáséira épülnének. (Székely írás vagy rovásírás?) Célunk eredetileg egyáltalán nem volt szerény: legyen mindenki együtt, gondolkodjék együtt, aki eddig fontos új eredményekkel gyarapította ismereteinket. Ez az ideális konferencia persze így nem valósult, nem valósulhatott meg; vannak kollégáink, akiknek írását szomorúan hiányolhatjuk a kötetből, de a konferencia (mondhatni) kegyelmi pillanatában legnagyobb elődeink velünk voltak: posztumusz elhangozhatott az oly korán eltávozott Vékony Gábor kiadatlan műve (és most meg is jelenik), és egyúttal ez volt az utolsó alkalom, hogy a magyar rovásírás-kutatás doyenjének, Erdélyi Istvánnak előadása még elhangozhatott. A kötet szerkesztése már zajlott, mikor ő eltávozott körünkből. Kettejük emlékének ajánljuk e munkát, amely semmiképp nem zárul le: folytatni kívánjuk újabb konferenciákkal, újabb kutatásokkal és kötetekkel. Hiszen hatalmas közös feladatok várnak ránk: nyelvi megfejtésben, kutatásmódszertanban, dokumentációban, sőt ismeretterjesztésben is.
2020. március
A szerkesztők



9
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
AMIBEN SENKI NEM HITT:
A KÁPOSZTÁSMEGYERI
ROVÁSFELIRAT
FEHÉR BENCE
A B S Z T R A K T : 1971-ben Káposztásmegyeren, földmunkák során került elő két középkorinak meghatározott cserépdarab székely rovásírásos jelekkel, amelyeket azóta hamisítványként tartunk számon. A nagyobbik töredék azonban égetés előtt készült jeleket tartalmaz, tehát eredeti. A tárgy pontos eredete ugyan ismeretlen, de okkal feltehető, hogy a 15. századból – 16. század első feléből származik. A felirat első sora nem érthető, a második: [- - -]+uk róttam [- - -?]. Gyenge minőségű házikerámiáról van szó, amelyen a (nyilván helyszínen készült) rovásírás nehezen magyarázható, leginkább a Mátyás-korabeli rovásírás-divattal lehet kapcsolatban, egy főúri vagy egyházi birtokos számára dolgozó fazekas terméke lehet. K U L C S S Z Ó K : Káposztásmegyer, edénygraffito, rovásírás
A B S T R A C T : The runiform script from Káposztásmegyer nobody believed in. In 1971, two potsherds containing written characters of the Szekler runiform script were found in Káposztásmegyer (Budapest, District IV) during earth moving activity. Though identified as medieval products, the sherds have been regarded as forgeries ever since. However, the bigger fragment was written before firing, thus it is an original sample. Although its exact origins are



ŐSI ÍRÁSAINK
10
unknown, it is reasonable to assume that it is an artefact from the 15th or the first part of the 16th century. The first verse of the inscription is not intelligible, the second one says [- - -]+uk róttam [- - -?]. Since it is a domestic ware of inferior quality, the existence of the runic characters is hard to explain (in all likelihood, it was made on the spot); most probably it may be linked to the cult of Szekler runes in the era of King Mathias; it may have been the product of a potter who worked for an aristocratic or clerical landowner. K E Y W O R D S : Káposztásmegyer, pottery graffito, runiform script
A székely rovásírás emlékei hiteles kontextusban (egyetlen kivétellel, de az még az államalapítás előtti időből származik1) mindeddig csupán Erdélyben kerültek elő. Az Erdélyen kívüli területről ismerünk ügyes vagy éppen ordenáré hamisítványokat,2 félreértett, rovásírásnak olvasott latin betűket vagy díszítőmotívumokat,3 jó néhány bizonytalan adatot, amelynek hitelessége ha kicsi is, de biztosan nem zárható ki,4 és alig egy-két leletet, amely esetleg értelmezhető a székely rovásírás emlékének (Erdélyből, de nem Székelyföldről származik a Su
1 Bodrog-Alsóbű, 10. század eleje, ld. Vékony 1999. 2 Csak néhány példát említve, olyanokat, melyeket megpróbáltak középkorinak beállítani: a margitszigeti kőemlék (Erdélyi–Ráduly 2010, 114.), vagy az ún. turóci fakönyv (Jerney 1840). 3 Pl. a felsőszemerédi templomkapu felirata (Erdélyi–Ráduly 2010, 53.), egy állítólagos edénytöredék Kupáról (Erdélyi–Ráduly 2010, 113.), a sályi sziklafelirat, a komáromi lándzsahegy (ld. kötetünkben Haramza Márk tanulmányát) vagy egy állítólagosan mezőkeresztesi kőemlék (Forrai 1994, 340–341.). 4 Egy amulett (?) Tokajról, Csallány 1971, 130. n. 6.; állítólagos rovásos fapálcák Nógrád és Turóc vármegyéből Bél Mátyás szerint (Bél 1718, 15–16.); az állítólagos kései alföldi rovásemlékeknek, melyeket Tar Mihály kortárs rovótevékenységéből kiindulva a 20. század legelején „kutattak fel” (Jelentés 1903, 30–47.), nagy részét egyáltalán nem lehet komolyan venni, csak két Békés megyei említés nem tűnik eleve kizárhatónak (a kiskunhalasiak pedig az ordenáré hamisítványok kategóriájába tartoznak). A Szokolyán talált írott kövek (Erdélyi–Ráduly 2010, 111.) 2019-es autopsziám alapján szintén nem székely rovásírást, hanem irányjelzőket és pentagrammákat tartalmaznak, de nem sikerült az összes említett követ azonosítanom; az állítólagos felvidéki sziklafeliratok általában a szlovák nacionalizmus „ősszláv rúna”-hamisítványai, de ezek közül sem mindet lehetett fellelni és megvizsgálni.



11
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
ki-kehely; egy vitatott kőfelirat van Pécsről, és egy felvidéki, lőcsei kései lejegyzésnek legalábbis nem bizonyították a hamisított voltát).5 Éppen sporadikus voltuk miatt – és mivel más értelmezés sem zárható ki – a legtöbb kutató ezeket kizárja a hiteles emlékek sorából és azon az elvi állásponton van, hogy a székely rovásírás valóban kizárólag a székelyek sajátja, az ország többi részén soha nem volt használatban.6 (Természetesen itt nem vehetjük figyelembe azokat a korai középkori írásos emlékeket, amelyek valamilyen sajátos, sokszor „rovásnak” nevezett, de a székely írással biztosan nem azonos írásrendszer nyomait őrzik, így az ún. rovásírásos gyűrűket.7) Ki kell emelnünk, hogy az eddigi adatok alapján ez megalapozott következtetés, függetlenül attól, hogy a kivételes alsóbűi leletet hogyan interpretáljuk: a székelyek 10. századi nyugat-magyarországi jelenléte bizonyítékának, vagy úgy, hogy az írásrendszer az államalapítás kora után halt ki az ország nagy területén.8 Mindkét esetben igaz, hogy a jövőben várható ugyan rovásírásos emlékek térben szétszórt felbukkanása a 10–11. században, de a későbbi korszakokban már elég valószínűtlen. A felirat, amelyet a továbbiakban bemutatok, ebbe a koncepcióba csupán abban az esetben illik maradéktalanul, ha hamisítvány, és valóban mind a mai napig nem tartottuk számon a székely rovásírás emlékei közt, mert a hitelességét egyértelműen elutasították. Egyébként 1971-ben került elő, tehát csaknem ötven éves álláspontról van szó. Először Vásáry István említette 1974-ben, hogy a Megyeri úti általános iskolában látott (1971. V. 27-én) az ún. „megyeri csárdánál”, csatornaásásnál előkerült több száz középkori cserepet, s ezek közt volt több, amelyen egészen
5 Ld. Pál 1966; Forrai 1994, 285–289., Csallány 1971, 147., összefoglalólag Erdélyi–Ráduly 2010. 52., 112. 6 Összefoglalólag: Sándor 2014. Határozottan ezen a nézeten volt Vékony Gábor is, ezért ő az első kutató, aki következetesen székely írásnak nevezi az írásmódot (Vékony 1999, és későbbi munkái), az alsóbűi felirat okozta dilemmát pedig úgy oldja fel, hogy a 10. században Somogyban székely maradványnépességet feltételez. 7 Ld. ebben a kötetben Langó Péter és Péntek Attila tanulmányát. 8 Emellett szól az, hogy későavar leleteken néhány esetben szórtan az egész országban felbukkan a székely rovásíráshoz erősen hasonló (vagy annak ősének tekinthető) írás, ld. Fehér 2019a, Fehér 2020.



ŐSI ÍRÁSAINK
12
friss, nyilvánvaló hamisítással készült rovásírás látható (idézem Vásáry szavait: „a cserepeken lévő rovásjelek azonban világosan mutatták frissen karcolt voltukat; szép, merev betűkkel írottak, s az egyik cserépen Árpád neve volt világosan olvasható. Az értéktelen hamisításoknak remélhetőleg nem lesz oly fényes pályafutása...”)9 Mivel egy cserépgraffitóról nyilván evidens, ha frissen készült hamisítvány, az ÁRPÁD-olvasat pedig a középkori leletek közt abszurd, annál hihetőbb az 1970-es évek környezetébe helyezve, és mindannyian tudjuk, hogy ásatási munkások gyakran megpróbálják megtréfálni az ásatásvezető régészt, diákok a helytörténész tanárt általuk készített „feliratokkal”, ez az összkép teljesen világosnak tűnt, senki nem is foglalkozott a továbbiakban a tárgyakkal. Igaz, ez nehéz is lett volna, mert Vásáry nem tudott arról, hogy a tárgyak közgyűjteménybe kerültek, leírásukat pedig nem adta meg, így a „cseréptöredék több száz hasonló közt” leírás alapján ember lett légyen a talpán, aki újra megtalálja őket. 2010-ben Mandics György igen bő, de meglehetősen rendezetlen rovásgyűjteményében szintén említett (rajzzal) két rovásírásos edénytöredéket, amelyek Budapest IV. kerületéhez köthetők: ezeket leírása szerint Torzsa Margit azonosította az újpesti „Helytörténeti Gyűjteményben”.10 A rajz szerint az egyik felirata [- - -]GAM, a másiké UK2R1OGyAM volt. Közvetlenül azonban ezt a két tárgyat semmi nem kapcsolta az ismeretlen számú tárgyhoz, amelyeket Vásáry 1971-ben látott, bár nem látszott lehetetlennek, hogy ezek is káposztásmegyeri eredetűek, és roppant valószínűnek tűnt, hogy ezek is hamisítványok, mert 1) a szövegük tökéletesen értelmetlen, 2) Budapest IV. kerülete az eddigi adatok szerint biztosan nem az a hely, ahol rovásírás használata akár a középkorban, akár a koraújkorban várható. Azonosságról nyilván nem lehet viszont szó, hiszen az ÁRPÁD-olvasat hiányzik. A mondottak miatt a Vásáry-féle adat ellenőrzésére nem láttam reményt, de – ha tökéletesen feleslegesnek is gondoltam a fáradságot – az újpesti Neogrády László Helytörténeti Gyűjteménybe elmentem megkeresni a két tárgyat, remélve, hogy e szerényebb gyűjteményben talán a ltsz. ismerete nélkül is
9 Vásáry 1974, 167–168. 10 Mandics 2010, II 519.



13
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
megtalálhatók lesznek. Úgy is van, az állandó kiállításban szerepelnek. És első pillantásra kiderült valami, amit nem vártam: az egyik felirat (1. kép) nem hamisítvány – ugyanis nem utólagos, hanem égetés előtt készült. (Feltéve, ha az egész tárgy nem a XX. sz. végén készült, de szerintem azt még számításba sem érdemes venni, hogy valaki a ’70-es években ilyen rossz minőségű, sötétszürke, kézi vagy egészen gyengén korongolt, későközépkorinak kinéző edényt hamisít azért, hogy becsaphasson egy helytörténészt.) A másik tárgy utólag van bekarcolva, szerintem nem túl régen, úgyhogy ez vélhetőleg hamisítvány, amelyet az első cserép megtalálása és felismerése ihletett. Kétségtelen, a kettő a gyűjteményben egybetartozik (ltsz. 34/2019), a leltári adatok szerint valóban Káposztásmegyer-Vízmű területéről származik (tehát valóban a Megyeri Csárda körülről), 1971-ben földmunkák során középkori településről került napvilágra. A nem hiteles apró töredéket (2. kép) gyorsan elintézhetjük: 2 és fél jel maradt meg, helyesebben vsz. ennyi készült, mert úgy tűnik, hogy a felirat a cserép eltörése után készült (a törésfelület gondos tanulmányozása alapján), jobbról balra, a felső anyagréteget áttörve. Olvasata többesélyes: [- - -]LAM/GAM/?VAM. Egyikkel sem tűnik értelmesnek, hacsak nem tekintjük elbeszélő múlt idejű igealaknak, de tapasztalat szerint a székely rovásírásos graffitókon mindig befejezett igealakot használtak.11 Sokkal egyszerűbb magyarázat, hogy a másik töredéket utánozták, annak hátulról harmadik betűjét félreértve. A másik töredék annál különösebb. Ezen felül (ld. 3. kép) egy paizs durva rajza van bekarcolva (címer utánzata? rajta talán kereszt, de ezt egy későbbi sérülés felismerhetetlenné teszi; mindenesetre azt hiszem, nem konkrét, létező címerpaizs; bár esetleg mesterjegy lehetne); alatta egy vékonyan és kuszán bekarcolt sor, amely nem olvasható ki biztosan (J?+PRA, de az is lehet, hogy a
11 Firtosvár: R1OT[A/M?] (az olvasathoz ld. Fehér 2019b), Berekeresztúr DK-i fal: C.s.E
NALL^TA (saját autopszián alapuló olvasatom), Bágy: CsNAL^TA, Csíkszentmiklós/mihály: Cs^JNAL^TAK1, Cs^NAL^TA, Konstantinápoly: IR1^TAN. (A vitatott olvasatú vargyasi feliratot itt nem veszem számításba.) Ennek a jelenségnek a fel nem ismerése már másokat is tévútra vezetett, így pl. Vékony Gábornak a dálnoki feliratról adott megfejtése emiatt (is) bizonyosan téves (Vékony 1987, 19.).



ŐSI ÍRÁSAINK
14
RA betűk, amelyek feljebb vannak, valójában új sort alkotnak12), és végül egy vastagon, tompa eszközzel, durván, de egyenes sorban bekarcolt sor (ld. 4. kép), amely elöl bizonyosan csonka, az első fennmaradt betű kiegészíthetetlenül töredékes; másfél szó olvasható, bizonytalan, hogy a végén folytatódott-e még (a szónak mindenképpen vége). Ez azonban egészen jól olvasható:13 [- - -]+UK2 R1OT?AM [- - -?] azaz: [- - -]+uk róttam [- - -?]
Utólagos karcok mind a két rovást összezavarják, de ezek sem modernek. A két tárgy egyértelműen azonos a Mandics-közlöttékkel, de az ő rajza nem pontos, ezért nem volt olvasható; a felső sor nála hiányzik. Idáig nincs gond. A baj az, hogy a második töredék eléggé bizonyosan azonos a Vásáry által említettel is: ugyanis a J?+PR1A betűket viszonylag könnyen ki lehet ÁRPÁD-nak olvasni – ha valaki fordítva, balról jobbra olvassa a székely írást! És mint megtudtam, a két feliratos cserép járt a ’70-es évek elején a BTM-ben, ahova Neogrády László felvitte meghatározás végett, s miután megkapták a „valóban középkori” meghatározást (az első töredéknél egyébként ez meglehetősen nehezen hihető), Neogrády helytörténeti gyűjteményében lett végső helyük. Elég különös, Vásáry hogy’ tudott ilyen tévedéssorozatot elkövetni. Feltételezem, hogy a kicsi, hamis darabot tekintette meg elsőnek, és miután meggyőződött annak hamis voltáról, a másikra már csak futólag nézett rá. (Bár hogy miért balról jobbra, az még mindig rejtély.) Ennek a felületességnek következtében aztán negyvenöt éven át hamisítványnak hittünk egy igen érdekes valódi darabot.14
12 A 2. jel vsz. J, A vagy esetleg P. 13 Az első (?) jeléből két függőleges vonás azonosítható, de nem azonos mélységűek, az egyik esetleg akaratlan; a 6. jel lehet D is, de vsz. csak utólagos anyagkitörés miatt, az eredeti karc inkább T lehetett. 14 Az egész eseménysor a 20. sz. második feli folklór egy anekdotájára emlékeztet: a Jereváni Rádió betelefonálós műsorában megkérdezték, igaz-e, hogy Moszkvában Rolls-Royce-okat osztogatnak. Az ismeretes válasz szerint a hír nagyjából igaz, de nem Moszkvában, hanem Leningrádban, nem Rolls-Royce-okat, hanem Zaporozseceket, és nem osztogatnak, hanem fosztogatnak. (A Jereváni Rádió-anekdoták tudománytörténeti szerepéről ld. Kovács 2013, 189., Lőrincz Barnabás szóbeli közlései alapján.)



15
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
Az érdekessége nem annyira a szövegben rejlik: az részben ugye még nem érthető, részben egy elég szokványos feliratállítási ige (bár az, hogy a ró igét tényleg használják a rovásírás műveletére, és ez nem csak a 19. sz. végi tudomány műszava, viszonylag új ismeret, igazából 2018-ban derült ki a firtosvári 1. feliratról15), hanem az előkerülés és feltehető készítés körülményeiben. Sajnos az előkerülésről keveset tudunk, hiszen nem ásatásból származik: a középkori kontextus mint ismeret elég kevés, ráadásul hiteles ásatás híján kétségbe is vonható, hiszen lehet beásásról, betöltésről is szó. Maga a cserép azonban ennél kissé talán jobban behatárolható, későközépkori, esetleg 16. századi darabnak tűnik.16 Kb. a 16. sz. közepéig gondolkozhatunk, hiszen 1562-ben a falu már puszta.17 Most már csak az a kérdés: ki, miért, hogyan készíthetett a későközépkorban avagy 16. században rovásírásos házikerámiát úgy, hogy az végül Káposztásmegyeren kötött ki (gondolom, ott is készült: nem az a fajta díszáru, amelyet akár csak a szomszéd faluból is megérné importálni18). Mint a bevezetőben említettem, eddigi ismereteink szerint a 13–16. században ez az írásmód gyakorlatilag kizárólag a Székelyföld sajátja. Értelmesen ebbe a kontextusba egy káposztásmegyeri adatot csak akkor lehet behelyezni, ha az a rovásírás XV. századi, Mátyás király udvari kultúrájához kötődő „reneszánszához”19 kapcsolható, tehát tudós gyártmány, mint a Nikolsburgi ABC.20 Mindez egyáltalán nem lehetetlen a helyszínen: a falu ugyanis a XV. század végén erősen megosztott volt birtoklás szempontjából, több főúri és budai családnak volt birtoka benne (akár ilyen neveket is említhetünk, mint Ernuszt János; néhány középnemesi birtokos is volt), illetve a budai prépost
15 Fehér 2019b. 16 A töredék meghatározását Romhányi Beatrix szívességének köszönhetem. 17 Fejes 1999, 2. 18 Ez alól kivétel lehet (Gálos Miklós szóbeli felvetése alapján), ha egy a káposztásmegyeri réven átkelő utazónak éppen itt tört el az edénye. Ez esetben sem lehet azonban nagy távolságot feltételezni, hiszen az edényke aligha olyan áru volt, amelyet távolsági kereskedelemben használnának áruszállításra. 19 Róna-Tas 1985/86; az ő nyomán azóta szinte közhelyes ismeretté vált, vö. Sándor 2014, 333–334. Sándor Klára a kérdésnek egész monográfiát szentelt: Sándor 2017. 20 Róna-Tas 1985, 175–176., Vékony 2004, 62–64., a szerző biztos azonosítása: Szelp 2011, 412., 418–419.



ŐSI ÍRÁSAINK
16
nak (avagy káptalannak, ezek közt jogvita is volt) is.21 Ezek közt bőven lehettek olyanok, akik az udvari kultúrából a „hun” írást is megismerhették és pártolhatták, akár a világiak, akár a prépostság részéről. Teljességgel azonban még nincs megfejtve a rejtély: ha ránézünk erre a töredékre, látjuk az akadályt is. Hiszen ez nyilvánvalóan nincs azon a színvonalon, hogy feltehetnők: egy budai prépost, egy Ernuszt János vagy hasonló megrendelésére készülhetett volna. Akkor tehát? Mégis valami tévedés volna, nem hiteles felirat? Úgy tűnik, ezt maga az anyag nem engedi meg. Bizonyítható megoldásom nincsen, de több hipotézissel is élhetünk, amelyek legalábbis hihetők: 1. Gesunkenes Kulturgut. Egy rovásírás iránt elkötelezett megyeri birtokos használt, csináltatott ilyen árukat, ezt a jobbágyai megismerték, népszerűvé vált, volt, aki megtanulta, illetőleg utánozni kezdték. Szerintem valószínűtlen, de nem teljesen lehetetlen. 2. Műhelyforgács. A feltételezett birtokos megrendelt magának egy rovásírásos készletet, ehhez azonban a fazekast be kellett tanítani. A tanítási folyamat során házikerámia keletkezett, többé-kevésbé hibás feliratokkal, ebből maradt fenn egy. Ez némileg valószínűbb elképzelés, és az 1. sor olvashatatlan, kísérletnek látszó volta is támogatja. 3. A gyártó specialitása. A birtokos ez esetben is egy fazekast taníttatott ki a saját (dísz)edényei elkészítése végett, az illető pedig a későbbiekben mintegy márkajelzésként használta a csak általa és a földesúr által ismert írást, ezzel mutatva, hogy ő milyen körök szállítója.
Akármelyik lehetőség igaz (én a másodikat gondolom kézenfekvőnek), a káposztásmegyeri felirat egészen különös tárgyi bizonyítéka lehet a budai udvar környezetében a 15. sz. második felében (vagy a 16. sz. elején, hiszen amíg királyi udvar volt Budán, ez a lehetőség továbbra is fennállott) dívott rovásírás-kultusznak. Nem alkalmas viszont arra, hogy a rovásírás folytonos,
21 Gárdonyi 1940, 15.; Kubinyi 1975, 31.: „A század végén birtokosai között főúri családokat: Ország, Losonci, Thuz (zálog); középnemeseket: Haraszti, Kálnai; és nemességet szerző polgárokat (zálogként): Ernuszt János és Óbudai Kálmán Péter találunk. Volt a budai prépostnak is itt birtokrésze.”



17
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
pláne széleskörű ismeretét igazolja a középkori Magyarországon, illetve Buda és Pest térségében. Illetve, legyünk óvatosak, hiszen épp e lelet bizonyítja: bármikor bármi kiderülhet, ami ellentétes eddigi tudásunkkal. Fogalmazzunk úgy: amíg más, konkrétabb adat elő nem kerül a környékről, addig biztosan nem alkalmas.



ŐSI ÍRÁSAINK
18
KÉPEK
1. kép: a hiteles káposztásmegyeri feliratos edénytöredék (a szerző felvétele)



19
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
2. kép: a hamisított káposztásmegyeri feliratos edénytöredék (a szerző felvétele)



ŐSI ÍRÁSAINK
20
3. kép: a felső sor betűi (a szerző felvétele)



21
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
4. kép: az alsó sor betűi (a szerző felvétele)
5. kép: a felirat értelmezése (a szerző rajza)



ŐSI ÍRÁSAINK
22
IRODALOM
Csallány 1971 Dezső Csallány: Die Denkmäler der ungarischen Kerbschrift. Acta Antiqua et Archaeologica, 14. (1971) 129–135.
Erdélyi–Ráduly 2010 Erdélyi István – Ráduly János: A Kárpát-medence rovásfeliratos emlékei a Kr. u. 17. századig. Masszi, Budapest, 2010; hibaigazító: Eleink, 23. (2011/3) 31–38. Fehér 2019a Fehér Bence: Egy avar kori rovásírásos felirat Aquincum–Szőlő utcából: az ószláv nyelv korai emléke. SEP, 10. (2019) 16–22. Fehér 2019b Bence Fehér: Building inscriptions and mason’s marks – their potential touristic value. The example of the Firtos Runic Inscription. In: Wirth Gábor – Köbli Ádám (edd.), Huncastle. Edutus, Budapest, 2019. 3342. Fehér 2020 Fehér Bence: Legősibb nyelvemlékeink? Bajelhárító alakok és rovásfeliratok avarkori tűtartókon. In: Berta Péter, Vizi László Tamás (szerk.): A Magyarságkutató Intézet évkönyve 2019. MKI, Budapest, 2020. Fejes 1999 Fejes Antal: Szemelvények Újpest történetéből. Újpesti Helytörténeti Értesítő, 6/2. (1999) 2–7.
Forrai 1994 Forrai Sándor: Az ősi magyar rovásírás az ókortól napjainkig. Antológia, Lakitelek, 1994. Gárdonyi 1940 Gárdonyi Albert: Középkori települések Pest határában. In: Némethy Károly – Budó Jusztin (szerk.): Tanulmányok Budapest múltjából 8. Budapest Székesfőváros, Budapest, 1940. 14–27. Jelentés 1903 Jelentés. A rovásírás él a magyar nép között? MTA, Budapest, 1903. Jerney 1840 Jerney János: Közlemények a hún-scitha betűkkel irott Turócz vármegyei régiségről. Tudománytár, NS 4/8. (1840) 109–129. Kovács 2013 Kovács Péter: Auf den Tod von Barnabás Lőrincz. ActaArchHung, 64. (2013) 183–186. Kubinyi 1975 Kubinyi András: Budapest története a későbbi középkorban Buda elestéig. In: Gerevich László – Kosáry Domokos (szerk.): Budapest története II. Akadémiai, Budapest, 1975. 7–240.



23
AMIBEN SENKI NEM HIT T: A KÁPOSZTÁSMEGYERI ROVÁSFELIRAT
Mandics 2010 Mandics György: Róvott múltunk I–III. Irodalmi Jelen Könyvek, Arad, 2010.
Pál 1966 Pál Endre: Suki Benedek kelyhe. Művészettörténeti Értesítő, 15. (1966) 89–111. Róna-Tas 1985/86 Róna-Tas András: A magyar rovásírás és a Mátyás-kori humanizmus. Néprajz és Nyelvtudomány, 29–30. (1985/86) 173–179. Sándor 2014 Sándor Klára: A székely írás Székelyföldön kívüli használatának kezdetei. In: Sudár Balázs – Szentpéteri József (szerk.): Magyar őstörténet. Tudomány és hagyományőrzés. MTA BTK, Budapest, 2014. 329–342. Sándor 2017 Sándor Klára: A székely írás reneszánsza. Typotex, Budapest, 2017. Szelp 2011 Szelp Szabolcs: A Nikolsburgi Ábécé szerzősége és keletkezési ideje. Magyar Nyelv, 107. (2011) 407–428. Vásáry 1974 Vásáry István: A magyar rovásírás. A kutatás története és helyzete. Keletkutatás, 1974, 159–171. Vékony 1987 Vékony Gábor: Késő-népvándorláskori rovásfeliratok a Kárpát-medencében. Életünk Könyvek, Szombathely, 1987. Vékony 1999 Vékony Gábor: Székely írás legrégibb emléke Bodrog-Alsóbű vaskohászati műhelyéből. In: János Gömöri (szerk.): Traditions and Innovations in the Early Medieval Iron Productioned. Dunaferr-Somogyország Archeometallurgiai Alapítvány – MTA VEAB Iparrégészeti és Archeometriai Munkabizottság, Dunaújváros–Veszprém, (1997) 1999. 226–229. Vékony 2004 Vékony Gábor: A székely írás emlékei, kapcsolatai, története. Nap Kiadó, Budapest, 2004.






25
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
BENEDEK ILLYÉS GRAFFITIZŐ
ÉS MŰEMLÉKRONGÁLÓ
(XV. SZÁZAD?)
FEHÉR BENCE
A B S Z T R A K T : A székely rovásírásos templomfeliratok jelentős része hic fuit-felirat, tehát látogatók utólagos graffitója. Ezek közé sorolható a sepsikilyéni unitárius templom külső falfreskója alsó keretébe, több latin nyelvű hic fuit-felirat közé karcolt felirat. A felirat egy fraktúr betűs latin és egy rovásírásos magyar szakaszra tagolódik: Scribsit (!) BNDK2 I[[L]]`Ly ́ES. A „helyesírási” javítás és a latin szöveg arra utal, hogy a lejegyző Benedek Illyés az átlagosnál magasabb műveltségű személy lehetett – mint ahogy ez több más feliratnál is valószínűsíthető. A graffito valószínűleg a freskó készítőinek szignóját semmisítette meg, de a későbbi (kapitális) írásoknál idősebb réteghez tartozik, így a 15. század második felére vagy a 16. század elejére datálható. K U L C S S Z Ó K : Sepsikilyén, hic fuit, graffito, rovásírás
A B S T R A C T : Benedek Illyés, the graffiti vandal damaging a historic monument in the 15th (?) century. A significant part of the Szekler runiform church inscriptions must be classified as hic fuit inscriptions, that is, graffiti of the visitors. Such an example is the inscription on the lower margin of the outer wall fresco of the Unitarian church of Sepsikilyén, which was scratched among several Latin hic fuit graffiti. This inscription can be



ŐSI ÍRÁSAINK
26
divided into a Latin part in fracture letters and into a Hungarian part in runiform script: Scribsit (!) BNDK2 I[[L]]`Ly ́ES. The Latin word and the orthographic emendation show that the author, called Benedek Illyés, was a man of higher education than the average: a fact which is also justified in several other inscriptions. This graffito probably erased the signo of the painters, still it belongs to a layer older than the later graffiti in capital letters and therefore it must be dated to the 2nd part of the 15th century or to the beginning of the 16th century. K E Y W O R D S : Sepsikilyén, hic fuit, graffito, runiform script
A későközépkori székelyföldi rovásírásos templomfeliratok szövege rendszerint egyszerű, nagy többségük két csoportba sorolható: készítési feliratok (tehát „ezt csinálta X. Y.”),1 és ún. hic fuit-feliratok (melyek a 16–17. században latinul és latin betűvel magyarul is tömegesek: hic fuit N. N., azaz „itt járt...”).2 Persze van néhány kivétel, elsőként említhetjük a székelydályai templom hosszú feliratait, amelyek értelmezése még nincs teljesen megoldva, de biztosan egyik kategóriába sem tartoznak. Ezek a többnyire nagyon rövid feliratok rendszerint legalább egy nagyon fontos nyitott kérdést hagynak: ki is volt az alkotójuk, a nevén túl mit lehet róla megállapítani? Egy készítési feliratnál persze a foglalkozását: festő, kőfaragó stb. A hic fuit-oknál még ez sem világos, többnyire csak találgatni
1 Egyértelműen ilyen a bágyi, csíkszentmihályi/csíkszentmiklósi, énlakai felirat. Többen így magyarázzák a bögözi feliratot is (Szigethy 1930, Németh 1934, n. 8., alternatív magyarázatként Szigethy alapján Forrai 1985, 158–159.), azonban ez másképp is értelmezhető, és a Szigethy által javasolt szerzőazonosítás mindenképp hibás kronológiai okokból (Benkő 1994, 164–165. – ő viszont a feliratot tartja kb. száz évvel későbbinek a freskónál, tehát implicite hic fuit-feliratnak). 2 Nyilvánvalóan ilyen két berekeresztúri felirat (az 1. emeleti torony ablakfülkéjében: Ráduly 1992), amelyek ráadásul kb. 30 latin nyelvű, részben datált 16–17. századi hic fuit-felirat közé vannak beszúrva; a rugonfalvi (Benkő 1991, 20.); valamint a fennmaradt gelencei felirat is (lásd a következő jegyzetet). Magam egy még közöletlen rovásírásos hic fuit-feliratot Székelydályán egy támoszlopon találtam, amely a nagy falfeliratokhoz képest jelentősen későbbi.



27
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
tudunk, s ritka szerencse, ha, mint Gelencén, a bekarcoló legalább a foglalkozását hozzáteszi: Pál pap.3 Ugyanakkor egyfajta köztudomású (egyébként soha nem bizonyított) ismeret az, hogy a székely rovásírás népünk, de legalábbis a székelység ősi népi írása, amely megelőzi latin betűs írásunkat; következésképp a tudása népi írástudás volna, amelyet nem iskolában oktatnak, és nem a hagyományosan írástudó réteghez kötődik. Az utóbbi időben azonban, áttekintve az eddig ismert feliratokat, ezt okkal kezdik kétségbe vonni. Nagyjából bizonyos, hogy az írásnak a 15. sz. második felétől egyfajta divatja is kialakult művelt körökben, fel egészen a királyi udvarig4 (a Nikolsburgi Ábécé ezt eléggé bizonyítja). Nem állítható, hogy ez a divat közvetlen összefüggésben volna egy-egy (sokszor eléggé eldugott) székelyföldi templom feliratával, az viszont igen, hogy sok rovásfeliratnál megfogható az egyház szerepe (a leghíresebb és leghosszabb emléknél, a Marsigli-féle rovásbotnál különösen), tehát mintha a 15–16. században a katolikus egyház is valamilyen szinten preferálta volna ezt az írásmódot. Egyfelől természetesen aligha valószínű, hogy egy templomi építési felirat a pap tudta nélkül készülhetett volna, mint pl. Bágy, Berekeresztúr-DK-i fal,5 Csíkmadaras [bárha nem is tudjuk elolvasni, de a bejárati ajtó szemöldökfáján áll], Csíkszentmihály v. Csíkszentmiklós, Dálnok, és főleg az egyik legrégibb, a vargyasi, amely szinte bizonyosan rituális funkciójú tárgyon található (keresztelőmedence vagy szobortalapzat?).6 Másfelől kifejezetten papot nevez meg: Székelyderzs, Gelence, és ma már tudjuk, hogy Énlaka is: Musnai Dakó v. Darkó György
3 Kónya 1994, Ferenczi 1997, 20., Erdélyi–Ráduly 2010, 86., Sándor 2014, 187–188. stb. A gelencei felirat datált 1497-re, tehát biztosan semmi köze a freskó készítéséhez (14. sz. első fele), s időrendben a közelében található latin nyelvű hic fuit-ok közepére esik. Nagyon valószínű tehát, hogy írója egy a látogatók közül, s a templomhoz mint papnak a világon semmi köze nincs – egyébként itt is mindössze fél méterre a felirattól latin nyelvű hic fuit-ok sorakoznak. 4 Róna-Tas 1985/86; Sándor 2017. 5 Erdélyi–Ráduly 2010, 75. Olvasatot sem ők, sem más nem adtak eddig, de a fennmaradt első betűk úgy tűnik, a C.s.ENALL^TA szót adják ki.
6 A tárgy funkciójáról és a felirat olvasatáról egyaránt nagy vita bontakozott ki, amelynek nincs megnyugtató megoldása; csupán válogatott, karakterisztikusabb nézeteket idézve: Ráduly 1995, 10., 79–95. (lényegében ugyanúgy: Erdélyi–Ráduly 2010, 64.); Ferenczi 1997, 18–19.; Vékony 2004, 18–24.; Szász 2007 (ők ketten nem tekintik készítési feliratnak, másokétól teljesen eltérő értelmezéssel); Benkő 2014, 317–318.; Sándor 2014, 180–182.



ŐSI ÍRÁSAINK
28
Homoródalmás lelkésze volt.7 Nem térek ki itt a székelydályai feliratok problematikájára, de az itt is biztosra vehető, hogy a mintegy 9 m hosszú nagy feliratsorozat az egyház rábólintása nélkül nem állhatott volna a bejárati falon. Ez pedig felveti annak gondolatát, hogy a korszak rovásírói típusosan inkább az átlagosnál iskolázottabb, mint iskolázatlanabb rétegbe tartoztak!8 A továbbiakban egy olyan feliratot fogok tárgyalni, amely az eddigi elemzésekbe azért volt csak korlátozottan bevonható, mert az olvasata teljesen bizonytalan volt (ld. 1. kép). A sepsikilyéni unitárius templom külső falának rovásfeliratát (talán) 1978 óta ismerjük, az 1977-es földrengés rombolása után napvilágra került betűket Kónya Ádám fedezte fel.9 Hosszú ideig még csak nem is közölték azonban; tisztességesen a mai napig nem.10 Egyetlen kutató kísérelt meg önálló olvasatot adni, Ráduly János, azóta lényegében az ő olvasatát ismételgetik: eszerint a szöveg nevet tartalmaz: Ben^diko vagy Bán^diko.11 Ha igaza lenne, ez a szöveg sajnos további elemzésre alkalmatlan lenne: egy puszta név, ráadásul becenév (vagy becenévből alakult vezetéknév, de ez esetben keresztnév nélkül), semmilyen társadalmi háttérre nem utal, és az apró betűs írásról a külső fal freskójának keretén az is elképzelhető, hogy teljesen illegálisan került oda, mint Budapesten a Drakula szobra a Vajdahunyad várának falára.12 Ez az olvasat azonban nem állja meg a helyét. A hajó déli külső falán későközépkori freskósorozat található (jelenleg már restaurált állapotban); a legkésőbbi freskók talán a 15. sz. második felére tehetők.13 A freskókat sötétvörös színű, sima festett szalagkeret veszi körül, az alsó kereten és alatta (sőt a képmezőben is) számos vegyes, egymást is metsző
7 Legújabban és legpontosabban összefoglalja: Fehér J. 2017. 8 Sándor 2014a, 329.., 337. 9 A freskókat 1887-ben Huszka J. tárja fel először, újra bemeszeltetik, 1977-ben földrengés során kerülnek elő újra; Kónya 1982 azonban még nem tesz említést a rovásfeliratról. 10 Első közlés: Ráduly 1993; Ráduly 1994. Azóta az alábbi utánközlések voltak: Ráduly 1995, 10., 34–49. (rajz, fotó); Erdélyi–Ráduly 2010, 87. (rajz fejjel lefelé!); Mandics 2010, III 7273.; Fehér B. 2019, 121–122. Említés: Ferenczi 1997, 22. (15. kép); Benkő 2014, 322.; Sándor 2014, 207.; Tubay 2015, 156. 11 Ráduly összes i. m. 12 https://www.kozterkep.hu/1500/lugosi_bela_mellszobor_budapest_2003.html, https:// index.hu/urbanista/2016/06/29/megoldodott_a_varosligeti_drakula-rejtely 13 Kónya 1978.



29
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
karc és véset található, amelyek közül jónéhány egyértelmű hic fuit-felirat latin nyelven, fraktúr és kapitális betűkkel egyaránt. Évre datált köztük nincs, írásstílus alapján lehet megkísérelni keltezni. A rovásfelirat (a) a következő feliratok sorába illeszkedik (2. kép): A keret bal szélén olvashatatlan fraktúr betűk töredékei (b: B[-]+un[- - -] XV. sz?), alatta kapitális betűk (c: +++ hic f .uit. Mich.a[el - - -] XVI. sz. 2. fele?), közepén több olvashatatlan fraktúrra utólag írt kereszt-jel és kapitális betűk (d: [- - -] hic [- - -], e: Micha.e[l - - -], XV. sz./XVI. sz. eleje?, f: [- - -]sumus[- - -] XVI. sz. 2. fele?), a rovásfelirat felett a képmezőben olvashatatlan fraktúr betűtöredékek (g).14 Maga a rovásfelirat (ld. 3. kép) a délnyugati saroktámpillértől 74–96 cm, a földtől 165–168 cm távolságra található. Pontosabban, az már leegyszerűsítés, hogy rovásfeliratról lenne szó: egy kereszt után áll egy nehezen olvasható, de világosan latin fraktúr betűs szó, majd egy sorban 8 jel, amelyek egyértelműen a Telegdi–Marsigli-féle székely rovásjelek közé tartoznak15 (tehát nem csupa B, Sz, R2 jelek, amelyek véletlenszerűen is előállhatnak). Mármost az eddigi olvasatot ez meg is cáfolta, mert az csupán négy önálló jelet és egy ligatúrát tartalmazott. A helyes olvasat nem is bonyolult, az első négy jel ránézésre világos: BNDK2, vagyis (Marsigli is pontosan ugyanígy írta le16): Benedek.17 Utána a kis térköz arra utal, hogy új szó következik: vagy a név második eleme (mivel a 15. sz.-nál a felirat korábbi semmiképp nem lehet, a kételemű név teljesen reális), vagy a (már csak félig ismeretlen) graffitiző foglalkozása. Ezt a négy betűt egy javítás teszi olvashatóbbá, úgy tűnik, ugyanattól a kéztől, tehát a szerző helyesírás-ellenőrzést végzett és módosított. A helyszínen, többféle fényben megnézve nem sok kétséget találtam afelől, hogy az első változat TMK szerint D L E S
14 Megemlítendő az is, hogy a templom kapubélletén utólagos, a falkarcoknál mindenképp későbbi (XVII. sz?) kapitális bekarcolások vannak: h Iohan.n[- - -], i [- - -]N MA[- - - a].nni
X638, j hic fui.t PAIL, k h^(ic) fu(it) B ◦ TI.
15 Ld. Telegdi 1598, Marsigli ms. 671.; a továbbiakban Telegdi–Marsigli-kánon (TMK). 16 Marsigli ms. 673,2,10. 17 Vékony Gábor kiadatlan feljegyzéseiben, tudomásom szerint nem autopszia, hanem csupán Ráduly rajzai alapján ennél a szónál hasonló eredményre jutott: Vékony ms. (MNM Adattára) 146c Benedek Benő. A teljes olvasat természetesen nem lehetett helyes, mivel Ráduly rajza eltér a valóságtól.



ŐSI ÍRÁSAINK
30
vagy I L E S; a javítás során a L jelből18 Ly jel lett. Ez elég bizonyosan megadja a helyes kiolvasás kulcsát: névről van szó, Illés, a javított lejegyzésben Illyés alakban. Teljes neve tehát Benedek Illyés. Mivel azt nem hiszem, hogy a szerző nyelvjárást változtatott volna írás közben, inkább úgy magyaráznám a javítást: az L/Ly betűk hangértéke fokozatosan különülhetett el a székely írásban,19 szerzőnk ezért bizonytalankodott a helyesírásban. Ezzel egyúttal elárult egyfajta igényességet magáról. Kulturális igényeiről azonban többet mond a balra levő szó, amelyet ugyan tényleg nehéz kiolvasni, de talán látják a képen is, hogy latin kifejezésről van szó: ◦ X ʃcribʃit (!) ◦ Nem a legjobb latinság természetesen, hiszen azt akarta mondani: Scripsit B. I., írta B. I., de ezzel együtt a szerző tanult voltát igazolja. Egyáltalán nem tartom valószínűtlennek, hogy ő is az egyházi rendhez tartozó rovásíróink sorát gyarapítja. Még magyarázatlan a felirat bal szélén (most ízlés kérdése, hogy’ gondoljuk: elején vagy végén?) álló kereszt alakú karc. Ez két dolog is lehet: figyelemfelhívó jel, vagy a név kezdőbetűjének megismétlése. (Esetleg nem tudta elsőre eldönteni, a latin szöveg melyik oldalán folytassa az eltérő írásirányú szavakat?)
A felirat korrekt epigráfiai átirata tehát (4. kép): → ◦ X Scribsit (!)◦ ← BNDK2 I[[L]]`Ly ́ES Írta: Benedek IIylyés.
A felirat korát, ha pontatlanul is, de a többi felirathoz való viszonya alapján próbálhatjuk meghatározni. Nyilván a korábbi csoporthoz tartozik, hiszen
18 Az L fővonala szokatlan módon ívelt, ez azonban nem egyedi a nagyon korai rovásemlékeknél: már ilyen az alsóbűi feliraton is (10. sz.), de a székelydályai 1. feliraton is (15. sz. eleje); hasonlóan ívelt a homoródkarácsonyfai felirat (vsz. 13. sz.) U betűje is. 19 A csíkszentmiklós/mihályi 2. feliraton ugyanezt az Eljás nevet vsz. L + J betűkkel, etimologikusan írták, a Marsigli-naptárban Ly-vel (675,1,4.); a székelydályai feliratokon (megelőlegezve nemsokára publikálandó feloldásomat) a hely szó az A és B feliraton Ly, a C feliraton L betűvel van; a vargyasi feliraton LyJ kombináció jelzi a ly hangot – ez utóbbi a Ly karakter időrendben első igazolt előfordulása, míg az L használata a 10. századig visszavezethető (Alsóbű: FOLK). Vargyas és Alsóbű alapján úgy tűnik, mindkét jel eredetileg az L jele volt, de a palatalizáció Székelydálya korára, azaz a XV. sz. elejére már biztosan bekövetkezett (Ly ott és onnan fogva sehol nem áll L helyett).



31
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
fraktúr szóval kezdődik, de még inkább azért, mert a kései karcok még keresztezik is. Viszont nem származhat a freskó készítése korából sem, bár a régimódi írás alapján nyilván felvethető volna, hogy ez itt készítési felirat, nem pedig hic fuit. Csakhogy ha nagyon gondosan megnézzük a jeleket (2,7–2,1 cm magas betűcskékről van szó), azt látjuk, hogy ezek maguk is ráíródtak valami egészen apró régebbi fraktúr betűs karcolatokra (ld. 5. kép). Az összesen 0,45 cm magas betűkből négyet lehet kiolvasni: INXX. Ha értelmes szöveget keresünk mögötte, alighanem erről a szóról van szó: [P]inxx(erunt) [- - - et - - -], ‘Festették ... és ...’, ami bizony ténylegesen a készítési felirat volt, a freskófestők keze vonása. Ezeket kell a 15. sz.-nak talán közepe tájára tennünk; természetesen a piktorok maguk is elég oktalanul jártak el, hogy középkorias szerénységükben félcentisre tervezték a nevüket, így valósággal kiprovokálták, hogy az megsemmisüljön. A valamivel későbbi látogató, Benedek Illyés sajnos szégyentelenül (vagy tudatlanul, mert észre sem vette az apró feliratot) a műalkotás szignóját semmisítette meg graffitijével, valószínűleg a 15. század második felében, vagy esetleg a 16. sz. elején, mindenesetre határozottan korábban, mint a közelben levő kapitális betűs graffitik íródtak. Természetesen a feliratozó „műveltebb” réteg műveltségének kritikája, hogy habozás nélkül ráfirkáltak a freskókra (Gelencén Pál pap egyenesen a Szűz Mária könyökébe!),20 de ezt sajnos régóta tudjuk, hogy így volt. Jó oldala is van a dolognak: így maradt meg a legtöbb rovásfeliratunk, amelyek bizony nagyobb ritkaságok, mint a későközépkori freskók, tehát a fennmaradásuk még sokkal fontosabb számunkra. A sepsikilyéni felirat fő jelentőségét számunkra az adja: azon maroknyi felirat közé tartozik, ahol latin szöveggel együtt áll a rovásírás (tulajdonképpen a berekeresztúri toronyban van még ilyen, és a már humanista iskolázottságú Szamosközy István, illetve Marsigli B írnoka írtak le néhány latin szót rovásjelekkel21), így támasztva alá a tipikus rovásszerzők latinos, egyházias műveltségét.
20 Van, aki szerint ez olyan valószínűtlen, hogy a felirat hitelét is kétessé teszi (Horváth et all. 2011, 77.) 21 Vö. Fehér B. 2019.



ŐSI ÍRÁSAINK
32
KÉPEK
1. kép: Sepsikilyén, unitárius templom, a feliratos freskó (a szerző felvétele)



33
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)



ŐSI ÍRÁSAINK
34
2. kép: Hic fuit-feliratok a freskó alján (a szerző felvétele)



35
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
3. kép: A rovásírásos felirat (a szerző felvétele)
4. kép: A rovásírásos felirat (a szerző rajza)
5. kép: Az eredeti szignó maradványa (a szerző felvétele)



ŐSI ÍRÁSAINK
36
IRODALOM
Benkő 1991 Benkő Elek: Rugonfalva középkori emlékei. Erdélyi Muzeum, 53. (1991) 15–28. Benkő 1994 Benkő Elek: Régészeti megjegyzések székelyföldi rovásfeliratokhoz. Magyar Nyelv, 90. (1994) 157–67. Benkő 2014 Benkő Elek: A székely írás középkori és kora újkori emlékei Erdélyben. (Régészeti és történeti jegyzetek.) In: Sudár Balázs – Szentpéteri József (szerk.): Magyar őstörténet. Tudomány és hagyományőrzés. MTA BTK, Budapest, 2014. 311–327. Erdélyi–Ráduly 2010 Erdélyi István – Ráduly János: A Kárpát-medence rovásfeliratos emlékei a Kr. u. 17. századig. Masszi, Budapest, 2010; hibaigazító: Eleink, 23. (2011/3) 31–38. Fehér B. 2019 Fehér Bence: Rovásírással – latinul. Antikvitás és reneszánsz, 4. (2019) 119–130. Fehér J. 2017 Fehér János: Musnai Dakó György és festett munkái. In: Fehér János – Gyöngyössy János – Pál János: Tanulmányok Homoródszentmárton történetéhez. Josephinum Fejlesztéséért Alapítvány, Piliscsaba, 2017. 273333. Ferenczi 1997 Ferenczi Géza: Székely rovásírásos emlékek. Erdélyi Gondolat, Székelyudvarhely, 1997. Forrai 1985 Forrai Sándor: Küskarácsontól Sülvester estig. Múzsák, Budapest, 1985.
Horváth et all. 2011 Horváth Iván – Harangozó Ádám – Németh Nikolett – Tubay Tiziano: A Nikolsburgi Ábécé hitelességének kérdése. Előzetes közlemény. In: Boka László – P. Vásárhelyi Judit (szerk.) Szöveg – Kép – Emlék. Gondolat, Budapest, 2011. 76–90. Kónya 1978 Kónya Ádám: A késő-gótika feltárult emlékei Dálnokban. Megyei Tükör, 11/1901. (1978. II. 28.) 2. Kónya 1982 Kónya Ádám: Kilyén vallatása. Keresztény Magvető, 88. (1982) 210–214. Kónya 1994 Kónya Ádám: Évszámos rovásírás Gelencén. Háromszék, 1203. (1994. VIII. 10.) 4.



37
BENEDEK ILLYÉS GRAFFITIZŐ ÉS MŰEMLÉKRONGÁLÓ (XV. SZÁZAD?)
Mandics 2010 Mandics György: Róvott múltunk I–III. Irodalmi Jelen Könyvek, Arad, 2010. Marsigli ms. Aloisius Ferdinandus Marsilius [Luigi Ferdinando Marsigli] ms. vol. 54. (Manoscritti diversi IV) 669–686., ed. pr. Sebestyén Gyula: A magyar rovásírás hiteles emlékei. MTA, Budapest, 1915. 35–56. Németh 1934 Németh Gyula: A magyar rovásírás. MTA, Budapest, 1934. (A magyar nyelvtudomány kézikönyve II. 2.) Ráduly 1992 Ráduly János: A berekeresztúri rovásfeliratok. Európai Idő, 3/35–36. (1992. IX. 02–15.) 5. Ráduly 1993 Ráduly János: A kilyéni rovásfelirat. Népújság, 45/98. (1993. V. 21.) 4–5. Ráduly 1994 Ráduly János: Kísérlet a kilyéni rovásemlék megfejtésére. Népújság, 46/49. (1994. III. 11.) 5. Ráduly 1995 Ráduly János: Rovásíró őseink. Firtos Művelődési Egylet, Korond, 1995. (Hazanéző Könyvek 4.) Róna-Tas 1985/86 Róna-Tas András: A magyar rovásírás és a Mátyás-kori humanizmus. Néprajz és Nyelvtudomány, 29–30. (1985/86) 173–179. Sándor 2014 Sándor Klára: A székely írás nyomában. Typotex, Budapest, 2014. Sándor 2014a Sándor Klára: A székely írás Székelyföldön kívüli használatának kezdetei. In: Sudár Balázs – Szentpéteri József (szerk.): Magyar őstörténet. Tudomány és hagyományőrzés. MTA BTK, Budapest, 2014. 329–342. Sándor 2017 Sándor Klára: A székely írás reneszánsza. Typotex, Budapest, 2014. Szász 2007 Szász Tibor András: A vargyasi rovásfeliratról. Turán, 10(37)/2. (2007) 33–42. Szigethy 1930 Szigethy Béla: Rovásírás a bögözi freskón. Erdélyi Muzeum, 35. (1930) 368–69. Telegdi 1598 Johannis Telegdi Rudimenta priscae Hunnorum linguae, brevibus quaestionibus ac responsibus comprehensa, ms. Lugduni Batavorum (?), 1598. Tubay 2015 Tubay Tiziano: A székely írás kutatásának története. OSZK, Budapest, 2015.



ŐSI ÍRÁSAINK
38
Vékony 2004 Vékony Gábor: A székely írás emlékei, kapcsolatai, története. Nap Kiadó, Budapest, 2004.



39
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
LATIN BETŰS FEGYVERFELIRATOK
A 9–12. SZÁZADI KÁRPÁT
MEDENCÉBŐL
HARAMZA MÁRK
A B S Z T R A K T : A fegyvertörténeti kutatásokban mind a származtatás, mind az egyes fegyvertípusok fejlődése tekintetében kiemelkedő szerepe van a különféle szimbólumok, feliratok vagy mesterjegyek vizsgálatának. A 9–12. századi Kárpát-medencében több esetben van ismeretünk fegyverek, kiváltképp kardok feliratozásáról. A térségben leggyakrabban előforduló Ingel-tövű feliratvariánsok mellett különféle szövegek, betűkombinációk és betűszerű jelek jelenlétével is számolhatunk. Jelen tanulmány e fegyverfeliratok rövid áttekintésére vállalkozik. K U L C S S Z Ó K : Kárpát-medence, kard, lándzsa, felirat, Ingelri
A B S T R A C T : Weapon inscriptions in Latin characters from the 9th-12thcentury Carpathian Basin. In the history of arms and armours, the study of various symbols, inscriptions or trademarks has great importance both in determining the provenance and the development of weapons. Several weapon inscriptions – found usually on swords – are known from the 9th–12th century Carpathian Basin. In addition to the prevalent Ingel-variants, we can expect the presence of various texts, letter combinations and letter-like characters in the region. This study provides a brief overview of these weapon inscriptions. K E Y W O R D S : Carpathian Basin, sword, spear, inscription, Ingelri



ŐSI ÍRÁSAINK
40
Bevezetés
Jelen munka kiindulását egy szórvány lándzsahegy adta, amely 1903-ban került a révkomáromi Dunamelléki Múzeumba,1 és amelynek köpűjén szöveges véset olvasható. A felirat Fehér Bence rovásemlékeket felgyűjtő kutatómunkája során került újbóli értelmezésre. A lándzsahegy formai sajátosságait és a köpű-penge arányt figyelembe véve, a fegyver a Petersen G típushoz áll közel, ezáltal időben a 10. század közepe és a 11. század harmadik negyede közé helyezhető nagyobb valószínűséggel, azonban keltezését mindenképp tágabban kell értelmeznünk. A koraközépkori Kárpát-medence lándzsahegyeit rendszerező Martin Husár2 nem vette listába a szórványleletet, sőt a Szlovákia területén előkerülő 9-14. századi fegyvereket és lovasfelszerelést felgyűjtő Alexander Ruttkay művében szereplő lándzsahegyek között sem azonosítható teljes biztonsággal e példány.3 Formailag Ruttkay IV-es (szorosabban véve a 9. század közepétől keltezhető IVb) és Husár BE-jelzetű csoportjába sorolható a lelet. Husár e csoportját mind a skandináv, mind a frank területek fegyverművességével összefüggésbe hozza.4 Az avar kori szálfegyverek között szintén találunk példát szögletes vállazással kialakított lándzsákra. A tárgyalt fegyver a Csiky Gergely által külön csoportként feltüntetett, általában kései avar, széles háromszög alakú pengékkel mutat némi formai hasonlóságot.5
1 Ltsz.: III 445/OPM. 2 Husár 2014. 3 Ruttkay a Dunamelléki Múzeum 12 lándzsáját említette tanulmányában, leltári szám szerint: III–12; III–19; III–34 (feltételezhetően kettő egy számon); III–234; III–259; III–260; III–450; III–482; III–539. További kettőt leltári szám nélkül említ, ebből az egyiknél fel is tünteti a leltári szám hiányát. A másik példányról közölt leírás és rossz minőségű fotó helylyel-közzel megfeleltethető a szóban forgó lándzsahegynek. Ha az egyezés helytálló, Ruttkaynál egy korábbi állapotában lett megörökítve a lelet, amely azóta köpűjének hosszából sokat vesztett. Ruttkay 1975, 204., 207. Abb. 31:27. 4 Ruttkay 1976, 301–303. Husár 2014, 59–63. 5 A sírban található öntött, indadíszes övgarnitúra alapján a kései avar kor I. szakaszára keltezhető a tiszafüred-majorosi temető 423. sírjában talált széles háromszög pengéjű lándzsa. Szintén kiemelendő a zsebesi 228. sír lándzsája, amelynek nyakán a vizsgált példányhoz hasonlóan keresztmetszeti változás tapasztalható, habár a köpűk kialakítása eltérő. Csiky 2009, 98–99. Uő 2015, 139–141.



41
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
Az említett fegyver esetében a rombikus keresztmetszetű penge gerincelése részben a köpűn is folytatódik: a penge irányába ellaposodó köpű négy felülete 3 ép és 1 csonka réz alapú ötvözetből készült lemezberakással díszített. A két szembenálló oldalon lévő lapokon a jelsorok (balról jobbra haladva 4+6 vésett jel) közel azonosak, ezeket Fehér Bence az alábbi módon olvasta ki és értelmezte:
→MA←N→E / ←N→ABIRE / ←N→AME / [←N→]A. BIRE
„A felirat bizonyosan nem germán rúna (Erdélyit az téveszthette meg, hogy a szóvégi E-kalligráfia a 2. lemezen K^G rúnákra hasonlít, így a jellegzetes [fuþa]rkg abc-feliratkezdetre hasonlít a szöveg), azonban nem is rovásírás, hanem értelmetlen (mágikus?) stilizált latin betűs felirat. A N betű mindenütt fordított állású, két esetben egy függőleges többletvonással is díszítve; az A kétféle formában jelentkezik (felső szeriffel és törtvonalú kereszthastával).”6 A lándzsahegyek latin betűs feliratozása közel sem tekinthető általános gyakorlatnak a kora középkori Európában, a fenti példa a térségében egyedi jelenségként tartható számon. Azonban kardfeliratok, azok gyakoribb előfordulása a Kárpát-medencében sem ismeretlen. A vizsgált korszak kardfeliratainak kutatása során több olyan tendencia is megfogalmazásra került, amely a fent említett lándzsahegy feliratának értelmezéséhez is támpontot adhat.
Kardfeliratok
A fegyver névvel történő ellátására már a kelták idejéből is találunk példát,7 de a feliratok többsége a 8-13. századra keltezhető. Ha fegyvertípusok szerint vizsgáljuk, a legtöbb esetben kardpengéken jelennek meg feliratok.
6 Fehér 2020, Nr. 126. Azonban azt is meg kell jegyezni, hogy a rúnabetűs felirattal ellátott lándzsára több példát találunk a népvándorlás kori Európában, ezek közül az egyik legreprezentatívabb a follingbói példány (Svéd Történeti Múzeum, ltsz. 15928), amely a Royal BC Museum 2014-ben, Vikings: Lives Beyond the Legend címmel megrendezett kiállításában is szerepelt. 7 Davidson 1988, 42–43.



ŐSI ÍRÁSAINK
42
A feliratok készülhettek egyszerű véséssel vagy fémberakással. Fegyverek pengéin a nemesfémberakások (tausírozás) mellett a színes- (réz) és a „feketefém” berakások (vas-szén ötvözet) jellemzők. Ez utóbbi esetben tűzi hegesztéssel rögzítették az előre megformált betűket a penge anyagához. A vasberakások anyaga lehetett homogén (több esetben kontrasztosságot adó foszforvas) vagy díszítő kovácshegesztett (damaszkolt).8 Általános tendenciaként figyelhető meg, hogy a feliratok, mesterjegyek és egyéb pengét díszítő alakzatok finomodásával egyre inkább kiszorult a képlékeny alakításnak számító tűzi hegesztéses vasberakás, és átadta a helyet a könnyebben kezelhető, lágyabb nemes- és színesfémeknek. A minták aprólékossá válásával a középkor végén a vésés és a berakás mellett egyre nagyobb szerepet kapott a maratás is.9 A legismertebb felirat az VLFBERHT és annak variánsai. E feliratot legygyakrabban frank személynévként értelmezik, és feltételezik, hogy eredetileg a kard készítőjének, esetleg a műhelynek nevét jelölte. Elterjedése és a név etimológiája alapján az Alsó-Rajna-vidékről szokás származtatni, azonban a leletek többsége skandináv területekről került elő.10 Szintén a készítő neveként szokás értelmezni az Ingel-tövű feliratvariánsokat (leggyakrabban INGELRII, INGELRED). Keltezése vitatott, ám a legtöbb vélemény szerint az Vlfberht-pengéknél tovább, akár a 12. század végéig is gyártották.11 Anders Lorange vetette föl a felirat angliai származtatási lehetőségét II. Ethelred (978–1016) hasonnevű kincstárnoka alapján.12 Ebben az esetben a felirattípus alsó időhatára a 10. század utolsó negyedére tehető. Mind az Ulf-, mind az Ingel-tövű feliratok jelentős hányadánál a szöveg legtöbbször a penge másik oldalán található geometrikus mintázattal párosul. Szintén gyakori előfordulású GICELIN és CIGELIN; kisebb számban találkozhatunk a LEUTLRIT és BENNO feliratú pengékkel
8 Haramza 2017, 105–106. 9 A maratás már a kompozit vagy hipereutektoidos (wootz) fegyverek mintázatának előhívására is bevett módszer volt, de önálló mintázat készítésére csak a 15. század végén, a 16. század elején alkalmazták nagyobb felületű acéltárgyak (pajzsok, páncélok) díszítésénél. Thiele–Haramza 2014, 145–160., Halmágyi–Riedel 1986. 63–64. 10 Anne Stalsberg 2008-as tanulmányában még 170 példányt számolt össze e típusból. Stalsberg 2008, 89–118. vö. Haramza 2017, 103–117. 11 Uo. 140., vö. Hoffmeyer 1954, 112–113. 12 Lorange 1889, 16.



43
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
is.13 A latin betűs kardfeliratok mellett rusz területeken előfordul a „Людoтa кoвaль”.14 Egyes feliratok névként történő értelmezését a penge másik oldalán15 vagy a név után, folytatólagosan kiolvasható16 ME FECIT felirat (vagy ennek rövidített, illetve töredékes változata: FECIT, FIT) teszi indokolttá. Szintén találunk példát keresztény szövegekre, így az in nomine domini és az amen imádságos szavakra is. Az „Isten nevében” passzus mind a készítés, mind a használat vonatkozásában értelmet adhatott a fegyverfeliratnak. A fentieken kívül gyakran fordulnak elő betűszerű és geometrikus hátoldali jelek.17 A betűk stilizálása és a betűsorrend felcserélődése leggyakrabban a kézjegyek és díszítéstechnikák fejlődésével, a készítők vagy használók közti hierarchikus különbségekkel, vagy az egyes felirattípusok másolás, esetleg hamisítás általi terjedésével magyarázhatók.18
Felirattípusok a Kárpát-medencében
A Kárpát-medencében a legtöbb esetben Ingel-tövű feliratokkal ellátott pengék előfordulásáról van ismeretünk. Az 1962-ben Érd-Dunamederből és az 1971ben, a Kassa melletti Abaszéplakról (Krásna nad Hornádom) előkerült kardok felirata INGELRII.19 Ez önmagában jól jelzi, hogy a felirat hosszabb ideig került pengékre, hiszen az abaszéplaki szerelékei alapján a 10. század második felére keltezhető20 – díszítéstechnikájában hasonló a Székesfehérvár-Bikaszigeten ta
13 Moilanen 2015, 12., 143., 324. 14 A Ljudota-kardok közül a leghíresebb az ukrajnai Hvoscseve mellett előkerült fegyver, amelyen Anatolij Kirpicsnyikov fedezte fel a cirill betűs feliratot. Kirpicsnyikov 1966, 41–44.; Androshchuk 2003, 15–25. 15 Ruttkay 1976, 280. 16 +GICELINMEFECIT+, +NZOMEFECIT+, +BENOMEFECIT+, +INNOMEFECIT+ Ilyen például a Rovaniemiben talált lelet. Moilanen 2015, 142–150. 17 Uo. 151–171. 18 Haramza 2017, 106–110., vö. Moilanen 2017, 9–12., 30–33.; Medgyesi 2012, 59–63. 19 Kovács 1995, 159., 160. 5.2. kép, 161., 165. 8.3. kép, 166., 168. 10.5. kép, 175–176. vö. Ruttkay 1975, 152. Nr. 79.; 153. Abb. 8., 155. Abb. 9., Kalmár 1961, 115. 20 Ugyanakkor meg kell említeni, hogy a lelőhelyen 12–13. századra keltezett kerámiát és IV. Istvánhoz (1163–1164) köthető érmét is találtak. Ruttkay 1975, 152. Nr. 79. Ez azonban az



ŐSI ÍRÁSAINK
44
lált „rusz vitéz” kardjához – míg az érdi ennél mindenképp későbbre, Kalmár szerint a 11. század második felére datálható. Az abaszéplaki kard felirata Ruttkay szerint + jellel kezdődik. Szintén Ruttkay tesz említést a Dunamelléki Múzeum +NGEILRICENS feliratú kardjáról és az INGELRII feliratú miavai kardtöredékről, mindkét darabot a 11–12. századra keltezi, a feliratokat díszítő kovácshegesztettnek tartja.21 Amennyiben megfigyelése helytálló, viszonylag kései damaszkolási példákkal van dolgunk. Ugyancsak későbbi az a kard, amely a Száva bosanska-gradiškai mederszakaszából került elő, és amely Kalmár János 1959-es közlése szerint egy másik karddal egyetemben, a második világháború után „a békeszerződések értelmében Jugoszláviának átadandó műtárgyak” között szerepel. Feliratát SINIGELRINIS vagy SINGELRINIS formában szokás azonosítani és a 11–12. századra keltezhető.22 Legközelebbi párhuzama a Frank Unrath gyűjtemény egyik aukciós tétele, amelyet tévesen a 10. század közepe és a 11. század közepe közé kelteztek. E kardon szintén a SINGELRINIS keresztek közé foglalt változatban jelenik meg.23 Tekintettel arra, hogy a bosanska-gradiškai kardpenge hátoldalán található geometrikus jeleket szintén S-jelek kereteznek, könnyen lehet, hogy az előoldalon is csupán záróelemekként szerepelnek a feliratban. Az S-jel és kereszt alkalmazása a későbbi évszázadokban sem ismeretlen, ahogy az egy ismeretlen lelőhelyű penge „S+S” feliratában is megfigyelhető.24
előkerülési körülmények függvényében fenntartásokkal hozható összefüggésbe a fegyverrel. 21 Uo. 160. Nr. 103.; 151. Abb. 7.4.; 161. Abb. 10:2–3.; 198. Abb. 25:4.; 199. Ruttkay szintén felvetette, hogy a révkomáromi feliratvariáns „CENS” végződése akár a census rövidítése is lehet és a kard minőségét is jelezheti. Ruttkay 1976, 283. 22 Boszniai Nemzeti Múzeum (Szarajevó) ltsz.: 6894. A feliratot Kalmár Szent László hadjáratával hozta összefüggésbe, különösebb indoklás nélkül. Kalmár 1959, 189–191., vö. Kovács 1995, 159., 166. 23 https://www2.bonhams.com/auctions/20801/lot/188/ Hasonlóan Ingel-feliratos árverési tétel („A” oldal: +INGELRI+ „B” oldal: +PREBM+): https://www2.bonhams.com/auctions/21639/lot/218/ (megtekintés ideje: 2020. 02. 03.) A SINGELRINIS kardok pengeméretei hasonlók, az árverési példányé 895 mm, a bosanska-gradiškaié 835 mm (Marko Aleksić újabb mérése szerint 830 mm). Kalmár 1959, 189.; Aleksić 2007, 172. Nr. 297. 24 MNM, ltsz.: 53.127. Szintén érdemes megemlíteni a Köröstarcsa-Ürmös-hátról, ugyancsak folyómederből (Kettős-Körös) előkerült 13–14. századra keltezhető kardot, amelynek pengéjén az S-jel koncentrikus körben jelenik meg. Medgyesi 2012, 57–58., 77–82. 6–8., 10–11. kép.



45
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
Érdekes megfigyelni, ötből három esetben folyómederből vagy környékéről került elő az Ingel-tövű felirattal ellátott kard.25 Bár az alacsony előfordulás miatt hiba lenne messzemenő következtetéseket levonni, annyi bizonyos, hogy e felirattípussal ellátott kardok több esetben kerültek elő folyóvíz környezetéből.26 Az 5–11. század közé keltezhető lándzsákkal kapcsolatban Husár hasonló jelenségre hívja fel a figyelmet a Kárpát-medence nyugati felében. Véleménye szerint a lándzsák folyóba kerülése lehet rituális jellegű is, több példával alátámasztva, hogy a pogány áldozati rítusok még a 11. században is jelen voltak.27 A VLFBERHT feliratos pengék közül egykori „használata” révén a prágai Szent Vid Székesegyházban őrzött, Szent Istvánnak tulajdonított kard hozható némileg összefüggésbe a térséggel. A fegyverrel Franz Bock német kanonok 1870-es közlése óta28 számos kutató foglalkozott behatóbban. Ingwald Undset 1890-ben írt beszámolójában már hangot adott a kard eredetével (skandináv térség, Alsó-Rajna-vidék) és technológiájával kapcsolatos elméleteknek, megfigyeléseknek („dömöczkölt” vagyis díszítő kovácshegesztett penge).29 Fettich Nándor Szent István halálának 900. évfordulójára írt emlékkönyvben a prágai kard szerelékeinek díszítőmotívumaival foglalkozott behatóbban,30 míg Bakay Kornél többek között a felirat filológiai értelmezésének szentelt nagyobb figyelmet.31 Szintén fontos megemlíteni azokat a szimbólumokat, amelyek vagy sérültségük miatt nem olvashatók ki megfelelően, vagy betűszerű jelként, betűu
25 Ruttkay közlése szerint a Hernád mai medrétől 150 m-re került elő a fegyver. Említ egy másik kardot is, amely megsemmisült. A miavai szórványlelet nem tartozik a folyóvízhez közeli fegyverek közé: ezt M. Gálik professzor egy gimnazistától kapta, aki a miavai dombság egyik tanyáján lakott (feltételezhetően e vidék a kard lelőhelye is). A Dunamelléki Múzeum feliratos kardjáról még kevesebb ismeret áll rendelkezésre: a fegyver a múzeum régi gyűjteményébe tartozott, amely az 1944. évi tűzvész idején jelentősen sérült, a leltári könyv szintén a tűzben semmisült meg. Ruttkay 1975, 152. Nr. 79.; 160. Nr. 130.; 199. 26 INGELRED feliratú kard került elő a nantes-i Isac-ból, INGELRII feliratú penge a Temzéből. 27 Jóllehet a források zöme kutakat és forrásokat említ kultikus helyként. Husár 2016, 13–18. 28 Bock 1970, 14. 29 Undset 1890, 164–166.; Kovács 2003, 342–345. 30 Fettich 1938, 475–516. 31 Undset elméletéhez kapcsolódva az európai (frank) műhelyhagyományok skandináv kardokon történő érvényesülését szemléltette a felirat két részre osztásával: Ulf (skandináv) és Behrt (frank). Bakay 1967, 167–170.



ŐSI ÍRÁSAINK
46
tánzatként már nem közvetítik az eredeti felirat jelentéstartalmát, és a fent említett okokból (másolás, hamisítás, stílusfejlődés) eltérnek az eredeti verziótól. Kovács László említést tesz további berakásos pengékről is, mint a Malomszegnél vagy a Gyetvánál fellelt darab. A Malomszegnél előkerült fegyver pengéjének egyik oldalán bronzberakás található, a másik oldalon feliratmaradványként vagy betűszerű hátoldali jelként értelmezett berakás figyelhető meg: ...IIS...SI. Gáll Erwin „I–S–I fordított S és I–I” sorrendben olvasta ki a feliratot.32 A gyetvai karddal kapcsolatosan Alexander Ruttkay jegyzi meg, hogy a pengén torziós mintájú damaszkolt intarzia figyelhető meg: kettő egymás felé néző patkó alak között egy X-jel, a penge másik oldalán pedig egy egyenlő szárú kereszt és egy kör található.33 Ez azonban a későbbi, köröstarcsai kardhoz hasonlóan akár a mesterjegy részeként is értelmezhető.
Vissza a komáromi lándzsára
A fentiek alapján látható, hogy a feliratok többségét a fegyver készítőjére, készítésére vagy tulajdonosára34 vonatkozó tartalommal szokás összefüggésbe hozni, de szintén jellemző a vallási tartalmú szavak és szimbólumok használata is. Így hasonló tartalmat feltételezhetünk a komáromi lándzsa feliratának esetében is. A technika eltér a kardpengék esetétől, a felirat nem közvetlenül a penge anyagába, hanem külön hordozófelületre, réz lemezekre került. Tekintettel a felirat stílusára – többletvonás, stilizáltság, cserélődő betűsorrend – nem tekinthető célravezetőnek a kiolvasás szerinti közvetlen (például „abeo” ige vonatkozó alakja szerinti) értelmezés. A fentiek alapján az AMEN imádságos felirat betűinek jelentés és eredeti sorrend nélküli másolását lehet a
32 Szintén Gáll hívta fel a figyelmet arra, hogy a sokáig Malomfalvaként számon tartott lelőhely téves, előkerülése idején Ferenczi Sándor Malomszeg nevét jegyezte föl. Kovács 1995, 163. 7.5. kép; 169., vö. Gáll 2013, 317. 33 Kovács 1995, 173. 13.2. kép; 179., vö. Ruttkay 1975, 136. Abb. 2.4., Nr. 29., 137. Abb. 3.1.; Haramza 2017, 110. 35. j. 34 A fegyver tulajdonosának (Rane) és készítőjének nevét (Botfus) vélik felfedezni a follingbói lándzsa rúnabetűs feliratában. https://royalbcmuseum.bc.ca/assets/Media-Images-WeCall-Them-Vikings-Final.pdf (megtekintés ideje: 2020. 02. 20.)



47
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
leginkább valószínűsíteni, ami ezáltal a stilizált betűk vagy betűszerű szimbólumok rögzítését foglalja magában. Ismeretlen azonban a „N–ABIRE” részlet eredetije, ha egyáltalán volt. Nem kizárt, hogy egy név rejlik e betűk mögött, esetleg az amenhez kapcsolódó fohász, vallási tartalmú szöveg. Erre azonban a valószínűsített korszak fegyverfeliratai már nem adnak választ.



ŐSI ÍRÁSAINK
48
IRODALOM
Aleksić 2007 Marko Aleksić: Mediaeval Swords from Southeastern Europe. Material from 12th to 15th century. Dedraplast, Belgrade, 2007. Androshchuk 2003 Fedir Androshchuk: The Ljudota Sword? An Episode of Contacts Between Britain and Scandinavia in the Late Viking Age. Ruthenica, 2. (2003) 15–25. Bakay 1967 Bakay Kornél: Archäologische Sudien zur Frage der ungarischen Staatsgründung. ActaArchHung, 19. (1967) 105–174. Bock 1970 Franz Bock: Der Schatz von St. Veit in Prag. Mittheilungen der K. K. Central-Commission zur Erforschung und Erhaltung der Baudenkmale, 15. (1870) 13–28. Csiky 2009 Csiky Gergely: Az avar kori szúró- és vágófegyverek. Doktori disszertáció, ELTE BTK, Budapest, 2009. Csiky 2015 Csiky Gergely: Avar-Age Polearms and Edged Weapons. Classification, Typology, Chronology and Technology. Brill, Leiden–Boston, 2015. Davidson 1988 Hilda Ellis Davidson: The Sword in Anglo-Saxon England. Boydell Press, New York, 1988. Fehér 2020 Fehér Bence: A Kárpát-medencei rovásírásos emlékek gyűjteménye I. MKI, Budapest, 2020. Fettich 1938 Fettich Nándor: A prágai Szent István kard régészeti megvilágításban. In: Serédi Jusztinián (szerk.): Emlékkönyv Szent István király halálának kilencszázadik évfordulóján. MTA, Budapest, 1938. 475–516.
Gáll 2013 Gáll Erwin: Az Erdélyi-medence, a Partium és a Bánság 10–11. századi temetői. SZTE, Régészeti Tanszék, Szeged, 2013. Halmágyi–Riedel 1986 Halmágyi Szabolcs – Riedel Lóránt: Régi fegyverekről. Műszaki Könyvkiadó, Budapest, 1986. Haramza 2017 Haramza Márk: VLFBERHT – egy kardfelirat eredete és technológiája. Micae Mediaevales, 6. (2017) 103–117. Hoffmeyer 1954Ada Bruhn Hoffmeyer: Middelalderens tveæggede sværd I. Tøjhusmuseet, København, 1954.



49
LATIN BETŰS FEGY VERFELIRATOK A 9–12. SZÁZADI KÁRPÁT-MEDENCÉBŐL
Husár 2014 Martin Husár: Žrdovo-bodné zbrane vcasného stredoveku v Karpatskej kotline 1. diel. Typológia a jej vyhodnotenie. Univerzita Konštantína Filozofa v Nitre, Nitra, 2014. Husár 2016 Martin Husár: Finds of Early Medieval Thrusting Pole Arms from Waterly Locations of the Carpathian Basin. Acta Militaria Mediaevalia, 12. (2016) 7–23. Kalmár 1959 Kalmár János: Két középkori kardról. ArchÉrt, 86. (1959) 189191. Kalmár 1961 Kalmár János: Ingelri kard a történeti múzeumban. ArchÉrt, 88. (1961) 115.
Kirpicsnyikov 1966 Aнатолий Николаевич Кирпичников: Древнерусское оружие I. Cоветская Aрхеология, Академия Наук СССР, Институт Археологии, Москва – Ленинград, 1966.
Kovács 1994/95 Kovács László: A Kárpát-medence kétélű kardjai a 10. század 2. feléből. CommArchHung, 1994–1995. 153–189. Kovács 2003 Kovács László: Viselet, fegyverek. In: Kristó Gyula (szerk.): Háborúk és hadviselés az Árpádok korában. Szukits Könyvkiadó, Szeged, 2003. 284–391., 10–30. ábra. Lorange 1889 Anders Lorange: Den yngre jernalders sværd. Et Bidrag til Vikingetidens Historie og Teknologi. Bergens Museum, Bergen, 1889. Medgyesi 2012 Medgyesi Pál: 13–14. századi kétélű kard Köröstarcsa-Ürmös-hátról, a Kettős-Körös medréből. A Békés Megyei Múzeumok Közleményei, 35. (2012) 57–82. Moilanen 2015 Mikko Moilanen: Marks of Fire, Value and Faith. Swords with Ferrous Inlays in Finland during the Late Iron Age (ca. 700–1200 AD). Turku Suomen Keskiajan Arkeologian Seura, Turku, 2015. (Archaeologia Medii Aevi Finlandiae 21.) Moilanen 2017 Mikko Moilanen: Illiterate Imitatons and Qualified Commodities: Letter-Like Marks in Finnish Early Medieval Sword Blades. Acta Militaria Mediaevalia 13. (2017) 7–36.
Ruttkay 1975 Alexander Ruttkay: Waffen und Reiterausrüstung des 9. bis zur ersten Hälfte des 14. Jahrhunderts in der Slovakei (I). SlovArch, 23/1. (1975) 119–216.



ŐSI ÍRÁSAINK
50
Ruttkay 1976 Alexander Ruttkay: Waffen und Reiterausrüstung des 9. bis zur ersten Hälfte des 14. Jahrhunderts in der Slovakei (II). SlovArch, 24/2. (1976) 245–395. Stalsberg 2008 Anne Stalsberg: Herstellung und Verbreitung der Vlfberht-Schwertklingen. Eine Neubewertung. Zeitschrift für Archäologie des Mittelalters, 36/1. (2008) 89–118. Thiele–Haramza 2014 Thiele Ádám – Haramza Márk: A középkori damaszkolt pengék archaeometallurgiája és mechanikai tulajdonságai – fegyvertörténeti kitekintés. Hadtörténelmi közlemények, 127. (2014) 145–160. Undset 1890 Ingwald Undset: Egy túróczmegyei leletről. ArchÉrt, 10. (1890) 164–166.



51
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
EVOLÚCIÓS SZÁMÍTÁSOK
ÍRÁSINFORMATIKAI
ALKALMAZÁSA
HOSSZÚ GÁBOR
A B S Z T R A K T : A cikk az írások evolúciójának modellezésére szolgáló kiterjesztett fenetikai modellt kiértékelő eljárásokat ismertet. Ezek segítségével a fenetikai modellben meglévő bizonytalanságok hatása csökkenthető. A kifejlesztett eljárás alkalmazásra került a rovás írások1 evolúciójának modellezésére. A kapott eredményekből következtetéseket lehet levonni a legfontosabb elődírásokra vonatkozóan. K U L C S S Z Ó K : fenetika, írásinformatika, írásspektrum, kladisztika, rovás írások.
A B S T R A C T : Applicationofevolutionarycomputationinscriptinformatics. The article describes procedures for evaluating an extended phenetic method for modelling the evolution of scripts. They help to reduce the impact of uncertainties in the phenetic model. The developed method was applied to
1 Az írásinformatikában az írás az osztályozási alapegység, így a különböző írások neve gyakran szerepel felsorolásokban. Zavaró lenne, ha néhány írás nevében benne lenne az „írás” szó, miközben az írások túlnyomó többségének elnevezésében nem szerepel. Ezért egyik írás nevében sem használom az „írás” szót (pl. arám, bráhmi, középperzsa, szogd), így a különböző rovás írások nevében sem (pl. székely-magyar rovás, türk rovás).



ŐSI ÍRÁSAINK
52
model the evolution of the Rovash scripts (the original Hungarian word for runiform scripts). Conclusions on the most important ancestor scripts can be drawn from the obtained results. K E Y W O R D S : cladistics, phenetics, Rovash scripts, scriptinformatics, script spectrum.
Bevezetés
Az írások fejlődésének vizsgálata során az egyes írásokra mint evolúciós rendszertani egységekre (taxonokra) egy fenetikai modellt hoztam létre. A fenetika (numerikus rendszertan) a vizsgált taxonokat morfológiai hasonlóságuk alapján osztályozza, és elsődlegesen nem a leszármazási viszonyokat vizsgálja. Ennek ellenére a fenetikai modell sem független a tényleges leszármazástól, ezért korlátozott mértékben a fenetikai modellből is levonhatók az evolúcióra vonatkozó következtetések, amelyeknek valódiságát további vizsgálatokkal lehet igazolni. A grafémák morfológiai változatosságának szűkössége miatt a biológiai fajokhoz képest az írásoknál nagyságrenddel többször fordul elő evolúciósan független tulajdonságok véletlen egybeesése. Ezért csak a morfológiai tulajdonságok alapján történő fenetikai modellezés önmagában hibás eredményre vezethet. Emiatt a fenetikai leírást kiegészítettem a kladisztika eszközeivel. Az írásinformatika alkalmazott informatikai tudományterület, amely a legáltalánosabb értelemben vett írások evolúciójának esetenként mesterséges intelligenciát is használó gépi tanulási és bioinformatikai eszközökkel történő vizsgálatával (Hosszú 2010; Hosszú 2017), filogenetikai modellezésével, az ehhez szükséges algoritmusok fejlesztésével és az írások összetevői (grafémák, jelek, kódok) alakváltozatainak statisztikai elemzésével (Hosszú 2014) foglalkozik (Hosszú 2019: 120). A jellegtervezés a gépi tanulás bemenő adatai feldolgozásának folyamata. Az írásinformatikai számítások esetén a bemeneti adatok a paleográfiából és egyéb bölcsész tudományterületekből származnak. A kladisztikai megfontolások alapján kiterjesztett fenetikai modellt a rendelkezésre álló információ növelésével az eddigi kutatás során folyamatosan pontosítottam (Hosszú



53
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
2010, 2015, 2017, 2019). Az alábbiakban a kiterjesztett fenetikai modell kiértékelésével kapcsolatos új módszereket ismertetem. Végül bemutatom, hogy a kapott írásinformatikai eredményeknek történelmi és földrajzi adatokkal való egybevetéséből a vizsgált írások evolúciójára vonatkozó következtetések vonhatók le.
Módszer
A fenetikai modellezés kiterjesztése
A fenetikai modellezés során az írások mint taxonok és a jellegeik (grafémaalak, graféma és írásszabály) megléte vagy hiánya alapján egy kétdimenziós bináris taxon–jelleg-adatmátrix hozható létre (Hosszú 2017: 200–201). A következőkben az írásinformatikai és paleográfiai fogalmaknak korábban közölt meghatározását használjuk (Hosszú 2019: 122–175). A jellegtervezés során dönteni kell minden vizsgált írás esetén az egyes jellegek meglétéről vagy hiányáról. Azonban gyakran nem határozható meg, hogy két grafémaalak hasonlósága evolúciós eredetű-e, vagy csak a véletlen műve (homoplázia). Ilyenkor az egyértelmű döntés információvesztéssel járhat. Ezért egy jellegnek egy vizsgált írás szempontjából való elemzésébe evolúciós megfontolásokat is bevontam, ami nem a fenetika, hanem a kladisztika jellemzője. Kiemelendő, hogy az evolúciós elképzelések (eredetmodellek) csak egy-egy adott jellegre vonatkoznak, és nem feltétlenül terjednek ki a taxon (vizsgált írás) többi jellegére. Számos olyan jelleg van, ahol csak egy eredetmodell jöhet szóba, de a jellegek többségénél egynél több alternatíva lehetséges, s közülük nem lehet biztosan eldönteni, hogy melyik a valóságban tényleg megtörtént evolúciós lépés leírása. Más szavakkal, a rendelkezésre álló adatok alapján gyakran nem dönthető el, hogy az adott jelleghez tartozó utódgraféma (eredménygraféma) melyik elődírásból származik. Mivel egy jelleghez (utódgrafémához) több alternatíva is tartozhat, ezeket együtt hasonlósági jellegcsoportnak (Similarity Features Group, SFG) nevezem. A vizsgált utódírások (eredményírások) leírására, különböző evolúciós megfontolások (eredetmodellek) alapján elkészített kiterjesztett fenetikai modell (Pe) nem egyértelmű, mivel a modellt alkotó hasonlósági jellegcsoportok (SFG-k) egy része több elődíráshoz tartozó elődgrafémát tartalmaz (Hosszú 2019: 182). Ennek egyik oka az, hogy az SFG-kben



ŐSI ÍRÁSAINK
54
több, alternatív eredetmodell szerepel, amelyek eltérő evolúciós hátteret (földrajzi, történelmi, nyelvészeti adatokat) írnak le, és az ugyanazon SFG-ben szereplő eredetmodellek általában eltérő elődíráshoz tartozó elődgrafémát tartalmaznak. Az SFG-k egy részében található elődírások többféleségének másik oka az, hogy még egyetlen eredetmodellből is gyakran egynél több lehetséges elődgraféma következik. Ugyanis a különböző írások egyes grafémái nagyon hasonlók lehetnek, így az alakzati és hangértékbeli tulajdonságok alapján sokszor nem lehet eldönteni, hogy egy utódgraféma melyik – egymással rokon – elődírásból származik.
Elődíráscsoportok
A Pe kiterjesztett fenetikai modellből azon hasonlósági jellegcsoportok (SFG-k) értékelhetők ki legegyszerűbben, amelyek valamilyen szempontból egyértelműek. Ha csak az egyetlen elődírást tartalmazó SFG-ket vesszük figyelembe a modell kiértékelésénél, akkor a Pe-beli SFG-knek csak töredékét vehetjük figyelembe, ez pedig rontja a vizsgálat pontosságát. A kiértékeléskor felhasználható SFG-k számának növelése érdekében figyelembe vehető, hogy az SFG-k egy részénél szereplő több elődírás vagy közeli rokona egymásnak, vagy egy korban, egy földrajzi térségben használt, összefüggő kulturális közegből származik. Így a bennük található elődgrafémák nagyon hasonlók lehetnek, és ezért bizonytalan, hogy a rokon írások közül pontosan melyik a tényleges előd. Ráadásul, figyelembe véve a retikuláció (hálózatos evolúció, anasztomózis) (Podani 1997: 175) lehetőségét, számításba lehetne venni a grafémaszintű és a grafémaalak-szintű hibridizációt is (Hosszú 2017: 185), vagyis egy graféma tényleges evolúciója során akár több elődje is lehetett. Azonban a jelen vizsgálatban a hibridizáció lehetőségével nem számolok. Ha nem elődírásokat, hanem elődíráscsoportokat keresünk a modell kiértékelésekor, akkor az egyértelmű SFG-k száma növekedik azon SFG-kkel, amelyekben ugyan több elődírás van, de ezek rokonok. Ezért érdemes íráscsoportokat alkotni. A jelen vizsgálatokban a Pe-beli utódírások az eurázsiai steppe népeinek egy része által használt írások (Hosszú 2019: 138–140), nevezetesen a székely-magyar rovás (szmr.), a türk rovás (tr.), a Kárpát-medencei rovás (kmr.) és a steppei rovás (sr.); az elődírások pedig a Pe-beli valamelyik SFG-ben elődgrafémát adó írások



55
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
(Hosszú 2019: 188–370). A hivatkozott közleményben (Hosszú 2019) szereplő modellt – felépítési elveinek változatlansága mellett – az azóta végzett kutatások alapján továbbfejlesztettem. Például a görög írás baktriai nyelvre alkalmazott változatát (Harmatta 1994: 412) korábban önálló írásnak tekintettem, de a legtöbb baktriai görög graféma annyira hasonló a vele egykorú egyéb görög írásváltozatok grafémáihoz, hogy célszerűbb a baktriait is görög írásváltozatként kezelni. Az alábbi eredmények olyan -n alapulnak, ahol az SFG-k száma 99, az elődírásoké 21. Az utódgrafémák közül szmr. 50 db SFG-ben, tr. 44-ben, kmr. 28-ban és sr. graféma 50-ben fordul elő. Az utódírások evolúciója négy földrajzi térségben mehetett végbe: Anatólia, Belső-Ázsia, Pontusz-vidék és Kárpát-medence (Hosszú 2019: 179–181). Anatólia csak annak feltételezésével szerepel ezek között, hogy a Kr. e. 600 k. a kis-ázsiai Gordion térségéből az Altajba vándorolt kimmerek esetleg valamilyen írásbeliséget is vittek magukkal (Marsadolov 2000a: 247–250). Az 1. táblázat bemutatja az alkalmazott íráscsoportokat és az utódírásokra vonatkozó hatástérségüket (Hosszú 2019: 179–181). Az utódírások belső fejlődésével a kimmerek rövid anatóliai tartózkodása alatt még akkor sem számolhatunk, ha helytálló az előbbi, a kimmerek írásbeliségére vonatkozó feltételezés.
1. táblázat: Íráscsoportok és hatástérségük
Íráscsoport Összetevő írások Hatástérség
kánaáni, anatóliai szillabikus és anatóliai-görög alfabetikus
föníciai, óarám, anatóliai
hieroglif, ófríg, ógörög, lyd Anatólia
arám hivatalos arám Belső-Ázsia
görögbetűs görög (baktriai és európai
írásváltozat)
Belső-Ázsia, Pontusz-vidék vagy Kárpát-medence
középiráni és későarám
párthus, hvárizmi, szogd, középperzsa, manicheus, avesztai, keresztény szogd, szír, armazi
Belső-Ázsia
indiai károsti, bráhmi Belső-Ázsia
szláv glagolita, ócirill Kárpát-medence
rovás (belső fejlődés) szmr., tr., kmr., sr. Belső-Ázsia, Pontusz-vidék
vagy Kárpát-medence



ŐSI ÍRÁSAINK
56
Az elődíráscsoportok használatának további előnye, hogy ezzel kezelhetővé válik az az eset is, amikor egy hajdani grafémaátadás nem pontosan azokból az írásokból történt, amelyeket ma önálló elődírásként veszünk figyelembe, hanem ezek valamilyen, jelenleg ismeretlen átmeneti formájából. Ilyenkor az elődíráscsoportban lévő írások grafémái csak közelítik a feledésbe merült hajdani elődgrafémákat.
Feldolgozási operátorok
Ahhoz, hogy a Pe kiterjesztett fenetikai modellből következtetéseket lehessen levonni, egyértelműsíteni kell a modellt még azon az áron is, hogy valamilyen szempontból csökken a pontossága. Az így átalakított modellt egyszerűsített fenetikai modellnek (Hosszú 2019: 372) nevezzük; ezt a feldolgozási (elaboration) lépést pedig operátorként is felfoghatjuk. A feldolgozási operátorok valamilyen műveletet végeznek az argumentumukként szolgáló fenetikai modellel, és egy annál egyértelműbb modellt hoznak létre. Az alábbiakban négy feldolgozási operátort ismertetek. A Pe modell több elődgrafémás SFG-i az elődírások tekintetében nem egyértelműek. A legegyszerűbb kiértékelés az, ha csak azokat az SFG-ket vesszük figyelembe, amelyek egyetlen elődírást tartalmaznak. Legyen Es egy kiértékelést végző feldolgozási operátor, amely azon SFG-ket tartalmazó egyszerűsített fenetikai modellt hozza létre, amelyek egyetlen elődíráshoz tartozó elődgrafémát tartalmaznak. Ha az Es operátor argumentuma a Pe kiterjesztett fenetikai modell, akkor az eredménye egy PoneS egyszerűsített fenetikai modell (1) szerint.
PoneS = EsPe (1)
Az Es-től eltérő lehetőségként a fentiekben bevezetett elődíráscsoportokkal a Pe-t úgy is ki lehet értékelni, hogy nem az egyetlen elődírásos, hanem az egyetlen elődíráscsoportos SFG-ket vesszük figyelembe. Ezt a feldolgozási operátort Eg-vel jelölve, az eredménye a PoneG egyszerűsített fenetikai modell (2) szerint.
PoneG = EgPe (2)



57
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
A PoneS és PoneG kiértékelhetők az elődírásoknak a modellbeli SFG-kben való felbukkanása számának összegezésével, erre mutat példát az 1. ábra. Itt az „Összes SFG-beli előfordulás” a Pe-n alapuló írásspektrumot, az „Egy elődírásos SFG-kbeli előfordulás” a PoneS-ből számított írásspektrumot, végül az „Egy elődíráscsoportú SFG-kbeli előfordulás” a PoneG alapú írásspektrumot ábrázolja. Az 1. ábra oszlopai azt jelölik, hogy az egyes elődírások hány SFGben szerepelnek, függetlenül attól, hogy az egyes SFG-kben melyik utódírások grafémái találhatók.
0
5
10
15
20
25
30
35
40
Egy elődírásos SFG-kbeli előfordulás Egy elődíráscsoportú SFG-kbeli előfordulás
Összes SFG-beli előfordulás
1. ábra: A Pe, PoneS és PoneG alapján az utódírásokra együttesen felvett írásspektrumok az elődírások függvényében
Az írásspektrum úgy is felvehető, hogy csak az egyik utódírás grafémáinál szóba jöhető elődírások SFG-kbeli előfordulását összegezzük. Erre mutat példát a 2. ábra, amely a szmr.-ra, és a 3. ábra, amely a tr.-ra számított írásspektrumot ábrázolja.



ŐSI ÍRÁSAINK
58
0
5
10
15
20
25
30
35
40
E gy el ődí ráso s S F G - kb el i el őf o rdul ás E gy el ődí rásc so p o rtú S F G - kb el i el őf o rdul ás
Ö sszes S F G - b el i el őf o rdul ás
2. ábra: A Pe, PoneS és PoneG alapján a szmr. utódírásra felvett írásspektrumok
0
5
10
15
20
25
30
35
40
Egy elődírásos SFG-kbeli előfordulás Egy elődíráscsoportú SFG-kbeli előfordulás
Összes SFG-beli előfordulás
3. ábra: A Pe, PoneS és PoneG alapján a tr. utódírásra felvett írásspektrumok



59
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
A PoneS-ben az egyes utódírásokra ható elődírások SFG-nkénti számából adódó írásspektrumokat a 4. ábra mutatja be. Ennek első oszlopa azonos információtartalmú a szmr. utódírásra vonatkozó, az elődírások függvényében ábrázolt írásspektrum „Egy elődírásos SFG-kbeli előfordulás” névvel jelölt értékeivel (2. ábra), a második oszlopa pedig a tr. írásspektrumának ugyanezen értékeivel (3. ábra).
0
5
10
15
20
25
30
35
szmr. tr. kmr. sr.
hivatalos arám görög párthus
középperzsa szogd bráhmi
glagolita ócirill rovás (belső fejlődés)
4. ábra: A PoneS alapján az egyes utódírások írásspektrumai
Az írásspektrumokat mátrixosan is ábrázolhatjuk. Az i-edik utódíráshoz (i=1,2,3,4; sorban megfelelve az szmr., tr., kmr. és sr. utódírásoknak) tartozó Si írásspektrum s1,i,s2,i,... elemei rendre a hivatalos arám (s1,i), a görög (s2,i), a párthus (s3,i), a középperzsa (s4,i), a szogd (s5,i), a bráhmi (s6,i), a glagolita (s7,i), az ócirill (s8,i) elődírások és a belső fejlődés (s9,i) hatására létrejött utódgrafémákat tartalmazó SFG-k száma. Az S=(S1,...,S4) írásspektrum-mátrixot alkotó Si írásspektrumok összehasonlító vizsgálatához normalizálom őket, ezzel a változók értéke a [0,1] intervallumba kerül (3) szerint.
(3)



ŐSI ÍRÁSAINK
60
ahol k az S és a normalizált Ŝ=(Ŝ1,...,Ŝ4) írásspektrum-mátrix sorainak, i az oszlopaiknak indexe, ski Є S, ŝki Є Ŝ. Az Ŝ mátrix az utódírásoknak megfelelő egyes oszlopainak euklideszi távolságát (4) adja meg.
(4)
Ahol i,j Є [1,...,4], k Є [1,...,9] és dŜ(i,j) a normalizált Ŝi írásspektrumok euklideszi távolságát tartalmazó DŜ távolságmátrix egy eleme. A DŜ távolságmátrix (5)-ben látható. A távolságmérték szimmetriája folytán az átlós elemek feletti értékek megegyeznek az átló alattiakkal, ezért az utóbbiakat nem tüntetjük fel.
(5)
A DŜ távolságmátrixból látható, hogy egymáshoz legközelebb az i=3nak megfelelő kmr. és az i=4-gyel jelöl sr. normalizált írásspektruma áll: dŜ(3,4)=0,31; míg legjobban a szmr. és a kmr. tér el egymástól: dŜ(1,3)=0,58. Érdemes kiszámítani az utódírások páronként vett távolságának átlagát, mert az jellemző az utódírások átlagos különbözőségére. Ez esetünkben dŜ=0,42. A kapott eredmények láthatók a 2. táblázatban is. Az adatok értékelésénél figyelembe kell vennünk, hogy a glagolita és az ócirill írás csak a Kárpát-medencében, az utódírások szétválása után hatott egyegy utódírásra, így nem jellemzők az utódírások esetleges közös múltjára. Hasonlóan a belső fejlődéssel létrejött utódgrafémák halmaza jelentős részben az utódírások eltérő ideig tartó önálló létezésének idejétől függ (a szétválás előtti esetleges belső fejlődést most nem vesszük figyelembe). A 4. ábra azt mutatja, hogy a használatban maradt szmr. belső fejlődése sokkal több grafémát hozott



61
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
létre, mint a 11. századra kihalt másik három utódírásé. Ezért az utódírások közös múltja pontosabban jellemezhető, ha az írásspektrumból a szláv írások és a belső fejlődés hatását elhagyva vizsgáljuk az utódírások S0=(S0
1,...,S0
4)
írásspektrumainak a távolságát. A fenti számításhoz hasonlóan adódik a DŜ0 távolságmátrix (6).
(6)
A DŜ0-ban egymáshoz legközelebb a szmr. és a tr. normalizált írásspektruma áll: dŜ(1,2)=0,19; míg a legnagyobb eltérés a tr. és a kmr., illetve a tr. és az sr. között van: dŜ(2,3)=dŜ(2,4)=0,49. Az utódírások páronként vett távolságának átlaga dŜ0=0,36, vagyis jóval közelebb állnak egymáshoz az önálló fejlődésük hatásának kihagyásával létrehozott, majd normalizált Ŝ0
1,...,Ŝ0
4 írásspektrumok. A kapott eredmények láthatók a 2. táblázatban is. A 4. ábra alapján látható, hogy az egyes utódírásokhoz tartozó Pe-beli SFGknek még a felét sem tartalmazzák a kapott írásspektrumok. Ennek az oka az, hogy ha egy SFG-ben több utódírás is szerepel – rendszerint különböző eredetmodellekkel alátámasztva –, akkor ezeket az elődírások szempontjából nem egyértelmű SFG-ket az Es feldolgozási operátor kihagyja. Ha azonban az egy SFG-beli elődírások ugyanahhoz az íráscsoporthoz (1. táblázat) tartoznak, akkor a bizonytalanságot kiküszöbölhetjük azzal, hogy az egyes SFG-knél nem az elődírást, hanem csak az elődíráscsoportot kívánjuk meghatározni. Ezzel az olyan SFG-k egyértelművé válnak, amelyekben ugyan több írás grafémája áll előd szerepben, de ezek egy elődíráscsoportba tartoznak. Így nő az egyértelmű SFG-k száma, és ezzel a kiértékelés megbízhatósága. A PoneG-beli elődíráscsoportoknak az egyes utódírásokhoz tartozó SFG-kbeli előfordulási számából adódó csoportspektrumokat az 5. ábra mutatja be.



ŐSI ÍRÁSAINK
62
0
5
10
15
20
25
30
35
40
szm r. tr. km r. sr.
arám , kö zép iráni & későarám gö rö gb etűs indiai szl áv ro vás ( b el ső f ej l ődés)
5. ábra: A PoneG alapján az egyes utódírások csoportspektrumai
A 4. ábra és az 5. ábra összevetéséből látható, hogy a csoportspektrum esetén jelentősen nőtt a figyelembe vehető SFG-k száma az írásspektrumhoz képest; pl. a szmr.-nál az írásspektrumban 24, a csoportspektrumban pedig 29 SFG tekinthető egyértelműnek. Azonban még az 5. ábra csoportspektrumaiban is a Pe-beli SFG-knek csupán felét lehet figyelembe venni egyértelműként. A Pe alapú írásspektrumhoz hasonlóan a csoportspektrum összetevőinek egymástól való távolságát leíró távolságmátrix is kiszámítható, de ebben az esetben (és a következőkben is) már csak a szláv írások és a belső fejlődés hatása nélküli spektrumok távolságát vizsgáljuk, mivel ezzel tudjuk vizsgálatunkat a feltételezett közös evolúcióra összpontosítani. A kapott eredmények a 2. táblázatban láthatók. A fenetikai modell feldolgozásának javítása érdekében érdemes figyelembe venni, hogy a legtöbb elődírás egyetlen SFG-ben sem szerepel egyedüli elődként (1. ábra), sőt egy részük még elődíráscsoport tagjaként sem nyújt olyan elődgrafémát, amely valamelyik SFG-ben egyetlen szóba jöhető elődként szerepelne. Az írások fejlődésének szakirodalmából úgy látszik, hogy egy-egy írás az evolúciója során viszonylag kevés írásból vett át grafémát. Ezért valószínűleg helyes kiértékelési stratégia az, ha azon elődírásokat, amelyek a Pe modell egyetlen SFG-éjében sem szerepelnek legalább elődíráscsoport tagjaként egyedüli helyzetben (hanem csak alternatívaként), nem tekintjük a vizsgált utódírások



63
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
elődeinek. Ezt a stratégiát valósítja meg az EancG feldolgozási operátor, amely úgy hozza létre a PancG egyszerűsített fenetikai modellt (7), hogy az eredeti Pe modellbeli SFG-kből kihagyja az azon elődíráscsoportokba tartozó elődírásokat, amelyek sem egyedüliként, sem elődíráscsoport tagjaként egyetlen SFGben sincsenek egyedüli helyzetben.
PancG = EancG Pe (7)
A PancG kiértékelésekor alkalmazható rá a fent bevezetett Es és Eg feldolgozási operátor, amelyekkel a PancG-ből kiválaszthatók az egyértelmű elődírást, illetve elődíráscsoportot tartalmazó SFG-k; ezzel (8) és (9) szerint létrehozható a PoneSAncG, illetve a PoneGAncG egyszerűsített fenetikai modell.
PoneSAncG=Es PancG (8)
PoneSAncG=Eg PancG (9)
A Pe, PoneS és PoneG modellen alapuló írásspektrumhoz hasonlóan a PancG, PoneSAncG és PoneGAncG alapú írásspektrumokat a 6. ábra mutatja be.



ŐSI ÍRÁSAINK
64
0
5
10
15
20
25
30
35
40
E gy el ődí ráso s S F G - kb el i el őf o rdul ás E gy el ődí rásc so p o rtú S F G - kb el i el őf o rdul ás Ö sszes S F G - b el i el őf o rdul ás
6. ábra: A PancG, PoneSAncG és PoneGAncG alapján az utódírásokra együttesen felvett írásspektrumok
Az 1. ábra és a 6. ábra összehasonlításából látható, hogy a PoneSAncG modellben megmaradt elődírások több SFG-ben szerepelnek egyértelmű elődírásként (6. ábra), mint amennyiben szerepeltek a PoneS esetén (1. ábra). Ez közvetlenül is értelmezhető: az Anatóliában használt elődírások mindegyike kimaradt a PoneSAncG modellből, mivel egyik sem tartalmaz olyan grafémát, amely a PoneS-ben egyetlen elődgraféma lenne valamelyik utódgraféma szempontjából. Ezért a PoneSAncG kiértékelésénél már nem kell alkalmazni azt a korábbi, PoneS-beli, fent ismertetett feltételezést, hogy az Anatóliából Kr. e. 600 k. az Altajba vándorolt kimmerek írásbeliséget is vittek volna magukkal. Ehelyett az utódírások evolúciója egy későbbi időszakban, Belső-Ázsiában indulhatott el. Így a takarékossági elv (Ashlock 1974: 83) alapján a PoneSAncG valószínűleg jobban leírja a ténylegesen végbement írásevolúciót, mint a PoneS. A PoneSAncG alapú írásspektrumokat a 7. ábra mutatja be, az utódírások spektrumainak távolságából adódó eredményeket a 2. táblázat mutatja.



65
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
0
5
10
15
20
25
30
35
szm r. tr. km r. sr.
h ivatal o s arám gö rö g p árth us
kö zép p erzsa szo gd b ráh m i
gl ago l ita óc iril l ro vás ( b el ső f ej l ődés)
7. ábra: Az egyes utódírások írásspektrumai az EancG és az Es operátor egymás utáni alkalmazásával létrehozott PoneSAncG alapján
A 4. ábra és a 7. ábra összevetése azt mutatja, hogy a EancG és az Es egymás utáni alkalmazásával a figyelembe vehető SFG-k száma jelentősen nőtt, pl. a szmr. esetén 24-ről 30-ra. A (9) szerinti PoneGAncG alapú csoportspektrumokat a 8. ábra mutatja be, a csoportspektrumok távolságát jellemző adatokat a 2. táblázat mutatja.
0
5
10
15
20
25
30
35
40
szmr. tr. kmr. sr.
arám, középiráni & későarám görögbetűs indiai szláv rovás (belső fejlődés)
8. ábra: Az EancG és az Eg egymásutáni alkalmazásával létrehozott PoneGAncG alapú csoportspektrumok



ŐSI ÍRÁSAINK
66
Az 5. ábra és a 8. ábra összevetése azt mutatja, hogy a PoneGAncG esetén a figyelembe vehető SFG-k száma nőtt a PoneG-hez képest, pl. a szmr. esetén 29-ről 36ra. Azonban a figyelembe vehető SFG-k száma még ebben az esetben is messze van a lehetséges 50-től, amennyi szmr. utódgrafémát tartalmazó SFG az eredeti Pe-ben található. Ennek egyik oka, hogy a Pe alapján nem dönthető el: az egymással rokon írásokhoz tartozó, egy adott SFG-beli utódgrafémának egyaránt megfelelő elődgrafémák közül melyik a tényleges előd; ezért az érintett SFG nem egyértelmű. A PancG modellben vannak olyan elődírások, amelyek elődíráscsoport tagjaként szerepelnek ugyan egyedüli elődíráscsoportként legalább egy SFG-ben, de egyedüli elődírásként egyszer sem (6. ábra). Ezért feltételezhető, hogy egy elődíráscsoport azon tagjai, amelyek egyszer sem szerepelnek önállóan elődírásként, talán nem is hatottak az utódírásokra, pusztán a tényleges elődírásokkal való rokonságukból adódó hasonlóságuk eredményezte, hogy egy egyedüli elődíráscsoportban szerepelnek. Ennek alapján a EancS feldolgozási operátor úgy hozza létre a PancS egyszerűsített fenetikai modellt (10), hogy a PancG modellben lévő SFG-kből kihagyja azon elődírásokat, amelyek egyetlen SFG-ben sem egyedüli elődírások.
PancS = EancS PancG (10)
Lehetne a EancS operátort a PancG helyett közvetlenül a Pe-re alkalmazni. A két művelet eredménye között akkor lenne különbség, ha a Pe-ben lenne olyan SFG, amelyben egy olyan elődírás szerepel, amely a PancG modellbeli megfelelő SFG-jében már nincs meg; továbbá a Pe ugyanazon SFG-jében lenne egy olyan elődírás is, amely a PancG-beli megfelelő SFG-jében is benne van, de a Peben egyik SFG-ben sem található meg egyedüli elődírásként. Ebben az esetben ugyanis ez az elődírás a PancG-ben egyedüli elődírássá válna, s emiatt a (10) szerint képzett PancS-ba is átkerülne. Ha viszont az EancS műveletet közvetlenül a Pe-re alkalmaznánk, akkor ebből az SFG-ből mindkét példabeli elődírás kiesne, s az SFG elődírás nélkül maradva nem játszhatna szerepet a további kiértékelésben. A jelen vizsgálatunkban nincs ilyen probléma, mivel minden olyan Pe-beli SFG-ben, amelyből kiesik egy elődírás az EancG művelet hatására, marad legalább egy olyan elődírás, amely valamelyik másik SFG-ben egyedüli elődírás. Így esetünkben lehetne közvetlenül is alkalmazni az EancG operátort közvetlenül



67
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
a Pe-re, mivel ugyanazt az eredményt kapnánk, mint a PancG-ra alkalmazva. Más szavakkal, a jelenlegi adatbázis alapján felépített Pe-ben ugyanannyi valamelyik SFG-ben egyedüliként szereplő elődírás található, mint a PancG-ban. A PancS kiértékelésekor alkalmazhatók rá az ismert Es és Eg operátorok, amelyekkel a PancS modellből kiválaszthatók az egyértelmű elődírást, illetve az egyértelmű elődíráscsoportot tartalmazó SFG-k; ezzel (11) és (12) szerint létrehozható a PoneSAncS és a PoneGAncS egyszerűsített fenetikai modell.
PoneSAncS = EsPancS (11)
PoneSAncS = EgPancS (12)
A PancG, a PoneSAncG és PoneGAncG modellen alapuló írásspektrumhoz hasonlóan a PancS, a PoneSAncS és PoneGAncS alapú írásspektrumokat a 9. ábra mutatja be.
0
5
10
15
20
25
30
35
40
Egy elődírásos SFG-kbeli előfordulás Egy elődíráscsoportú SFG-kbeli előfordulás
Összes SFG-beli előfordulás
9. ábra: A PancS, PoneSAncS és PoneGAncS alapján az utódírásokra együttesen felvett írásspektrumok



ŐSI ÍRÁSAINK
68
Megjegyzendő, hogy a PancS modellben hat elődírás szerepel a szláv írásokat és a belső fejlődést nem számítva, aminél több elődírás megléte a rovás írások tényleges evolúciójában nem is tűnik valószínűnek. Az 1. ábra, a 6. ábra és a 9. ábra összehasonlításából látható, hogy a PoneSAncS modellben megmaradt elődírások jelentős része (pl. a görög és a bráhmi) nagyobb számú SFG-kben szerepelnek egyértelmű elődírásként (9. ábra), mint amennyi SFG-ben szerepeltek a PoneSAncG esetén (6. ábra), és még nagyobb részben, mint a Pe-nél (1. ábra). A PoneSAncS alapú írásspektrumokat a 10. ábra mutatja be, az írásspektrumok távolságából adódó eredményeket a 2. táblázat tartalmazza.
0
5
10
15
20
25
30
35
szmr. tr. kmr. sr.
hivatalos arám görög párthus
középperzsa szogd bráhmi
glagolita ócirill rovás (belső fejlődés)
10. ábra: Az egyes utódírások írásspektrumai az EancS és az Es egymás utáni alkalmazásával létrehozott PoneSAncS alapján
A 7. ábra és a 10. ábra összevetése azt mutatja, hogy a EancS és az Es f egymás utáni alkalmazásával a figyelembe vehető SFG-k száma nőtt, pl. a szmr. esetén 30-ról 34-re. A PoneGAncS alapú csoportspektrumokat a 11. ábra mutatja be, a csoportspektrumok távolságát jellemző adatokat a 2. táblázat tartalmazza.



69
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
0
5
10
15
20
25
30
35
40
szm r. tr. km r. sr.
arám , kö zép iráni & későarám gö rö gb etűs indiai szl áv ro vás ( b el ső f ej l ődés)
11. ábra: Az egyes utódírások csoportspektrumai az EancS és az Eg egymás utáni alkalmazásával létrehozott PoneGAncS alapján
A 8. ábra és a 11. ábra összevetése azt mutatja, hogy a EancS és az Eg egymás utáni alkalmazásával a figyelembe vehető SFG-k száma növekedett. Ugyan a szmr. esetén 36-ról csak 37-ra, de a többi utódírásnál jelentősebb volt a változás. Bár az eredeti Pe összes SFG-jének egy része így is kimaradt, de a spektrumelemzésbe bevont SFG-k számának növelésével az így létrehozott egyszerűsített fenetikai modell megbízhatósága javult. Az EancG és az EancS feldolgozási operátorok fókuszáló eljárások, mivel az argumentumukul szolgáló fenetikai modell által tartalmazott elődírások körét a legvalószínűbb írásokra összpontosítva szűkítik annak érdekében, hogy a legvalószínűbb elődöket kiválasszák. A 2. táblázatban az elvégzett spektrumelemzések alapján az utódírások spektrumainak átlagos távolsága, a legközelebbi írások, illetve az egyes spektrumelemzések során egyértelműnek tekinthető, ezért figyelembe vett SFG-k száma látható. Az adatok alapján a legtöbb esetben a kmr. és az sr. adódott a leghasonlóbbnak. Az adatokból az is kitűnik, hogy a csoportspektrumok mindig több jelleget tudnak figyelembe venni, mint az ugyanolyan modellre épülő írásspektrumok, s a legtöbb SFG-t a PancS modell (10) csoportspektrumánál (PoneGAncS) tudjuk számításba venni, amely az eredeti Pe-ből először az egyedüli elődíráscsoporti helyzetben soha nem lévő elődíráscsoport, majd az egyedüli elődírási helyzetben soha nem álló elődírások elhagyásával jött létre.



ŐSI ÍRÁSAINK
70
2. táblázat: Utódírások spektrumainak távolsága és a figyelembe vett jellegek száma
Spektrumelemzés
Utódírások spektrumai távolságának átlaga
Leghasonlóbb normalizált írásspektrumok
Figyelembe vett SFG-k száma
PoneS (Pe alapú írásspektrum)
0,42 (a szláv írásokat és a belső fejlődést is számításba véve)
kmr. és sr. (0,31) 43
0,36 szmr. és tr. (0,19) 23
PoneG (Pe alapú csoportspektrum) 0,26 kmr. és sr. (0,06) 33
PoneSAncG (PancG alapú írásspektrum) 0,25 kmr. és sr. (0,17) 30
PoneGAncG (PancG alapú csoportspektrum) 0,14 kmr. és sr. (0,07) 44
PoneSAncS (PancS alapú írásspektrum) 0,19 szmr. és tr. (0,16) 38
PoneGAncS (PancS alapú csoportspektrum) 0,14 kmr. és sr. (0,05) 47
Következtetések
Az eredményül kapott spektrumok közül a legtöbb jelleget (2. táblázat) figyelembe vevő PoneGAncS modellen alapuló, 47 jellegre épülő csoportspektrum (11. ábra) és a PoneSAncS modellen alapuló, 38 jelleggel rendelkező írásspektrum (10. ábra) azt mutatja, hogy az egyes utódírásokat Belső-Ázsiában hasonló kulturális hatások érték. Ez megerősíti azt a korábbi (Hosszú 2019: 390–392) eredményt, hogy a négy írás egy közös, protorovásnak nevezett elődre megy vissza. A legfontosabb elődírások a hivatalos arám és a bráhmi, ennél kisebb mértékű a görög, a párthus, a középperzsa és a szogd hatás. Az utódírások önállóvá válása után jelentkezett a Kárpát-medencében a szláv írások hatása, ill. a különböző ideig tartó önálló létezésből adódó eltérő súlyú belső fejlődési folyamatok nagy része is. Az így kapott eredményeket a következőkben megkísérlem egybevetni történelmi és földrajzi adatokkal. A Kr. e. 6–4. sz. folyamán a pazirik kultúra uralta az Altaj térségét. Ebben az időszakban a kínaiak és az Óperzsa Birodalom hatott a pazirik kultúrára (Marsadolov 2000b: 51). A Kr. e. 5–3. sz.-ban létezett a Jüecsi Birodalom az Altajban,



71
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
amely kapcsolatban állhatott a pazirik kultúrával (Enoki és mtsai. 1994: 171). A Jüecsi Birodalom a károsti írás közvetítésével átvett egy arám írásbeliséget (Harmatta 1997: 173). A Kr. e. 2. sz. – Kr. u. 2. sz. közepéig (Golden 2018: 295) a hiungnuk uralták az Altaj térségét. Kr. u. 1. sz. közepén kezdődött a hiungnu csoportok nyugatra vándorlása (Vásáry 2004: 10–13). Az Ivolga folyó melletti hiungnu településen (Ulan-Ude mellett, ma Burjátföld, Oroszország) szogd feliratú lelettárgy is előkerült (Harmatta 1997: 173). A hiungnuknak kereskedelmi kapcsolataik voltak a kínaiakkal és Baktriával (Honeychurch – Amartuvshin 2006: 265). A hiungnukat a szogd szomszédjaik hūn-nak nevezték (Maenchen-Helfen – Helfen 1973: xv), ugyanez a név a középperzsában hyōn/xyōn, xiyōn, a latin Chionitae-nek felel meg (Golden 2013: 47). Az arám írás Közép-Ázsiában a Kr. e. 5. sz.-ban jelent meg, és a belőle származó középiráni írások a Kr. e. 2. sz.-tól kezdtek kifejlődni (Harmatta 1997: 161–162). A hivatalos arám írás nagyrészt változatlan maradt Iránban az akhaimenida (Kr. e. 550/549–330), a szeleukida (Kr. e. 330– kb. 210) és a párthus (Kr. e. 210 – Kr. u. 224) korszak korai időszakában (Skjærvø 1996: 516–517). A hivatalos arámot használta Párthia, a Párszbeli helyi perzsa dinasztia, Hvárezm és Szogdia (Skjærvø 2006–2012). Kr. u. 2. sz.-ban jött létre a szogd írás (Sims-Williams 1989). A szogd hasonló a következő arám eredetű írásokhoz: párthus, középperzsa és hvárizmi (Sims-Williams – Grenet 2006: 95). A korai párthus időszakból (Kr. e. 2–1. sz.) fennmaradtak feliratok pl. Nisa-ból (ma Türkmenisztán) (Skjærvø 1996: 516–517). A hivatalos párthus írás a Kr. u. 2. sz.-ban eljutott a végleges alakjára (Skjærvø 1996: 517). Kr. u. 224, a Szászánida Birodalom megalakulásától a párthust fokozatosan felváltotta hivatalos írásként a középperzsa írás. Az utolsó párthus felirat Kr. u. 292-ből való, ez a Paikuli (ma Irak) felirat. A feliratokhoz használt középperzsa írás lényegében változatlan maradt az 5. sz.-ig (Skjærvø 1996: 517). A fenti adatok alapján a Kr. u. 2. sz.-ig létre kellett jönnie a protorovás azon legkorábbi változatának, amely döntően a hivatalos arámra épült, amelyet talán a szogdok közvetítettek steppei népek felé, akiket ebben az időszakban a jüecsik, majd a hiungnuk uraltak. Ezt követően már biztosan nem hathattak volna a hivatalos arám grafémaalakok a rovásra.



ŐSI ÍRÁSAINK
72
Kr. e. 3. sz. közepén megalapították a Görög-Baktriai Királyságot, amelyben a görögön kívül a károsti írást is használták (Harmatta 1994: 433). Kr. u. 10-ben alapították meg a Kusán Birodalmat (Vásáry 2003: 51), ahol Kr. u. 300ig alkalmazták a görög írást (Cunningham 1893: 114). Kr. u. 4. sz.-ban léptek színre a zsuanzsuanok (Rouran). Az avarok a zsuanzsuanok maradékai, vagy legalább szorosan kapcsolódtak a zsuanzsuan államhoz, és a türkök elől menekültek Európába (Golden 2013: 58–63). Ezek alapján a hivatalos arám, a görög (baktriai) és a párthus írás a zsuanzsuanokat megelőzően hatott a protorovásra, míg a másik két középiráni írás, a középperzsa és a szogd leginkább a zsuanzsuanok idején befolyásolhatta a protorovás fejlődését. A bráhmi írás a buddhista szerzetesek hittérítő tevékenységével jutott el a turkesztáni oázisokba (Róna-Tas 1991: 63). Kelet-Turkesztánban a bráhmi Kr. u. 200 k. jelenhetett meg (Maue 2016: 141, 144). A bráhmi írásnak az indiaitól eltérő, turkesztáni változatai a Gupta-dinasztia (320–535) idején és utána alakultak ki a helyi nyelvekhez való adaptáció során (Róna-Tas 1991: 63). A bráhmi a Kusán Birodalom területén a 4. sz.-ban szorította ki a károsti írást (Felföldi 2013: 63). A turkesztáni bráhmi utóda a khotáni (dél-turkesztáni) bráhmi és a különböző észak-turkesztáni változatok: tohár, tumsuki, steppei, ujgur és szogd bráhmi (Maue 2010: 2–4; 2016: 155). Az észak-turkesztáni bráhmit a tohárok és az északi szakák használták. A tohár bráhmi Kr. u. 400 k. jött létre a Tarim-medence északi részén, a standard változata a 7. sz.-ra teljesen kifejlődött, és a 13. sz.-ig használták (Maue 2010: 2). Az ogurok az 5. sz., míg az avarok a 6. sz. közepén jelentek meg Európában. Az I. Türk Kaganátus időszaka 552–659, a keleti részén a szogd írás volt a hivatalos. Az I. Türk Kaganátusban használt steppei bráhmi a késő 6. sz.-ban vagy a korai 7. sz.-ban jött létre, és az ujgur bráhmi egyik közvetlen elődje (Maue 2016: 154–155; 2019; Dieter Maue 2019: személyes közlés e-levélben, 2019. október 25.). A 630-as vagy a 640-es években jött létre a tibeti írás. A tibetieknek szoros kapcsolatuk volt többek között a türkökkel is. A 682–744 időszakban létezett a II. Türk Kaganátus, amely a türk rovást használta. A Kr. u. 7. sz. elejétől vannak rovás írásemlékek a Kárpát-medencében (Vékony 2004: 197), de a többségük a 7. sz. utolsó harmadától jelent meg (Hosszú 2019: 171–172). Így az önálló rovás



73
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
írásoknak legkésőbb a 7. sz. közepéig létre kellett jönniük. Mivel mind a négy utódírás csoportspektruma (11. ábra) igen hasonló, ezért a szétválásuk akkor történhetett, amikor már a bráhmi is hatott a protorovásra vagy a már önállósodó utódírásokra.
Összefoglalás
A cikk bemutatta az írások evolúciójának modellezésére szolgáló kiterjesztett fenetikai modellt kiértékelő eljárásokat. Ezek a kiértékelő eljárások operátorként tekintve egy kiindulási fenetikai modellből egyszerűsített modelleket tudnak létrehozni, amelyek valamilyen szempontból csökkentik az eredeti modellben a rendelkezésre álló adatok hiányából adódó bizonytalanságokat. A kapott modellek alapján az utódírások írásspektruma és csoportspektruma kiszámíthatóvá vált. A vizsgált spektrumok összevethetők a történelmi és földrajzi szakirodalomból ismert legfontosabb eredményekkel, így az utódírások (esetünkben a rovás írások) evolúciójára következtetéseket lehetett levonni.



ŐSI ÍRÁSAINK
74
IRODALOM
Ashlock 1974. Peter D. Ashlock: The Uses of Cladistics. Annual Review of Ecology and Systematics, 5. (1974) 81–99.
Cunningham 1893. Alexander Cunningham: IX. Later Indo-Scythians. Introduction. The Numismatic Chronicle Third Series. XIII. (1893) 93–128 és táblák előtte. Daniers – Bright 1996. Peter T. Daniels – William Bright Eds.: The World’s Writing Systems. Oxford University Press, New York–Oxford, 1996.
Enoki és mtsai. 1994. Enoki, K. – G. A. Koshelenko – Z. Haidary: The Yüehchih and their Migrations. In: Harmatta és mtsai 1994, 165–183. Felföldi 2013. Felföldi Szabolcs: A belső-ázsiai Selyemút multikulturális világa egy különleges nyelv és írásbeliség fényében. Századvég Új folyam, 4. (2013) 70. sz. 57–69. Golden 2013. Peter B. Golden: Some notes on the Avars and Rouran. In: The Steppe Lands and the World Beyond Them. Studies in Honor of Victor Spinei on his 70th Birthday. Eds. Florin Curta – Bogdan-Petru Maleon. Editura Universităţii „Alexandru Ioan Cuza”, Iaşi, 2013. 43–66. Golden 2018. Peter B. Golden: The Ethnogonic Tales of the Türks. The Medieval History Journal, 21/2. (2018) 291–327.
Harmatta 1994. János Harmatta: Languages and literature in the Kushan Empire. In: Harmatta és mtsai. 1994. 407–440. Harmatta 1997. Harmatta János: A türk rovásírás legkorábbi emlékei. A hun rovásírás. Antik Tanulmányok, 41/1–2. (1997) 1–2. sz. 159–180.
Harmatta és mtsai. 1994. J. Harmatta – B. N. Puri – G. F. Etemadi (Eds.): History of Civilizations of Central Asia Vol. II. The Development of Sedentary and Nomadic Civilizations: 700 B.C. to A.D. 250. UNESCO Publishing, Paris, 1994. Honeychurch – Amartuvshin 2006. William Honeychurch – Chunag Amartuvshin: States on Horseback: The Rise of Inner Asian Confederations and Empires. In: Archaeology of Asia. Ed. Miriam T. Stark. Blackwell Publishing, Malden–Oxford–Carlton, 2006. 255–278. Hosszú 2010. Hosszú Gábor: Az informatika írástörténeti alkalmazásai.



75
EVOLÚCIÓS SZÁMÍTÁSOK ÍRÁSINFORMATIKAI ALKALMAZÁSA
(Meghívott plenáris előadás) In: IKT 2010 Informatika Korszerű Technikái Konferencia (2010. március 5–6.). Szerk. Cserny László. Dunaújvárosi Főiskola Informatikai Intézet, Dunaújváros, 2010. 5–21. Hosszú 2014. Gábor Hosszú: Mathematical Statistical Examinations on Script Relics. In: V. Bhatnagar (Ed.): Data Mining and Analysis in the Engineering Field. Information Science Reference, Hershey–New York, 2014. Chapter 8, 142–158. Hosszú 2015. Gábor Hosszú: A Novel Computerized Paleographical Method for Determining the Evolution of Graphemes. In: Mehdi Khosrow-Pour (Ed.): Encyclopedia of Information Science and Technology, Third edition. Information Science Reference, Hershey–New York, 2015. Chapter 194, 2017–2031. Hosszú 2017. Gábor Hosszú: Phenetic Approach to Script Evolution. In: Hannah Busch – Franz Fischer – Patrick Sahle (Eds.): Kodikologie und Paläographie im Digitalen Zeitalter 4. Codicology and Palaeography in the Digital Age 4. Books on Demand, Norderstedt, 2017. 179–252. Hosszú 2019. Hosszú Gábor: Írásemlékek grafémaalakjainak térstatisztikai és fenetikai elemzése. In: Zelliger Erzsébet (Szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 120–450.
Maenchen-Helfen – Helfen 1973. Otto Maenchen-Helfen – Otto Helfen: The World of the Huns: Studies in Their History and Culture. University of California Press, Berkeley–Los Angeles–London, 1973. Marsadolov 2000a. Leonid Marsadolov: The Cimmerian Traditions of the Gordion Tumuli (Phrygia). Found in the Altai Barrows (Bashadar, Pazyryk). In: . Jeannine Davis-Kimball – Eileen M. Murphy – Ludmila Koryakova – Leonid T. Yablonsky (Eds): Kurgans, Ritual Sites, and Settlements. Eurasian Bronze and Iron Age. Archaeopress, Oxford, 2000. 247–258. Marsadolov 2000b. Leonid Marsadolov: The Nomads of Kazakhstan, the Altai, and Tuva. In: J. Aruz – A. Farkas – A. Alekseev – E. Korolovka (Eds): The Golden Deer of Eurasia. Scythian and Sarmatian Treasures from the Russian Steppes. The Metropolitan Museum of Art – Yale University Press, New York. 49–53.



ŐSI ÍRÁSAINK
76
Maue 2010. Dieter Maue: Non-Indian Brāhmī scripts along the Silk Roads. Publikálatlan. https://www.academia.edu/8346125, letöltve: 2019. Maue 2016. Dieter Maue: Brāhmī script among Turks. In: Proceedings of the First Annual Buddhist Sutra Language and Scripts Conference, Hangzhou 2016. 132–167 (in English), 168–196 (in Chinese). Maue 2019. Dieter Maue: The Brāhmī Script on the Bugut Stele. Journal Asiatique, 307. (2019) 1. sz. 109–119. Podani 1997. Podani János: Bevezetés a többváltozós biológiai adatfeltárás rejtelmeibe. Scientia Kiadó, Budapest, 1997. Róna-Tas 1991. András Róna-Tas: An Introduction to Turkology. József Attila Tudományegyetem, Bölcsészettudományi Kar, Szeged, 1991.
Sims-Williams 1989. Nicholas Sims-Williams: Sogdian. In: Rüdiger Schmitt (Ed.): Compendium Linguarum Iranicarum. Dr. Ludwig Reichert Verlag, Wiesbaden, 1989. 173–192.
Sims-Williams – Grenet 2006. Nicholas Sims-Williams – Frantz Grenet: The Sogdian Inscriptions of Kultobe. Shygys, 2006/1 [2007]. 95–111 és oldalszám nélküli színes lapok. Skjærvø 1996. Prods Oktor Skjærvø: Aramaic Scripts for Iranian Languages. In: Daniels–Bright 1996. 515–535. Skjærvø 2006–2012. Prods Oktor Skjærvø: Iran vi. Iranian Languages and Scripts (3) Writing Systems, Encyclopædia Iranica, XIII/4. (1996) 366–370.; 2012-ben frissített online változat: http://www.iranicaonline.org/articles/ iran-vi3-writing-systems, letöltve: 2014. Vásáry 2003. Vásáry István: A régi Belső-Ázsia története. Balassi Kiadó, Budapest, 2003. Vásáry 2004. Vásáry István: Az ázsiai hunok. História, 26/8. (2004) 10–13. Vékony 2004. Vékony Gábor: A székely írás emlékei, kapcsolatai, története. Nap Kiadó, Budapest, 2004.



77
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
ADATOK KESZTHELY
FENÉKPUSZTA 7. SZÁZADI
NÉPESSÉGÉHEZ
KO VÁC S P É T E R
Bóna István emlékére
A B S Z T R A K T : Tanulmányában a szerző egy germán aranyövcsat feliratát értékeli újra, amely Keszthely-Fenékpuszta egyik temetőjéből származik. A korábbi téves 9Antikou olvasat helyett, amely alapján sok téves feltételezés született, a szerző a feliratot 9Rhtikou-nak olvassa, azaz magyarul Raeticusé. Utóbbi lehet egy személynév, de utalhat tulajdonosának származási helyére a korábbi Raetia római tartományra. A helyben készült felirat és csat alapján görög anyanyelvű és germán lakosság jelenlétével kell számolnunk Fenékpuszta környezetében, azaz a Keszthely-kultúra területén. A szerző azon írott forrásokat is vizsgálta, amelyek alapján görög nyelvű lakosság feltételezhető az avar kaganátus területén. Utóbbiak alapján arra a következtetésre jutott, hogy nem szükséges (és szabad) Bóna István korábbi véleményét felülértékelni, illetve korábbi provinciális lakosság jelenléte ezek alapján aligha kimutatható. K U L C S S Z Ó K : Keszthely-kultúra, bizánci feliratok, Fenékpuszta lakossága, római kontinuitás kérdése



ŐSI ÍRÁSAINK
78
A B S Z T R A K T : Data on the population of Keszthely-Fenékpuszta in the 7th century. In this paper the author re-evaluates the inscription of a German belt buckle from the cemetery of Fenékpuszta-Pusztaszentegyháza. Based on the former, erroneous reading of the inscription (interpreting it as 9Antikou~), numerous wrong hypothesises have arisen. Instead of the above reading, the author reads the text as 9Rhtikou~, that is, the owner’s name was Raeticus or he came from the territory of the former Roman province of Raetia. Based on this inscription, the presence of Greek and Western German population must be presumed in the territory of the Keszthely culture. The author also analysed written sources that suggest the presence of a Greek-speaking population in the Avarian Khaganate and came to the conclusion that István Bóna’s opinion cannot and should not be changed and that the presence of the former local provincial population cannot be detected in the 7th century AD. K E Y W O R D S : Keszthely culture, Greek inscriptions of the Byzantine period, population of Fenékpuszta, the question of Roman continuity.
Müller Róbert a közelmúltban egy görög feliratos arany szíjvéget tett közzé a keszthely-fenékpusztai római erőd közelében található pusztaszentegyházi lelőhely A jelű kamrasírjából.1 Utóbbiba egy magas, 40-60 év körüli férfit temettek el a részbeni rablás ellenére spatha tartozékaival, illetve gazdag arany mellékletanyaggal. A leletek közzététele során az ásató az egyébként kiváló tanulmányában a feliratra vonatkozóan másokra hagyatkozva téves olvasatot adott meg, majd ennek alapján szükségszerűen téves következtetésekre jutott. Az olvasat és ennek révén a keltezés utóbb szélesebb körben elfogadottá vált.2 Jelen helyen utóbbi felirattal, valamint az ebből levonható, a fenékpusztai erőd népvándorláskori népességére vonatkozó adatokkal foglalkozom.
1 Müller 2000; Müller 2014, 29., 133., 333. 2 Müller 2002; Glaser 2003, 80–81.; Kiss 2008, 268.;, Schulze-Dörrlam 2009, 292. Anm. 1068.; Heinrich-Tamáska–Straub 2009, 58., 117.; Müller 2010, 244. Anm. 1449.; HeinrichTamáska–Straub 2012, 37.; Müller 2015, 29–30.; Pohl 2018, 110., 113.; Kardaras 2018a, 273.



79
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
Az állatfejekkel díszített arany övcsat hátulján található, a tulajdonos nevére vonatkozó poncolt felirat jelentőségét felismerve az ásató régész azonnal elkezdett foglalkozni vele. A felirat öt betűből, illetve a végén egy kétbetűs ligatúrából áll. A poncolt pontokból álló betűk másodlagosan kerültek rá a csatra, enyhén balra dőlnek. A felirattannal nem foglalkozó Müller egy osztrák bizantinológus kolléga, Werner Seibt professzor segítségét kérte, aki feltehetően egy fotó alapján levelében a következő olvasatot adta3:
9Antikou~.
Magyarul: Antikos (tulajdona).
Utóbbi olvasat azonban csak részben helyes, az első betű világosan egy görög P (hiányzik a feltételezett második ferde hasta alsó része), a második pedig egy H. Utóbbi Seibt értelmezése szerint egy kurzív N volna4, de a két függőleges hasta között középen megfigyelhető két poncolt pont világosan egy görög H-ra utal. A felirat végén nyilvánvalóan az OY ligatúra fejtetőre állított változata figyelhető meg, amely a bizánci feliratokon és unciális kéziratokban, ha nem is gyakran, de megfigyelhető jelenség.5 Utóbbi alapján bizonyosan az övcsat tulajdonosának genitivusban álló nevét kell a feliratban keresnünk. Meg kell azonban jegyeznünk, hogy az 9Antiko&j olvasathoz adott történeti magyarázatok sem kielégítőek. A név aligha lehet személynév (ilyenre nincs is adat), ezért kezdettől fogva amellett érveltek, hogy a szót a kelet-római uralkodók Iustinianustól (Kr. u. 533-tól) Heraclius koráig (Kr. u. 612) adatolt (ld. a függelék 1)6, a császári titulaturában használatos győzelmi cognomenjével kell azonosítani, a szláv „antok legyőzője” jelentéssel. Müllernek a csat és jelző eredetére vonatkozó, szinte mindenki által elfogadott magyarázata szerint annak tulajdonosa 602-ben Apsich vezetése alatt részt vett az avaroknak a Bizánccal szövetségben álló antok elleni hadjáratában (Theoph. Sim. VIII 5.13)7, és így
3 Müller 2000, 303. Anm. 25. 4 Müller 2014, 29. Anm. 84. 5 Gardthausen 1913, 52. Taf. 2–3. 6 Rösch 1978, 101–103., 167–168.; Kardaras 2018a. 7 Szádeczky-Kardoss 1998, 137–138.; Smoniewski 2010, 67–68.; Kardaras 2018, 63–64.



ŐSI ÍRÁSAINK
80
érdemelte (volna) ki az antok legyőzője melléknevet.8 Georgios Kardaras nemrégiben (Kiss Gábor tanulmányára való téves hivatkozással) úgy vélekedett, hogy a bizánci uralkodó által a szövetséges antoknak adományozott csat hadizsákmányként kerülhetett az avarok földjére.9 Mindkét vélekedés alapvetően elhibázott, ugyanis a római és bizánci császárok titulaturájában használatos, a legyőzött népekre utaló cognomina devictarum gentium címet senki, még a császári család más férfitagjai sem használhatták, ennek barbár foederatusnak való adományozása tehát kizárható.10 Seibt véleményével ellentétben az Antikos melléknév származásra sem utalhat, mivel utóbbi csak győzelmi jelzőként volt használatban.11 Ráadásul a sír mellékletanyagában semmi sem utal szláv eredetre. Mindezek alapján tehát az övcsat feliratának helyes olvasata csak a következő lehet:
9Rhtikou~.
Magyarul: Rhétikosé/Raeticusé.
Utóbbi jelentése nyilvánvalóan a latin Raeticus személynév vagy földrajzi név genitivusa. Az egykori Raetia tartomány nevéből képzett cognomen viszonylag ritkán, de a császárkor folyamán végig adatolt (ld. függelék 2)12, későantik, keresztény környezetben való előfordulása is ismert (ICUR 2786). Görög feliratos anyagban sem adatolt, de a latinban AE dipthongus változása miatt már századokkal korábban H, és nem AI lehetett a görög átírása (valamennyi ismert eset a 2. századnál nem későbbi: vö. IC IV 299, IK Prusias 90, IGLS I 119, vagy latin feliratokon a Retia/Retica variánst: e. g. TRHR 214, CIL XIII 5251, de ugyanígy jelenik meg az osztrogót Raetia tartomány katonai parancsnokának dux Rhetiarum titulusában is (Cass. Var. I.4)). Maga a Raeticus név is számos esetben Reticus alakban van adatolva (CIL III 11968, ICUR 2786, CAG 21/3,
8 Müller 2000, 353.; Müller 2014, 29., 133., 333.; Kiss 2008, 268. 9 Kardaras 2018a, 273. 10 Kneissl 1969, 244–248. 11 Budimir 1964, 37–45. 12 Kajanto 1965, 204.; Franco 1998, 383–390.



81
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
328, CAG 59/2, 361). Melléknévi használatára még a 6. század közepén is van adat: R(a)etica tellus: CIL XIII 5251 = ILCV 1079 = CLE 1378 = AÉp 1997, 1197 (Kr. u. 548). Mint láthattuk, a cognomen későantik használata is adatolt, ezért névként való használata sem zárható ki. Valószínűbbnek tűnik azonban, hogy a szíjcsaton feltüntetett melléknév az övcsat tulajdonosának származására utal: Raetiából jövő. Utóbbi azonban már korántsem a tulajdonos római provinciális származására utal, hiszen a szóban forgó személy az egykori, a csak néhány évtizeddel korábban (Kr. u. 537–548), a frank uralommal véglegesen megszűnő Raetia prima/Curiensis tartomány13 területén letelepedett bármely barbár, jelen esetben germán (e. g. alemann, bajor) törzshöz is tartozhatott. Hol kerülhetett sor a felirat elkészítésére? A germán állatfejes övcsatok típusához jól kapcsolódó darab aligha készülhetett bizánci területen (e tekintetben Mathilde Schulze-Dörrlam vélekedése, aki a görög feliratból kiindulva tartja bizánci eredetűnek a csatot, aligha mérvadó14), ahogyan Raetiában sem, hiszen akkor a melléknév megadásának aligha lehetett értelme, ráadásul igen kevéssé valószínű, hogy ezt görögül végezték volna el. Az egyetlen terület, ahol erre lehetőség nyílt, éppen a két terület között elhelyezkedő Pannonia, annak is a Keszthely-kultúra néven ismertté vált területe a mai Keszthely, illetve részben Pécs környékén. A 19. század vége óta ismert, az avarok uralmát is megérő, sajátos, részben provinciális (ez azonban nem feltétlenül helyi, pannoniai) jellegű és anyagi kultúra (kosaras fülbevalók, korongfibulák, kígyófejes karperecek, stylusok) eredete máig igen heves vitákat vált ki a magyar és a nemzetközi szakirodalomban.15 Alföldi András (és újabban Volker Bierbrauer) óta sokan a kultúra provinciális, helyi jellegét hangsúlyozzák, s az egykori Pannonia tartomány lakosságára vezetik vissza annak eredetét, míg Kovrig Ilona és Bóna
13 Reindel 1966, 41.
14 Schulze-Dörrlam 2009, 292. Anm. 1068.
15 Alföldi 1926, 30–38., 56.; Kovrig 1958; Barkóczi 1968, 310.; Sági 1970; Bóna 1970, 257. 122. j.; Bóna 1971, 296–297.; Bóna 1978, 149–150.; Bóna 1984, 322.; Bóna 1985, 11.; Werner 1986, 19., 50.; Müller 1987, 109–112.; Sági 1989, 301.; Sági 1991, 135–137.; Kiss 1987, 247.; Bálint 2003, 226–230.; Bálint 1995, 282–292.; Straub 1999; Straub 1999a, 181–193.; Daim 2000; Bierbrauer 2004; Kiss 2008; Vida 2009, 233–259.; Müller 2010, 242–245.; Vida 2011, 398–400.; Müller 2014, 133., 167–173.; Müller 2015; Pohl 2018, 112–113.



ŐSI ÍRÁSAINK
82
István többszörösen is kifejtett elképzelése szerint a kultúra görög anyanyelvű, s részben Sirmium környéki, részben balkáni eredetű. Itt és most nem lehet feladatunk az utóbbi kérdés teljes körű vizsgálata, annak csak felirattani vetületeivel foglalkozhatunk. Annyit előre kell bocsátanunk, hogy aligha tartjuk megygyőzőnek Bierbrauer és hozzá kapcsolódva egyes magyar kutatók véleményét, akik a kultúra helyi, a Kr. u. 4. századtól töretlen kontinuitását hangsúlyozzák, elfeledve azt a tényt, hogy az erőd belsejében feltárt ókeresztény basilica két építési periódusának (Kr. u. 4. század második fele/vége és 6. század közepe) padlószintjei között cölöpszerkezetes építményt figyeltek meg.16 A kultúra népességének nyelvét latinként szokták meghatározni a horreum temetőben talált Bonosa feliratos, arany, rekeszes ékkőberakásos stylus alapján17, amely azonban aligha lehet helyi készítmény18, ezért annak épp oly kevés relevanciája van, mint a környéken talált görög feliratos bizánci import tárgyaknak. Keszthelyről és környékéről, valamint a Dél-Dunántúlról ugyancsak számos (összesen 20) bizánci görög feliratos importtárgyat ismerünk (Függelék 3)19, ezeknek azonban egyike sem helyi készítmény (görög monogrammos gyűrűk, arany fülbevaló, bulla, súlyok), így azok éppoly kevéssé bizonyítják az etnikum görög voltát, mint a Bonosa felirat ennek ellenkezőjét. A gyűrűk szinte mindig női sírokból kerülnek elő, a gyűrűk eredeti tulajdonosa a hímnemű genitivusban álló nevek (latin cognomen görög változata: Nr. 3., 12.) miatt pedig mindenképpen férfi volt (e. g. Nr. 3., 10., 12., 18.). Különleges szerepük van a bólyi, női sírból származó lunulás, pávákkal díszített fülbevalóknak, amelyek a középső medaillonban található monogrammot tartják csőrükben: Fwto&j (Nr. 4). A felirat
16 Bóna 1970, 252. 127. j.; Bóna 1971, 296–297.; Bóna 1978, 149–150. Aligha meggyőzőek Sági 1989, 295. ezzel szemben felhozott ellenérvei. 17 Barkóczi 1968, 279., 292., 293–294., 306. 18 Vida 2018, 100–101., 250., 254., 299. véleményével ellentétben aligha lehet helyi készítmény. Az erőd területén ötvösművességre, műhelyre az intenzív ásatások ellenére utaló jel nincs. A Vida által hozott párhuzamok világosan balkáni műhelyt bizonyítanak. Kevéssé valószínű, hogy a feliratos mezőt üresen hagyták volna, és a felirat helyben készült volna. Utóbbi a készítésekor éppúgy rákerülhetett. Így Barkóczi véleményével ellentétben az sem bizonyítható, hogy a név a sírban eltemetett germán kislányhoz tartozott. Nem tudjuk, hogy a készítés után mennyi idővel került a lelet a sírba, ahogyan az sem, hányadik tulajdonosa volt az abban eltemetett. 19 A bizánci és bizánci jellegű leletanyagot összegyűjtötte Garam 2001.



83
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
nyilvánvalóan keresztény, apotropaikus tartalmat hordoz (mint a feliratos keresztek), talán az elhunyt keresztény voltát is jelezheti. A többi felirat között két kivétel van, a zamárdi nagyszíjvég (Nr. 17.) és a jelen fenékpusztai csat görög feliratai, amelyek másodlagosan, a birtokos nevére való utalással, minden valószínűség szerint helyben kerültek a csatra. Utóbbiak mindenképpen arra utalnak, hogy a Dél-Dunántúl területén, főleg Keszthely környékén görögül is beszélő lakossággal is számolnunk kell úgy, ahogyan azt már Bóna kimutatta. Bóna (és Kovrig), amikor bizánci, görög nyelvű (Thessalonica környéke és Sirmium/Singidunum) területről a kaganátus területére elhurcolt népességben is kereste a Keszthely-kultúra eredetét, az utóbbi feliratos emlékeket még nem ismerhette, de több írott forrást is talált, amely ilyen jellegű népmozgalmakról számolt be (számuk azonban a Bóna által felsoroltakhoz képest jóval nagyobb: ld. Függelék 4.). Theophylaktos Simokatta (VII 10.) történeti munkájában Singidunum 596-os ostroma, illetve a Chronicon Paschale (P 390 p. 713. (Dindorf)), Niképhoros Patriarcha (Hist. synt. p. 14.), illetve Geórgios Mónachos (p. 669. és őt követve Kónstantinos Laskaris, Synopsis hist. p. 66.) a 623-as avar Konstantinápoly környéki thraciai hadjárat kapcsán beszél a Dunán túlra, azaz avar területre ténylegesen elhurcolt jelentősebb számú civil lakosságról (a számukat 270 ezerben, illetve 70 ezerben adta meg az utóbbi két szerző, ez – még ha túlzó is – mindenképpen jelentős számú elhurcoltra utal).20 Ugyanennek az eseménynek az emléke jelenik meg Theodóros Synkellos Konstantinápoly 626os ostroma kapcsán tartott homíliájában is.21 A leghosszabb és legtöbbet tárgyalt, nem sokkal az események után, még a 680-as években keletkezett forrásunk a Miracula sancti Demetrii második könyvének beszámolója (II 2., 5.), eszerint a Thessalonica térségében a 610-es években (615-618?) hadjáratot vezető avarok (és szlávok) az akkori Pannonia közelebbről meg nem nevezett területén (a szerző Sirmiumot csak a könnyebb azonosítás végett, mint a tartomány régi metropolisát említi, nem Pannonia
20 Utóbbiakhoz ld. Szádeczky-Kardoss 1998, 108–110. és 164–169. kommentárjait. A következőkben tárgyalt Miracula sancti Demetrii és a 623-as hadjárat eseményeinek összekapcsolása aligha valószínű (így Charanis 1970, 240., Bálint 1995, 124.), mivel az előbbi Illyricum, a másik Thracia területét érintette, illetve onnan elhurcolt hadifoglyokra utalt. 21 Makk 1975, 15. n. 55.



ŐSI ÍRÁSAINK
84
Sirmiensisre gondolt) a Dunánál tömegesen telepítettek le hadifoglyokat. Ezek keresztény hitüket megőrizve helyben összekeveredtek az avarokkal, bolgárokkal és más ott élő népcsoportokkal (utóbbiak a szlávok mellett éppúgy lehettek germánok: e0pimige/ntej meta_ boulga&rwn kai\ 'Aba&rwn kai\ tw~n loipw~n
e0qnikw~n), majd hatvan év után a bolgár Kuvrat vezetésével visszatértek bizánci fennhatóság alá.22 A letelepedés helyére vonatkozóan Szádeczky-Kardoss Samu a Dél-Alföldet valószínűsítette, mások Sirmium környékét javasolták, míg Bóna a már említett módon a Keszthely-kultúra etnikumát hozta kapcsolatba a népességgel. A Dél-Alföld alighanem kizárható, mivel a csoport vezetésével megbízott Kuvrat két más forrás szerint is Pannoniában telepedett le (Theoph. A.M. 6171., Niképh. Patr. p. 33.). Sirmium esete azonban jóval bonyolultabb. Bár a menekülés során Kuvratéknak át kellett kelniük a Dunán (Pannonia II esetében ez elméletileg szükségtelen lenne): pera&santa to_n au)to_n Kou&ber meta_ tou~ ei0rhme/nou su_n au)tw|~ panto_j laou~ to_n prosfhghqe/nta Da&noubin
potamo_n, de a szöveget kiadó Paul Lemerle Σερμησιa&νoi-ra javította a csoport eredetileg Kermhsia/noi-ként megadott nevét (II 5. 199. vö. 205., 206.). Bár Kuvraték a visszatérés után Thessalonicához közeli területre, a Keramh/sioj ka&mpoj-ra telepedtek le (krath~sai to_n Keramh/sion ka&mpon), és nevük in
nen is eredhetne, de a csoport másik főnökének a!rxwn, Maurosnak (PMBZ Online 4911.) előkerült egy feliratos ólombullája a következő felirattal: Mau&rw| patriki/w| kai\ a!rxonti tw~n Sermhsianw~n kai\ Boulga&rwn.23 Ezek alapján
Lemerle emendatiója teljesen jogos, így Kuvraték szállásterületét eredendően Délkelet-Pannoniában kell keresnünk. Későbbi északi terjeszkedésük (azaz éppen az általunk vizsgált kérdéses terület, a Dél-Dunántúl) lehetőségét, amelyet éppen Lemerle javasolt, nem zárhatjuk ki. A modern német, majd ezt követve a magyar népvándorláskor-kutatás egyik csoportja erősen szembehelyezkedik az írott és anyagi forrásokat felhasználó érvelési rendszerrel (gemischte Argumentation)24, holott a forrásban említett kevert népesség sok mindenben párhu
22 Charanis 1970; Lemerle 1979, 222–234.; Lemerle 1981, 137–162., kül. 143–145.; Szádeczky-Kardoss 1982, 8–12.; Popović 1986, 103–133.; Köder 1986, 523–538.; Szádeczky-Kardoss 1998, 219–220.; Pohl 2018, 113., 326–339. 23 Oikonomides 1986, 38. Nr. 25. 24 Bálint 1995, 106–107., a forrásra vonatkozóan: 121–124.



85
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
zamba állítható a Keszthely-kultúra etnikumával. Egy provinciális jellegű népesség hirtelen jelenik meg a 7. század elején, és a század közepe után hirtelen tűnik el; az etnikum mindenképpen kevert, és hangsúlyos szerepet kap benne a görög. Azonosításuknak azonban a csoport Sermésianoi neve ellene mond. Segíthet-e valamit a probléma megoldásában jelen leletünk? Az övcsat feliratának (és készítőjének) görög nyelve ellenére a csat tulajdonosa latin nevet, származására utaló jelzőt viselt: Raeticus. A görög (balkáni) és esetleg helyi (római) etnikum mellett a keszthelyi temetők régészeti leletanyaga alapján (mint a jelen sír spathája, germán állatstílusos ezüstlemezekkel díszített fapohara, csontfésűje, ollója, tűzkészsége, továbbá fibulák (kengyel-, madár-, S alakú és lemezes), övcsatok etc.) már többször felmerült25, hogy a fogoly itáliai (avar területre hurcolt langobárd (Forum Iulii térségéből 611 körül elhurcolt) hadifoglyokról írott forrás is rendelkezésre áll: Paul. Diac. Hist. Lang. IV 37.26), illetve az Alpok térségéből származott, mivel nyugati (alemann, frank) germán elemek is éltek avar függésben, részben hozzájuk csatlakozva a kaganátus délnyugati peremterületén.27 Az utóbbi vélekedést tökéletesen megerősíti az általunk tárgyalt övcsat Raeticus felirata, amely egy olyan germán vezetőre utalhatott, aki valahonnan Raetia (esetleg Italia közvetítésével) területéről telepedett át Keszthely környékére. Ennek hogyanja és mikéntje azonban egyelőre homályban marad, mivel erről sem írott, sem feliratos forrásaink nem szólnak. Egyedül arra gondolhatunk, hogy a korábbi Raetia tartomány területén az avarok az 590-es években (Kr. u. 595–596) sikeres hadjáratokat vezettek az azt elfoglaló bajorok és a frankok/türingek (Paul. Diac. Hist. Lang. IV 11–12.) ellen, foglyokat is elhurcolhattak, illetve egyes germán csoportok ekkor is csatlakozhattak hozzájuk.28 Paulus Diaconus azonban ilyenről nem tesz említést, de az időpont
25 Sági 1970; Straub 1999; Daim 2000; Kiss 2008; legutóbb: Müller 2015, 31. 26 Bóna 1970, 257. 122. j. 27 Sági 1961, 427–429.; Sági 1970, 173–174., 185–186.; Bóna 1971, 299–300.; Straub 1999; Daim 2000, 469–472.; Kiss 208, 266.; Müller 2010, 245.; Müller 2014, 167–173.
28 Szádeczky-Kardoss 1998, 110–111. IV 10. Isdem ipsis diebus Baioarii usque ad duo milia virorum dum super Sclavos inruunt, superveniente Cacano omnes interficiuntur. 11. Hunni quoque, qui et Abares dicuntur, a Pannonia in Turingam ingressi, bella gravissima cum Francis gesserunt. Brunichildis tunc regina cum nepotibus adhuc puerulis Theudeperto et Theuderico regebat Gallias, a quibus accepta Hunni pecunia revertuntur ad propria.



ŐSI ÍRÁSAINK
86
nagyjából megfelel a pusztaszentegyházi temető indulásának. Mindezek az adataink tehát szintén egy kevert, görög nyelvű provinciális és germán etnikum jelenlétére utalnak az erőd környékén. Utóbbi a Bóna által meghatározott módon kapcsolatban állhat a Miracula szövegében említett, Kuvrat által vezetett csoporttal is, akiknek fő szállásterületét azonban Sirmium környékén kell keresnünk. Természetesen nem zárható ki, hogy részben az egykori provinciális lakosság maradékai is helyben megélték az avarkort, de ez még további bizonyításra szorul. A Keszthely-kultúra provinciális jellegű, igen magas kivitelezési szintű leletanyaga aligha helyi fejlődés eredménye, az egykori pannoniaiak (ha voltak is ilyenek) leszármazottai az erőd és a környező települések vezető rétegében aligha tölthettek be bármilyen szerepet. Összefoglalóan megállapíthatjuk, hogy Keszthely-Fenékpuszta 6. század végi, 7. századi lakosságában a görög elemnek jelentősnek kellett lennie, de az övcsat tulajdonosa és népe mindenképpen nyugat, azaz Raetia felől érkezhetett az erőd térségébe. Az utóbbi csoport egyik vezetője lehetett az A jelű sírban eltemetett férfi. Ez megerősíti a nyugati germán elemeknek már korábban is feltételezett jelenlétét, s a további sírmellékletek is igazolják ezt a feltevést. Ennek ismeretében sem kell feltétlenül elfogadnunk Pannonia későantik provinciális lakosságának avar korig való továbbélését Észak-Pannoniában, így a Keszthely-kultúra területén sem.



87
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
IRODALOM
Alföldi 1926. Andreas Alföldi: Die Untergang der Römerherrschaft in Pannonien II. De Gruyter, Leipzig, 1926. Bálint 1995. Bálint Csanád: Kelet, a korai avarok és Bizánc kapcsolatai. Balassi Kiadó, Szeged, 1995. Bálint 2003. Csanád Bálint: Probleme der archäologischen Forschung zur awarischen Landnahme. In: Michael Müller – Wille-Reiner Schneider (Hrsg.): Ausgewählte Probleme europäischer Landnahmen der Früh- und Hochmittelalters. Jan Thorbecke Verlag, Sigmaringen, 1993. 195–273. Barkóczi 1968. László Barkóczi: A 6th century cemetery from Keszthely-Fenékpuszta. Acta ArchHung, 20. (1968) 275–311. Bárdos–Garam 2009–2014. Edith Bárdos – Éva Garam: Das awarenzeitliche Gräberfeld in Zamárdi-Rétiföldek I–II. Magyar Nemzeti Múzeum, Budapest, 2009–2014. Bierbrauer 2004. Volker Bierbrauer: Die Keszthely-Kultur und die romanische Kontinuität in Westungarn (5.–8. Jh.). Neue Überlegungen zu einem alten Problem. In: Hubertus Seibert – Gertrud Thoma (Hrsg.): Von Sachsen bis Jerusalem. Menschen und Institutionen im Wandel der Zeit. Festschrift für Wolfgang Giese zum 65. Geburtstag. Herbert Utz Verlag, München, 2004, 51–72. = A Keszthely-kultúra és a késő római továbbélés kérdése Pannoniában (Kr. u. 5-8. sz). Újabb gondolatok egy régi problémáról. ArchÉrt, 129. (2004) 57–82. Bóna 1970. Bóna István: Avar lovassír Iváncsáról – Grave of an avar horseman at Iváncsa. ArchÉrt, 97. (1970) 243–263. Bóna 1971. István Bóna: Ein Vierteljahrhundert Völkerwanderungszeitforschung in Ungarn (1945–1969). Acta ArchHung, 23. (1971) 265–336. Bóna 1978. Bóna István: Erdélyi gepidák–Tisza-menti gepidák. Régészeti kutatás-módszertani és leletértelmezési problémák. A Magyar Tudományos Akadémia II. Osztályának Közleményei, 27. (1978) 123–170.
Bóna 1984. Bóna István: A népvándorlás kor és a korai középkor története Magyarországon. In: Magyarország története 1242-ig. Akadémiai Kiadó, Budapest, 1984, 265–373.



ŐSI ÍRÁSAINK
88
Bóna 1985. István Bóna: Die Awaren. Ein asiatisches Reitervolk an der Mittleren Donau. In: Walter Meier-Arendt (Hrsg.): Awaren in Europa. Schätze eines asiatischen Reitervolkes 6.–7. Jh. Museum für Vor- und Frühgeschichte, Nürnberg, 1985, 5–19. Budimir 1964. Milan Budimir: Antai-Antes-Anti-Anticus. Zbornik Radova, 8. (1964) 37–45. Charanis 1970. Peter Charanis: Kouver, the chronology of his activities and their ethnic effects on the regions around Thessalonica. Balkan Studies, 11. (1970) 229–247. Cs. Soós – Salamon 1995. Ágnes Cs. Soós – Ágnes Salamon: Cemeteries of the Early Medieval Ages at Pókaszepetk. Akadémiai Kiadó, Budapest, 1995. Daim 2000. Falko Daim: Keszthely. In: RGA, 16. (2000) 468–474. Feind 2010. Robert Feind: Byzantinische Monogramme und Eigennamen. Alphabetisiertes Wörterbuch. H. Gietl Verlag, Regenstauf, 2010. Franco 1998. Henar Gallego Franco: Significacion social de los cognomina etnicos Raeticus, Noricus y Pannonicus en la onomastica romana del Alto y Medio Danubio. Emerita, 66. (1998) 383–390. Garam 2001. Éva Garam: Funde byzantinischer Herkunft in der Awarenzeit vom Ende des 6. bis zum Ende des 7. Jahrhunderts. Magyar Nemzeti Múzeum, Budapest, 2001. Garam 2018. Éva Garam: Das awarenzeitliche Gräberfeld in Zamárdi-Rétiföldek III. Magyar Nemzeti Múzeum, Budapest, 2018. Gardthausen 1913 Victor Gardthausen: Griechische Paläographie II. Verlag von Veit, Leipzig, 1913. Gardthausen 1924. Victor Gardthausen: Das alte Monogram. Karl W. Hiersemann Verlag, Leipzig, 1924. Glaser 2003. Franz Glaser: Sonderausstellung „Fremde in Europa”: Ostgotisches Militär in Kärnten und Germanen am Plattensee. Rudolfinum, 2003, 79–84.
Heinrich-Tamáska–Straub 2009. Orsolya Heinrich-Tamáska – Péter Straub (Hrsg.): Keszthely-Fenékpuszta im Spiegel der Jahrtausende. – Keszthely-Fenékpuszta az évezredek tükrében. Verlag Marie Leidorf, LeipzigZalaegerszeg, 2009.



89
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
Heinrich-Tamáska–Straub 2012. Heinrich-Tamáska Orsolya – Straub Péter (szerk.): A fenékpusztai római erőd évszázadai. Zala megyei Múzeumok Igazgatósága, Zalaegerszeg, 2012. Jauch 2014. Verena Jauch: Vicustöpfer. Keramikproduktion im römischen Oberwinterthur. Züricher Denkmalpflege, Zürich–Egg, 2014. Kajanto 1965. Iiro Kajanto: The Latin cognomina. Societas scientiarum Fennica, Helsinki, 1965. Kardaras 2018. Georgios Kardaras: Byzantium and the Avars, 6th–9th Century AD. Political, Diplomatic and Cultural Relations. Brill, Leiden–Boston, 2018. Kardaras 2018a. Georgios Kardaras: The title Anticus to the successors of Justinian I. A pattern of imitation? Byzantion Nea Hellás, 37. (2018) 265–284. Kiss 2008. Gábor Kiss: Der Wandel im archäologischen Nachlass der Keszthely-Kultur im Laufe des 7. und 8. Jahrhunderts. Versuche zur Periodisierung. Antaeus, 29–30. (2008) 265–277. Kneissl 1969. Peter Kneissl: Die Siegestitulatur der römischen Kaiser. Untersuchungen zu den Siegerbeinamen des ersten und zweiten Jahrhunderts. Vandenhoeck und Ruprecht, Göttingen, 1969. Kovrig 1958. Kovrig Ilona: Megjegyzések a keszthelyi kultúra kérdéséhez Bemerkungen zur Frage der Keszthely-Kultur). ArchÉrt, 85. (1958) 66–74. Köder 1986- Johannes Köder: Anmerkungen zu den Miracula sancti Demetrii. In: Hommage à André N. Stratos. N. Stratos, Athènes, 1986, 523–538. László 1968. László Gyula: Az avarok és a kereszténység. DissArch, 9. (1968) 41–58. Lemerle 1979. Paul Lemerle: Les plus anciens recueils des Miracles de saint Démétrius 1. Le texte. Centre national de la recherche scientifique, Paris, 1979. Lemerle 1981. Paul Lemerle: Les plus anciens recueils des Miracles de saint Démétrius 2. Commentaire. Centre national de la recherche scientifique, Paris, 1981. Makk 1975. Ferenc Makk: Traduction et commentaire de l’homélie écrite probablement par Théodore le Syncelle sur le siège de Constantinople en 626. JATE, Szeged, 1975. (Acta Antiqua et Archaeologica 19).



ŐSI ÍRÁSAINK
90
Müller 1987. Müller Róbert: Megjegyzések Fenékpuszta történetéhez. Zalai Múzeum, 1. (1987) 105–122. Müller 2000. Róbert Müller: Ein germanisches Grab der Frühawarenzeit aus Keszthely-Fenékpuszta. Acta ArchHung, 51. (1999–2000) 351–366. Müller 2002. Róbert Müller: Die Germanen des Gräberfeldes Keszthely-Fenékpuszta Ödenkirche-Flur. In: Germanen am Plattensee Ausstellung des Balatoni Muzeums Keszthely im Museum für Frühgeschichte des Landes Niederösterreichs, Schloss Traismauer; vom 6. April bis 1. November 2002. Amt der Niederösterreichischen Landesregierung, Traismauer, 2002. 29–32. Müller 2010. Róbert Müller: Die Gräberfelder vor der Südmauer der Befestigung von Keszthely-Fenékpuszta. Verlag Marie Leidorf, Budapest–Leipzig–Keszthely, 2010. Müller 2014. Róbert Müller: Die Gräberfelder von Keszthely-Fenékpuszta, Ödenkirche-Flur. Verlag Marie Leidorf, Budapest–Leipzig–Keszthely, 2014. Müller 2015. Müller Róbert: A kontinuitás kérdései Fenékpusztán. Zalai Múzeum, 22. (2015) 25–38. Oikonomides 1986. Nikos Oikonomides: A collection of dated byzantine lead seals. Dumbarton Oaks Research Library and Collection, Washington, 1986. Papp 1962. Papp László: A bólyi avarkori temető – Der awarenzeitliche Friedhof von Bóly. JPMÉ, 7. (1962) 163–193. Pohl 2018. Walter Pohl: The Avars. A Steppe Empire in Central Europe, 567–822. Cornell University Press, Ithaca–London, 2018. Popović 1986. Vladislav Popović: Koubrat, Kouber et Asparouch. Starinar, 37. (1986) 103–133. Reindel 1966. K. Reindel: Staat und Herrschaft in Raetien und Noricum im 5. und 6. Jahrhundert. VHVO, 106. (1966) 23–41. Rösch 1978. Gerhard Rösch: Ὄνομα Βασιλείας. Studien zum offiziellen Gebrauch der Kaisertitel in spätantiker und frühbyzantinischer Zeit. Verlag der Österreichischen Akademie der Wissenschaften, Wien, 1978. Rychener 1999. Jürgen Rychener: Der römische Gutshof in Neftenbach. Züricher Denkmalpflege, Zürich–Egg, 1999.



91
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
Sági 1961. Károly Sági: Die zweite altchristliche Basilica von Fenékpuszta. Acta AntHung, 9. (1961) 397-459. Sági 1970. Károly Sági: Das Problem der pannonischen Romanisation im Spiegel der völkerwanderungszeitlichen Geschichte von Fenékpuszta. Acta AntHung, 18. (1970) 147–196. Sági 1989. Sági Károly: Adatok a fenékpusztai erőd történetéhez – Über die Geschichte der Festung in Fenékpuszta. A Tapolcai Városi Múzeum Közleményei, 1. (1989) 261–317. Sági 1991. Sági Károly: Egy VI. századi keszthelyi temető és mondanivalója a „Keszthely-Kultúra” etnilkuma szempontjából – Keszthelyer Friedhof aus VI. Jahrhundert und dessen Bedeutung bezüglich des Etnikums der “Keszthelyer-Kultur”. A Tapolcai Városi Múzeum Közleménye, 2. (1991) 113-141.
Schulze-Dörrlam 2009. Mathilde Schulze-Dörrlam: Byzantinische Gürtelschnallen und Gürtelbeschläge im Römische-Germanischen Zentralmuseum. Teil II. Die Schnallen mit Scharnierbeschlag mit angegossenem Riemendurchzug des 7. bis 10. Jahrhunderts. Verlag des Römisch-Germanischen Zentralmuseums, Mainz, 2009. Smoniewski 2010. Bartłomiej Szymon Smoniewski: The Antes: Eastern ‘Brothers’ of the Sclavenes? In: Florin Curta (Ed.): Neglected Barbarians. Brepols, Turnhout, 2010. 53–82. Straub 1999. Straub Péter: A Keszthely-kultúra kronológiai és etnikai hátterének újabb alternatívája – Die neuere Alternative des chronologischen und ethnischen Hintergrundes der Keszthely-Kultur. Zalai Múzeum, 9. (1999) 195–224. Straub 1999a. Straub Péter: Újabb adalék a Keszthely-kultúra eredetéhez egy fenékpusztai sír kapcsán – Ein neuer Beitrag zum Ursprung der Keszthely-Kultur anhand eines Grabes von Fenékpuszta). Zalai Múzeum, 9. (1999) 181–193. Szádeczky-Kardoss 1982. Szádeczky-Kardoss Samu: Két széljegyzet a Dél-Alföld korai történetéhez. In: Tanulmányok Csongrád megye történetéből 6. Csongrád megyei Levéltár, Szeged, 1982. 8–12. Szádeczky-Kardoss 1998. Szádeczky-Kardoss Samu: Az avar történelem bizánci forrásai. Balassi Kiadó, Budapest, 1998.



ŐSI ÍRÁSAINK
92
Vida 2009. Tivadar Vida: Local or Foreign Romans? The problem of the late antique population of the 6th-7th Centuries AD in Pannonia. In: Dieter Quast (Hrsg.): Foreigners in early medieval Europe. Thirteen international studies on early medieval mobility. Verlag des Römisch-Germanischen Zentralmuseums, Mainz. 2009, 233–259. Vida 2011 Tivadar Vida: Das Gräberfeld neben dem Horreum in der Innenbefestigung von Keszthely-Fenékpuszta. In: Orsolya Tamáska-Heinrich (Hrsg.): Keszthely-Fenékpuszta im Kontext spätantiker Kontinuitätsforschung zwischen Noricum und Moesia. Verlag Marie Leidorf, BudapestLeipzig–Keszthely, 2011. 397–456. Vida 2018. Vida Tivadar: A sztyeppei, a bizánci és a Meroving birodalmak között. Kulturális változások a Kárpát-medence nyugati felén a 6.–7. században. Akadémiai doktori értekezés. MTA, Budapest, 2018. Werner 1986. Joachim Werner: Der Schatzfund von Vrap in Albanien. Verlag der Österreichischen Akademie der Wissenschaften, Wien, 1986.



93
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
FÜGGELÉK 1.
Bizánci uralkodók Anticus cognomene
Uralkodó Keltezés Forrás
I. Iustinianus 533 Inst. Pr.
I. Iustinianus 534 Cod. Iust. I 27. 1pr
I. Iustinianus 535 Nov. 17.
I. Iustinianus 536 CSEL 35 p. 338. Ep. 89.
I. Iustinianus 536 CSEL 35 p. 344. Ep. 91.
I. Iustinianus 546–547 CIG 8636
I. Iustinianus 542–565 Byzantion 20, 150., 128.
I. Iustinianus 542–565 Paul. Diac. Hist. Lang. I 25.
II. Iustinus 570 Nov. VI
II. Iustinus 571 Euagr. H. E. I 5.4.
Tiberius 578–582 Travaux et Mémoires, 5. (1973) 373.
Tiberius 578–582 Nov. Const. 12.
Tiberius 582 Nov. Const. 13.
Mauricius 585 MGH Ep. III p. 148
Heraclius 612 Nov. Const. 22.
FÜGGELÉK 2.
A Raeticus/Reticus személynév előfordulásai RIB 1684 Vindolanda AÉp 1996, 1128 Vindonissa CIL III 5924=11911 Emetzheim CIL VI 1057=1058=31234 Roma CIL III 11968 Castra Regina CIL VI 306361=ICUR 2786 Roma Mesterbélyeg (fazekas): Rychener 1999, 195. Nr. 1407., 3002., 3759., Jauch 2014, Nr. 15–41., 134., CAG 21/3, 328., CAG 59/2, 361.



ŐSI ÍRÁSAINK
94
A Raetia/Raeticus földrajzi név legkésőbbi későantik előfordulása CIL XIII 5251 = ILCV 1079 = CLE 1378 = AÉp 1997, 1197 Kr. u. 548 Chur / Curia S(an)c(ta)e m(emoriae) ep(is)c(opu)s / hoc iacit in t<u>m<u>lo quem deflevit / R(a)etica tellus / maxima summorum gloria pon/tif<i>cum / abiectis qui fudit opes nuda/taque texit / agmina captivis praemia larga / ferens / est pietas vicina polo nec fu/neris ictum / sentit ovans factis qui [p]etit / astra bonis / his pollens titulis Valentia/ne sacerd<o>s / crederis a cunctis non potu/ isse mori qui vixit in hoc sae/c(ulo) ann(os) pl(u)s m(i)n(us) LXX d(e)p(ositu) s sub d(ie) VII Id(us) Ian(uarias) / sep(tie)s p(ost) c(onsulatum) Basi(li) v(iri) c(larissimi) c(on)s(ulis) ind(ictione) XI Paulinus ne/pos ipsius hec fieri ordinavit. Vö. AÉp 2014, 489.
FÜGGELÉK 3.
Görög feliratos emlékek az avarkorban a Dunántúlon29
1. Balatonfűzfő. Ezüst bulla. Felirata: Pe/troj. 2. Balatonfüzfő. Ezüstkereszt. Felirata: Fw~j zwh&. 3. Bóly. Gyűrű. Felirata: (Onwr(i/o)u. 4. Bóly. Fülbevaló. Felirata: Fwto&j. 5. Csákvár. Súly.
Felirata: Kw(nstantinoupo&lewj).
6. Fejér megye. Súly.
Felirata: 'Iwan((n)ou n(omi/smata) ih'.
29 A korábbi kötetésben a monogrammos és a feliratok feloldására legtöbbször kísérlet sem történt, ha igen, rosszul. Munkámhoz Gardthausen 1924 és Feind 2010 műveit használtam.



95
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
7. Jutas. Súly.
Felirata: N(omi/smata) S.
8. Jutas. Súly.
Felirata: N(omi/smata) g'.
9. Jelen darab. 10. Keszthely-Fenékpuszta. Ezüstgyűrű. Felirata: (Hrak(li&)ou vagy 'Ark(ar)i/ou.
11. Nagyharsány. Korongfibula. Felirata: 'Arxa&ngele, bo[h/qi].
12. Pécs. Gyűrű. Felirata: (Onwr(i/ou). 13. Pókaszepetk. Súly.
Felirata: N(omi/smata) b'.
14. Pókaszepetk. Súly. Felirata: (Ou))g (gi/a) ☩ a'. 15. Pókaszepetk. Üvegsúly.
Felirata: Prok(opi/o)u vagy K(u)pr(ian)ou~.
16. Veszprém megye. Súly. Felirata: Ou)(ggi/a) a'. 17. Zamárdi. Ezüstgyűrű. Felirata: (Hrwni/ou.
18. Závod. Kereszt.
Felirata: (Aγιος ἅγιος ἅγ̣ιος Κ(ύριο)ς Σαβαωθ.



ŐSI ÍRÁSAINK
96
FÜGGELÉK 4.
Hadifoglyok Avar földön30
Miracula sancti Demetrii II 2. (170) (Kr. u. 615–618.) ... e9te/rouj ai0xmalw&touj e1labon, meq' w3nper eu3ron a)gelai/wn plei/stwn zw&wn, kai\
loipw~n tw~n e0pi\ e0rgasi=a| tou~ a)mhtou~ skeuw~n.
II.5 (195) ... kai\ o3tiper to_ 'Illriko_n sxhdo_n a3pan, h!goun ta_j au)tou=
e0parxi/aj, le/gw dh_ Pannoni/aj du&o, Daki/aj w(sau&twj du&o, Dardani/
aj, Musi/aj, Triba&lewj, (Rodw&phj, kai\ pasw~n e0parxiw~n, e1ti mh_n kai\
Qra|_khj, kai\ tou= pro_j Buzanti/ou makrou= tei/xouj kai\ loipa_j po&leij te kai\
politei/aj e0kporqh/santej, a3panta to_n au0to_n lao_n ei0j to_ e0nei=qen pro_j
Pannoni/an me/roj to_ pro_j tw|~ Danoubi/w| potamw|~, h3stinoj e0parxi/aj
pa&lai mhtro&polij u(ph~rxen to_ lexqe\n Sermei=on. 'Ekei=se ou!n, w(j ei1rhtai,
to_n a3panta lao_n th~j ai0xmalwsi/aj kate/sthsen o9 lexqei\j xaga&noj,
w(j au0tw|~ u9pokeime/nouj, e0c e0kei/nou e0pimige/ntej meta_ boulga&rwn kai\
'Aba&rwn kai\ tw~n loipw~n e0qnikw~n kai\ paidopoihsa&ntwn a)p' a)llh/lwn
kai\ laou~ apei/rou kai\ pampo&llou gegono&toj, pai=j de\ patro_j e3kastoj
ta_j e0negasme/naj pareilhfo&twn kai\ th_n o9rmh_n tou~ ge/nouj kata_ tw~n
h0qw~n (Rwmai/wn ... (196) (Kr. u. 670 körül) w3ste e0gnwko/ta (sc. Kuver) to_n
kaga&non diw~cai o!pisqen au)tw~n kai\ sumballo/ntwn au)tw~n kai\ e0pi\ pe/nte
h@ e3c pole/mouj kai\ e0p' a)mfote/roij par' au)tw~n h(tthqe/ntoj au)tou~ laou~
fugh|~ xrhsa&menoj e0n toi=j e0ndote/roij pro_j a!rkton a!peisi to&pouj, w(j
loipo_n meta_ ni/khjpera&santa to_n au)to_n Kou&ber meta_ tou~ ei0rhme/nou su_n
au)tw|~ panto_j laou~ to_n prosfhghqe/nta Da&noubin potamo_n kai\ e0lqei=n
ei0j ta_ pro_j h(ma~j me/rh kai\ krath~sai to_n Keramh/sion ka&mpon, ka)kaei=se
ou(tw~n e0gkaqesqe/ntwn ... 199 keleu&sasjpa&ntaj tou_k e0k tw~n lexqe/ntoj
Kou~ber Kermhsia&nouj vagy Sermhsia&nouj a(pofu&gouj u(p' au)to_n to_n
Mau~ron gene/sqai ...
Vö. Theoph. A.M. 6171., Niképh. Patr. p. 33.
30 A szír egyházatya, Johannes Ephesinus Egyháztörténetében Sirmium átadása kapcsán egyáltalán nem ír a város lakosainak áttelepítéséről, csak a megadás utáni távozásukat, illetve az avarok letelepedését említi (VI 32.): vö. Szádeczky-Kardoss 1998, 49–50.



97
ADATOK KESZTHELY-FENÉKPUSZTA 7. SZÁZADI NÉPESSÉGÉHEZ
Theoph. Sim. VII 10. (Kr. u. 596.) ... a)khko&ei toi/nun o( Pri/skoj ta_ tei/xh
katabalei=n th~j Shgido&noj to_n Ba&rbaron katanagka&zein te tou_j laou_j
ta_ oi]koi katalipo&ntaj ei0j th_n polemi/an ta_j a)poiki/aj poih&sasqai.
VII 11. a)dikei=j Siggido/na th_n po&lin, w} a1nqrwpe. ti/ ta_ tei/xh
kaqelw_n pro_j a)poiki/aj au)th_n dustuxai/j?;
Chronicon Paschale P 390 p. 713. (Dindorf) (Kr. u. 623.) ... kai\ pa&ntaj meta_ a)faireqe/ntwn au)tw~n metw|&kisan pe/ran tou~ Danoubi/ou, mhdeno_j a)
ntistatou~ntoj.
Nicephorus Patr. Hist. synt. p. 14 plei=ston de\ o3son lao_n a) ndrapodisa&menoi doria&lwton a1gontej pro_j th|~ sfete/ra| a)peko&misan
ei0j e9bsomh/konta de\ kai\ diakosi/aj xilia/daj a)ndrw~n te kai\ gunaikw~n,
kaqa&per e1nioi tw~n a(lo&ntwndiadra&ntej a)llh&loij sunw|da_ e1fasan, o( a)
riqmo_j au)toi=j a3paj sunh&nekto.
Georgius Monachus chron. p. 669. kai\ ta_ Qra|kw|~a me/rh dh|w&santej h|)
xmalw&teusan a!ndraj te kai\ gunai=kaj xilia&daj o' kai\ u(pe/streyan ei0j
tou_j to&pouj au(tw~n. Vö. Const. Lascaris Synopsis hist. p. 66.
Theodorus Sync. V 10. ti/j de\ a)gnoei= th_n e0piboulh_n kai\ to\n do&lon
tou~ o!fewj kai\ o3son xuxw~n plh~qoj e0c a)dokh&tou kaki/aj ai0ma&lwton
h3rpasen, a)ndra&sin te a3ma gunai=kaj ge/rontaj te kai\ nh&pia a)riqmo_n
u(perbai/nontej ei0j th_n au)tou~ gh~n desmi/ouj a)ph&gagen;
Paul. Diac. Hist. Lang. IV 37. (Kr. u. 610–611.) Ingressi vero Avares cum rege suo Forumiulii, universa quae invenire poterant rapinis diripiunt; ipsamque urbem flammis concremantes, universos quos reppererant captivos adducunt, fallaciter tamen eis promittentes, quod eos, unde digressi fuerant, Pannoniae in finibus conlocarent. Qui cum patriam revertentes ad campum quem Sacrum nominant pervenissent, omnes qui iam in maiori aetate constituti erant Langobardos gladio perimere statuunt, mulieres vero et parvulos captivitatis sorte dividunt. ... Avares vero omnes Langobardos qui iam in virili aetate erant gladio perimunt, mulieres vero et parvulos captivitatis iugo addicunt. ... Qui postquam aliquot annos in Italia vixit, diem claudens extremum, quinque ex se genitos filios adhuc parvulos reliquit; quos tempestas ista captivitatis, de qua nunc diximus, conprehendens, omnes ex castro Foroiulensi in Avarorum patriam exules deduxit. Qui cum per multos annos in eadem regione captivitatis miseriam sustinuissent et



ŐSI ÍRÁSAINK
98
iam ad virilem pervenissent aetatem, ceteris quattuor, quorum nomina non retinemus, in captivitatis angustia persistentibus, quintus eorum germanus nomine Lopichis, qui noster postea proavus extitit, inspirante sibi, ut credimus, misericordiae auctore, captivitatis iugum abicere statuit et ad Italiam, quo gentem Langobardorum residere meminerat, tendere atque ad libertatis iura studuit reppedare.



99
ROVÁSJELEK VAGY A KERESZTÉNY TÉRÍTÉS EMLÉKEI?
ROVÁSJELEK VAGY A KERESZTÉNY
TÉRÍTÉS EMLÉKEI?
A 11. századi falusi sírokban talált gyűrűk értelmezései a magyar régészeti kutatásban
LANGÓ PÉTER
A B S Z T R A K T : A dolgozat egy a Kárpát-medence temetőiben a 11. század folyamán megjelenő gyűrűtípus eddigi kutatását tekinti át. A tanulmányban bemutatom a gyűrű vésett jeleinek korai értelmezési kísérleteit és az ezzel kapcsolatos magyarázatokat. A tudománytörténeti áttekintést követően pedig egy röviden kifejtett javaslatot is megfogalmazok azzal kapcsolatban, hogy a gyűrűkön található jelek nem is minden esetben voltak értelmezhetők, s nem zárható ki az a lehetőség sem, hogy a gyűrűk feliratait készítők nem feltétlenül tudtak írni, míg a vásárlók nem tudtak olvasni. Mindez további lehetőségeket és szempontokat kapcsolna be ezen emlékcsoport értelmezésébe.
A B S T R A C T : Runiform signs or mementos of Christianization? Interpretations of rings from 11th-century villagers’ graves in the Hungarian archaeological research. This paper reviews the research of a ring type appearing in the Carpathian-Basin cemeteries during the 11th century. In this paper, I



ŐSI ÍRÁSAINK
100
present the early attempts to interpret the engraved signs of the ring and the related explanations. Following an overview of the history of science, I make a brief suggestion that the signs on the rings were not always understandable; it cannot be ruled out that the makers of the rings might not have been able to write while the customers could not read. This hypothesis would raise further considerations and possibilities when interpreting this memory group. K E Y W O R D S : strap ring, letter-like engraved signs, apotropaic inscription, research history, rings with ‘runiform’ signs
Egy történetet általában az elején szokás kezdeni. Formabontó módon előfordulhat, hogy valaki az adott történet végét a mondandója elejére helyezi. És néha van olyan eset is, amikor a történet vége és az eleje összeér. A mostani mondandóm is egy kicsit ilyen. Nem túl bonyolult, hiszen nem egy posztmodern esszé vagy elvont filozófiai tétel kifejtésére vállalkozom, hanem mindössze egy gyűrűtípus kutatásának és értelmezésének fordulatait tekintem át röviden.
1. Egy németországi kincslelet1
1898 februárjában az Elba közelében fekvő szászországi falu, Paußnitz egyik telkén egy nem mindennapi leletegyüttest talált a helyi gazda. Ezen – az akkor Poroszországhoz tartozó ‒ településen Emil Schreiber a birtokán éppen egy fa gyökereit ásta ki, amikor a kincsre lelt. Egy hullámvonalkötegekkel díszített edényben mintegy 500 érme és egy gyűrű került elő. Az ezüstérmek – melyek jelentős része már akkor elkallódott – jól jelezték az emlékek elrejtésének idejét: az érmék közt a Wettin-ház szülötte, Nagy Konrád meisseni őrgróf 1127 és 1156 közt vert ezüstjei voltak, valamint II. Lajos türingiai gróf fiának, Udo naumburgi püspöknek és utódjának, Wichmannak pénzei közül is kerültek elő. Számos érmét a közeli Strehla város pénzverő műhelyében készítettek. Minde
1 Az adatok részletes bemutatására lásd: Muhl 2019.



101
ROVÁSJELEK VAGY A KERESZTÉNY TÉRÍTÉS EMLÉKEI?
zek alapján már az előkerülés idején egyértelmű volt, hogy a kincset valamikor az 1150-es évek elején rejthették el. A kincs híre – ahogy ez már akkor is előfordult – bejárta a korabeli régiségek iránt érdeklődők széles táborát, így magángyűjtők, műkereskedők vagy nagyobb állami gyűjtemények egyaránt törekedtek arra, hogy minél többet megszerezzenek az előkerült leletek közül. Elsősorban természetesen az érmek megvásárlására helyezték a hangsúlyt. A területileg illetékes múzeum – ti. e vidék ekkoriban a hallei múzeum (Landesmuseums für Vorgeschichte Halle) gyűjtőköréhez tartozott – érdeklődésekor az együttes elkótyavetyélése már javában tartott. Az év márciusában már alig maradt valami a leletből a tulajdonosnál, amin még nem adott túl. A gazda ekkor a hallei gyűjteménynek már csak pár darab érmét, valamint a drágaságokat tartalmazó edény töredékeit (vagyis aljának és oldalfalának töredékeit, mert a fazék felső része ekkorra már teljesen elkallódott) tudta „hazafias kötelességből” átengedni. A gyűrűt – mely iránt kiváltképp érdeklődött a hallei múzeum ideiglenesen kinevezett igazgatója, a középkori művészettörténettel foglalkozó tudós, Rudolf Kautzsch – a kincs megtalálója, Emil Schreiber eredetileg meg akarta tartani emlékként, azonban végül Kautzsch rábírta, hogy 15 birodalmi márkáért adja el a múzeumnak, s ezt végül így a ritkaság másik kérője, a drezdai Münzkabinet elől is sikerült megszereznie.2 A kezdeti nagy érdeklődés ellenére a tárgy idővel a feledés homályába merült, s ennek több oka is volt. Az emlék elhelyezése, a felirat feloldásának nehézsége ugyanúgy közrejátszhatott ebben, mint az, hogy a múzeum oldaláról a megszerzésben fő szerepet kapó szakember, Kautzsch novemberben továbbállt, és Lipcsében az akkori érdeklődési területéhez, a középkori könyvművészethez kapcsolódó múzeumi gyűjtemény (Deutschen Buchgewerbemuseums, jelenlegi Deutsche Buch- und Schriftmuseum) vezetését vállalta el. A tárgy ezek után eltűnt a figyelem középpontjából, és már azok sem találtak rá, akik keresték, ezért úgy vélték, elveszett. A lelőhely korabeli kutatása is elmaradt, újabb érdeklődés csak évtizedekkel később, a weimari időszakban volt. Az 1927 márciusában a pontos helyszín azonosítására tett kísérlet során
2 Drezdába mindösszesen a gyűrűről készített másolat került. A két múzeum közti huzakodásról és a tárgy megszerzésének hátteréről lásd: Muhl 2019, 88‒90.



ŐSI ÍRÁSAINK
102
csak további 11‒12. századi hasonló kerámiatöredékek jelezték az előkerülés helyének tágabb környezetét, arról azonban, milyen objektumhoz, rétegviszonyokhoz, más leletekhez kapcsolható az egykori lelemény, nem sikerült újabb információkat gyűjteni. Mindezt a gyűrű teljes feledése követte, egészen a hallei múzeum 120 éves jubileumáig. Ekkor a múzeum vezetése az ünnepi évfordulóhoz kapcsolódó tárlatot tervezett, melyet úgy alakítottak, hogy a kevésbé ismert emlékeket hozzák előtérbe. A kiválasztott 120 lelet kapcsán ekkor került a figyelem középpontjába az addig a múzeum rejtekében megbúvó kincs, s így a „Schönheit, Macht und Tod” címet kapó tárlat kapcsán, akkor még a korrózió miatt olvashatatlan felirattal előkerült a gyűrű is. A tárgy rejtélyes írásjelei ezután széles körben felkeltették az érdeklődést. Az előkerülés helyeként ismert Paußnitz falu ma már szinte márkajelzésként használja, és büszke a földjéből előkerült egyedi emlékre,3 míg a hallei múzeumban árult replikából többezer darabot adtak el napjainkig. A gyűrű iránt megnyilvánuló figyelemnek pedig mind ez csak a kezdete volt. Újabb kutatók kezdtek el foglalkozni a tárgy külső oldalán lévő jelek szimbolikájával és hátterével,4 az emléknek pedig egy nagyszabású kiállítást és egy konferenciát is szenteltek,5 ahol szélesebb kontextusba helyezve foglalkoztak e tárgynak és általában véve a gyűrűk történeti szerepével, jelképrendszerével és a korai- és a középkori kultúrákban betöltött jelentéstartalmuk árnyalataival.6 E kutatások során fedezték fel, hogy a Paußnitz-ban talált ezüstékszer legközelebbi párhuzama a Kárpát-medencéből, a Csongrád megyei Deszkről származik. Utóbbi leletet és hasonmásait a magyar régészek már jó ideje figyelemmel kísérték, és számos értékes megállapítást is közreadtak a tárgytípussal kapcsolatban. A 11‒12. századi poligonális kialakítású, vésett díszű jelcsoportokat tartalmazó pántgyűrűk ugyanis ismertek a Kárpát-medence emlékei közt is.7
3 https://www.facebook.com/Paußnitz-1599158893532246/ (a letöltés időpontja: 2019. január 10.) 4 Muhl 2003; Uő 2019; F. U. Röhrer-Ertl 2003; Uő 2019; O. Röhrer-Ertl 2003; Uő 2019; Saller 2003. 5 Meller‒Kimmig-Völkner‒Reichenberger 2019b. 6 Meller‒Kimmig-Völkner‒Reichenberger 2019a, I‒II. 7 Muhl 2019, 82. Vö.: Kürti 2000.



103
ROVÁSJELEK VAGY A KERESZTÉNY TÉRÍTÉS EMLÉKEI?
2. A deszki gyűrű és társai
A kora Árpád-kori deszki temetők kutatását még Móra Ferenc kezdte meg az 1930-as években.8 A D temető jelentős részének feltárása is az ő nevéhez kötődik.9 A lelőhely 87. sírjában talált gyűrűt azonban nem ő, hanem a szegedi múzeum későbbi igazgatója, Csallány Dezső adta közre, aki már a sír ismertetésekor kiemelte a lelet 11. századi voltát. A leleten lévő jelek sokáig nem is voltak láthatók, azokat csak 1953-ban a restaurálás során fedezték fel a tárgy külső oldalán.10 Ki kell azonban emelni, hogy nem ez volt az első ilyen jellegű gyűrű, hiszen hasonló emlékekre már a 20. század elején is felfigyeltek a Kárpát-medencében. Az első elemzésükre pedig az 1930-as években került sor. Az általunk ismert legkorábban közreadott ilyen jellegű gyűrű még a 20. század elején került elő Horvátország területén, a szlavóniai Svinjarevci lelőhelyen. A temető 45. sírjában talált ezüst gyűrűt jól keltezte a sírban talált I. László magyar király érméje, tehát már ezt, a kutatás korai időszakában talált leletet is pontosan lehetett keltezni a 11. századra.11 A gyűrűtípusra azonban ekkoriban nem igazán figyeltek fel sem a horvát, sem a magyar kutatók. A Josip Brunšmid által publikált emléket az újraközlő, Hampel József 1907-ben úgy írta le, hogy az egy „zárt pántból, rajta külsején négyszögdudorokkal” rendelkező gyűrű.12 Az azonban kérdéses, hogy ez tekinthető-e az egyetlen ilyen korai emléknek a Zágrábi Múzeum gyűjteményében. Még a 19. század végén bolygatták meg a kapronczai egykori Gorbonok község (Klostar Podravski) falusi temetőjét. A lelőhelyről mindössze csak a gazdagabb sírok mellékleteit tartották egyben, a többi
8 Bálint 1991, 218.; Balogh‒Bende 2007, 17‒18. 9 A temető első 206 sírját még Móra Ferenc tárta fel 1931. augusztus 29-e és október 8-a között, később 1937-ben az ásatást az utódja, Csallány Dezső folytatta, aki további 10 sírt tárt fel. A lelőhelyen avar kori és 10‒11. századi sírok egyaránt előkerültek. A temető sírjainak jelentős részből került elő állatfejes karperec, S-végű karikaékszer, elkalapált végű sodrott ezüstgyűrű, de voltak Árpád-kori (I. István, I. András, I. Béla, Salamon, I. László) érmek is. Vö. Csallány 1955, 82.; Bálint 1991, 218.; Balogh‒Bende 2007, 17. 10 Csallány 1955, 59. A sírban S-végű karika volt az áll alatt, valamint két, László király idején vert dénárt is tettek az elhunyt mellé. 11 Brunšmid 1904, 88‒89. 12 Hampel 1907, 194.



ŐSI ÍRÁSAINK
104
sírban lelt tárgyakat csak összegyűjtötték. Az így begyűjtött szórványemlékek közt volt egy olyan gyűrű is, amely talán e csoportba tartozhatott. Sajnos sem a gyűrűről készített rajz, sem a leírás nem egyértelmű,13 így a tárgy figyelembe vétele továbbra is kérdéses. A gyűrűtípus, más gyűrűformákkal egyetemben, azonban nem váltott ki különösebb érdeklődést a kutatás ezen periódusában, s ennek tényét jól jelzi Hampel József rövid summázata is az 1907-es kötetében.14 A következő ilyen jellegű lelet szintén az ország déli régiójában, az egykori Bács megye területéről vált ismerté. Gubitza Kálmánnak jutott a tulajdonába még 1908-ban, amikor Pósta Bélával közösen Újgombos‒Újpalánka között egy középkori falusi temetőre lett figyelmes. A vasútépítés során megbolygatott lelőhelyről egy háromrét hajtott sodrott, hurkos-kampós záródású nyakperec és egy gyűrű került a Bács-Bodrog Vármegyei Társulat tulajdonába. A gyűrűn lévő jelek sajnos nem vethetők össze sem a Josip Brunšmid által közölt, sem a később előkerült darabokkal.15 A lelet jelenleg a Zombori Múzeum gyűjteményében van, de az újabb közreadása után sem sikerült tisztázni, hogy az ezüstgyűrű külső oldalára vésett jelek eltérő jellegűek-e, mint a további leleteken lévők, vagy pedig hasonló kialakításúak.16 Nebojša Stanojev újraközlése alapján annyi azonban biztosan megállapítható, hogy Gubitza Kálmán munkájának címe, mely szerint itt egy „honfoglaláskori” (értsd. 10. század elején nyitott) temető került volna elő, első pillanatra félrevezetőnek tűnhet. A szerző munkájában azonban értelmezi a címet, kiemelve, hogy az itt talált leletek „közeli rokonságot mutatnak a bjelo-brdoi tető emlékeihez”, ezért szerinte azok „vala
13 Brunšmid 1904, 78‒79. A leírás szerint: „koja je izvna uresena kosim istockanim poteizma”. Kérdés, mit értett a szerző ferde vonalakon. Sajnos a gyűrű külső oldalán lévő díszítés értelmezésében Hampel József újraközlése sem segít, akinek a leírása szerint: „Pántos nyilt gyűrű, egymás fölé hajló végekkel, külsejét hosszában futó egyenesek és közben pontozott ferdék ékítik”. Vö. Hampel 1907, 170. Tovább nehezíti a tárgy értelmezésének kérdését, hogy Brunšmid ezüst (srebro ~ srebrni) gyűrűről beszél (Brunšmid 1904, 79.), azonban Hampel utalása szerint – „anyaga sárga fém”, (Hampel 1907, 170.) – réz alapú ötvözetről van szó. A gyűrű önálló értelmezésére l. Niederle 1913, 673‒674. Niederle véleménye alapján, ebben az esetben a gyűrűpánt külső oldalán egy trapéz alakú sorminta található. 14 Hampel 1907, 67. 15 Gubitza 1910, 169‒170. 16 Станојев 1989, 22‒23., No. 103.



105
ROVÁSJELEK VAGY A KERESZTÉNY TÉRÍTÉS EMLÉKEI?
mely szláv-törzs jelenére” utalhatnak.17 A szórványleletek S-végű karikaékszerei, négyzetes átmetszetű bronz nyakperecei, tovább erősítik azt, ami Gubitza tudósítása alapján is egyértelműnek tűnt: itt is egy valamivel későbbi 10. század végi, 11. századi falusi temető maradványai kerültek elő, s ezek közé tartozhatott a gyűrű is.18 Nem sokkal ezután jelent meg Marosi Arnold tanulmánya a Székesfehérváron előkerült maroshegyi temetőről az Archaeológiai Értesítő hasábjain.19 Marosi a megbolygatott temető dokumentálható sírjainak közlése során említést tesz arról, hogy a 6. sírból egy olyan gyűrű került elő „ezüstpántból, melynek felületét a rovásírásra emlékeztető vonások díszítik”.20 Ő volt tehát az első, aki a tárgytípust kapcsolatban hozta a rovásírással. Az emlékről írt első tanulmányában azonban még semmilyen rajzot vagy fotót nem közölt, így a sorok közt megbúvó megjegyzésére nem igazán figyeltek fel a kortársak. A sírban a gyűrűn kívül volt még egy gyöngysor, egy másik gyűrű, egy S-végű karikaékszer és egy I. András által vert dénár is, s ezek együttesen jól keltezik ezen emléknek korát.21 E korai híradások után nem zajlottak olyan elemző vizsgálatok, melyek foglalkoztak volna a gyűrűtípussal és a rajta lévő jelekkel. A rovásírások kutatása ugyan már a 19. század második felében megindult, jelentős hangsúlyváltás csak az 1910-es évektől fogva tapasztalható, amikor mind több komoly szakember is elkezdett ezzel a kérdéskörrel foglalkozni.22 Az 1930-as évekig azonban senkinek nem tűntek fel ezek a gyűrűk, a rovásírás kutatók közül csak ebben az időszakban fordult a téma felé Mészáros Gyula. A kortárs régészek sem foglalkoztak részletesebben a régi leletekkel, s helyzetüket minden bizonnyal az is
17 Gubitza 1910, 172. 18 Gubitza 1910; Станојев 1989, 22‒23. A falusi temetőként való értelmezést erősíti Gubitza leírása, a sírok helyzetéről, és nagy számáról, valamint a szerteszét heverő téglákról, ugyanúgy ezt erősíti, mint az eltérő mélységű sírok megléte. A temető érdekessége az is, hogy ott két „ezüstlemezből” való kereszt is előkerült. 19 Marosi 1914. 20 Uott 61. Vö. Csallány 1968, 294.; Bakay Kornél mindösszesen a gyűrű profilfotóját közölte Csallány kiadásával párhuzamosan, s leírásából („Gegossener Bronzering mit Buckelverzierung”) sem derült ki, hogy bárminemű díszítés lett volna a tárgyon. Vö. Bakay 1968, 58. A gyűrűt, eltérően Csallánytól és Marositól, Bakay bronzgyűrűként írta le. 21 Marosi 1914, 61; Bakay 1968, 58. 22 A kutatástörténet fordulópontjaira lásd: Sándor 2014, 299‒306.



ŐSI ÍRÁSAINK
106
nehezíthetette, hogy azok a székesfehérvári darab kivételével egytől egyig az 1. világháború után meghúzott országhatárokon túl rekedtek. Hampel József után pedig nem akadt olyan szakember, aki átfogó módon értelmezte volna a 10. századi emlékeket. Ezt a hiányt majd – az 1930-as évekre – Fettich Nándor munkássága szüntette meg, bár ő elsősorban a korai emlékek, s kevésbé a szegényesebb mellékletű temetők síranyaga iránt érdeklődött.23 Nem érintették a tárgycsoportot a 10‒11. századi Magyar Fejedelemség szláv nyelvű etnikumával kapcsolatos leletanyagról vitázó munkák sem.24 De valójában nem figyeltek fel a kutatók arra sem, amikor Marosi Arnold – már rajzzal – közreadta a maroshegyi gyűrűket, összesen két emléket bemutatva: „egyikén rovásírásra emlékeztető vonások, másikán pedig, mely a többinél vastagabb, poncolt díszítés látható”.25
23 A kutatástörténet vonatkozó kérdéseire lásd: Langó 2017, 43‒45. 24 Richthofen 1926; Niederle 1926. Niederle ilyen poligon kialakítású feliratos gyűrűket a bulgáriai bizánci leletanyagból ismert és közölt a későbbiek során is. Vö. Niederle 1930, 122‒123. 25 Marosi 1922, 34. Vö. uott 26. I. tábla 3‒4. kép. A második szórvány leletek közé tartozó gyűrűn a jeleket Bakay Kornél is megfigyelte, az ő leírása szerint: „Einfacher Ring mit Kopf aus einem 0,35 cm breiten Silberblech (Inv. Nr. ?), dessen Enden zusammengelötet sind. In den von Perlenreihen eingefassten Vierecken sind verschiedene”. Bakay 1968, 59. Ugyanezt a leírást azonosította a Marosi által közölt szórvány gyűrűt már Szőke Béla Miklós is. Vö. Szőke‒Vándor 1987, 71. A Bakay Kornél által közölt táblán azonban csak a gyűrű felülnézeti képét adta közre: Bakay 1968, Taf. XII.1. A 6. sír gyűrűjének képe még egy fontos és érdekes adalékot tartalmaz: a Marosi által közreadott rajz alapján úgy tűnik, hogy a 6. sírhoz tartozó gyűrű esetében nem foglalták keretbe a jeleket ezért Szőke Béla Miklós éppen a Marosi Arnold által közölt rajz alapján feltételezte, hogy „keretelés nélkül sorakoztak egymás mellett a jelek”. Lásd: Szőke‒Vándor 1987, 71. A gyűrűn azonban a jelek keretbe foglaltak, amint az Csallány Dezső fényképén (és nem a szintén keretek nélkül közölt rajzon) is már jól látható volt. Vö. Csallány 1968, 294. Mindez jól mutatja azt is, hogy a korábbi rajzok nem minden esetben perdöntők egy-egy kérdés eldöntésében, hiszen számos esetben értelmezett formában készültek, ahogy azt Csallány rajza is mutatja, s így ezek alapján egy másik szakember téves következtetéseket vonhat le. Annak eldöntése, hogy a szórvány lelet keretelt volt-e, amint azt Szőke Béla Miklós feltételezte Bakay fentebbi leírása alapján, nem egyértelmű. Van azonban egy lehetséges feloldása az ellentmondásoknak. Bakay leletfelvétele és fényképes dokumentációja idején még mind a két gyűrű megvolt, azonban Bakay tévesen sorolta a maroshegyi 6. sírhoz a Marosi 1922, 1. kép 3. ábráját (Vö. Bakay 1968, 58., 18. j.), valójában a 6. sírhoz a Marosi 1922, 1. kép 4. ábrája tartozhatott. Mindez azonban csak feltételezés. A véleményt erősítheti és Bakay tévedésére utalhat, hogy a 6. sír gyűrűjéről készített felülnézeti kép azonos a mostani 6. sír leletei közt szereplő gyűrűjének ilyen irányú nézetével (a gyűrűt 2015-ben személyesen is volt lehetőségem megvizsgálni). A teljes bizonyosságot azonban nehezíti, hogy a másik szórvány gyűrűt sajnos nem sikerült megtalálnom a székes



107
ROVÁSJELEK VAGY A KERESZTÉNY TÉRÍTÉS EMLÉKEI?
A tárgytípus felismerésére és értelmezésére azt követően került először sor Magyarországon, hogy Szabó Kálmán 1932-ben Kerekegyháza (Fülöpszállás) ‒ Kunpuszta lelőhelyen (a középkori Hercegegyházán?),26 majd 1933-ban Ladánybene-Templom-dűlő (a középkori Beneszállás)27 területén kutatott temetőkben egy-egy ilyen feliratos gyűrűt talált.28 A gyűrűk jelentőségére az akkor frissen hazatelepült turkológus Mészáros Gyula figyelt fel, ő is közölte elsőnek, miután előadást tartott a témából a Szegedi Alföldkutató Bizottság kecskeméti vándorgyűlésén.29 Mészáros kun rovásírás emlékeként határozta meg a feliratokat,30 igaz ‒ valószínűleg ‒ felcserélte a két gyűrűt.31 A lelet, Mészáros értelmezésében – „szenzációs” lett, hiszen ezek lettek volna az első kun rovásemlékek.32 Mészáros Gyula eredményeit Szabó Kálmán is elfogadta, de ezen túl más kortárs érdemi vélemény nem született a gyűrűn szereplő jelek kapcsán. A kortárs régészek pedig, amint azt talán Bálint Alajos Szabó művéről írt recenziója mutatja, bizonyos távolságtartással kezelték a kérdést.33 Annak ellenére, hogy már ebben az időszakban (pontosabban Szabó ásatását megelőzően) is került elő ilyen lelet Móra Ferenc feltárásán, azonban annak elsődleges bemutatásakor az ásató még nem tett említést erről a régiségről (ennek oka lehetett az is, hogy a felirat nem volt olvasható a restaurálás előtt).34 A temető és a gyűrű részletesebb
fehérvári gyűjteményben. Ha a fentebbi elképzelést elfogadjuk, akkor abban az esetben is kérdéses, hogy Bakay fentebbi leírásának, vagy pedig Marosi tanulmányában közölt rajznak tulajdonítsunk-e nagyobb jelentőséget, a szórvány gyűrű keretes voltát illetően? 26 A lelőhely azonosítása körüli kérdésekre vonatkozóan lásd: Siklósi 1999; Rosta 2014, 55; 88‒89. 27 Rosta 2014, 201‒203. 28 Szabó 1938, 32. 29 nn. 1936. 30 Mészáros 1936. 31 A felcserélésre vonatkozóan már: Kürti 2006, 19. j. Nem egyértelmű azonban, hogy ki követte el a tévedést, Mészáros, aki még 1936-ban adta közre a gyűrűk feliratát (Mészáros 1936, 172‒173.), vagy Szabó, aki két évvel később 1938-ban jelentette meg könyvét (Szabó 1938, 33., 90‒91. kép)? Mészáros azonosítását követte később Csallány Dezső is. 32 A kutatás jelen álláspontja szerint máig nem ismerünk olyan rovásemléket, amely a kunokhoz lenne köthető. E kérdés kapcsán köszönöm turkológus barátaimnak, Sudár Balázsnak és Somfai Kara Dávidnak, hogy megosztották velem a kérdéshez kapcsolódó ismereteiket. 33 Bálint 1938, 2011. 34 Móra 1932.



ŐSI ÍRÁSAINK
108
feldolgozását pedig megakadályozta Móra elhúzódó betegsége és 1934-ben bekövetkezett halála. Ezután a szegedi múzeum új igazgatója Csallány Dezső lett, aki 1937-ben folytatta is a deszki temető feltárását.35 Valószínűleg ezzel párhuzamosan restaurálták a korábbi leleteket.36 Az újabb világégés azonban meghiúsította a deszki temető feldolgozását. A 2. világháború után Móra Ferenc által feltárt kora Árpád-kori temetőket közlő tudós, Széll Márta az Amerikai Egyesült Államokba költözött; Csallány pályája pedig megszakadt, s csak 1954-ben lehetett újra régész, korábbi állomáshelyétől messze, Nyíregyházán.37 Csallány ebben az időben újult erővel vetette bele magát a munkába, s korábban megkezdett munkáit folytatva, sorra jelentek meg tanulmányai, a népvándorlás- és Árpád-kori emlékekről, valamint a rovásfeliratokról. A vonatkozó gyűrűtípus iránti érdeklődése nyilvánvalóan egy korábbi ásatása során keletkezett. Csallány még 1939 októberében ásott Klárafalván, Faragó György kocsmáros kertjében, ahol egy Árpád-kori temető 11 (12?) sírját tárta fel.38 A temetőtöredék délkeleti részén kibontott 6. sírban volt egy ezüst pántgyűrű, melynek a külső oldalára karcolt jeleit már a feltáráskor megfigyelte Csallány. A Csongrád megyei leletek vizsgálatának kiadására végül 1955-ben került sor. Ekkor adta közre a kérdéses gyűrűtípussal kapcsolatos addigi ismereteit. A párhuzamok feldolgozásával nem csak Mészáros korábbi eredményeit gondolta tovább, hanem kezdetét vette az a vállalkozása, mely további munkásságának egyik fontos részévé vált,39 a rovásírásoknak tartott koraközépkori és
35 Csallány 1943. 36 Az avar kornál későbbi sírok feltárást Csallány nem tervezte, azt a tervek szerint „a szegedi egyetem régészeti intézetének gyakornoka” készítette volna el. Annak ellenére, hogy Csallány Dezső nem említ nevet, minden bizonnyal Széll Mártára gondolt, aki ekkor már hozzálátott Móra ásatásainak szisztematikus feldolgozásához. Vö. Széll 1941; Uő 1942; Uő 1943. 37 Deszk D temető kora Árpád-kori emlékeinek részletes közlése máig nem történt meg. Az újabb kutatások során kiderült, hogy a temető egy másik sírjában (56. sír) is volt egy ilyen gyűrű, amit azonban Csallány sem ismert fel. Vö. Kovács 2015, 779. j. 38 Csallány 1955, 83‒84.; Uő 1968, 293‒294. A lelőhely kapcsán Bálint Csanád összesen 12 sírról tett említést. Vö. Bálint 1991, 236. 39 Ilyen jellegű érdeklődését később az egyik tudománytörténeti értékelés úgy értékelte, hogy az abból adódott, mert „idős korában a vidéki magány a rovásírások kutatása irányába vitte el őt”. Külön kiemelve, hogy nem ismertem sem Csallány Dezső habitusát, sem azt, hogy mennyire keseredett meg az 1947 és 1954 közötti viszontagságos évek során, csak arra szeretném felhívni a figyelmet, hogy talán nem ez az egyetlen lehetséges értelmezési



109
ROVÁSJELEK VAGY A KERESZTÉNY TÉRÍTÉS EMLÉKEI?
Árpád-kori jelcsoportok értelmezése.40 A dolgozat jól érzékelhetően alaposan kiérlelt munka volt. Nyilvánvalóan Csallány már hosszabb ideje dolgozott azon, gyűjtötte az ezzel kapcsolatos emlékeket. Kezdetben elfogadta Mészáros Gyula véleményét, és ő is kun rovásírásként értelmezte a feliratok kései horizontját, s a 11. századi emlékeket „kereszténnyé vált besenyők” nyomainak tartotta.41 Összesen 6 darab gyűrűt közölt a tanulmányban, de említést tett egy hetedikről (az egyik székesfehérvári darabról) is. A 6 gyűrű közül a fentebb is bemutatott régiségek tekinthetők 11‒12. századinak. A munkában szereplő battonyai gyűrű biztosan nem ide tartozó emlék (annak keltezésének kérdését később részben ő maga oldotta fel,42 amikor az esztergomi múzeum gyűjteményében felfedezte
keret az életmű e részének megítélését illetően. Az 1955-ös fentebb ismertetett tanulmányát követően megjelenő munkássága mintha kevésbé támasztaná alá ezt a magyarázatot. Csallány 1956-ban adta közre az első avar leletkatasztert. A rovásjelekkel (vagy annak vélt emlékekkel) kapcsolatos munkáival párhuzamosan sorra jelentek meg azok a máig használt és idézett összefoglalásai a 10. század (Csallány 1957; Uő 1959; Uő 1970), az avar kor (Uő 1956; Uő 1958a; Uő 1962, Uő 1968c), a gepida kutatás (Uő 1961), a bizánci régészet (Uő 1957; Uő 1962a; Uő 1965) és a kutatástörténetet (Uő 1958; Uő 1968b) vonatkozásában. (A hivatkozások nem törekedtek a teljességre, így azok száma természetesen tetszés szerint hosszan bővíthető.) Ezen dolgozatok az én olvasatom szerint azt mutatják, hogy Csallány e kései korszakában is megvoltak a hazai és a külföldi kapcsolatai, ismerte és használta a kortárs szakirodalmat, s egyáltalán nem úgy tűnik, mint akit elfelejtett a kutatás és a vidéki magányában bogarassá váló szobatudóssá vált volna. Vö. Bóna 1971; Németh 1977. A rovásírással kapcsolatos munkái egy hosszú tudományos vállalkozás eredményeiként születtek, függetlenül az egyes megállapításainak a hibáitól vagy a téves voltától. Véleményem szerint Csallány Dezső ilyen jellegű munkásságát talán Vékony Gábor vagy Harmatta János hasonló kérdéskörben született munkáihoz lehet a leginkább hasonlítani. Utóbbi kutatók esetében sem a „vidéki magány”, sem valamilyen más negatív „társadalomlélektani háttér” okozta azt, hogy különböző írásrendszerekhez kapcsolt jelekkel foglalkoztak, melyeket régészeti leleteken véltek felismerni. A (korabeli kutatások idején elvárt) kellő mélységű filológiai ismeret hiányát sem feltételezem Csallány esetében, ahogy a fentebb említett tudósok esetében sem merült fel ilyen kifogás. Azt sem tartom elítélendőnek, hogy régészként mert a témával foglalkozni. A régészek e területen való megnyilatkozására számos kortárs példa is hozható. Ilyen volt például a nagyszentmiklósi feliratok értelmezése kapcsán kialakult jelentős vita is, melyben régész és filológus szakemberek ütköztették álláspontjukat. 40 Csallány utolsó munkája is ebben a témában született. Vö. Csallány 1976. 41 Csallány 1955, 84. 42 Jelen dolgozatom nem érinti sem a battonyai, sem az esztergomi gyűrűk kérdését, mivel azok nem tekinthetők kora Árpád-kori daraboknak, ezért nem is térek ki részletes bemutatásukra, és azzal kapcsolatban sem kívánunk állást foglalni, hogy miként értelmezhetők a gyűrűfejeken található jelcsoportok. Mindössze arra szeretnénk felhívni a figyelmet, hogy



ŐSI ÍRÁSAINK
110
és közreadta a csak fényképről ismert Békés megyei tárgy legközelebbi párhuzamát).43 A battonyai gyűrűfejnél még kétségesebb a pomázi lelet megítélése. A pomázi gyűrűről még csak fénykép sem maradt fenn,44 azt csak egy rajz alapján adta közre, amit Erdélyi István és Sashegyi Sándor másolata alapján ismert.45 Csallány Dezső a későbbi munkássága során vissza-vissza tért a kérdéshez, s egy nagyobb egységbe foglalva, a nagyszentmiklósi leleteket is érintve több alkalommal is értekezett a kérdéskörről.46 A leletek gyűjtését sem hagyta abba, így egy további gyűrűvel is bővítette a vizsgáltba bevonható régiségek körét. Ő ismertette először a Hódmezővásárhelyről származó emléket, s említés tett egy további mezőberényi leletről, amely azonban nagy valószínűséggel – hasonlóan a battonyai emlékhez – nem tartozik az általam vizsgált tárgyak sorába.47 Csallány közreműködése révén tehát nagy lendületet kapott a téma, s munkásságának végén már 6 hiteles emlék került a kutatás látóterébe (Deszk D. temető 87. sír; Ladánybene, Klárafalva – Faragó György kertje 6. sír; Fülöpszállás‒Kerekegyháza; Székesfehérvár-Maroshegy 6. sír; Hódmezővásárhely-Kenyereéri-dűlő/Káposztásföld).48 A nyíregyházi szakember kora középkori jelcsoportokkal, rovásírásokkal kapcsolatos kutatásai azonban visszhang nélkül maradtak. Kortársai – mint például László Gyula – számos esetben adatokkal segítették őt,49 azonban érdemben nem reflektáltak megállapításaira. E tartózkodás azért is beszédes, mert ebben az időszakban a Csallány által is érintett emlékek egy részével (mint például a Nagyszentmiklósról származó kincs
a gyűrűtípus formai párhuzamai mind a két esetben a 14‒15. századra utalnak, amikor is a Balkán területén általánosan ismert voltak a hasonló jelcsoportnak tűnő elemekkel rendelkező cirill feliratos (eljegyzési) gyűrűk. Vö. Радојковић 1969, 195; Милошевић 1987, No. 209‒213.; Бајаловић–Хаџи-Пешић 1984, Kat. 428.; 394.; 568.; Ђуровић 2012, Kat. 70. 43 Csallány 1968, 281‒284. 44 Ismereteim szerint a battonyai gyűrű sem került múzeumba. 45 Sashegyi munkásságáról lásd: Kanyó 2012, míg Erdélyi anyagismereti tudását, illetve annak hiányosságait jól jelzi: Erdélyi 2016. 46 Csallány 1968; Uő 1968a. 47 A leletről Csallány Dezső sajnos fényképet nem közölt, s mindösszesen annyit tudunk róla, hogy azt Tábori Hajnalka debreceni néprajzos birtokában volt. Vö.: Csallány 1968, 299. 48 Ekkoriban azok a leletek, melyek a korabeli Jugoszlávia területén lévő gyűjteményekbe kerültek elkerülték Csallány figyelmét is. 49 Csallány 1968, 295.



111
ROVÁSJELEK VAGY A KERESZTÉNY TÉRÍTÉS EMLÉKEI?
lelettel) számos dolgozat foglalkozott.50 Ennek oka talán az lehetett, hogy már a kortársak sem osztották Csallány véleményét a rovásírásos emlékek keltezését és értelmezését illetően. A kérdéssel nem foglalkozott Szőke Béla sem máig kézikönyvként kezelt áttekintésében,51 de nem érintették a gyűrűk értelmezését Bakay Kornél székesfehérvári temetők leletanyagát rendszerező tanulmányai sem.52 Utóbbi kutató a maroshegyi temető esetében közölte mind a két érintett leletet, azonban különösebb jelentőséget a gyűrűk külső oldalán lévő jelcsoportoknak nem tulajdonított, mindössze a szórvány darab esetében tett említést a keretelt kialakításról.53 Párhuzamosan Csallány említett dolgozataival jelentek meg azok a Baranya megyei emlékek, melyek a továbblépést jelentették az emlékcsoport kutatásában.54 Dombay János halála után adták ki a gyűjteményalapító kutató ásatási megfigyeléseit, vagyis a legkorábbi, hitelesen feltárt és megírt Baranya megyei kora Árpád-kori temetők emlékanyagának feldolgozását. E munka részeként kiadott Ellend-Szilfai-dűlő lelőhely emlékeit azonban ekkoriban még sem Csallány, sem más kutató nem hasznosította, így az általa közölt gyűrűk elemzése csak később kezdődött meg.55 A Dombay által közreadott párhuzamok közt akadt olyan, melyben az ásató egyértelműen latin betűs felirattöredéket azono
50 A kérdés kutatástörténeti összefoglalására lásd: Bálint 2004, 78‒87. 51 A korai Árpád-kori gyűrűk bemutatása kapcsán lásd: Szőke 1960, 96‒99. 52 Bakay 1965; Uő. 1968. 53 A 6. sír gyűrűje még a felülnézeti kép alapján is jól felismerhető a tárgy szögletes kialakítása: Vö: Bakay 1968, Taf. IX.8. A szövegben szereplő kifejezés (Buckelverzierung) is a gyűrű formai kialakítására utalhat: Uott 58. A keretelt kialakítás kapcsán: Uott 59. Ebben az esetben azonban nem volt szögletes a gyűrű pántja: Vö: Uott Taf. XII.1. Minden bizonnyal Bakay leírása téveszthette meg Szőke Béla Miklóst is, aki később úgy nyilatkozott a maroshegyi 6. sír gyűrűjéről, hogy az elkallódott. Vö. Szőke‒Vándor 1987, 71. A 6. sír gyűrűjét 2015-ben magam is kézbe vettem, s akkor biztosan megvolt, így valószínűleg (Bakay Kornél munkája alapján a gyűrű felülnézeti képét is azonosítva) a tárgy korábban sem kallódott el (minden bizonnyal a Csallány Dezső által készített fénykép is az 1960-as években készült; vö. Csallány 1968, 294.), egyszerűen csak arról volt szó, hogy a jeleknek nem tulajdonítottak különösebb jelentőséget. 54 Dombay 1960; Uő 1961. 55 Dombay 1960, 152; 154. A temető 70. és 128. sírjából került elő egy-egy ilyen gyűrű. Dombay leírásai visszafogott értelmezésről tanúskodnak, hiszen mind a két tárgy kapcsán kiemeli, hogy az azokon látható jelek: „írásjelekre emlékeztető, vésett jegyek”. Vö. Uott.



ŐSI ÍRÁSAINK
112
sított,56 más esetben pedig csak az „írás nyomát” tudta azonosítani.57 A továbblépést Csallány egy fiatalabb pályatársa, Bakay Kornél egyik kortársa, Kiss Attila munkája jelentette.58 Az akkoriban éppen a Janus Pannonius Múzeumban dolgozó kutatónak a Baranya megyei 10. századi leletek kapcsán végzett vizsgálatai a Dombay János által feltárt és közreadott ellendi temető fentebb említett két gyűrűjéhez kapcsolódnak. Kiss – munkája hivatkozásai alapján Csallánytól függetlenül – kezdett el foglalkozni a hódmezővásárhelyi gyűrűvel is.59 Kiss Attila már bevonta vizsgálataiba a Svinjarevci temető 45. sírjából származó emléket is, és említést tett Horváth Béla tiszaörvényi ásatásán talált darabokról is.60 Az akkor fiatal kutató a tárgytípus értelmezésének új megoldási javaslatával állt elő. Az ellendi 128. sír gyűrűjén található jelek értelmezéséhez felkérte a kor legkiválóbb szakembereinek, Czeglédy Károly orientalista professzornak, Németh Gyula turkológusnak és Scheiber Sándor hebraista nyelvész professzornak segítségét. A gyűrűn a neves szakemberek héber, esetleges görög és egy nem azonosítható írásjegyek karaktereit egyaránt felismerni vélték, azonban Kiss Attila a rosszabb megtartású 70 sír és a hódmezővásárhelyi emlék esetében héber és latin írásjeleket vélt azonosítani. A rovásjelek meglétét a magyar rovásírásos kultúra folyamatos továbbélésével, a görög és a latin írásjegyeket az ezen irányokból érkező keresztény térítésekkel magyarázta, a héber karakterek meglétét pedig úgy értelmezte, hogy az kapcsolatba hozható a kazárok judaizálásával és ilyen zsidó hitre tért kazárok részvételével, a Kárpát-me
56 Ellend‒Szilfadűlő 145. sír: „Külső oldalán latinbetűs felirat volt, melynek egymásután következő három betűje még felismerhető: OVN.” Uott 155. 57 Uő 1961, 83. 58 Kiss Attila és Csallány konzultációjáról a vonatkozó leletek kapcsán lásd: Kiss 1970, 345. 12. j. 59 Dolgozatában Kiss Attila nem hivatkozik Csallány 1968-as munkájára, s ez feltehetőleg abból adódott, hogy Kiss Attila nem ismerte Csallány Dezső ezen cikkét, s mikorra az megjelent, akkorra már ő is leadhatta kéziratát az Acta Archaeologica szerkesztőségébe, így nem volt mód arra, hogy annak eredményeit bedolgozza saját művébe. Érdemes azt is megemlíteni, hogy Kiss Attila említést tett arról, hogy a hódmezővásárhelyi lelet kapcsán konzultált Csallánnyal, azonban e konzultáció kapcsán sincs arra vonatkozó említés, hogy ismerte volna Csallány 1968 szövegét vagy a tanulmány kéziratát. 60 Kiss Attila feljegyzése szerint két ilyen gyűrű is előkerült Tiszaörvény-Templomdomb lelőhelyen a 164. és a 167. sírban. Vö. Kiss 1970, 344.



113
ROVÁSJELEK VAGY A KERESZTÉNY TÉRÍTÉS EMLÉKEI?
dencei magyar megtelepedésben.61 A gyűrűk kapcsán ezután egy etnikus értelmezést javasolt, bevonva a toponímiai adatokat, s azt feltételezve, hogy ezek az emlékek pl. Ellend esetében a közeli Kozárból származó asszonyok hozhatták magukkal, így jelezve vallási és nemzeti kötődéseiket. Elképzelése és javaslata azonban semmiféle vitát nem váltott ki, arra semmilyen válasz nem érkezett. Ha eredményeit a kortárs kutatás nem is értékelte, azok idővel szervesen beleépültek a magyar kutatásba.62 Kiss munkáját követően a kérdéssel átfogóan nem foglalkozott más szakember. Cs. Sós Ágnes a csátaljai temető 76. sírjában talált hasonló kialakítású emlékről mindösszesen azt tartotta fontosnak megjegyezni, hogy „vésett vonaldísszel” rendelkezik,63 Csukás Gyöngyi a sárosdi leletet továbbra is rovásírásos darabként említette,64 Bárdos Edith pedig a kaposvári gyűrűről csak annyit jegyzett meg, hogy „sokszögű” volt, s a feliratot is egy rajzon adta közre, mindenféle megjegyzés és magyarázat nélkül.65 Újabb értelmezésre csak jóval később, az 1980-as években került sor. Ekkor adta közre Szőke Béla Miklós és Vándor László a pusztaszentlászlói temetőt. A monográfia elemző részben külön fejezet szólt a gyűrűtípusról, amelyből ebben a 11. századi falusi temetőben 6 darab is előkerült.66 Az elemzés nem csak mértéktartó megállapításai miatt jelenti azóta is a kérdés tudományos elemzésének alapját, hanem azért is, mert ebben a részben Szőke Béla Miklós máig a legteljesebb gyűjtését nyújtotta a tárgytípusnak. Munkájukhoz ők is segítséget kértek Czeglédy Károlytól, aki újra megvizsgálta az emlékcsoportot és – nyilvánvalóan a nagy számban előkerült új forrásanyag fényében – jóval átfogóbb véleményt fogalmazott meg, mint korábban az ellendi gyűrű kapcsán. Ezeknek
61 Kiss 1970. 62 Vö. Szőke‒Vándor 1987, 70.; Kovács 2015, 207. A hivatkozásokat egy személyes emlékkel is gyarapíthatom. A 10–11. századi régészeti emlékeket taglaló egyetemi előadássorozatában (1996) Bóna István professzor is hajlott afelé a megoldás felé, hogy a gyűrűk feliratát héber írásjegyekként értelmezze, s azt a Szőke Béla Miklós javaslatával összevetve mint a korabeli Nyugat-Európában elterjedt héber feliratos varázsgyűrűk párhuzamának tekintse. 63 Cs. Sós‒Parádi 1971, 114. 64 Csukás 1975, 368. 65 Bárdos 1978, 196.; Vö. XV.t. 14. 66 Szőke‒Vándor 1987, 68‒73.



ŐSI ÍRÁSAINK
114
alapján véleménye szerint a tárgytípus jelkészlete sem belső-ázsiai, sem kazáriai rovásírásnak nem tekinthető. A gyűrűkön látható jelek nem kapcsolódnak a székely rovásíráshoz sem. A jelek a héber és a görög abc betűivel sem azonosíthatók.67 A szerzők a fentebb már említett darabokon kívül számos további emléket összegyűjtve mutatták be a tárgytípus Kárpát-medencén kívüli párhuzamait is. Összesen 24 lelőhely 34 gyűrűjét gyűjtötték össze és értékelték ki. A széles körű adatgyűjtés egyben azt is bizonyította, hogy nem Kárpát-medencei jelenségről van szó, hanem egy olyan jellegzetes tárgytípusról, amely Közép-Európa 11‒13. századi időszakában más területen is jelen volt. Szőke Béla Miklós elkészítette a tárgytípus alapvető osztályozását is, 2 típust különítve el. Az 1. típus esetében sokszögű a gyűrűpánt kialakítása, mivel a jeleket téglalap alakú keretbe foglalták. A 2. típus esetében a pánt ovális vagy kör alakú, a gyűrű oldalán lévő jeleket ugyanis egymás után, mindenféle keretelés nélkül jelenítették meg. A lelettípus a 11. század közepén jelenhetett meg a Kárpát-medencében (a legkorábbi az I. András-éremmel keltezhető Székesfehérvár-Maroshegy 6. sír), és a 12. század középső harmadáig adatolható az éremmellékletes sírok alapján (II. Béla-éremmel keltezett pusztaszentlászlói 119. sír). A gyűrűkön látható jeleket részben a rovásírással hozta összefüggésbe Szőke, s a formai párhuzamok alapján felhívta a figyelmet a gyakran szintén sokszögű Thebal-gyűrűkre, illetve azok bajelhárító szerepére.68 Kiemelte azt is, hogy ez utóbbi darabok esetében a feliratban szereplő névadó szó, a Thebal a kabbalisztikus héber kifejezésből származtatható.69 E széles körű kitekintés és elemzés nyomán Szőke Béla Miklós azt az értelmezést javasolta, hogy ezen emlékek esetében egyfajta – a Thebal-gyűrűkhöz hasonló – óvó-védő funkciót kellene feltételeznünk, s a feliratok varázsereje megvédte a tárgyak tulajdonosait az ártó szellemektől, akiket lekötött a felirat megfejtése. E tekintetben még jól is jött, hogy nem mindegyik jelnek volt értelme, s ez okozhatta azt is, hogy a készítők „különböző írásrendszerekből vették át
67 Uo. 70. 68 A gyűrűtípusra vonatkozóan lásd: Grohne 1956; Michelly 1987; Lorenzen 1997; Hermann 2009, 226‒227. 69 Szőke‒Vándor 1987, 72‒73.



115
ROVÁSJELEK VAGY A KERESZTÉNY TÉRÍTÉS EMLÉKEI?
a betűjeleket, sőt maguk a készítők találtak ki új, az írásjelekre emlékeztető jeleket.”70 A gyűrűk terjesztőinek pedig a térítőpapokat tartotta, akik „gyakran már a templom köré temetkező hívek között árulták ezeket a gyűrűket”.71
Szőke Béla Miklós megállapításait a tudományos közvélemény elfogadta. Kovács László a könyvről írt recenziójában mindössze annyival egészítette azt ki, hogy bemutatta az 1905-ben előkerült magyarországi Thebal-gyűrűt, és annak hitelessége mellett érvelt.72 A fent elemzett gyűrűtípushoz érdemi megállapítást nem fűzött. Későbbi munkájában, a Tiszaluc-Sarkad lelőhelyen talált temető feldolgozásában is elfogadta Szőke Béla Miklós állásfoglalását, s a véleménye szerint az általa talált gyűrű „egymást közt kedveredő latin, görög, héber betűiből vagy ismeretlen jeleiből sem ismerhető fel értelmes szöveg, nagyon valószínű, hogy a feliratszerű díszítményt varázserejűnek tekintették”.73 Kovács László munkája azonban azt is mutatja, hogy a lelettípus ismert darabjainak száma az elmúlt időszakban is tovább nőtt, hiszen újabb emlékekkel gazdagította a rendelkezésre álló adattárat. Egyben ő is felhívta a figyelmet arra, hogy a gyűrű nemcsak a 11. században, hanem a 12. században is jelen volt, s a templom nélküli falusi temetők mellett, a templom körüli temetőkben is megjelent.74 Kovács László újabb lelőhelylistáját az azóta előkerült és közölt darabok 35-re növelték. Az általam összegyűjtött emlékek száma pedig már több mint 50. Mindez jól mutatja, hogy a tárgytípus széles körben elterjedt. Újabban pedig a tárgytípust felfedezte a dolgozat elején említett német kutatás is. A Paußnitz-ban talált emlék közlésével és elemzésével pedig nemcsak a varázsgyűrűk kérdése került újra a figyelem középpontjába (beleértve ez alatt a Thebal felirat értelmezését,75 valamint a további: Agla-feliratos, tetragrammatonnal díszített stb. gyűrűk vizsgálatát),76 hanem a kutatásba bevonták a Kárpát-medencei da
70 Uott 73. 71 Uott. 72 Kovács 1990, 326‒330. 73 Uő 2015, 207. 74 Uott. 75 Lásd ezzel kapcsolatban a felirat értelmezése nyomán lásd: Michelly 1987. kritikáját Grohne olvasatához, s Olav Röhrer-Ertl (2003, 124‒126., 100.j.) javaslatát. Vö. még: Grabowski 2002. 76 Lorenzen 1997; Hermann 2009.



ŐSI ÍRÁSAINK
116
rabokat is.77 E darabok elemzése során pedig az elvont, mágikus tartalmak mellett még egy szempont felmerülhet a későbbi vizsgálatok kapcsán. Nem vethető el annak lehetősége sem, hogy ezen gyűrűk sokszor értelmezhetetlen jelkészletei abból adódtak, hogy a gyűrűk készítői valójában nem tudtak írni, ezért csak az íráshoz hasonló ákombákomokkal díszítették portékájukat, hogy azt olyanoknak adják el, akik nem tudtak olvasni – így aztán a vásárlók azt olvashatták ki a nem létező feliratokból, ami a szívüknek kedves volt, vagy amiről az eladónak sikerült meggyőznie őket. Az értelmetlen jelkészletekkel, rosszul leírt betűkkel dolgozó mesterek jelensége nem ismeretlen, ilyenek már az antikvitástól léteztek78 s dolgoztak. Ezt a lehetőséget több érv is támogathatja. Egyrészt számos emlék olyan területről került elő, ahol nem használtak rovásírást. Ilyen például a Kašić – Maklinovo brdo lelőhely,79 a Lengyelország bölcsőjeként tartott Poznanból, onnan is az Ostrów Tumski korai temető,80 a Masłowice 11‒12. századi temetőjének egyik gyűrűmellékletes sírja,81 vagy az angliai Norfolkban talált 13. századi gyűrű előkerülési helye.82 A lengyelországi gyűrűkön szintén nem találhatók írásjelek, hanem csak ornamentális díszítés vagy értelmezhetetlen jelkészlet, mindamellett a gyűrűk kialakítása és formája megegyezik a fentebb tárgyalt emlékekével. A kutatás egyértelműen nyugati hatásként értékelte a poznani leletet, s sem a rúnákkal, sem más íráskultúrával nem hozták összefüggésbe a gyűrűn látható „ornamentális díszítést”.83 Az angliai emlék esetében sem merült fel rovás- vagy rúnaírás megléte.84
77 Muhl 2003. 78 Lásd többek közt Mayor‒Colarusso‒Saunders 2014. 79 Belošević 1982, Y 271/2/2. 4. kép. Vö. Petrinec 2009, 21. 80 Hensel‒Žak 1964, 272. 81 Abramek 1980. 82 Hinds 2004, Kat. 90‒91. 83 A Kárpát-medencei darabok között a csátaljai gyűrű külső oldalán is inkább ornamentális díszítés, mint értelmezhető jelcsoport figyelhető meg. Vö. Cs. Sós–Parádi 1971. 84 Érdemes azonban azt is megjegyezni, hogy a rúnaírást használták a varázsgyűrűkön. Ebben az esetben azonban fontos azt is kiemelni, hogy a rúnaírás használata és elterjedése teljesen más képet mutat a középkori skandináv területeken, mint a Kárpát-medencében a rovásírás. A rúnák egyáltalán nem tűntek el, széleskörű használatuk egészen az újkorig megmaradt, és gyakran keresztény szövegeket jegyeztek le ezzel az írásmóddal. Vö. Lorenzen 1997.



117
ROVÁSJELEK VAGY A KERESZTÉNY TÉRÍTÉS EMLÉKEI?
Érdemes azt is kiemelni, hogy azon gyűrűk, melyek kiemelkedő személyekhez, például III. Lothárhoz85 vagy a magyar uralkodóházhoz köthetők,86 általában értelmezhető rövidítéseket, feliratokat tartalmaznak (legyen szó akár héber, görög vagy latin írásjegyekről). Hasonló módon jól értelmezhetők a Thebal-gyűrűk, valamint a már említett további varázsgyűrűk is.87 A Nyugat-Európából előkerült leletek jelentős részénél tehát a szöveg értelmezhető írásjegyekből állt (vagy legalábbis elolvasható karaktereket tartalmazott).88 Hasonló megfigyelést tettek a mágikus feliratú bizánci gyűrűk esetében is: bár akadtak olyan kifejezések, melyek a mágikus gyakorlattal hozhatók kapcsolatba, de maguk a jelek elolvashatók és értelmezhetők voltak.89 Úgy tűnik tehát, hogy azokon a területeken, ahol fejlettebb íráskultúra volt, nem, vagy csak ritkán alkalmaztak olyan jeleket a gyűrűk külső oldalán, melyek írásjelekre emlékeztek, azonban nem voltak azok. Ezzel ellentétben azokon a területeken, ahol az írás és olvasás kevésbé volt általános, mind nagyobb számban bukkantak elő ilyen leletek. A jelenség pedig egyáltalán nem korlátozódott a Kárpát-medencére. Íráshoz hasonló feliratok számos más területen is előfordultak, azonban ezek esetében általában nem valamilyen mágikus praktikaként értékelték ezeket a jelenségeket. Fontos azt is kiemelni, hogy a Kárpát-medencei gyűrűk jelkészletei koránt sem egységesek, s a neves szakértőknek sem sikerült egységes álláspontot kialakítaniuk arról, elkülöníthetők-e olyan jelcsoportok, melyek biztosan egyik vagy másik írásrendszerből lennének magyarázhatók (szemben a fentebb említett külföldi példákkal).90 Ezen érvek talán segíthetik a kérdés újragondolását; s a gyűrűk jelkészletének a fentebb javasolt, s az eddigiektől eltérő értelmezési lehetőségének a vizsgálatba való bevonását is. Mindez természetesen nem zárja ki azt a magyarázatot, amelyet Szőke Béla Miklós vetett fel (vagyis hogy a tárgyakat vélt mágikus hatásuk miatt viselték),
85 A. B. 1995. 86 Kiss 2010. 87 Hermann 2009. 88 Muhl 2003. 89 Van den Hoek‒Feissel‒Herrmann 1994; Eger 2001, 366‒367. Ugyanez elmondható a bizánci mágikus amulettek kapcsán is. Vö. Spier 1993; Foskolou 2014; Bosselmann-Ruickbie 2017. 90 Lorenzen 1997; Hermann 2009; F. U. Röhrer-Ertl 2003; Uő 2019; O. Röhrer-Ertl 2003; Uő 2019;



ŐSI ÍRÁSAINK
118
sem azt, hogy bármilyen természetfölötti védelmet reméltek e tárgyaktól. A számba vehető újabb lehetőségek áttekintése (így például többek közt: a Thebal-gyűrűk kutatásaihoz kapcsolódó újabb elemzések bevonása a Kárpát-medencei leletek elemzésébe; annak vizsgálata, hogy ezek a Kárpát-medencei gyűrűk vésett jelcsoportjait tényleg csak óvó-védő feliratokat tartalmazhattak-e, vagy valami más oka is lehetett a vésetek kialakításának; a magyarországi gyűrűk és a külföldi hasonló jelcsoportot tartalmazó gyűrűk jelkészletének összevetése stb.) pedig szélesebbre tárhatja azt a kaput, amelyet a nemrég elhunyt kutató, Olav Röhrer-Ertl nyitott ki a Paußnitzból előkerült régi-új emlék kapcsán.91
91 Személyére vonatkozóan lásd: Meller‒Reichenberger 2019.



119
ROVÁSJELEK VAGY A KERESZTÉNY TÉRÍTÉS EMLÉKEI?
IRODALOM
A. B. 1995 A. B.: C16c. Silberring Kaiser Lothers III. von Süplingenburg. In: Jochen Luckhardt ‒ Franz Niehoff (Hrsg.): Heinrich der Löwe und seine Zeit. Herrschaft und Repräsentation der Welfen. I. Hirmer, München, 1995, 148‒149. Abramek 1980 Bogusław Abramek: Wczesnośredniowieczne cmentarzysko szkieletowe w Masłowicach, woj. Sieradz. Sprawozdania Archeologiczne, 32. (1980) 227‒248. Bálint 1938 Bálint Alajos: Recenzió Szabó Kálmán: Az alföldi magyar nép művelődéstörténeti emlékei című művéről. Dolgozatok a Magyar Királyi Ferencz József Tudományegyetem Archaeologiai Intézetéből, 13. (1938) 210‒214. Bálint 1991 Bálint, Csanád: Südungarn im 10. Jahrhundert. Studia Archaeologica, 11. (1991).
Bálint 2004 Bálint Csanád: A nagyszentmiklósi kincs. Régészeti tanulmányok. Varia Archaeologica Hungarica, 16a (2004).
Bakay 1965 Bakay, Kornél: Gräberfelder aus den 10.–11. Jahrhunderten in der Umgebung von Székesfehérvár und die Frage der fürstlichen Residenz. I. Alba Regia, 6–7. (1965) 43–88. Bakay 1968 Bakay, Kornél: Gräberfelder aus den 10‒11. Jahrhunderten in der Umgebung von Székesfehérvár und die Frage der fürstlichen Residenz (II.) Archäologische Studien zu der Frage der ungarischen Staatsgründung. Alba Regia, 8‒9. (1968) 54‒84. Balogh‒Bende 2007 Balogh, Csilla – Bende, Lívia: The excavations of Ferenc Móra (Catalogue). In: Balogh, Csilla (ed.): The Thousand Faces of Ferenc Móra. Móra Ferenc Múzeum, Szeged 2007, 16–22. Bárdos 1978 Bárdos Edith: Középkori templom és temető Kaposvár határában. Somogyi Múzeumok Közleményei 3 (1978). 187–234.
Belošević 1982 Janko Belošević: La nécropole paléocroate Kašić – Maklinovo brdo. Société Archéologique Croate, Zadar, 1982. (Inventaria Archaeologica Y 269‒Y 278.) Bóna 1971: Bóna, István Ein Vierteljahrhundert Völkerwanderungsforschung



ŐSI ÍRÁSAINK
120
in Ungarn (1945– 1969). Acta Archaeologia Academiae Scientiarum Hungaricae, 23. (1971) 265–336. Bosselmann-Ruickbie 2017 Antje Bosselmann-Ruickbie: The Symbolism of Byzantine Gemstones: Written Sources, Objects and Sympathetic Magic in Byzantium. In: Alexandra Hilgner ‒ Susanne Greiff ‒ Dieter Quast (eds.): Gemstones in the first Millennium AD. Mines, trade, workshops and symbolism. International conference, October 20th-22nd, 2015, Römisch-Germanisches Zentralmuseum, Mainz. RGZM-Tagungen 30., Mainz, 2017. 293‒306. Brunšmid 1904 Josip Brunšmid: Hrvatske sredovječne starine. Vjesnik Hrvatskog arheološkog društva, 7. (1904) 30–97.
Cs. Sós‒Parádi 1971 Cs. Sós Ágnes – Parádi Nándor: A csátaljai Árpád-kori temető és település. Folia Archaeologica, 22. (1971) 105–141. Csallány 1943 Csallány Dezső: A Deszk D számú temető avar sírjai. Archaeológiai Értesítő, III/4. (1943) 160‒173. Csallány 1955 Csallány Dezső: Rovásírásos gyűrűk Magyarországon. Archaeológiai Értesítő, 82. (1955) 79‒85.
Csallány 1956 Csallány, Dezső: Archäologische Denkmäler der Awarenzeit in Mitteleuropa. Akadémiai, Budapest, 1956. Csallány 1957 Csallány Dezső: A bizánci fémművesség emlékei II. Antik Tanulmányok, 4. (1957) 250‒274. Csallány 1958 Csallány Dezső: Jósa András irodalmi munkássága. Múzeumok Közp. Prop. Irod., Budapest, 1958. (Jósa András Múzeum Kiadványai 1.) Csallány 1958a Csallány Dezső: Szabolcs-Szatmár megye avar leletei. A nyíregyházi Jósa András Múzeum évkönyve, 1. (1958) 31‒87.
Csallány 1959 Csallány, Dezső: Ungarische Zierscheiben aus dem X. Jahrhundert. Acta Archaeologica Academiae Scientiarum Hungaricae, 10. (1959) 281‒326. Csallány 1961 Csallány, Dezső: Archäologische Denkmäler der Gepiden im Mitteldonaubecken (454 – 568 u. Z.). Akadémiai, Budapest, 1961. Csallány 1962 Csallány, Dezső: Der awarische Gürtel. Acta Archaeologica Academiae Scientiarum Hungaricae, 14. (1962) 445‒480.



121
ROVÁSJELEK VAGY A KERESZTÉNY TÉRÍTÉS EMLÉKEI?
Csallány 1962a Csallány, Dezső: Byzantinische Schnallen und Gürtelbeschläge mit Maskenmuster. Acta Antiqua Academiae Scientiarum Hungaricae, 10. (1962) 55‒78. Csallány 1968 Csallány Dezső: A magyar és az avar rovásírás. A nyíregyházi Jósa András Múzeum évkönyve, 11. (1968) 281‒307.
Csallány 1968a Csallány, Dezső: A nagyszentmiklósi rovásfeliratok és a battonyai Árpád-kori rovásírásos gyűrű kapcsolatai. A nyíregyházi Jósa András Múzeum évkönyve, 11. (1968) 89‒95.
Csallány 1968b Csallány Dezső (szerk.): Jósa András régészeti és múzeumi vonatkozású hírlapi cikkei. Jósa András Múzeum, Nyíregyháza, 19682. (Jósa András Múzeum Kiadványai 3.) Csallány 1968c Csallány, Dezső: Neue Ergebnisse der awarenzeitlichen Forschungen in Ostungarn. Studijné Zvesti, 16. (1968) 59‒70. Csallány 1970 Csallány, Dezső: Weiblicher Haarschmuck und Stiefelbeschläge aus der ungarischen Landnahmezeit im Karpatenbecken. Acta Archaeologica Academiae Scientiarum Hungaricae, 22. (1970) 261‒300.
Csallány 1976 Csallány, Dezső: Die Entdeckung der hunnischen Kerbschrift. In: Herbert Mitscha-Märheim ‒ Herwig Friesinger ‒ Helga Kerchler (Hrsg.): Festschrift für Richard Pittioni zum siebzigsten Geburtstag . Vol 2. Berger, Wien 1976. 263‒271. Csukás 1975 Csukás Györgyi: Régészeti kutatások. Alba Regia, 14. (1975) 365–375. Dombay 1960 Dombay János: Árpád-kori temetők Baranyában. I. Janus Pannonius Múzeum Évkönyve, 1960. 135‒158.
Dombay 1961 Dombay János: Árpád-kori temetők Baranyában. II. Janus Pannonius Múzeum Évkönyve, 1961. 71‒84.
Eger 2001 Christoph Eger: Vandalische Grabfunde aus Karthago. Germania, 79. (2001) 347‒390. Erdélyi 2016 Erdélyi István: Kard és kereszt. Valóság, 59/8. (2016) 42‒44. Foskolou 2014 Vicky Foskolou: The Magic of the Written Word: The Evidence of Inscriptions on Byzantine Magical Amulets. Δελτίον Χριστιανικής Αρχαιολογικής Εταιρείας, 35. (2014) 329‒348. Grabowski 2002Mieczyslaw Grabowski: Fingerring mit Inschrift. In: Manf



ŐSI ÍRÁSAINK
122
red Gläser ‒ Hans-Joachim Hahn ‒ Ingrid Weibezahn (Hrsg.): Heiden und Christen. Slawenmission im Mittelalter. Schmidt-Römhild, Lübeck, 2002. 137‒138. Grohne 1956 Ernst Grohne: Ein Fingerring mit magischer Umschrift aus der Zeit und Umgebung Heinrichs des Löwen, Das Problem der Thebalringe. In: Uő, Alte Kostbarkeiten aus dem bremischen Kulturbereich. Schünemann, Bremen, 1956. 46–106. Gubitza 1910 Gubitza Kálmán: Bácsi honfoglaláskori sírleletekről. Archaeológiai Értesítő, 30. (1910) 169‒172. Hampel 1907 Hampel József: Újabb tanulmányok a honfoglalási kor emlékeiről. MTA, Budapest, 1907. Hensel‒Żak 1964 Witold Hensel ‒ Jan Żak: Poznan im frühen Mittelalter. Archaeologia Polona, 7. (1964) 258‒276. Hermann 2009 Michaela Hermann: Ein mittelalterlicher Silberring mit magischer Inschrift aus Augsburg. Sein archäologischer und kulturgeschichtlicher Kontext. Bayerische Vorgeschichtsblätter, 74. (2009) 215–238.
Hinds 2004 K[atie] Hinds: Little Witchingham, Norfolk: Medieval silver finger-ring (2002T184). In: Treasure Annual Report 2002. 85. Kanyó 2012 Kanyó Ferenc: Ősbuda: egy modern mítosz a történettudomány tükrében. Fons, 19. (2012) 3‒35. Kiss 1970 Kiss, Attila: 11th Century Khazar Rings from Hungary with Hebrew Letters and Signs. Acta Archaeologica Academiae Scientiarum Hungaricae, 22. (1970) 341–348. Kiss 2010 Kiss Etele: Kálmán király gyűrűje. In: Pallos Lajos (szerk.): Örök megújulás. Az ezredforduló új szerzeményei a Magyar Nemzeti Múzeumban. Magyar Nemzeti Múzeum, Budapest 2010, 21. Kovács 1990 Kovács, László: Einige Ergänzungen zu einer wertvollen Monographie: B. M. Szőke – L. Vándor: Pusztaszentlászló Árpád-kori temetője. Acta Archaeologica Academiae Scientiarum Hungaricae, 42. (1990) 312–330. Kürti 2000 Kürti, Béla: Nr. 04.06.03. Bandfingerring. ln: Alfried Wieczorek ‒ Hans-Martin Hinz (Hrsg.): Europas Mitte um 1000. Theiss, Stuttgart 2000. 131.



123
ROVÁSJELEK VAGY A KERESZTÉNY TÉRÍTÉS EMLÉKEI?
Kürti 2006 Kürti László: Ladánybenei évszázadok Ladánybene Önkormányzata, Ladánybene 2006. Langó 2017 Langó Péter: Turulok és Árpádok. Nemzeti emlékezet és koratörténeti emlékek. Typotex, Budapest 2017. Lorenzen 1997 Maike Lorenzen: Magische Ringe ‒ Überlegungen zu Fingerringen mit AGLA-Inschriften. Acta Praehistorica et Archaeologica, 29. (1997) 141‒155. Marosi 1914 Marosi Arnold: A székesfehérvári múzeum honfoglalás- és Árpád-kori régiségei. Archaeológiai Értesítő, 34. (1914) 60‒63. Marosi 1922 Marosi Arnold: Székesfehérvár honfoglaláskori temetői. Archaeológiai Értesítő, 39. (1922) 25‒41.
Mayor‒Colarusso‒Saunders 2014 Adrienne Mayor ‒ John Colarusso David Saunders: Making Sense of Nonsense Inscriptions Associated with Amazons and Scythians on Athenian Vases. Hesperia, 83. (2014) 447‒493. Meller‒Reichenberger 2019 Harald Meller – Alfred Reichenberger: In Memoriam DDr. Olav Röhrer-Ertl. In: Meller ‒ Kimmig-Völkner ‒ Reichenberger 2019, I. 9‒10.
Meller‒Kimmig-Völkner‒Reichenberger 2019a Harald Meller ‒ Susanne Kimmig-Völkner ‒ Alfred Reichenberger (Hrsg.): „Ringe der Macht – Rings of Power” Internationale Tagung vom 09. bis 10. November 2018 in Halle (Saale). Tagungen des Landesmuseums für Vorgeschichte Halle Band 21/III. Halle 2019. Meller‒Kimmig-Völkner‒Reichenberger 2019b Harald Meller – Susanne Kimmig-Völkner – Alfred Reichenberger (Hrsg.): „Ringe der Macht.” Begleithefte zu Sonderausstellungen im Landesmuseum für Vorgeschichte Band 7. Landesamt für Denkmalpflege und Archäologie Sachsen-Anhalt, Halle, 2019. Mészáros 1936 Mészáros Gyula: Rovásírásos kún nyelvemlékek. Népünk és Nyelvünk, 8. (1932) 161‒178. Michelly 1987 Reinhold Michelly: Der Spandauer Thebal Ring. Neues zum Problem der Thebal-Ringe. In: Adriaan von Müeller ‒ Klara von Müeller-Muci (Hrsg.): Ausgrabungen und Funde auf dem Burgwall in Berlin-Spandau. Spiess, Berlin1987, 64-81.



ŐSI ÍRÁSAINK
124
Móra 1932 Móra Ferenc: Néprajzi vonatkozások szegedvidéki népvándorláskori és korai magyar leletekben. Ethnographia, 43. (1932) 54–68. Muhl 2003 Arnold Muhl: Archäologische und historische Quellen zum magischen Fingerring aus dem mittelalterlichen Schatzfund von Paußnitz, Ldkr. Riesa. Jahresschrift für mitteldeutsche Vorgeschichte, 87. (2003) 80‒96. Muhl 2019 Arnold Muhl: Das Ringen um den Ring. Fund und Erwerbsgeschichte des Inschriftenrings von Paußnitz. In: Meller‒Kimmig-VölknerReichenberger 2019a. I, 81‒90.
Niederle 1913 Lubor Niederle: Slovanské starožitnosti. Život starỳch slovanů. Zaklády kulturních starožitnosti slovanskỳch. B. I. 2. Bursík a Kohout, Praze, 1913. Niederle 1926 Lubor Niederle: Manuel de l’antiquité slave. Tom I–II. Champion, Paris, 1926. Niederle 1930 Lubor Niederle: Příspěvky k vývoji byzantských šperků ze IV.-X. století. Česká akademie vĕd a umĕní, Praze, 1930. nn. 1936 név nélkül: Kultúrkincs lett a hétszáz évvel ezelőtt élt kun férfi bókjából... Kecskeméti Közlöny, 1936. november 3, 3. Petrinec 2009 Maja Petrinec: Gräberfelder aus dem 8. bis 11. Jahrhundert im Gebiet des frühmittelalterlichen kroatischen Staates. Museum der kroatischen archäologischen Denkmäler, Split, 2009. F. U. Röhrer-Ertl 2003 Friedrich Ulf Röhrer-Ertl: Der Ring von Paußnitz epigraphische Untersuchung und Betrachtungen. Jahresschrift für mittelduetsche Vorgeschichte, 87. (2003) 97-118.
F. U. Röhrer-Ertl 2019 Friedrich Ulf Röhrer-Ertl: Paußnitz revisited oder.vom Ringe nichts Neues? In: Meller‒Kimmig-Völkner‒Reichenberger 2019a. I, 91‒104. O. Röhrer-Ertl 2003 Olav Röhrer-Ertl: Über magische Bedeutungen und Sinngehalte des Zeichen-beschrifteten Ringes von Paußnitz. Jahresschrift für mittelduetsche Vorgeschichte, 87. (2003) 124‒140.
O. Röhrer-Ertl 2019 Olav Röhrer-Ertl: Über numinose Zahlen als eine Möglichkeit der Musterinterpretation. In: Meller‒Kimmig-Völkner‒Reichenberger 2019a. I, 135‒147. Saller 2003 Harald Saller: Trägt der Ring von Paußnitz eine mittelhoch



125
ROVÁSJELEK VAGY A KERESZTÉNY TÉRÍTÉS EMLÉKEI?
deutsche Inschrift? Jahresschrift für mitteldeutsche Vorgeschichte, 87. (2003) 119‒123. van den Hoek‒Feissel‒Herrmann 1994 Annewies van den Hoek ‒ Denis Feissel ‒ John J. Herrmann: Lucky Wearers. A Ring in Boston and a Greek Epigraphic Tradition of Late Roman and Byzantine Times. Journal of the Museum of Fine Arts, 6. (1994) 41–62.
Sándor 2014 Sándor Klára: A székely írás nyomában. Typotex, Budapest, 2014. Siklósi 1999 Siklósi Gyula: Kerekegyháza középkori települései, templomai. Sz.k., Budapest, 1999. Spier1993 Jeffrey Spier: Medieval Byzantine Magical Amulets and Their Tradition. Journal of the Warburg and Courtauld Institutes, 56. (1993) 25‒62. Szabó 1938 Szabó Kálmán: Az alföldi magyar nép müvelődéstörténeti emlékei. Országos Magyar Történeti Múzeum, Budapest 1938. Széll 1941 Széll Márta: Elpusztult falvak, XI–XVI századbeli régészeti leletek Szeged és Hódmezővásárhely határában. Dolgozatok a Magyar Királyi Ferencz József Tudományegyetem Archaeologiai Intézetéből, 15. (1940) 159‒180. Széll 1942 Széll Márta: Elpusztult falvak, XI–XII. századbeli régészeti leletek Szentes határában. Dolgozatok a Magyar Királyi Ferencz József Tudományegyetem Régiségtudományi Intézetéből, 18. (1942) 128–132.
Széll 1943 Széll Márta: Elpusztult falvak, X–XVII. századbeli régészeti leletek Csongrádvármegye területén. Dolgozatok a Magyar Királyi Ferencz József Tudományegyetem Archaeologiai Intézetéből, 18. (1943) 176-181.
Szőke 1960 Szőke Béla: A honfoglaló és kora Árpád-kori magyarság régészeti emlékei. Akadémiai, Budapest, 1962. (Régészeti Tanulmányok 1.) Szőke‒Vándor 1987 Szőke Béla Miklós – Vándor László: Pusztaszentlászló Árpád-kori temetője. Akadémiai, Budapest, 1987. (Fontes archaeologici Hungariae.) Бајаловић–Хаџи-Пешић 1984 Марија Бајаловић–Хаџи-Пешић: Накит VIII – XVIII века у Музеју града Београда. Музеј града Београда, Београд 1984.



ŐSI ÍRÁSAINK
126
Ђуровић 2012 Игор Ђуровић: Средњовековни накит из збирки народног музеја Крагујевац. Народни музеј Крагујевац, Крагујевац 2012. Милошевић 1987 Душанка Милошевић: Накит од XII до XV века из збирке Народног музеја. Народни музеј, Београд 1987. Радојковић 1969 Бојана Радојковић: Накит код Срба. Музеј примењене уметности, Београд 1969. Станојев 1989 Небојша Станојев: Некрополе X–XV. века у Воjводини Nekropolen aus dem 10.–15. Jahrhundert in der Vojvodina. Arheološko društvo Vojvodine, Нови Сад, 1989.



127
11. SZÁZADI ROVÁSJELEK SARKADKERESZTÚR HATÁRÁBÓL
11. SZÁZADI ROVÁSJELEK
SARKADKERESZTÚR HATÁRÁBÓL
M E D G Y E SI PÁ L
A B S Z T R A K T : 1989–1991 között Sarkadkeresztúr határában, a Csapháti-legelőn, a Barna-tanya mellett, egy 11. századi temető sírjait tártuk fel. A cikkben a 81. számú sír leleteivel foglalkozom. A sírból lószerszámok és fegyverek kerültek elő. Az itt talált íj jobb oldali, felső íjvégcsontján rovásjeleket találtunk. A temetőt első látásra a 10–11. századi temetők közé sorolhatjuk, de a leletek alaposabb átvizsgálása alapján úgy tűnik, hogy itt a temetkezések csak a 11. században indultak el. Mindezek alapján az itt előkerült rovásjeles íjvégcsont a 11. század közepe táján kerülhetett a sírba. K U L C S S Z Ó K : Sarkadkeresztúr település, sírlelet, íjcsontok, rovásjelek, 11. század.
A B S T R A C T : 11th-century notch marks from the outskirts of Sarkadkeresztúr. Between 1989 and 1991, we excavated the tombs of an 11thcentury cemetery in the outskirts of Sarkadkeresztúr (on the Csapháti-legelő, next to the Barna-tanya). In this paper I deal with the finds of tomb number 81, where horse tools and arms were found. The bow found here has notch marks on the right side of the upper bow end bone. At first sight, the cemetery can be classified as one of the 10th–11th-century cemeteries but – based on the thorough examination of the finds – it can be assumed that the burials started here only in the 11th century. Thus, the notch-marked bow end bone found here could have been put in the tomb around the mid-11th century.



ŐSI ÍRÁSAINK
128
K E Y W O R D S : Sarkadkeresztúr settlement, tomb find, bow bones, notch marks, 11th century.
A lelőhely és a leletek előkerülésének története
1989–1991 között Sarkadkeresztúr1 határában (1. kép), a Csapháti-legelőn, egy 10–11. századi temető sírjait tártam fel, az akkor még álló Barna tanya közelében. Összesen 133 sírt mentettünk meg, ebből egy kelta kori volt. Néhány sír elpusztult az ásatás megkezdése előtt, de a temető többi része fel lett tárva.2 A lelőhely Sarkadkeresztúrtól keletre, kb. 2 km-re, egy É–D irányú lapos dombháton fekszik. Itt, a Barna-tanya közelében, húzódik Sarkad és Sarkadkeresztúr határa, mely átmegy a temető déli részén (2. kép 1–2). Az 1970-es évek végén a két község határától kb. 3 méterrel északra, tehát már sarkadkeresztúri területen, gépi erővel csatornát ástak. Mint kiderült, már ekkor észrevettek néhány sírt, a múzeumot azonban senki nem értesítette. 1985-ben, egy nagyobb esőzés után, újabb sír bukkant elő a csatorna falából. A sírt sajnos szétdúlta a közelben legeltető pásztorfiú, de a leletek bekerültek a Munkácsy Mihály Múzeumba (a továbbiakban MMM). Az ezt követő helyszíni szemlén sajnos még a feldúlt sír csontjait sem sikerült megtalálnom, a helyét is csak körülbelül tudták megmutatni. A múzeumba behozott bronz nyakperec és egy bronz karperec töredéke már ekkor jelezte, hogy egy 10–11. századi temetőről van szó.3
1 A település első említése 1333-ból ismert, „Ecclesia S. Crucis” néven (Jakó 1940, 275., Hévvízi 1999, 292.). 1403-ban is említik, „Keresztur” alakban (Csánki 1890–1913, I. 735., Hévvízi 1999, 292.), 1552-ből pedig „Kerezthwr” formában ismert (Jakó 1940, 275., Hévvízi 1999, 292.). A Keresztúr helynév arra utal, hogy a település templomát a Szent Kereszt tiszteletére avatták fel. Az Árpád-kor szokása szerint nemcsak a szenteket, hanem a megfeszített Jézus keresztfáját is urazták (Kiss 1978, 48., Kiss 1988, I. 71. és II. 451., Hévvízi 1999, 292.). A megkülönböztető szerepű „Sarkad” előtag Sarkad közelségével kapcsolatos (Kiss 1978, 562., Hévvízi 1999, 292.). 2 Medgyesi 1992, 58. Az ásatásról szóló előzetes jelentés: Medgyesi 1993, 487–511., Medgyesi 2013, 667–680., Medgyesi 2015, 122–136. 3 A leletek múzeumba kerülése Nagy Mihálynak, Sarkadkeresztúr akkori polgármesterének volt köszönhető.



129
11. SZÁZADI ROVÁSJELEK SARKADKERESZTÚR HATÁRÁBÓL
1989–1991 között ásatást végeztem a lelőhelyen.4 A terület még a 20. század elején is mocsárral, nádassal volt körülvéve, jelenleg pedig szikes legelő. Így volt esély arra, hogy a kis dombháton levő temető szinte valamennyi sírját feltárhassuk.5 Összesen tehát 132 olyan sírt tártunk fel, mely a 10–11. századra datálhatónak tűnt (3. kép).6 A sírok közül most a 81. számú sír leleteivel és az egyik íjcsonton található rovásjelekkel foglalkozom.
A 81. sír leírása
Neme: férfi. Tájolás: ÉNy 294°. Sírhossz: 224 cm. Sírszélesség: a fejnél 47 cm, a lábnál 59 cm. Sírmélység: 97 cm. Vázhossz: 171 cm. A koponya balra fordult, s az egész váz kissé a bal oldalán feküdt. A jobb kar a medencén, a bal a test mellett volt kinyújtva. A lábak nyújtva voltak. A halott mellé, a bal lábra helyezték a csontlemezekkel díszített íját. Ez alatt, részben a bal combon, részben a test mellett feküdt a nyíltegeze, a lábainál megtalált kengyelek és zabla alapján pedig ide helyezték a lószerszámokat (4. kép).
Mellékletek:
1. Íjvégcsont a medence bal oldalán, több darabban. Az íj felső szarvának jobb oldaláról való volt. Csontszínű, húrvájattal ellátott, enyhén ívelt, szarvasagancsból készült. H: 23,8 cm, Sz: 1,4–2,3 cm. MMM ltsz.: 96.3.148. (6. kép 1.) 2. Íjvégcsont. Az előbbi lemez párja, közvetlenül mellette, színnel lefelé. Az íj felső szarvának bal oldaláról való, húrvájatos. Három darabban került elő. Alsó része irdalt, szegelt. H: 24,1 cm, Sz: 1,5–2,4 cm. MMM ltsz.: 96.3.149. (6. kép 2.).
4 1989-ben múzeumi keretből ástunk, majd a következő két évben a Sarkad és Vidéke ÁFÉSZ fedezte a feltárás költségeit. 5 1930 körül született munkásaim elmondták, hogy gyerekkorukban itt, a környező nádasban, elveszett néhány gyerek, és az egész falu kereste őket. 6 Az ásatások dokumentációja: MMM RA 1873/1986., 2061/1990., 2075/1991., 2087/1992. A lelőhely a későbbi régészeti topográfiai munkák során a Sarkadkeresztúr–15. lelőhelyszámot kapta.



ŐSI ÍRÁSAINK
130
3. Íjvégcsontok. Az íj alsó karjának lemezei a lábfejeknél. 2 db. Mindkettő húrvájatos, enyhén ívelt. Az egyik végén irdalás látszik. H: 25,7 cm, Sz: 2,4 cm; illetve H: 22,9 cm, Sz: 2,0 cm. MMM ltsz.: 96.3.150. (6. kép 3–4.) 4. Tegezdíszítés csontlemeze (felső éllemez) a bal kéz ujjainál. A tegez tetőlemezének külső szélét borította. Egyik irányban kissé keskenyedik, felületén két sorban pontkörös díszítés van. Eredetileg nagyobb lehetett. H: 6,1 cm, Sz: 1,9 cm. MMM ltsz.: 96.3.151. (7. kép 1.) 5. A tegezszáj csontlemeze vaslemezzel az előbbi mellett. Vékony, egyik oldalán enyhén domború, a másikon lapos csontlemez. A domború oldal felületén egy sorban pontkörös díszítés látszik. Egyik végén vasrozsda nyoma. H: 9,8 cm, Sz: 0,8 cm. MMM ltsz.: 96.3.152. (7. kép 2.). A csontlemez egyik végéhez kis vaslemez kapcsolódott. H: 1,6 cm, Sz: 1,3 cm. MMM ltsz.: 96.3.153. (7. kép 10.). 6. Csontlemez az előbbiek mellett. Egyik oldalán sima, másikon durva, lapos. H: 2,8 cm, Sz: 1,0 cm. MMM ltsz.: 96.3.154. (7. kép 3.). 7–12. Nyílhegyek a tegez szájánál. 6 db. Vasból készültek, rombusz illetve deltoid alakúak. Hosszú tövisük van. H: 7,2 cm, Sz: 2,3 cm; H: 9,5 cm, Sz: 2,3 cm; H: 7,4 cm, Sz: 1,7 cm; H: 7,2 cm, Sz: 2 cm; H: 9,0 cm, Sz: 2,9 cm; H: 8,2 cm, Sz: 2,8 cm.. MMM ltsz.: 96.3.155–160. (4. kép 1–2.; 5. kép 1–4.). 13. Tegez függesztőfüle a bal combcsont mellett, belül. Vasból készült, két kiszélesedő talpán egy-egy szegecs. H: 7,2 cm, Sz: 1,2 cm. MMM ltsz.: 96.3.161. (7. kép 7.). 14. Tegezvasalás töredékei. 4 db. A tegez alsó részét merevíthették, oldalt, öszszetartoztak. Vasból készültek, a felső darab megmaradt kiszélesedő, hegyesedő végén szegecs megy át. Az alsó töredéken látszik, hogy a tegez alját körbefogó vaslemez ezt a merevítő pálcát is lefogta, most hozzá van rozsdásodva. Töredékesek. H: 3,4 cm, Sz: 1,0 cm.; H: 2,4 cm, Sz: 0,5 cm, H: 1,7 cm, Sz: 0,5 cm; H: 3,7 cm, Sz: 1,4 cm. MMM ltsz.: 96.3.162. (9. kép 4.). 15. Tegezvasalás töredékei a bal láb mellett, kívül. A tegez merevítő pálcáiból és merevítő lemezeiből megmaradt töredékek. a. Vaspánt két darabja. A tegez nyakának oldalát erősítő pántokból valók. H: 10,4 cm, Sz: 1,2 cm, V: 0,15 cm; H: 4,1 cm, Sz: 0,3 cm, V: 0,15 cm. MMM ltsz.: 96.3.163. (9. kép 3, 5.).



131
11. SZÁZADI ROVÁSJELEK SARKADKERESZTÚR HATÁRÁBÓL
b. Vaspánt töredéke. A tegez oldalát erősítő pántból való. H: 4,6 cm, Sz: 0,2–0,3 cm, V: 0,15 cm. MMM ltsz.: 96.3.164. (9. kép 2.). c. Vaspánt töredéke, három darabra törve. A vége lapított, hegyes, szegecs megy át rajta. A tegez oldalát középen, a nyak alatt erősítő pántból való. H: 5,9 cm, Sz: 1,3 cm, V: 0,15 cm; H:1,1 cm, Sz: 0,4 cm, V: 0,15 cm; H: 2,7 cm, Sz: 0,4 cm, V: 0,15 cm. MMM ltsz.: 96.3.165. (9. kép 1.). d. Vaspánt töredéke. Egyik végén kissé szélesedik, téglalap átmetszetű. H: 7,2 cm, Sz: 0,8 cm, V: 0,15 cm. MMM ltsz.: 96.3.166. (7. kép 6.). e. Vaspánt két töredéke. A tegez oldalát erősítő pántból való. H: 3,2 cm, Sz: 0,6 cm, V: 0,15 cm; H: 2,4, Sz: 0,5 cm, V: 0,15 cm. MMM ltsz.: 96.3.167. (10. kép 1.). f. Vaspánt töredéke. A tegez oldalát erősítő darab, alul a tegez alját körbefogó lemez kis darabjával. Egy szeg megy át rajta, melynek az iránya alapján látszik, hogy a fenéklemezt erősítő lemez alul kívülről fedte le a tegez oldalát erősítő pántokat. H: Sz: 8,9 cm, Sz: 1,7 cm. V: 0,15 cm. A szeg mérhető H: 1,5 cm. MMM ltsz.: 96.3.168. (8. kép 1.). g. Vaspánt két töredéke. A tegez oldalát erősítő pántból való. H: 2,8 cm, Sz: 0,4 cm, V: 0,15 cm; H: 1,8 cm, Sz: 0,4 cm, V: 0.15 cm. MMM ltsz.: 96.3.169. (10. kép 2.). h. Vaspánt töredéke. A tegez oldalát erősítő pántból való. H: 6,2 cm, Sz: 1,1 cm, V: 0,15 cm. MMM ltsz.: 96.3.170. (7. kép 5.). i. Vaslemez töredékei. 4 db. szélesebb, erősen töredékes vaslemez. Az egyik darabon látszik, hogy szeg ment át rajta. A tegez alját körbefogó lemez maradványai, együtt lettek felszedve. H: 1,4 cm, Sz: 1,3 cm, V: 0,15 cm; H: 1,1 cm, Sz: 1,3 cm, V: 0,15 cm; H: 3,4 cm, Sz: 1,5 cm, V: 0,15 cm; H: 2,6 cm, Sz: 1,3 cm, V: 0,15 cm. MMM ltsz.: 96.3.171 (8. kép 5.). j. Vaspánt töredéke. A tegez alját erősítő lemez darabja. H: 2,9 cm, Sz: 1,3 cm, V: 0,15 cm. MMM ltsz.: 96.3.172. (7. kép 9.). k. Vaspánt töredéke. A tegez alját erősítő pánt része. H: 1,7 cm, Sz: 1,2 cm, V: 0,15 cm. MMM ltsz.: 96.3.173. (10. kép 6.). l. Vaspántok apró töredékei. A tegez oldalát erősítő pántokból származnak. H: 1,5 cm, 0,4 cm, V: 0,15 cm; H: 1,0 cm, Sz: 0,4 cm, V: 0,15 cm; H: 1,1 cm, Sz: 0,6 cm, V: 0,15 cm. MMM ltsz.: 96.3.174. (10. kép 3–5.).



ŐSI ÍRÁSAINK
132
m. Vaspánt töredéke. A tegez alját körbefogó lemez kis darabja és a felfelé induló merevítő pánt kis részlete, szeggel. H: 4,1 cm, Sz: 1,9 cm, V: 0,15 cm. MMM ltsz.: 96.3.175. (8. kép 6.). n. Vaspántok. Tegez vasalásai. H: 3,7 cm, Sz: 0,7 cm. MMM ltsz.: 96.3.181. (8. kép 2–4.)
ny. Tegezmerevítő vaspánt ellapított vége. MMM ltsz.: 96.3.181. H: 3,8 cm, Sz: 1,2 cm, V: 0,2 cm (7. kép 8.). 16. Csonteszköz. Nagytestű madár combcsontjából alakították ki. A bal csukló táján került elő. Világosbarna színű, belül üreges. Egyik vége sérült, a másik át van fúrva. A lyuk kissé szabálytalan, két oldalán kissé kikopott. Ez a kopás vagy a fúráskor, vagy a használatkor keletkezett. H: 11,5 cm, Sz: 2,8 cm. MMM ltsz.: 96.3.176. (10. kép 7.). 17. Vaskengyel a sír láb felőli végénél, a sír bal kéz felőli oldalának dőlve, füllel lefelé. Trapéz alakú, ívelt talpú. A talp oldal irányban is ívelt, a szár egyik oldala lapos. M: 18,0 cm, Sz: 13,3 cm. MMM ltsz.: 96.3.177. (11. kép 1.). 18. Vaskengyel a másik kengyellel szemben, a sír másik szélénél. Füllel lefelé. Trapéz alakú, ívelt talpú. A talp oldal irányban is ívelt, a szár egyik oldala lapos. M: 17,9 cm, Sz: 13,3 cm. MMM ltsz.: 96.3.178. (11. kép 2.). 19. Vas csikózabla, két karikával, a sír láb felőli végénél. H: 23,5 cm, Sz: 4,8 cm. MMM ltsz.: 96.3.179. (11. kép 3.). 20. Csonttárgy. Egyik oldalán lapos, a másikon sokszögű. Valószínűleg a tegezhez tartozott. Felületén kopás nyomai látszanak, a lapos oldalán irdalás nyomai. H: 4,5 cm, Sz: 2,0 cm. MMM ltsz.: 96.3.180. (7. kép 4.). 21. Íjmarkolatcsont (?) töredékei. Egyik oldala domború, sima, a másik enyhén homorú. A homorú oldalán némi irdalás nyoma figyelhető meg. H: 5,2 cm, Sz: 5,3 cm. MMM ltsz.: 96.3.182. (6. kép 5.).
Rovásjelek a 81. számú sírban talált íjcsonton
A sírban talált íj szarvait, vagyis az íjvégeket, csontborítás díszítette. Egy apró töredék nem illeszkedik egyik íjvégcsonthoz sem, ez talán a markolatot borító csontlemez maradványa. Az íj hossza nehezen állapítható meg, az azonban látszik, hogy felajzott állapotban került a sírba, a tegez mellé. Ezt az íjhúr vájatai



133
11. SZÁZADI ROVÁSJELEK SARKADKERESZTÚR HATÁRÁBÓL
nak elhelyezkedése alapján lehetett megállapítani. Az alsó lemezek elhelyezkedése kissé furcsa, olyan mintha elmozdultak volna, mert túl nagynak tűnik az íj hajló karjával alkotott szögük. Állati bolygatás is lehet az oka, de el is törhették az íjat. Ha a feltáráskor rögzített állapotot vesszük alapul, akkor az íj felajzatlan állapotban kb. 130 cm lehetett, de a pontos méret nem állapítható meg. A felső íjszarvat borító jobb oldali csontlemezen több bevágást lehet megfigyelni (12–13. kép). Az egyik az íjvégcsont húrvájat felőli végén található. Két irányból, ék alakban történt a bevágás, és egy „Y” alakot alkot, melynek a lába és a V alakú felső rész egyik szára egy vonalban van. Csak feltételesen tartom rovásjelnek, bár egyértelműen szándékosan vésték be (14. kép). A másik a csont homorú, a húrvájat felőli oldalának középtáján, a csont szélének közelében van. Két irányból történt a bevágás, aránylag rövid szakaszon, „I” alakban. Itt a bevágás széles a jel hosszához képest. Csak feltételesen tartom jelnek, bár egyértelműen szándékos a bevágás (12. és 15. kép). Amennyiben rovásjel, akkor az „sz” betű jele lehet. A következő ilyen rész a lemez alsó harmadánál van. Itt sajnos megsérült és hiányos a lemez, így nem látszik a teljes minta. Ami megfigyelhető, az két egymásnak háttal álló szögletes zárójelre hasonlító rovás. Ezeknek a jeleknek a kiképzése más, mint az előbbié. A bemetszések oldalai meredekebbek, aljuk laposabb. Nehéz értelmezni a jeleket, de az nem kétséges, hogy szándékosan bevésett jelekről van szó (12. kép 1. és 16–17. kép). A negyedik ilyen terület az íjcsont ettől még lejjebb, a csontlemez alsó harmadának a közepén van. Itt egy az elsőként említett bevágásnál jóval keskenyebb, vékonyabb technikával, de szintén ék alakúan bevésett két jel figyelhető meg. Az egyik egyenes vonal, a másik egy arab egyesre emlékeztet (12., 16., 17. és 18. kép). A két jel egyértelműen rovásjel, az „i” és „s” hangoknak megfelelő rovások. Békés megyéből már korábban is ismertünk rovásjelekkel díszített íjcsontokat a Sarkadkeresztúrtól légvonalban kb. 20 km-re levő Békésről. Trogmayer Ottó a békés-povádzugi 10–11. századi temető 45. számú sírjában is talált olyan íjcsontokat, melyeken rovásjelek voltak.7 Az egyik az íjvég csontlemezén volt,
7 Trogmayer 1962, 9–38., MRT IV/3. 81–87., Medgyesi 2013, 671.



ŐSI ÍRÁSAINK
134
a másik az íjmarkolatot borító lemezen. A két rovásjel teljesen azonos. Dienes István a jeleket nemzetségjegynek (tamga) határozta meg, és teljesen megegyező párhuzamát találta meg egy endzsei kőemléken.8 Vékony Gábor szerint vagy tamga a jel, vagy török nyelvű szöveg, melynek „lőj” lehet a magyar olvasata. A jeleket a korábbi Kárpát-medencei, tehát a nagyszentmiklósi-szarvasi típusú rovásírás kései emlékének tartja (19. kép).9 Említést érdemel a Homokmégy-Halom területén 1952-ben feltárt temető, ahol honfoglalás kori nyíltegez szájának csontborításán 11 rovásjelet találtak. Vékony Gábor megfejtése szerint a török nyelvű felirat jelentése magyarul: „Tíznyilas tegezzel győzz!” Kürti Béla 1973–76-ban Szeged-Algyőn honfoglalás kori temetőt tárt fel. A 11. sírban az íjmarkolatlemezen rovásjelek voltak.10 Vékony Gábor szerint a „Győ” név a jelek megfejtése, és ez az Algyő névben rejtőzik.11 Az említetteken kívül számos rovásjellel ellátott íjmaradványunk van a vizsgált korszakból. Az egyre szaporodó leletek arra utalnak, hogy nem volt ritka ezeknek a fegyvereknek a rovásjellel való jelölése.
A 81. sír kora
A Sarkadkeresztúr-Csapháti-legelő, Barna-tanyánál feltárt temetőt első látásra a 10–11. a századi temetők közé sorolhatjuk. A temetőben a legkorábbinak tartható sírnak a 12., 81. és a 117-es sír tűnik, de majd látni fogjuk, hogy ez nem így van. A leletek alaposabb vizsgálata alapján úgy tűnik, hogy a temetkezések csak a 11. században indultak el ebben a temetőben. A 81. sír anyagát már ismerjük. A 12. sírban íjcsontok, nyílhegyek, vaskengyelek, vascsat került elő. A 117. sírban vas tegezvasalás (?) töredékei, vaslemez, ezüstpénz, bronzgombok, S-végű hajkarika, sima hajkarika, két nyílhegy, vascsat, kengyelek és zabla volt.12 Az ezüstpénz I. András (1046
8 Dienes 1962, 103. 9 Vékony 1987, 106–107., Vékony 2004, 111. 10 Kürti 1979, 340. 11 Vékony 2004, 110. 12 Medgyesi 1993, 488.



135
11. SZÁZADI ROVÁSJELEK SARKADKERESZTÚR HATÁRÁBÓL
1060) dénárja, vagyis a 11. század derekán lett verve, így a sírt is ekkoriban áshatták meg. Számos olyan leletünk és temetőnk van, mely arra utal, hogy a lovas, lószerszámos temetkezések lehetnek 11. századiak is. A Békés-Povádzugon feltárt temető használatának korát Trogmayer Ottó a 11. század első harmada és a 12. század első harmada közé tette. Véleménye szerint a fegyveres, lovas sírok a legkorábbiak a temető sírjai közül, melyeket viszont 10. századinak tartott. Ezek a 45., 58., 85., 147. és a 151. sír. Felhívja a figyelmet, hogy az 58. sírban talált, közelebbről meghatározhatatlan Árpád-kori pénz ellenére a sír leletei a 10. századra utalnak, ugyanúgy, mint a temető többi lovas vagy fegyveres sírja.13 Révész László a békés-povádzugi temető korát a szintén a 11. század első harmada és a 12. század első harmada közti időszakra teszi. Az azóta eltelt évtizedek leletei alapján azonban a Révész László a korainak, 10. századinak tartható békés-povádzugi sírokat is a 11. századra keltezi. Véleménye szerint a 11. század első felében még számos ilyen temetkezés történhetett.14 A Hajdú-Bihar megyéhez tartozó Magyarhomorog-Kónyadombon a 25. sírban nyílcsúcs és íjmarkolatcsont mellett I. András érméjére bukkantak.15 Magam még egy lelettel egészítettem ki a sort. Valószínűleg ide sorolható az Újkígyós-Skoperda-tanya lelőhelyen feltárt 3. sír is. A sírban sima hajkarika, nyílcsúcs, tegezdíszítés (?), íjborító csontlemezek mellett egy meghatározhatatlan, félbevágott, átfúrt ezüstpénz került elő. A temetőben csak Árpád-házi királyok pénzeit találtuk, ezért feltehetően ez is az volt.16 Feltételezhető, hogy a Sarkadkeresztúr-Csapháti-legelő, Barna-tanyánál feltárt temető korainak tartható, lószerszámot, íjat, nyilakat tartalmazó valamennyi sírja már a 11. században keletkezett, így a 81. számú sírt is a 11. századra kell kelteznünk. Valószínű, hogy a pogánylázadások idején sokan a régi, pogány szokás szerint temették el halottaikat.17 Korábban Dienes István,18 Vályi
13 Trogmayer 1962, 34–36., MRT IV/3. 81–87., Medgyesi 2013, 671. 14 Medgyesi 1993, 488., Révész 1997, 184., Medgyesi 2013, 637., Medgyesi 2015, 23. 15 Révész 1997, 184. 16 Medgyesi 1997, 76., Medgyesi 2013, 673., Medgyesi 2015, 156–160. 17 Medgyesi 2015, 124. 18 Dienes 1962, 59.



ŐSI ÍRÁSAINK
136
Katalin19 és Révész László20 is felvetette, számolnunk kell azzal, hogy Békés megye egyes részein a pogány szokások még a 11. században is tovább élnek, s ez a temetkezési szokásokban is megmutatkozhatott. Révész László példaként hozza, hogy az írott források a pogány szokások szívós továbbéléséről tanúskodnak ezen a vidéken. Ez egyúttal azt is jelenti, hogy nem feltétlenül ezek az adott temető legkorábbi sírjai. A sarkadkeresztúri 117-es sír esetében ez biztos, hiszen vannak a temetőben korábbi, a 11. század elejéről származó pénzekkel keltezett sírok is. Valószínű, hogy a 81. számú sír és a 12. sír is a pogánylázadások idején keletkezett. Mindezek alapján mind a Békés-Povádzugon, mind a Sarkadkeresztúr-Csapháti-legelőn előkerült rovásjeles íjcsontok a 11. század közepén kerülhettek földbe.
19 Vályi 1994, 393. 20 Révész 1997, 183–184.



137
11. SZÁZADI ROVÁSJELEK SARKADKERESZTÚR HATÁRÁBÓL
KÉPEK
1. kép: Békés megye térképe (Rajz: Medgyesi Pál)



ŐSI ÍRÁSAINK
138
2. kép 1: Sarkadkeresztúr területe. 2: A lelőhely környéke (Rajz: Medgyesi Pál)



139
11. SZÁZADI ROVÁSJELEK SARKADKERESZTÚR HATÁRÁBÓL
3. kép: A temető térképe (Rajz: Medgyesi Pál)



ŐSI ÍRÁSAINK
140
4. kép 1: A 81. sír. 2–3: Nyílhegyek a 81. sírból (Rajz: Medgyesi Pál)



141
11. SZÁZADI ROVÁSJELEK SARKADKERESZTÚR HATÁRÁBÓL
5. kép 1–4: Nyílhegyek a 81. sírból (Rajz: Medgyesi Pál)



ŐSI ÍRÁSAINK
142
6. kép 1–4: A 81. sír íjvégcsontjai. 5: Az íjmarkolat (?) csontborításának darabja. M:
1:2 (Rajz: Medgyesi Pál)



143
11. SZÁZADI ROVÁSJELEK SARKADKERESZTÚR HATÁRÁBÓL
7. kép 1–3: Tegezszáj csontborításai. 4: Csonttárgy. 5–6 és 8–10: Tegezvasalások. 7:
Tegezfül (Rajz: Medgyesi Pál)



ŐSI ÍRÁSAINK
144
8. kép 1–6: Tegezvasalások (Rajz: Medgyesi Pál)



145
11. SZÁZADI ROVÁSJELEK SARKADKERESZTÚR HATÁRÁBÓL
9. kép 1–5: Tegezvasalások (Rajz: Medgyesi Pál)



ŐSI ÍRÁSAINK
146
10. kép 1–6: Tegezvasalások. 7: Csonteszköz (Rajz: Medgyesi Pál)



147
11. SZÁZADI ROVÁSJELEK SARKADKERESZTÚR HATÁRÁBÓL
11. kép 1–2: Vaskengyelek. 3: Vaszabla (Rajz: Medgyesi Pál)



ŐSI ÍRÁSAINK
148
12. kép: A rovásjellel ellátott íjvégcsont rajza (Rajz: Medgyesi Pál)



149
11. SZÁZADI ROVÁSJELEK SARKADKERESZTÚR HATÁRÁBÓL
13. kép: A rovásjellel ellátott íjvégcsont fotója, jelölve a rovásjeleket
(Fotó: Váncsa Klára)
14. kép: Az íjvégcsont felső vége (Fotó: Váncsa Klára)
15. kép: Az íjvégcsont felső végén levő bekarcolás/rovásjel (Fotó: Váncsa Klára)



ŐSI ÍRÁSAINK
150
16. kép: Az íjvégcsont alsó részén levő jelek (Fotó: Váncsa Klára)
17. kép: Az íjvégcsont alsó részén levő jelek (Fotó: Váncsa Klára)



151
11. SZÁZADI ROVÁSJELEK SARKADKERESZTÚR HATÁRÁBÓL
18. kép: Az íjvégcsont alsó részén levő jelek (Fotó: Váncsa Klára)



ŐSI ÍRÁSAINK
152
19. kép A békés-povádzugi tamga/rovásjel (Fotó: Medgyesi Pál)



153
11. SZÁZADI ROVÁSJELEK SARKADKERESZTÚR HATÁRÁBÓL
IRODALOM
Csánki 1890–1913. Csánki Dezső: Magyarország történelmi földrajza a Hunyadiak korában. I–III. V. Emich és Eisenfels, Budapest, 1890–1913. (A Hunyadiak kora Magyarországon című munka részeként.) Dienes 1962. Dienes István: Nemzetségjegy /tamga/ a békési honfoglaláskori íjcsonton – Sippenlichen auf dem Bogenknochen von Békés aus der Zeit der Landnahme. Folia Archaeologica, 14. (1962) 95–109. Jakó 1940. Jakó Zsigmond: Bihar megye a török pusztítás előtt. Sylvester Ny., Budapest, 1940. Kiss 1978. Kiss Lajos: Földrajzi nevek etimológiai szótára. Akadémiai, Budapest, 19781. Kiss 1988. Kiss Lajos: Földrajzi nevek etimológiai szótára. I–II. Akadémiai, Budapest, 19884. Kürti 1979. Kürti Béla: Honfoglalás kori magyar temető Szeged-Algyőn. Előzetes jelentés. A Móra Ferenc Múzeum Évkönyve 1978–79/1. (1980) 323–347. Medgyesi 1992. Medgyesi Pál: Sarkadkeresztúr–Csapháti-legelő, Barna-tanya. Régészeti Füzetek Ser. I. No. 44. (1992) 57–58. Medgyesi 1993. Medgyesi Pál: 10–11. századi temető Sarkadkeresztúr határában. (előzetes jelentés) – Ein Gräberfeld aus dem 10–11. Jahrhundert in der Gemarkung Sarkadkeresztúr. (Vorläufiger Bericht). – Mogilnyik X–XI. vv. v okresztnosztyah sz. Sarkadkeresztúr. (Predvarityelnij otcsjot). A Herman Ottó Múzeum Évkönyve, 30–31/2. (1993) 487–511. Medgyesi 1997. Medgyesi Pál: Újkígyós–Skoperda-tanya. Régészeti Füzetek Ser. I. No. 48. (1997) 76. Medgyesi 2002. Medgyesi Pál: Az Újkígyós, Skoperda-tanyánál feltárt 10–11. századi temetőrészlet. – Friedhofsteil aus dem 10–11. Jahrhundert, der bei dem Skoperda-Bauernhof in Újkígyós freigelegt wurde. A Békés Megyei Múzeumok Közleményei, 23. (2002) 145–219.
Medgyesi 2013. Medgyesi Pál: Régészeti adatok Békés megye 10–11. századi történetéhez. In: A honfoglalás kor kutatásának legújabb eredményei. Tanulmányok Kovács László 70. születésnapjára. Szerk.: Révész László – Wolf



ŐSI ÍRÁSAINK
154
Mária. Szeged, 2013. (Monográfiák a Szegedi Tudományegyetem Régészeti Tanszékéről.) 667–680. Medgyesi 2015. Medgyesi Pál: Honfoglalók a békési tájakon. Békés megye jelentősebb 10–11. századi sírleletei. Munkácsy Mihály Múzeum, Békéscsaba, 2015.
MRT IV/3. Jankovich B. Dénes – Medgyesi Pál – Nikolin Edit – Szatmári Imre – Torma István: Magyarország régészeti topográfiája 10. Békés megye régészeti topográfiája IV/3. Békés és Békéscsaba környéke. Szerk.: Jankovich B. Dénes. MTA Régészeti Intézete, Budapest, 1998. 81–87. Révész 1997. Révész László: Honfoglalás kori női sír Békéscsaba-Erzsébethelyen. – Ein landnahmezeitliches Frauengrab in Békéscsaba-Erzsébethely. A Móra Ferenc Múzeum Évkönyve – Studia Archaeologica III. (1997) 169195. Trogmayer 1962. Trogmayer Ottó: X–XII. századi magyar temető Békésen. – Ein ungarische Friedhof in Békés. A Móra Ferenc Múzeum Évkönyve, 7. (1960–62) 9–38. Vályi 1994. Vályi Katalin: Honfoglalás kori sírok Szeren 1973. (Megjegyzések a terület korai történetéhez.) – Landnahmezeitliche Gräber in Szer (Kom Csongrád) 1973. (Angaben zur frühen Geschichte des Gebietes.) In: Lőrinczy G. (Szerk.): A kőkortól a középkorig. Csongrád Megyei Múzeumok Igazgatósága, Szeged, 1994. 387–403. Vékony 1987. Vékony Gábor: Késő népvándorlás kori rovásfeliratok a Kárpát-medencében. Életünk Könyvek, Szombathely, 1987. Vékony 2004. Vékony Gábor: A székely írás emlékei, kapcsolatai, története. Nap Kiadó, Budapest, 2004.
H = hossz ltsz. = leltári szám MMM = Munkácsy Mihály Múzeum MMM RA = Munkácsy Mihály Múzeum, Régészeti Adattár Sz = szélesség V = vastagság



155
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
ROVÁSFELIRATOS SZALAGGYŰRŰ
VERESEGYHÁZ-GÖBÖLYÖS
LELŐHELYRŐL
PÉNTEK ATTILA
„Nem olyannak látjuk a dolgokat, amilyenek, hanem amilyenek mi vagyunk.” (Anaïs Nin)
A B S Z T R A K T : A röviden ismertetendő rovásfeliratos szalaggyűrű 2009 tavaszán egy geológiai terepbejárás során a Pest megyei Csomád település D-i határában, a már Veresegyházhoz tartozó „Göbölyös” határrészen, a területen ÉNy–DK irányban átfolyó kis patak DNy-i partján került elő. A lelet egy feltételezett házhelyen, számos Árpád-kori kerámia mellett hevert a homokos felszínen. A gyűrűre enyhén rácementálódott homokréteg eltávolítása után kiderült, hogy egy igen jó állapotú ezüst szalaggyűrűről van szó. A gyűrű felülnézetben tizenegy szögletű, valamennyi mezőn keretelt, tremolírozással felvitt, rovásírásra emlékeztető jelek találhatók. K U L C S S Z Ó K : rovásírásos felirat, szalaggyűrű, Árpád-kor
A B S T R A C T : Ring with runic inscription from the Veresegyház-Göbölyös site. The ring with runic inscription under review was found in the spring of 2009



ŐSI ÍRÁSAINK
156
during a geological field survey on the southwestern border of a small stream flowing through the area on the southern boundary of Csomád settlement in Pest County, on the “Göbölyös” boundary that already belongs to Veresegyház. The find lay on a sandy surface at a supposed site, next to a number of ceramics from the Árpád period. After removing the sand layer slightly cemented to the ring, it turned out to be a silver ribbon ring in very good condition. In the top view, the ring is 11-angled, containing signs made by hammer engraving (‘Tremolierstich’), reminiscent of runic writing in each framed field. K E Y W O R D S : runic inscription, ribbon ring, Árpád period
Bevezetés
Csomád és a szomszédos Veresegyház település is a Gödöllő-dombság Ny–ÉNy-i peremén található, amelyet miocén homokkőből és kavicsból álló képződmények építenek fel (Dövényi 2010, 705.). Ennek nyomai Csomád határában több helyen is megtalálhatók. A 2009. év március 8-án tett geológiai terepbejárásunk elsődleges célja kőeszközkészítésre alkalmas kovakavicsok, illetve kvarcitkavicsok gyűjtése volt. A terepbejárás során felkerestük a településtől D-re mintegy 1,5 km távolságban elterülő „Göbölyös”1 határrészen található ÉNy−DK-i irányban húzódó alacsony relatív magasságú dombhátat. A dombháton, az ÉNy-on található legmagasabb pontjától (206,9 m Btszf. magasság) több száz méter hosszban nagy területű kavicságy húzódik. A területen mélyszántást végeztek, azonban a gyűjtési területtől ÉK−K-re elterülő parcellák egy részét már elboronálták. A megelőző napok esőzését követő hirtelen erős szél és intenzív napsütés hatására a homokos talaj felszíne szinte megkérgesedett, optimális megfigyelési körülményeket tett lehetővé. Néhány nagyobb kiterjedésű, szabályosnak vélt szürkés folt észrevétele felkeltette az érdeklődésünket, és a kőanyag felgyűjtését követően felkerestük az
1 Kázmér 1993, 186. és Hajdú 2010, 133–134. alapján a „göbölyös” szó foglalkozásnév; a „göböly” szó a hízó marhára utal. A Göbölyös ~ Göblyös ~ Göbölös ~ Göblös foglalkozásnév, jelentése ‘hízó marhák pásztora’ vagy ‘göbölyökkel kereskedő’.



157
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
észlelt terepjelenségeket. A szürkés foltok a területen talált viszonylag nagyobb mennyiségű Árpád-kori vagy koraközépkori kerámia előfordulása miatt házhelyek előfordulására utaltak. A kerámialeletek között egyetlen grafitos kelta cserép is előkerült. Egy ilyen feltételezett házhely területén, számos Árpád-kori kerámia mellett egy megközelítőleg kör átmérőjű kisebb tárgy is hevert a felszínen. Csak a lelet felemelését követően volt valószínűsíthető, hogy gyűrűről van szó, mert a tárgy felszínét rácementálódott homokréteg borította. Az otthoni, desztillált vízben történő alapos tisztogatás után derült csak ki, hogy igen jó állapotú ezüstgyűrű, amely felülnézetben 11-szögletű, és valamennyi mezőn keretelt, tremolírozással2 felvitt, rovásírásra emlékezető jelek találhatók. A területtel kapcsolatban, amely egy ismert régészeti lelőhely, az MRT XIII/2. kötete Veresegyház 37/15. Göbölyös lelőhely alatt a következőket írja: „A községhatár DNy-i szélénél, a kis patak árteréből kiemelkedő dombon, 80–160 m-es sávban, 1150 m hosszan, részben hamus foltokban, kevés cserepet találtunk a szántásban. A lelőhelyről egy kovakő pattinték, valamint két kopott, szürke, korongolt szarmata edénytöredék került a múzeumba. Az enyhén csillámos, szürke, vonal- és hullámvonal- köteges fazékoldalak VIII–IX. vagy X–XI. századiak. A leletek zömét a XII–XIII. századra jellemző, fehér fazekak tagolt peremei, hullámvonalköteges, hullámvonalas, ferdén bekarcolt vonalas és vízszintes vonalas oldalai teszik ki. A szürkésfehér, erősen tagolt, és a vörösesbarna, gallérszerűen visszahajló perem XIV. századi. Minden valószínűség szerint lelőhelyünkön talált Závodszky István egy kis kerek vascsatot, mely leírása alapján népvándorlás kori vagy középkori lehetett.” (MRT XIII/2, 555–556.). Göbölyös határrész területén több, kisebb-nagyobb leletkoncentráció is található, amelyek egy Árpád-kori település szétszórt foltjaiként értelmezhetők. Úgy gondoljuk, hogy a rendelkezésre álló hasonló rovásfeliratos gyűrűk ritkasága miatt érdeklődésre tarthat számot a lelet rövid ismertetése. Egyértelműen szeretnénk nyomatékosítani, hogy nem áll szándékunkban sem a gyűrű „rovásfeliratának” megfejtése, sem a rovásfeliratos gyűrűk kutatástörténetének,
2 Tremolierstich: szabálytalan tűzdelt díszítés [billegő vésés, rezgő vésés] [amikor a vésőt sarkával váltakozva nyomták a fémbe, így egyenes és ívelt oldalú zegzugminta keletkezett] (Tulok−Makkai 2006, 226.)



ŐSI ÍRÁSAINK
158
a „feliratok” különböző rovásírás rendszerekre és nyelvekre alapozott megfejtési kísérleteinek ismertetése. Nem tudunk azonban maradéktalanul egyetérteni Vékony Gábor megállapításával, miszerint „A székely, illetve magyar rovásíráshoz szokás kapcsolni néhány Árpád-kori és későbbi régészeti tárgyon (többnyire gyűrűkön) feltűnő jelcsoportokat, jeleket. Ezeknek a tárgyaknak a »feliratai« többnyire írásutánzatok, amelyek eredeti feliratos gyűrűket utánoznak: ...”. A gyűrűk feliratait görög, arab (kúfi), latin mintájú írásutánzatoknak tekinti, majd azzal fejezi be a kérdés tárgyalását, hogy „Fentiekkel nem merítettük ki azoknak az emlékeknek a sorát, amelyeken írásutánzat található. Ezek között vannak héber feliratutánzatok is, a rovásíráshoz természetesen semmi közük.” (Vékony 1987, 16–17.). A gyűrűk kérdését mindenképpen valamivel differenciáltabban kell kezelni még abban az esetben is, ha a gyűrűk feliratai valóban „csupán” írásutánzatok. A „rovásfeliratos” gyűrűk esetében olyan, kétségtelenül egyedülálló kultúrtörténeti jelenségről van szó, amely egy igen korai írásbeliségünkre utalhat. Vékony megállapításával kapcsolatban nem véletlenül jegyzi meg találóan Libisch Győző (1995, 44.), hogy „sajnos az eredeti feliratokra nincsen elképzelése, – márpedig csak eredetiről lehet utánzatot készíteni.”.
A lelet leírása
A gyűrű anyaga jó minőségű ezüst. Belső átmérője 19,5 mm, legnagyobb külső átmérője 21,5 mm, szélessége 4 mm, vastagsága 0,5 mm. Enyhén deformálódott, külső lapja felülnézetben 11-szögletű. Az egyes lapok hossza 6 mm. Valamennyi lapján, „szegmensén” egy-egy, tremolírozásos technikával készült hosszúkás, szabálytalan, elnagyolt, többnyire görbe vonalak által határolt, 3×5 mm nagyságú téglalap alakú keret található. Az egyes tremolírozott jelek, jelcsoportok (összevont jelek = „ligatúrák”) magassága 2,5–3 mm között változik. A gyűrű feltételezett alsó pereme viszonylag egyenes vonalú, a felső peremén azonban az egyes szegmensek enyhén domborúan íveltek.



159
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
1. ábra. A„rovásfeliratos” gyűrű V1-V6 szegmensei.



ŐSI ÍRÁSAINK
160
2. ábra. A„rovásfeliratos” gyűrű V7-V11 szegmensei.



161
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
3. ábra. A„rovásfeliratos” gyűrű szegmensei kiterítve. Az alsó sorban a vastag színes
vonallal kirajzolt jelekkel.
Néhány korábban publikált „rovásfeliratos” gyűrű
Azoknak a gyűrűknek az ábrája, amelyek esetében a publikáció forrása, illetve egy megfelelő minőségű illusztráció elérhető volt jelen cikk szerzője számára, megtalálható a gyűrűk alábbi rövid leírásánál (4–12. ábrák). Szőke Béla Miklós és Vándor László (1987, 67–77.) számos további, sok esetben publikálatlan gyűrűről tesz említést. Ezeknek a gyűrűknek a nagy részéről azonban részben nem sikerült elégséges információt szerezni, részben pedig többükön nem „rovásfelirat” található, hanem latin, görög, illetve héber betűket idéző jelek. Ilyen, a feltételezés szerint „héber” jeleket is tartalmazó feliratos gyűrű az az ezüstpántból készült darab is, amely az Árpád-korra datált Ellend település II. temetőjének 128. sírjából származik (Kiss 1970). Az egyes gyűrűk mezőire, szegmenseire balról jobbra haladva, a lelőhely nevének első betűje vagy kétbetűs rövidítése és egytől növekvő szám alapján történik hivatkozás. Az alábbiakban röviden ismertetjük a gyűrűket (beleértve a pecsétgyűrűket is), és utalunk a korábbi megfejtési kisérletekre. Ezt követően összevetjük a veresegyházi gyűrű jeleit más gyűrűkön található jelekkel, bármilyen esetleges formai rokonság megállapítása végett. Az összevetések során, szükség esetén utalunk a Kárpát-medencei rovásábécéket és a magyar rovásábécét tartalmazó Csallány Dezső-féle táblázatokra is (1968b, 300. 115. kép, 301. 116. kép). Deszk, D temető (87. sír). A gyűrű anyaga ezüst. A pánt végeit egymásra hajlították, a gyűrű felülnézetben tízszögletű, enyhén deformálódott. Külső átmérője 22–19 mm, a pánt szélessége 6 mm, vastagsága 1 mm. A rovásjelek 1953-ban, a gyűrű restaurálása után váltak láthatóvá. A gyűrűt tartalmazó sírt



ŐSI ÍRÁSAINK
162
Móra Ferenc tárta fel 1931-ben. 75 cm mélyen fekvő 165 cm hosszú felnőtt nő Ny−K tájolású sírja volt. A gyűrűn kívül még két rosszezüst S-végű karika és két I. László érem alkotta a sír leletenyagát. Csallány Dezső kísérletet tett a tíz keretelt mezőben elosztott „rovásírás jellegű” felirat megfejtésére is. A jelek értelmezésénél az ún. kök-török írásrendszer jeleit vette figyelembe. Megállapította, hogy a magánhangzók nem jelölése kétségtelenné teszi a szöveg rovásírás jellegét, de azok biztos ismerete hiányában a megfejtés nem lehetséges. Úgy gondolta, hogy „bizonyára ennek is közmondást vagy varázserőt kellett tartalmaznia. Feltehető még a tulajdonos nevével való összefügés is.” A leletkataszter összeállítói nem ismerték fel a gyűrűn látható jeleket, a gyűrűt „pontozott és geometrikus díszítésű” gyűrűként írták le (Csallány 1955, 82–83.; Csallány 1968b, 292–293.; Szőke−Vándor 1987, 70.).
4. ábra. Deszk, D temető (87. sír), a„rovás” gyűrű felirata. Csallány 1968b, 292. 103.
kép alapján. Alatta Fehér Bence rajza.
Esztergom. Ezüst pecsétgyűrű. Átmérője 21–22 mm. Fejének átmérője 1311 mm. Vastagsága 2 mm. Nagyított nyolcszögű lapja rovásjelekkel körülárkolt, vonallal két mezőre osztott, amelyen díszítéseken kívül fent négy rovásjel, lent egy-egy rovásjel látszik pontokkal lezárva (Csallány 1968b, 281.). Csallány a gyűrű jeleit elsősorban a székely-magyar rovásírás alapján próbálta értelmezni. A feliratot a 14. századra helyezi. Harmatta János (Harmatta 1985–86, 67–69.) a gyűrűt későavarkorinak tekintette. A jeleket a türk rovásírás jenyiszeji változata alapján értelmezte, és megfejtést is közölt. Szükséges megjegyezni, hogy ennek a gyűrűnek a rövid ismertetése tulajdonképpen megkérdőjelezhető, mivel nem



163
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
pántgyűrűről, hanem pecsétgyűrűről van szó. Hasonló módon tárgyalható lett volna a Battonyáról származó rovásfeliratos pecsétgyűrű is (Csallány 1955, 81–82.; 1968a, 91–97.). Jelen cikk szerzőjének azonban nem sikerült a gyűrűvel foglalkozó számos publikációhoz hozzájutnia.
5. ábra. Esztergom, a„rovásfeliratos” gyűrű felirata. Libisch 1995, 46. alapján.
Mellette Fehér Bence rajza.
Hódmezővásárhely−Kenyereér-dűlő (Káposztásföld) – A gyűrű anyaga arany (elektron), átmérője 21–22 mm, a pánt szélessége 1 mm. Úgy tűnik, hogy a kilenc jelcsoportból álló feliratnál az egyes jelcsoportokat szintén keretekbe foglalták. A jelek a deszki, kunkerekegyházi, pusztaszentlászlói jelekkel állnak rokonságban. A gyűrű egy agyagedényből került elő, melyet kútásás során fordítottak ki a földből (Csallány 1968b, 295–297.). Csallány a feliratot a székely-magyar rovásírás alapján értelmezte, és magyar nyelvű olvasatot adott rá, amelyet a 14. századra datált.
6. ábra. Hódmezővásárhely−Kenyereér-dűlő, a„rovásfeliratos” gyűrű felirata.
Csallány 1968b, 295. 109–111. kép alapján.



ŐSI ÍRÁSAINK
164
Kunkerekegyháza (6. sír) – A gyűrű anyaga silány ezüst. Belső átmérője 20 mm, felülnézetben hétszögletű. A pánt szélessége 5,5–5,55 mm, az írásjelek magassága 2,5 mm, a pánt vastagsága 1 mm. Az egyes jelek rajzában kisebb eltérések mutathatók ki a Mészáros Gyula (1936) és Csallány Dezső, illetve a Szabó Kálmán (1938, 33. 90. kép) által közreadott rajzokon. A temetőnek az anyaga a II. világháború alatt elpusztult, csak a Kecskeméti Közlöny egy számában maradtak fenn adatok. Eszerint ebben a sírban is „hajkarikák” és hajtű voltak a további mellékletek. A leletkataszter erről a temetőről nem emlékezett meg (Csallány 1955, 80–81.; Csallány 1968b, 297–298.; Szőke− Vándor 1987, 70.).
7. ábra. Kunkerekegyháza (6. sír), a„rovásfeliratos” gyűrű felirata. , Csallány 1968b,
297. 112. kép alapján. Alatta Mészáros 1936 és Szabó 1938 rajzai.
Ladánybene (7. sír). A gyűrű anyaga silány ötvözetű ezüst. Belső átmérője 20 mm, szélessége 5,5–4,5 mm, a rovásjelek magassága 3,0–3,5 mm, a pánt vastagsága 1 mm. Mészáros Gyula szerint csak a gyűrű közepén látható értelmes felirat, két szélén térkitöltő díszítőelemek vannak (Mészáros 1936, 171.). Ezzel szemben Csallány Dezső szerint, aki a kunkerekegyházi és ladánybenei gyűrűket együtt tárgyalta, „a hasonló feliratos gyűrűk tanúsága szerint itt is végig betűjelek vannak felróva, amelyek azonban a felület kopottsága folytán rosszul vehetők ki.” (Csallány 1955, 81.). Csallány a gyűrű rajzát Mészáros közleményéből vette át, fenti állítását azonban jobban alátámaszthatta volna, ha Szabó (1938, 33. 91. ábra) publikációjára hivatkozik – akinél ugyan a képaláírás tévesen kunkerekegyházinak tünteti fel a



165
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
gyűrűt –, mivel ott még az is világosan kivehető, hogy a jeleket táglalap alakú keretelésekkel vették körül. A Szabó Kálmán által közölt rajzon az egyes jelek kisebb részletekben eltérnek a Mészáros és Csallány által közölt rajzon látható jelektől. A gyűrű azonban – a kecskeméti múzeum sok más leletével együtt – elpusztult, így ma már nem ellenőrizhető, melyik rajz a hiteles. Mivel pedig a leltárkönyveket a II. világháború alatt feltüzelték, egyedüli forrásnak a Kecskeméti Közlöny 1936. nov. 3. számában megjelent cikk marad, amelyben beszámoló olvasható a temető leleteiről. Eszerint a 7. sírban még „hajkarikák” és egy hajtű volt. A temetőről nem emlékezett meg a honfoglalás kori és kora Árpád-kori leletkataszter sem (Csallány 1955, 80–81.; Csallány 1968b, 298–299.; Szőke−Vándor 1987, 70.). Mészáros Gyula mind a kerekegyházi, mind a ladánybenei gyűrűt a 13. századra helyezte, és feliratukat a kök-török írásrendszerre támaszkodva a kun nyelv legrégibb nyelvemlékei közés sorolta. Csallány a gyűrűk jeleit ugyancsak a kök-török írásrendszerhez kapcsolja, de véleménye szerint kereszténnyé vált 11. századi besenyőktől származnak, amelyek telepei a tatárjárás korában elpusztultak.
8. ábra. Ladánybene, a„rovásfeliratos” gyűrű felirata. Csallány 1968b, 298. 113. kép
alapján. Alatta Mészáros 1936 és Szabó 1938 rajzai.
Mezőberény. Az ezüst pecsétgyűrűt, amelyet állítólag Mezőberényben találtak, Csapóné debreceni néprajzos kapta ajándékba. A napokkal koszorúzott gyűrű közepén két sorban összesen hét jel található. Csallány a jelek értelmezé



ŐSI ÍRÁSAINK
166
sét igen nagy „szabadságfokkal” végezte. A lehetségesnek talált analógiák alapján, indokolás nélkül, 14. századra keltezhető, pornografikus szöveget tartalmazó kultikus célra szolgáló pecsétgyűrűnek tartja (Csallány 1968b, 299.).
9. ábra. Mezőberény, a„rovásfeliratos” gyűrű felirata. Csallány 1968b, 298. 113. kép
alapján.
Pomáz, Klissza. Bronzból készült, pajzsosan kiszélesedő fejű pántgyűrű, rajta rovásjelek. Bottyán Árpád 1944. évi ásatásán került elő. Csak a gyűrűről készített rajz maradt fenn, melyet Csallány Dezső közölt (Csallány 1955, 84.; Csallány 1968b, 291–292.; Szőke−Vándor 1987, 71.; Erdély-Ráduly 2010, 5051.). Csallány a gyűrű kiszélesedő középső részén található összetett rovásjelet tulajdonjegynek vélte, a további jeleket a kök-török írásrendszer alapján próbálta értelmezni, de megfejtést nem közölt. A gyűrűt besenyő emléknek tartotta.
10. ábra. Pomáz-Klissza, a„rovásfeliratos” gyűrű felirata. Csallány 1968b, 291. 101. kép
alapján. Alatta Sashegyi Sándor rajza (Erdélyi–Ráduly 2010, 50–51.; Sashegyi 2011).



167
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
Pusztaszentlászló, temető. A korábban közölt köznépi temetők közül Pusztaszentlászló temetője kitűnik azzal, hogy eddig innen került elő egy helyről a legtöbb „rovásfeliratos” gyűrű. A gyűrűkkel foglalkozó Czeglédy Károly az alábbiakat írta:
„Alapos vizsgálat után a következőkben összegezem véleményemet: 1. A gyűrűk betűrendszere nem azonos a belső-ázsiai rovásírással (egyes jeleknél bizonyos hasonlóságot nem tekintve, amely azonban aligha több véletlennél); 2. A gyűrűk betűi nem azonosak az újabban Kazária területéről előkerült írásokéval; 3. Ugyancsak nem azonosak a székely rovásíráséival sem; 4. A gyűrűk jelei nem héber írásjelek és 5. Nem is bizánciak (egyes jeleknél véletlennek látszó hasonlóságot nem tekintve). 6. Mint írásrendszer, az egész betűanyag e pillanatban ismeretlennek mondható.” (Szőke−Vándor 1987, 70.).



ŐSI ÍRÁSAINK
168
11. ábra. 1: Pusztaszentlászló (94. sír), a 2.„rovásfeliratos” gyűrű felirata.
Szőke−Vándor 1987, 69. 42:2 kép alapján.
2: Pusztaszentlászló (105. sír), a 3.„rovásfeliratos” gyűrű felirata. Szőke−Vándor
1987, 69. 42:3 kép alapján.
3:. Pusztaszentlászló (123. sír), az 4.„rovásfeliratos” gyűrű felirata. Szőke−Vándor
1987, 69. 42:4 kép alapján.
4: Pusztaszentlászló (196. sír), az 5.„rovásfeliratos” gyűrű felirata. Szőke−Vándor
1987, 69. 42:5 kép alapján.
5: Pusztaszentlászló (119. sír), a 6.„rovásfeliratos” gyűrű felirata. Szőke−Vándor
1987, 69. 42:6 kép alapján.



169
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
Sárosd−Pusztatemplom (7. sír). A gyűrű anyaga ezüst. Tízszögletű pántgyűrű, a jeleket keretbe foglalták. „A gyűrű analógiája a ladánybenei 7. sír, a kunkerekegyházi 6. sír és a deszki D temető 87. sírjának rovásírásos gyűrűi, amelyek a kísérő érmék (Szent István – Szent László) tanúsága szerint XI. századiak. A rovásjeles gyűrű jelentőségét fokozza, hogy Sárosd a megye déli részén, a Sárvíz mentén elterülő besenyő telepek szomszédságában fekszik, majd a Hantos-széki kun szállások egyike. Bár a 7. sírban korhatározó érem nem került elő (a sír relatív korára utal, hogy a 8. sír ásásakor egy részét megbolygatták, annál tehát korábbi), de a kunkerekegyházi és deszki pontos analógiák alapján a gyűrű nem köthető a kunokhoz, akiknek Fejér megyei ottlétére a XIV. sz. legvégétől van csak okleveles bizonyítékunk” (Csukás 1973, 369.).
12. ábra. Sárosd-Pusztatemplom (7. sír), a„rovásfeliratos” gyűrű felirata. Csukás
1973, 369. 3. kép alapján.
Klárafalva, Faragóék földje (6. sír). A gyűrű anyaga rosszezüst. Átmérője 27–21 mm, a pánt szélessége 3–4 mm, vastagsága 0,75–1 mm. A gyűrű felületét tíz, téglalap alakú keret díszíti, mindegyikben rovásjel látható. A sírt Csallány Dezső tárta fel 1939-ben. Az ÉNy−DK tájolású, 96 cm mély sírból egy 148 cm hosszú nő csontváza került elő. A leletkataszter összeállítói e gyűrű jeleit sem ismerték fel, leírásuk szerint „vastag ezüst pántgyűrű, rajta függőleges vonalakkal elválasztott »x« minta” (Szőke−Vándor 1987, 70.). A gyűrű felirata annyira elmosódott, hogy Csallány csak néhány jelre tudott javaslatot tenni a kök-török írásrendszer alapján. A gyűrűt a pomáz-kliszszai gyűrűhöz hasonlóan I. László kori keresztény besenyő emléknek tartotta



ŐSI ÍRÁSAINK
170
(Csallány 1955, 83–84.). Később a magyar rovásírásra alapozva tett kísérletet a jelek értelmezésére, megoldási javaslat nélkül. Korát azonban a párhuzamok alapján úgy határozta meg, hogy „Jellegzetes temetkezési módjuk és a sírok tartalma I. László korát mutatja, ahol még élt a pogány temetési mód.” (Csallány 1968b, 293-294.).
13. ábra. Klárafalva, a„rovásfeliratos” gyűrű felirata. Csallány 1968b, 293. 105. kép
alapján. Alatta Fehér Bence rajza.
Székesfehérvár, Maroshegy (6. sír). 1913-ban Lichtnecker J. a Szűcs-féle telken és a tőle É-ra fekvő két szomszédos telken kb. 400 sírt tárt fel, melyek túlnyomó részét szőlő alá forgatással megbolygatták, így csak 10 sírban lehetett a tárgyakat eredeti helyükön megfigyelni és leírni. Ezek közül a 6. sírban egy ezüst pántgyűrű volt, „melynek felületét a rovásírásra emlékeztető vonások díszítik és két vége szétálló.” A temetőt I. András, Kálmán és II. András dénárjai datálják (Marosi 1920–22, 26. I. ábra 3.). A gyűrű ezt követően elkallódott vagy elpusztult, mivel a leletkataszter készítésekor a leletek tételes leírásakor már nem említették, s nem sikerült nyomára bukkanni a temető újbóli publikálójának, Bakay Kornélnak sem (Bakay 1967–68). A temetőből még egy pajzsosan kiszélesedő fejű, ezüst pántgyűrű is előkerült, sajnos csak szórványként. Addig azonban, amíg a 6. sír gyűrűjén – a leközölt rajz alapján – keretelés nélkül sorakoztak egymás mellett a jelek, ezen a gyűrűn „in den von Perlenreihen eingefassten Vierecken sind verschiedene Zeichen.” (Bakay 1967–68, 59.; Szőke−Vándor 1987, 71.).



171
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
14. ábra. Székesfehérvár-Maroshegy, a„rovásfeliratos” gyűrű felirata.
A korábban publikált „rovásfeliratos” gyűrűk néhány jellegzetes vonása
A „rovásfeliratos” gyűrűk néhány általános vonását Szőke Béla Miklós és Vándor László ismertette először Pusztaszentlászló Árpád-kori temetőjének leletanyagával kapcsolatban (Szőke−Vándor 1987, 72–73.). A Kárpát-medence területén található mintegy harminc darab gyűrű adatainak feldolgozása alapján a következő lényeges ismérveket találták. 1. A gyűrűk anyaga szinte kivétel nélkül ezüst, többnyire silány minőségű rosszezüst. 2. A vonalkereteket és a bennük foglalt jeleket a gyűrűre tremolírozták. 3. A gyűrűk nagy részének esetében a jeleket téglalap alakú vonalkeretekbe foglalták; a gyűrűk külső lapja felülnézetben sokszögű (hét–tizenkét szögletű). 4. A „rovásfeliratos” gyűrűk nők vagy leánygyermekek sírjából kerültek elő. 5. A sírba helyezett érmék, mint sírmellékletek alapján a gyűrűk túlnyomó részben a 11. század utolsó harmadára, I. László korára keltezhetők.
Szőke és Vándor értelmezése alapján a gyűrűkön látható jelek a latin, a görög, a héber, a belső-ázsiai rovásírásos írásrendszerekhez kapcsolhatók. Egy részük azonban vagy ismeretlen írásrendszerhez kötődő írásjeleket, vagy esetleg pusztán díszítő ornamentikát tartalmaz. A belső-ázsiai rovásírásos írásrendszereket idéző jeleik alapján néhány gyűrű esetében formai rokonság áll fenn. Az, hogy egy-egy gyűrűn gyakran több írásrendszer betűjelei is feltűnnek, illetve hogy a jelek között ornamentális jellegűek is találhatók, sőt ezek gyakran el is uralkodnak, arra utalhat, hogy a gyűrű készítésének nem is volt célja az értel



ŐSI ÍRÁSAINK
172
mes, megérthető szöveg. A szerzők az ún. „Thebal-gyűrűk” – a Nyugat-Európában a 12. század elejétől kezdve megjelent sokszögű, aranyból vagy ezüstből készített, „varázserővel” bíró pántgyűrűk – mintájára nem tartják kizártnak a „rovásfeliratos” gyűrűk esetleges betegségelűző jelentőségét. Véleményük szerint ugyanis magukban a betűkben rejlett a gyűrűk varázsereje, amely esetleg fokozódhatott, ha különböző írásrendszerek jeleit használták fel, sőt maguk a gyűrűk készítői találtak ki írásjelekre emlékeztető jeleket. A gyűrűk az utolsó, a Vata-féle pogánylázadások leverése után (1061) tűntek fel nagy számban az ország egész területén. A szerzők a gyűrűk terjesztőinek a térítő papokat tartják (Szőke−Vándor 1987, 73.).
A Veresegyház–Göbölyös „rovásfeliratos” gyűrűjének formai jellegzetességei
Mindenekelőtt szükséges hangsúlyozni a gyűrűnek azt az egyéb publikált gyűrűk többségéhez viszonyítva egyedülálló sajátosságát, hogy látszólag összevont jelekből álló jelcsoportokat (ligatúrákat) is tartalmaz. Ligatúrák csupán a pusztaszentlászlói 6. sorszámú gyűrűn találhatók (11:5. ábra, Szőke−Vándor 1987, 69. 42:6 kép alapján). A jelek megítélésénél figyelembe kell venni, hogy a darab készítője esetleg nem tudott írni, illetve Szőke Béla Miklós és Vándor László gondolatmenete alapján akár szándékosan is eltorzíthatott egyes jeleket; ez a tény a jelek beazonosításánál nagyobb játékteret enged meg. A ligatúrák meglétének jelensége nem csupán a székely-magyar rovásírás sajátossága, és nem hagyható figyelmen kívül a készítő kreativitása, rögtönzőképessége sem. A gyűrűkön található mezőkre, szegmensekre balról jobbra, Veresegyházra utalva a V1–V11 jelölésekkel hivatkozunk. 1. A jeleket tartalmazó keretek meglehetősen elnagyoltak, szabálytalanok, de ez látszólag nem befolyásolja a jelek alakját. 2. A jelek jellege egyenes vonalú, „szálkás”, leginkább a belső-ázsiai rovásírásos írásrendszerek jeleire hasonlítanak. Az ívelt vagy lekerekített jelek azonban teljesen hiányoznak. 3. Az egyes szegmensek enyhén domború hosszanti oldalai alapján határoztuk meg a gyűrű felső részét, ezáltal a „felirat” jeleinek tájolását.



173
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
4. A „felirat” kezdete nem határozható meg, a gyűrűn látszólag semmi nem utal erre. Így a V1 szegmens kiválasztása teljesen önkényes. 5. A „felirat” iránya a jelek alapján egyértelműen nem határozható meg, nekünk a V5 és V7 szegmensekben található feltételezett ligatúrák feloldása alapján a balról jobbra haladó irány tűnik valószínűnek. 6. A gyűrű a 11 szegmensben a feltételezett ligatúrák miatt megítélésünk szerint mintegy 18 jelet tartalmaz. A ligatúrák igen magas száma jelentős helyés jelmegtakarítást jelent. 7. A rövid „felirat” látszólag azonos vagy hasonló jeleket is tartalmaz: a. hasonlóság van a V1 és V2 szegmensek jelei között b. a V4 szegmens bal oldali jele hasonlít a V9 szegmensben található „ligatúra” felső komponenséhez, a felső vízszintes vonal azonban rövidebb c. a V8 szegmens jele, a V10 szegmens jobb oldali jele és a V11 szegmens jele nagyon hasonló 8. a jelismétlődések némileg koncentrálódnak (ld. V1, V2, V8, V10, V11 szegmensek) 9. a „ligatúrák” szintén blokkot alkotnak (ld. V3?, V4?, V5, V6, V7, V9 szegmensek)
A gyűrű jeleinek viszonya néhány rovásírásos írásrendszerhez
A székely-magyar rovásírás alfabetikus elveken jelöli a hangokat (minden hanghoz egy betűt rendel). Az egy, néha több hangértékű jeleket vegyesen is használták. A sor a legtöbb esetben jobbról balra halad. A „busztrofedon” használata, azaz az irány váltakozása nem bizonyítható. A balról jobbra tartó sorok esetében az írásjegyek függőlegesen tükrözöttek. Kis- és nagybetűk közötti különbségtétel csak fokozatosan alakult ki. Különleges tulajdonsága a ligatúrák kiterjedt használata, amely két vagy több betű egybeírását, összekapcsolását, egyesítését jelenti. Ez minden bizonnyal arra vezethető vissza, hogy hely szűkén az egymás mellé került betűk szárait összevonták. A belső-ázsiai ótürk (Orkhon−Yenisey) és az egyéb rokon türk, kazár írásrendszerek ugyancsak az alfabetikus elven jelölik a hangokat. Az írás iránya



ŐSI ÍRÁSAINK
174
általában jobbról balra tartó, néhány felirat esetében azonban függőleges irányú, alulról felfelé tartó. Az ilyen esetekben a jeleket 90°-kal elfordították. Egyes mássalhangzóknak két formájuk is létezik aszerint, hogy magas hangrendű azaz elöl képzett (palatális) – vagy mély hangrendű – másképpen hátul képzett vagy hátsó nyelvállású (veláris) – magánhangzóval használták. Sándor Klára nyelvész szerint „a székely rovásírás nem vezethető ugyan le közvetlenül a keleti türk rovásírásból, de a kettő távolabbi rokonsága is nehezen cáfolható a jelenleg rendelkezésre álló adatok alapján.” (Sándor 1996, 90.). Az írásrendszerek ismereteink szerint ligatúrákat nem alkalmaznak. Egy feltételezett korai steppei írás (egyéb elnevezései: Don−Kuban írás, Volga−Don írás, nyugati türk írás, kazáriai írás), amelynek ismert emlékeit többségében a hajdani Kazár Kaganátus területén találták meg, lehet a türk írás és közvetve a székely-magyar rovásirás közös őse. Ezeknek az összefüggéseknek az elemzésével Hosszú Gábor foglalkozott részletesen (Hosszú 2013.). Mielőtt összevetnénk a Veresegyház−Göbölyös lelőhelyről előkerült gyűrű jeleit a más gyűrűkön található jelekkel, mindenképpen hangsúlyozni kell, hogy számos gyűrű esetében a jelek rekonstruálása nem egyértelmű. Ennek elsődleges oka a gyűrűk gyakran igen kopott állapota. Amint a ladánybenei gyűrű esetében látható (8. ábra), három, egymástól kisebb részletekben eltérő feliratváltozat létezik. A klárafalvai gyűrű felirata pedig (13. ábra) ebben az állapotban semmilyen további következtetés levonására nem alkalmas, annyira esetleges a rajz. Néhány esetben a „keretek” függőleges oldala nem választható el a jelektől megnyugtató módon. Némileg hasonló a helyzet a pusztaszentlászlói 4. gyűrű (11:3. ábra) esetében is. Csallány Dezső írta a klárafalvai gyűrű kapcsán, hogy „Csak akkor sikerülhet a felirat megoldása, ha már a rovásírás rendszerét, ábécéjét tökéletesen ismerjük és a rovásjeleket külön tudjuk választani a vonalkerettől.” (Csallány 1955, 84.). 1.) A balról számított V1 és V2 szegmensek jeleivel kapcsolatban kérdés, hogy egyértelműen feltehető-e a közel „vízszintes” vonalak összetartozása, a függőleges tengelyen való átmenő jellege vagy sem. A gyűrűn tisztán kivehetően három elkülönülő vonás látszik mindkét szegmensben. Ismét felmerül tehát a lényeges kérdés, hogy amennyiben a jelek valóban egy írásrendszer jelei, vajon tudott-e a gyűrű készítője olvasni, ismerte-e a jelek jelentését, vagy csupán



175
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
csak „másolt”, illetve „torzított”. Nem zárható ki ugyanakkor a lehetőség, hogy a V1 es V2 szegmensek jeleinek és az alább megemlítésre kerülő formai analógiák esetében tulajdonképpen stilizált „keresztalakról” van szó. A formailag némileg „hasonló” jelek esetében az illusztrációkon és Csallány Dezső táblázatában is csupán egyetlen vízszintes vonallal találkozunk. Így a deszki gyűrű (4. ábra) D2 és D5 szegmensében; a Hódmezővásárhely−Kenyereér-dűlő (6. ábra) H1 szegmense esetében. Itt a gyűrűről készült fotón azonban világosan látszik, hogy a vízszintes átkötő vonás „technikailag” két vonásból áll. A jel megtalálható a kunkerekegyházai gyűrű (7. ábra) K1 szegmensében, a pusztaszentlászlói 2. gyűrű (11:1. ábra) P2-1 és P2-2, a 3. gyűrű (11:2. ábra) P3-6, a 4. gyűrű (11:3. ábra) P4-4 és az 5. gyűrű (11:4. ábra) P5-4 szegmenseiben. Továbbá a sárosdi gyűrű (12. ábra) S3 szegmensében, esetleg a klárafalvai gyűrű (13. ábra) Kf4 szegmensében és végül a székesfehérvári gyűrű (14. ábra) Sz2 szegmensében. Kérdés továbbá, hogy a látszólag formailag „hasonló” jelek egy részénél megfigyelhető szárvégi rövid kis vonásoknak van-e bármilyen szemantikai jelentésük, vagy ugyanarról a jelről van-e szó? A deszki gyűrű (4. ábra) D2 szegmense egy egyenlőszárú talpas keresztre emlékeztet, a D5 szegmens jelén csak egy rövid függőleges vonás látható a vízszintes rovás bal végén. A D2 szegmens analógiája a pusztaszentlászlói 5. gyűrű (11:4. ábra) P5-4 szegmense. Hódmezővásárhely−Kenyereér-dűlő (6. ábra) H1 szegmense esetében a vízszintes átkötő vonás mindkét végén látható a fotó alapján viszonylag hoszszabb vonás. A kunkerekegyházai gyűrű (7. ábra) K1 szegmensében található jel formailag teljesen megegyezik a deszki gyűrű (4. ábra) D5 szegmensének és a sárosdi gyűrűnek (12. ábra) az S-3 jelével. Sajátos formai változatot képviselnek a pusztaszentlászlói 2. gyűrű (11:1. ábra) P2-1 (a vízszintes vonal rövid rövidke vonásai lefelé, illetve felfelé állnak) és P2-2 (a vízszintes vonal mindkét vonása lefelé áll) szegmensei. A pusztaszentlászlói 3. gyűrű (11:2. ábra) P3-6 szegmensében található jel egy klasszikus „szvasztika” (egy egyenlő szárú kereszt, amelynek a szárai derékszögben megtörtek); ugyanez mondható el a 4. gyűrű (11:3. ábra) P4-4 szegmenséről, bár itt a vízsszintes talp nem olyan határozott. Csallány Dezső ezt a kérdést eléggé „nagyvonalúan” kezelve valamennyi „ke



ŐSI ÍRÁSAINK
176
resztre” emlékeztető jelet egy formai csoportba helyez, táblázataiban a „d” betű sorában (Csallány 1968b, 300. 115. kép, 301. 116. kép). Összefoglalóan, az alábbi „hasonló” jelek esetleges azonossága vagy különbözősége a kérdés:
15. ábra. A„rovásfeliratos” gyűrűkön található néhány hasonló jel.
2.) A V3 szegmens esetében nem dönthető el egyértelműen, hogy egy „H” szerű jelről van szó (mint a V8, V10, V11 szegmensekben), amelyhez egy rövid kis vonás kapcsolódik jobbról – ezáltal mintegy ligatúrát képezve –, vagy pedig két különálló jelről, amelyet helytakarékossági szempontból egymás mellé írtak. Tény viszont, hogy egyik esetben sem található analógia a gyűrűk jelei között. 3.) A V4 szegmens esetében minden bizonnyal két különálló jelről van szó, amelyet helytakarékossági szempontból egymás mellé írtak. A hasonlóságra, amely a V4 szegmens bal oldali jele és a V9 szegmensben látható „ligatúra” felső komponense között állapítható meg, már felhívtuk a figyelmet. Itt is elmondható, hogy nem található analógia a gyűrűk jelei között. 4.) A V5 szegmensben minden bizonnyal ligatúra található. A ligatúra egyik lehetséges feloldása szerint az egyik jel egy „X” jel. Analógiája a kunkerekegyházai gyűrű (7. ábra) K4 jele, a pusztaszentlászló 4. gyűrű (11:3. ábra) P4-2 jele, a sárosdi gyűrű (12. ábra) S-1 jele (itt azonban az „X” jelnek „talpai” vannak) és a székesfehárvári gyűrű (14. ábra) Sz10 jele. Az „X” jel megtalálható a türk írásrendszerekben „d2” fonetikai értékkel és Csallány táblázataiban a „b” betűnél (Csallány 1968b, 300, 115. kép, 301, 116. kép).



177
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
Egy másik lehetséges feloldás szerint az egyik jel egy jobbra döntött „F”-szerű jel, amelynek analógiájaként a ladánybenei gyűrű (8. ábra) L6 jele (itt azonban balra néz) és a mezőberényi gyűrű (9. ábra) M4 jele említhető. Mind a jobbra, mind a balra döntött „F”-szerű jel megtalálható Csallány táblázataiban is a „p” betűnél (Csallány 1968b, 300, 115. kép, 301, 116. kép). 5.) A V6 szegmensben minden bizonnyal ligatúra található. A ligatúra egyik lehetséges feloldása szerint az egyik jel egy eltorzított „S”-szerű jel. Ennek egy ”N”/”И” jelre emlékeztető analógiái a hódmezővásárhelyi gyűrű (6. ábra) H10 jele., a klárafalvai gyűrű (13. ábra) Kf-6 jele, a kunkerekegyházai gyűrű (7. ábra) K11 jele, a pusztaszentlászló 4. gyűrű (11:3. ábra) P4-5 jele, a pusztaszentlászló 5. gyűrű (11:4. ábra) P5-2, P5-5 és esetleg P5-6 jelei. A ligatúra egy másik feloldása a „V” jel és a balra néző „F”-szerű jel alapján történhet. A „V” jel megtalálható a hódmezővásárhelyi gyűrűn (6. ábra) kétszer is, a H8 és H17 szegmensekben. A kunkerekegyházai gyűrű (7. ábra) K12 jeleként mint a pomáz-klisszai gyűrű (10. ábra) P16, a pusztaszentlászlói 4. gyűrű (11:3. ábra) P4-9 és a székesfehárvári gyűrű (14. ábra) Sz-6 jele. A balra néző „F”-szerű jel előfordulása adatolt a környei íj felirata, a szarvasi tűtartó és a nagyszentmiklósi kincslelet több felirata esetében is (Hosszú 2013, 136.). Emlékeztet továbbá a székely-magyar rovásírás „eg” betűjére. A jel analógiája a ladánybenei gyűrű (8. ábra) L6 jele és a mezőberényi gyűrű (9. ábra) M4 jele (itt azonban jobbra néz). 6.) Nagyon érdekes a V6, V7 szegmensek ligatúráinak a viszonya a pusztaszentlászlói 6. gyűrű (11:5. ábra) P6-3, P6-6 ligatúráihoz. Amint látható, a P6-3 ligatúra bal oldala igen „hasonló” a V6-hoz. A V7 szegmensben található ligatúra feloldása egyáltalán nem kézenfekvő, azonban a P6-6 ligatúrának a függőleges tengelyre történő tükrözésére emlékeztet 3.
3 Dr. Hosszú Gábornak (Budapesti Műszaki és Gazdaságtudományi Egyetem Elektronikus Eszközök Tanszéke) tartozom köszönettel, amiért felhívta a figyelmemet erre a lehetőségre.



ŐSI ÍRÁSAINK
178
16. ábra. Veresegyház−Göbölyös és Pusztaszentlászló 6. gyűrű hasonló ligatúrái.
7.) A V8, V10 és V11 szegmensekben található „H”-szerű jelnek nincsen analógiája, ahogyan azt fentebb már megállapítottuk a V3 jel kapcsán. 8.) A V9 szegmensben található ligatúra feloldása sem kézenfekvő. 9.) A V10 szegmensben található bal oldali jel (fekvő „T”-szerű jel, feje jobb oldalt) analógiája a székesfehérvári gyűrű (14. ábra) Sz-1 és Sz-9 jelei lehetnek, bár itt a „T”-szerű jel feje bal oldalt van.
Összegzés
Az összehasonlítások után összefoglalásképpen csupán az állapítható meg, hogy a veresegyházi gyűrű „jelkészlete” nagyrészt beleillik az ismert rovásgyűrűk „jelkészletébe”, legyen szó akár díszítő ornamentikus jelekről, akár „írásjelekről”. Különösen érdekes ugyanakkor a veresegyházi gyűrű kapcsolata a pusztaszentlászlói 6. gyűrűvel (11:5. ábra). Fentebb röviden utaltunk a V6, V7 szegmensek és a P6-3, P6-6 hasonlóságára. A P6-3 szegmens ligatúrája a jobb oldalon látható jel miatt tekinthető a V6 szegmens ligatúrájának kiegészítéseként. A P6-6 és V7 szegmensek ligatúrájának tengelyes szimmetriája miatt tekinthetők azonos jeleknek. Ugyanakkor a pusztaszentlászlói 6. gyűrű P6-4 szegmense is minden továbbiak nélkül tekinthető ligatúrának, a P6-5 szegmens pedig egyszerű jelként. A pusztaszentlászlói 6. gyűrűvel kapcsolatban, általánosságban is megállapítható, hogy valamennyi korábban ismert rovás „gyűrű” közül kitűnik a gyűrű közepén található P6-3 – P6-6 jelek komplexitásával, a ligatúrák jelenlétével. Nagyon életszerűnek tűnik a feltételezés, hogy a pánt-/ szalaggyűrű két végén található „egyszerű” jeleknek valójában csak díszítő funkciójuk van. Ez a gondolatmenet többé-kevésbé átvihető a veresegyházi



179
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
gyűrűre is, ahol a szegmensek „önkényes”’ számozása folytán látható, hogy a bal oldalon lévő V1, V2 szegmensek, illetve a jobb oldal V10, V11 szegmenseinek „egyszerűbb” jelei szintén lehetnek díszítő elemek. A pusztaszentlászlói gyűrűkkel kapcsolatban, Czeglédy Károly fentebb idézett mértéktartó megállapítását (Szőke−Vándor 1987, 70.) tiszteletben tartva, személyes véleményünk alapján - az ismertetett veresegyházi gyűrűhöz hasonlóan - egyes jelcsoportok komplexitása miatt nem zárható ki azok „írásjellege”.



ŐSI ÍRÁSAINK
180
IRODALOM
Bakay 1967-68 Bakay Kornél: Gräberfelder aus den 10–11. Jahrhunderten in der Umgebung von Székesfehérvár und die Frage der fürstlichen Residenz (Zweiter Teil). Alba Regia, 8–9. (1967–1968) 57–84. Csallány 1955 Csallány Dezső: Rovásírásos gyűrűk Magyarországon. Archaeológiai Értesítő, 82/1. (1955) 79–84.
Csallány 1968a Csallány Dezső: A nagyszentmiklósi rovásfeliratok és a battonyai Árpád-kori rovásírásos gyűrű kapcsolatai. A nyíregyházi Jósa András Múzeum Évkönyve 11. (1968) 91–97.
Csallány 1968b Csallány Dezső: A magyar és az avar rovásírás. A nyíregyházi Jósa András Múzeum Évkönyve 11. (1968) 292.
Csukás 1973 Csukás Györgyi: Régészeti kutatások. Alba Regia. A Szent István Király Múzeum Évkönyve – Szent István Király Múzeum közleményei: C sorozat. 1973. 365–375. Dövényi 2010 Dövényi Zoltán (Szerk.): Magyarország kistájainak katasztere. MTA, Budapest, 2010. Erdélyi–Ráduly 2010 Erdélyi István – Ráduly János, A Kárpát-medence rovásfeliratos emlékei a Kr. u. 17. századig. Masszi, Budapest, 2010. Hajdú 2010 Hajdú Mihály: Családnevek enciklopédiája. Leggyakoribb mai családneveink. TINTA Könyvkiadó, Budapest, 2010. Harmatta 1985–86 Harmatta János: Avar rovásírásos tárgyfeliratok. AntTan, 32. (1985/86) 57–72. Hosszú 2013 Hosszú Gábor: Heritage of Scribes. The Relation of Rovas Scripts to Eurasian Writing Systems. Budapest Rovas Foundation, Budapest, 2013. Kázmér 1993 Kázmér Miklós: Régi Magyar Családnevek Szótára, XIV–XVII. század. Magyar Nyelvtudományi Társaság, Budapest, 1993. Kiss 1970 Kiss Attila: 11th Century Khazar Rings from Hungary with Hebrew Letters and Signs. Acta Archaeologica Academiae Scientiarum Hungaricae 20. (1970) 341–348.
Libisch 1995 Libisch Győző: „Kultikus” rovás-gyűrűk Magyarországon. Napjaink, 9. (1995/1) 44–46.



181
ROVÁSFELIRATOS SZALAGGYŰRŰ VERESEGYHÁZ-GÖBÖLYÖS LELŐHELYRŐL
Marosi 1920–22 Marosi Arnold: Székesfehérvér honfoglalás kori temetői. Archaeológiai Értesítő, 39. (1920–22) 25–41.
Mészáros 1936 Mészáros Gyula: Rovásírásos kun nyelvemlékek. Népünk és Nyelvünk, 8. (1936/11) 161–178.
MRT XIII/2. Dinnyés István – Kővári Klára – Kvassay Judit – Miklós Zsuzsa – Tettamanti Sarolta – Torma István: Magyarország régészeti topográfiája 9. IX. Pest megye régészeti topográfiája XIII/2. A szobi és a váci járás. (Szerk.: Torma István). MTA Régészeti Intézete, Budapest, 1993. Sándor 1996 Sándor Klára: A székely írás megíratlan története(i?). Erdélyi Múzeum, 58. (1996/1–2) 83–93. Sashegyi 2011 Sashegyi Sándor jegyzetei. In: Repiszky Tamás – Szörényi Levente (szerk.) Legendák és valóság a Pilisben. A gigászok küzdelmétől a Holdvilágárokig. Sashegyi Sándor emlékezetére. Holdvilágárok Alapítvány, Budapest, 2011. 323–324. Szabó 1938 Szabó Kálmán: Az alföldi magyar nép művelődéstörténeti emlékei. Kecskemét th. város múzeumának ásatásai. MNM, Budapest, 1938. (Bibliotheca Humanitatis Historica – A Magyar Nemzeti Múzeum művelődéstörténeti kiadványai 3.) Szőke−Vándor 1987 Szőke Béla Miklós – Vándor László: Pusztaszentlászló Árpád-kori temetője (Árpádenzeitliches Gräberfeld von Pusztaszentlászló). Akadémiai, Budapest, 1987. (Fontes Archaeologici Hungariae.) Tulok−Makkai 2006 Tulok Magda – Makkai János: Német-magyar régészeti kifejezések szótára. Enciklopédia, Budapest, 2006. Vékony 1987 Vékony Gábor: Későnépvándorláskori rovásfeliratok a Kárpát-medencében. Életünk Könyvek, Szombathely, 1987
KÖ S Z Ö N E T N Y I LVÁ N Í TÁ S
Köszönettel tartozom Fehér Bencének a számos szakmai tanácsért és a rendelkezésemre bocsátott képanyagért.






183
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
A TÁSZOK-TETŐ ÍROTT KÖVEINEK
LEHETSÉGES PÁRHUZAMAIRÓL,
KÜLÖNÖS TEKINTETTEL A
MOLDVAI TERÜLETEKEN
LÉVŐKRE
P U S K Á S - KO L O Z S VÁ R I F R E D E R I C
A B S Z T R A K T : A Tászok-tetői írott kövek párhuzamait az Erdély és Moldva határterületein áthaladó útvonalak mentén találhatjuk meg. Ilyen az udvarhelyszéki Sóvidéket Moldvabánya vidékével összekötő ún. Só útja és a Besztercét Karácsonykővel összekötő ún. Beszterce útja. Egy harmadik út Szászrégent kötötte össze Ditró vidékével, ahonnan a Pricskén keresztül Tölgyes és Moldva irányába, a Tászokon keresztül pedig Bélbor és Bukovina irányába lehetett eljutni. Megfigyeléseim szerint a székelyföldi és a moldvai területeken található írott kövek leginkább a 14-18. századok között használt, Erdély és Moldva között kapcsolatot biztosító kereskedelmi úthálózattal állhatnak kapcsolatban, amely még az Anjou-korban alakult ki. A jelen tanulmány keretében felsorolt lelőhelyek: Firtos-tető, Szertő-tető, Bekecs-tető, Kereszt-hegy, Salamás-patak, Tászok-tető, Pricske-tető, Zsedán-patak, Hajtó-patak, Írottkő-tető, Herla és Radocsány. Ezek mindegyike összefüggésbe hozható azzal a középkori és fejedelemség kori kereskedelmi úthálózattal, amely részben a 19. századig használatban maradt.



ŐSI ÍRÁSAINK
184
K U L C S S Z Ó K : írott kövek, úthálózat, Tászok-tető, Székelyföld, Moldva
A B S T R A C T : Possible analogies of the written stones from the Tászok Peak, in particular those in the Moldavian areas. The analogies of the written stones from the Tászok Peak can be found along the routes passing through the border areas of Transylvania and Moldavia, including the so-called Salt route that connected the Salt region (Sóvidék) in the district of Udvarhelyszék with the region of Moldvabánya (Baia) and the so-called Beszterce route connecting Beszterce (Bistrița) with Karácsonykő (Piatra Neamț). The third road connected Szászrégen (Reghin) with the region of Ditró (Ditrău), from where the road lead through Pricske to Tölgyes (Tulgheș) and Moldova (Western Moldavia) and through the Tászok to Bélbor (Bilbor) and Bukovina. My observations suggest that the written stones found in the Szeklerland and the Moldavian areas are mainly connected to the Anjou-Era network of commercial roads used during the 14th–18th centuries between Transylvania and Moldova. The sites listed in this study are: Firtos (Firtușu) Peak, Szertő Peak, Bekecs (Bichiș) Peak, Kereszt (Crucii) Mountain, Salamás (Sărmaș) Creek, Tászok (Tasoc) Peak, Pricske (Prișca) Peak, Zsedán (Jedanu) Creek, Hajtó (Haita) Creek, Írottkő (Piatra Scrisă) Peak, Herla and Radocsány (Rădășeni). All of them can be associated with the commercial road network from the Middle Age and the Age of Principality, which partly remained in use until the 19th century. K E Y W O R D S : written stones, road network, Tászok Peak, Szeklerland, Moldova
2018-ban a Gyergyószentmiklósi Tarisznyás Márton Múzeum szervezésében régészeti állapotfelmérést végeztünk a Gyergyói-medence északi részén található Tászok-tetőn. Bár a helyszín már vagy 105 éve ismert volt, és mintegy 20 éve régészeti lelőhelyként hivatalosan is nyilvántartásba került, mindaddig nem került sor régészeti szempontból kellő alapossággal elvégzett kutatásra. A Bolohan, Neculai jászvásári professzor irányításával lezajlott vizsgálat eredményeképpen megállapítást nyert, hogy a lelőhely nagyrészt a 18–20. századra



185
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
keltezhető, és leginkább a különféle természeti erőforrások ideiglenes ott-tartózkodást igénylő kitermelési tevékenységeivel hozható összefüggésbe.1 A Tászok-hegység a Keleti-Kárpátokban, a Gyergyói-havasok északi részét képező Borszéki-havasokban található. Délnyugatra a Maros, északkeletre a Szeret folyó vízgyűjtő medencéje öleli körbe. A Tászok-tető a hegység délkeleti nyúlványa, a Halaság völgyén keresztül Borszék fele tartó J128-as megyei út bal oldalán, attól mintegy 900–950 m-nyi távolságra magasodik. Maga a régészeti lelőhely Ditró, Salamás és Borszék közigazgatási területeinek határán fekszik, távolsága Ditrótól mintegy 15 km, Gyergyószentmiklóstól 30 km, Borszéktól pedig 10 km. Elsőként 1913 augusztusában a kolozsvári Erdélyi Nemzeti Múzeum régészeként Kovács István (1880–1955) vizsgálta meg a Tászok-tető kövein lévő jeleket, köztük azt a két kőtömböt is, amely jelenleg a Gyergyói Múzeumban található. 1962-ben Tarisznyás Márton hozatta be a múzeumba a hodosi általános iskola udvaráról, ahol a második világháború óta elhagyottan hevertek. Az ezt követően készült fényképfelvételek ma is megtalálhatók az itteni archívumban, leírásuk viszont sajnos nem maradt fenn ebből az időből. Rovásjelek szempontjából elsősorban a nagyobbik, Kovács István számozása szerint III. kő érdemel figyelmet, melynek mély karcolatai az említett szerző szerint „leginkább minősíthetők írásjegyeknek.”2 A helyszínen megállapítottuk, hogy az ún. írott kövek szinte kizárólag a Kovács István által Borszék régebbi kocsiútjaként leírt, a terepen ma is jól nyomon követhető útvonal mentén találhatók, amelynek két oldalán álltak az 1913-ban tanulmányozott kövek.3 Kivételt azok a határkövek képeznek, amelyeket kutatásaink során Ditró és Salamás jelenlegi közigazgatási határának közelében találtunk – ezek egyikén egy tulajdonjelet is dokumentáltunk.4 Az írott kövek és a régi határjelzések között egyébként teljesen nyilvánvaló kapcsolat áll fenn, főleg azokon a helyeken, ahol három településhatár találkozott.5
1 Bolohan–Puskás-Kolozsvári 2019. 2 Kovács 1914, 241. 3 Kovács 1914, 233–234. 4 Bolohan–Puskás-Kolozsvári 2019, 130–131., VI. kép. és 157–158. 5 Lásd ezzel kapcsolatban: Takács 1987, 16–19., 196–203. és Tóth 1996.



ŐSI ÍRÁSAINK
186
14 kőnek rögzítettük a pontos helyét, de nagy valószínűséggel továbbiak is találhatók még ezen a tetőn és környékén. Összesítő térképünkön feltüntettük a Kovács István által dokumentált 11 kő valószínű elhelyezkedését is (1. kép). Megfigyeltük, hogy a kövek javarésze egy vonalban, egy bizonyos út mentén található, amely a Tászok-tetőn keresztül nagyrészt Salamás és Ditró közigazgatási határán halad. Időközben arról is megbizonyosodtam, hogy ez az út nem azonos azzal, amely Erdély első katonai felmérésén, az 1769–1773 között készült jozefiánus térképen szerepel.6 A rendelkezésünkre álló írásos adatok alapján ugyanis ezt a szekérutat valamivel később, 1782-ben alakították ki, mert korábban csak gyalog vagy lóháton lehetett eljutni a borszéki borvíz kutakhoz.7 Az említett térképen három őrház (Wacht) is fel van tüntetve a Tászok-tető környékén, egyértelmű összefüggést mutatva a pricskei vámmal, amellyel egy katonai ellenőrzés alatt álló erdei út kapcsolja össze.8 Kémenes Antal, aki Kovács István társaságában maga is ott volt a Tászok-tetőn, két hasonló helyszínt említett Moldva és Erdély határterületéről: a Tatár nevű hegy oldalában, Güdüc patak forrásvidékén és Gyergyószentmiklós határában a Zsedán patak forrásánál.9 Ezeket jól megfigyelhetjük Moldva első katonai felmérésén (1788–1790) is.10 Tászok-tető a Közrez-nyak közelében található, Güdüc patak forrásvidéke a Pricske-tetőhöz, Zsedán patak felső folyása pedig a Balázs-nyak hágójához van közel. Tehát lényegében mindegyik helyszín határterületekkel, illetve azokon áthaladó utakkal áll kapcsolatban. Az Erdélyi Nagyfejedelemség 1862-es térképe szerint Gyergyószék és a szomszédos moldvai területek között a legfontosabb közlekedési útvonal a Tászok-tető mellett haladt el,11 de 1810 előtt ez még a pricskei vámon vezetett keresztül. A pricskei vám első említése 1607-ből való, és csak 1827-ben került
6 https://mapire.eu/hu/map/firstsurvey-transylvania/; a letöltés időpontja: 2019. december 3. 7 Endes 1938, 227. 8 Bolohan–Puskás-Kolozsvári 2019, 156–157. 9 Kémenes 1914, 117. 10 https://mapire.eu/hu/map/firstsurvey-moldva/; a letöltés időpontja: 2019. december 3. 11 Karte des Grossfürstentums Siebenbürgen, http://mek.niif.hu/05000/05055/html/; a letöltés időpontja: 2019. december 3. Valamint: http://www.geo-spatial.org/download/karte-des-grossfuerstentums-siebenbuergen-harta-marelui-principat-al-transilvaniei; a letöltés időpontja: 2019. december 4.



187
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
át Tölgyesre (Tulgheș, Hargita megye).12 1760-ban egy határvitára került sor Szárhegy és Gyergyó között, amelynek következtében határjelzésekkel látták el többek között a Güdüc patak forrásvidékét, erre a célra felhasználva H és A betűkkel bevésett köveket is (jelentése: Határ Állás, vagyis a határ helye).13 A Zsedán-patak völgyében haladó út Békás és Marpatak, illetve a tőle északra fekvő Tölgyes között biztosított összeköttetést. Régen itt is lehettek írott kövek, mivel Moldva és Székelyföld sokat vitatott határterületéről van szó. Kérdés, hogy ma még vannak-e? Napjainkban a Gyergyói-medencében például Salamás és Remete területén találunk írott köveket. Utóbbi most a katolikus templom udvarán található, ám egykor a Kereszt-hegyen áthaladó út mellett volt a helyiek szerint.14 Hasonló jellegű írott kő van a Szertő-tetőn,15 Felsősófalva közelében (Hargita megye) és a Bekecs-tetőn,16 Nyárádselye közelében (Maros megye). Megfigyelésem szerint gyakorlatilag mindegyik ilyen kő hágókon átvezető utak mellett található. Ezek részletesebb ismertetésétől eltekintek, a pontosabban keltezhető párhuzamok szempontjából viszont említésre méltónak találom azt a Székelykeresztúron (Hargita megye) előkerült kályhacsempét, amelyet egy 16. századi udvarház pincéjének a betöltésében, régészeti feltárás során találtak (Székelykeresztúr, Kriza János u. 23).17 A téglalap alakú 21,6 cm × 15,6 cm-es, töredékes kályhacsempén háromszög, pentagram és holdsarló is látható egy „olvashatatlan” rovásírásos felirat mellett.18 Szintén érdemes lehet megemlítenem azokat a firtos-tetői rovásjeleket, amelyeket egy, a földből alig kiálló nagyméretű kőtömbön fedeztek fel, és már régóta kapcsolatba hoztak a tászok-tetői kövekkel.19 Ugyanezen a tetőn található egy kápolna, amelynek kövein egyértelműen a befalazás előtt bevésett kőfaragójegyeket figyeltek meg.20 A félköríves szentély
12 Demjén 2016, 145–150. 13 Tarisznyás 1982, 59–60. 14 Lazarovici et all. 2011, 59–60. 13. kép. 15 Berta–Károly 2007. 16 Erdélyi–Ráduly 2010, 97. 17 Benkő–Székely 2008, 257. 18 Ráduly János megfejtési kísérlete: Ráduly 2011, 32–34. 19 Ferenczi 1990, 18; Ferenczi 1997, 17, 10. ábra. 20 Ferenczi 1997, 16–17. 8–9. ábra.



ŐSI ÍRÁSAINK
188
záródású kápolna építésének ideje a 13–14. századra tehető.21 A Firtos hegyen a jelek szerint csak a 15. század közepén épülhetett meg az a vár, amelynek ásatásaiból udvarházra utaló, zömmel 16–17. századi kerámia és kályhacsempe került a székelyudvarhelyi múzeumba.22 Térségünktől északnyugatra, Dornavátra legdélebbre eső részén, a Hajtó-patak vízgyűjtő területén, 1987-ben fedeztek fel egy bekarcolt jelekkel ellátott „megalitot”.23 Lelőhelye Gura Haitii – Valea Paltinu (Suceava megye) néven ismert, ahol utóbb több írott követ is találtak, és bár közöletlenül maradtak, a világhálón elérhető fényképek alapján24 jeleik a bekecs-tetői és a tászok-tetői köveken megfigyeltekkel mutatnak hasonlóságot. A kőtömbök lelőhelye közel van az ún. Mária Terézia útjához,25 amelyet 1762–1786 között építettek ki Erdély és Bukovina között. Ettől keletre, az Esztena-hegységben található a Piatra Scrisă (magyarul: Írott kő) tető, 1150 m-es tengerszint feletti magasságban, Cotârgași falutól (Suceava megye) északkeletre, közel Suceava és Neamț megyék közigazgatási határához. Az itteni nagyméretű, 2,10 m × 1,40 m × 2,80 m-es sziklatömb jelei26 ugyancsak hasonlítanak a Tászok-tető kövein megfigyeltekhez. Közlője, Dan Gh. Teodor ezeknek három típusát különböztette meg, melyek párhuzamos vonalakból állnak (A), rovásírásra emlékeztetnek (B), valamint különböző (cirill, görög és latin) betűket és keresztény szimbólumokat foglalnak magukba (C).27 Az általa rögzített jelek többségének kora valószínűleg a 14–16. századok közé tehető, viszont többek között a tászok-tetői párhuzamokra is hivatkozva a 9–14. századok közé keltezte ezeket.28
21 Sófalvi 2017b, 131. 22 Sófalvi 2017b, 132–133. 62–63. kép. 23 Naum–Butnaru 1989, 28–31. 24 http://heritage-ua-ro.org/ro/objects_view.php?id=SV184; a letöltés időpontja: 2019. december 4. Valamint: https://rares19.wordpress.com/2010/07/05/mesaje-peste-milenii-i/; a letöltés időpontja: 2019. december 5. 25 Naum–Butnaru 1989, 102–105. 26 Teodor 2003, 789–793. 3–4. kép. Lásd továbbá: https://sites.google.com/site/romanianatura66/home/carpatii-rasariteni/stanisoara/probabil-cea-mai-veche-scriere-din-lume-aflata-in-muntii-stanisoara-la-piatra-scrisa-a-fost-fragmentata-prin-dinamitare; a letöltés időpontja: 2019. november 21. 27 Teodor 2003, 790. 5. kép. 28 Teodor 2003, 791–794.



189
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
Valóban korábbi, 12–13. századi lehet viszont az a 7 jelből álló rovásírásos felirat, amelyet Herla (Suceava megye) közelében, egy időszakos vízfolyás medréből előkerült 0,60 m × 0,28 m-es kövön találtak.29 Ezen a türk jellegű írásjegyekből álló feliraton kívül három fegyver ábrázolása is megfigyelhető: íj nyílvesszővel, lándzsa és enyhén ívelt pengéjű szablya. Keltezés szempontjából sajnos ezek egyike sem ad biztos támpontot, csak a felirat megfejtése kecsegtet pontosabb keltezés lehetőségével. Jóval ismertebb az a radocsányi (Rădășeni, Suceava megye) mészkőbalta, mely egy őskori lelőhelyen került elő szórványleletként. Az ezen megfigyelt rovásírás feltehetően a 15. század végére keltezhető, ám Ferenczi Géza szerint eredetisége kétséges, akár hamisítvány is lehet.30 Rovásjelek, de főleg kőfaragójegyek (Steinmetzzeichen) ismertek különböző moldvai templomokról is, ilyeneket már a 19. század végétől kezdődően közöltek, például a Hamar patak torkolatánál található Gura Humorului (Suceava megye) 15. században épült templomáról,31 vagy a szucsávai Szent György és Szent Demeter templomok falairól (16. század).32 Legutóbb a moldvabányai (Baia, Suceava megye) ferences kolostor faláról tettek közzé igen érdekes feliratot, a 15. század első felére keltezve azt.33 A fent említett helyszíneket térképen megjelenítve azt láthatjuk, hogy a Gyergyói-medence és a Keleti-Kárpátok térségében található írott kövek többsége egy nagyjából DK–ÉNy irányú képzeletbeli tengely mentén helyezkedik el (2. kép). Az Erdélyi Nagyfejedelemség 1862-es térképére rávetítve ezeket a pontokat az is elég jól megfigyelhetővé válik, hogy szoros kapcsolatban állhatnak az egykori kereskedelmi útvonalakkal (3. kép). Ezt a feltevést erősíti, hogy már az Árpád-kor vége felé használatban volt az ún. Só útja,34 mely az udvarhelyszéki Sóvidéket a 13. század folyamán szász telepesek által létrehozott Moldvabánya
29 Ursulescu 1991–92, 81–83. 2–3. kép. 30 Csallány 1960, 109–110. 56. kép; Ferenczi 1997, 23. 93. lábjegyzet. 31 Romstorfer 1893, 68. 32 Romstorfer 1895, 143. 33 Ráduly 2006, 146–147. 1. ábra; Tánczos 2006, 150–151. 1. kép; Ráduly 2007. 34 Sófalvi 2016, 296–267.



ŐSI ÍRÁSAINK
190
városával (Stadt Mulda)35 kötötte össze. Az útvonal 13–14. századi használatát egy Gyergyóalfalu határában talált szakállas nyílhegy régészetileg is bizonyítja.36 Szintén erre az időszakra keltezhető az a pallos, amelyre szórványleletként bukkantak rá a pricskei vámtól a Tatárhavas-hágó felé vezető útszakasz közelében.37 Az általam vizsgált terület másik igen figyelemre méltó útvonala ebben az időszakban az ún. Beszterce útja, az a kereskedelmi út, amely Tölgyesen keresztül Karácsonykőt (Piatra lui Crăciun, ma Piatra Neamț, Neamț megye) kötötte össze Beszterce (Bistrița, Beszterce-Naszód megye) városával, és már a 14. században ezen a néven ismerték.38 Ez az út Tölgyestől délre a Putnába ömlő Balázs-patak mentén a Balázs-nyakon és a Zsedán-patak völgyén át vezetett Békásra, ahonnan könnyedén el lehetett jutni Karácsonykőre. Északi része a Kis-Beszterce mentén vezetett Bélborra, majd a Hajtó-patak völgyét követve érkezett Beszterce vidékére – bár a pontos útvonal ma már elég nehezen beazonosítható. Ennek a két középkori útnak a jelentőségére leginkább az Anjou-korban kialakuló kereskedelmi kapcsolatok szolgálhatnak magyarázattal, hiszen 1335ben a visegrádi királytalálkozó alkalmával új kereskedelmi útvonalak létrehozásáról állapodtak meg Csehország és Lengyelország irányába. A felsorolt moldvai írott kövek és egyéb rovásírásos emlékanyagok így véleményem szerint a 14–18. századok között használt, Erdély és Moldva között kapcsolatot biztosító kereskedelmi úthálózattal állhatnak kapcsolatban, amely az általam vizsgált területen, Erdély északkeleti részén 1368-tól Beszterce ellenőrzése alatt állt. Legfőbb elemét a Lemberg–Dnyeszterfehérvár–Kaffa útvonal jelentette, tulajdonképpen ebbe csatlakoztak bele az erdélyi és moldvai kereskedelmi utak. I. (Nagy) Lajos király (1342–1382) uralkodása idején ugyanis a Fekete-tenger északi partján lévő kikötővárosok, mint például a Duna-delta északi ágának torkolatánál fekvő Kilija, vagy a Dnyeszter deltájának jobb partján fekvő
35 Iorga 1925, 78. 36 Sófalvi 2017b, 57–58. 37 Tarisznyás 1982, 187.; Demjén 2016, 135. 38 Poncea 1999, 162–163.; Manolescu 1966, 67–70.



191
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
Dnyeszterfehérvár, aktívan bekapcsolódtak Közép-Európa kereskedelmébe, így lehetővé vált a „tengerentúli” áruk szárazföldi úton való továbbjutása Magyarés Lengyelország felé.39 Erdély délkeleti részén a Fekete-tenger felé vezető árukereskedelem lebonyolításában Brassó királyi városa szerzett monopóliumot 1358-ban, amelynek hatásköre kiterjedt a Bodza és a Prahova folyók völgye közötti térségre is.40 Így válhatnak érthetővé azok a Bodzaforduló környékén megfigyelt sziklarajzok és rovásjelek,41 köztük az ún. Feliratos barlang jelei is, mely Nucu (ejtsd: Nuku, Buzău megye) település közelében található. Ez a terület az 1845-ig létező havasalföldi Székely megyéhez tartozott, amely ugyancsak az Anjou-korban jött létre, az ekkor kialakuló kereskedelmi folyosó pedig Brassó város felügyelete alatt állt.42 Hasonló jellegű barlangtemplomok a moldvai területeken találhatók, azonban a többszöri átalakításuk és bővítésük miatt csak az őrhelyi (Orheiul Vechi, Moldova) barlangtemplom keltezhető, amelynek egyik felirata az 1665ös évszámot őrzi.43 Moldva északnyugati részén 1469 körül kezdődik el a putnai kolostor építése III. István (Stefan cel Mare, 1457–1504) uralkodása idején, amely a fejedelem támogatásának köszönhetően hamar a környező terület gazdasági és kulturális központjává válik. Ebben az összefüggésben pedig az sem lehet teljesen érdektelen, hogy az említett uralkodó 1473-ban Mátyás királlyal olyan szerződést köt, amely a moldvai és erdélyi kereskedőknek kölcsönös vámmentességet biztosít.44 Véleményem szerint így válhat érthetőbbé az írásos forrásokban megjelenő „Putnaloka” megnevezés a gyergyószéki Pricskén átvezető úttal kapcsolatban, amely Pesty Frigyes helynévgyűjteménye alapján a Gyergyószentmikóshoz tartozó Hágótőaljával azonos.45 Binder Pál magyarázata szerint a Putna névben
39 Iorga 1925, 43–48.; Gorovei–Székely 2005, 38. 28. lábjegyzet. 40 Sófalvi 2017a, 61. 41 Lazarovici et all. 2011, 71–72., 75. 42 Sófalvi 2017a, 62. 43 Ghimpu 2000, 133., 192. 44 Gorovei–Székely 2005, 75–76., 84. 45 Csáki–Pál-Antal 2013, 107–108.



ŐSI ÍRÁSAINK
192
rejlő szláv „put” szó ösvényt jelent.46 Kétségtelen, hogy ez az útvonal csak gyalogosan vagy lóháton történő közlekedést tett lehetővé, de emellett szólhat az is, hogy a Görgényi-fennsíkon keresztülhaladó útszakasz ugyancsak egy Putna-hágó néven ismert vízválasztón keresztül érkezik a Gyergyói medencébe. Ma már vitathatatlan tényként fogadhatjuk el, hogy Székelyföld területén Udvarhelyszékről származik a legtöbb és legkorábbi székely írásos emlék a 13–14. századtól kezdődően.47 Érdekes módon ezek jelentős része ugyancsak templomokhoz kapcsolódik, ahogy az a moldvai területek esetében is megfigyelhető. A korai moldvai templomok egyébként is szoros összefüggést mutatnak Erdéllyel, mint például az Őrhely várában álló, vagy a Dnyeszter jobb partján lévő Soroca (Moldova) várkápolnája, utóbbit egyenesen besztercei mesterek építették.48 Hozzátenném, hogy jelen ismereteim alapján a 15. század elejére tehető Ditró (Ditrău, Hargita megye) kialakulása. A szász Dittrichderf, „Dittrich falva” jelentésű neve az ősfoglaló nevét őrizheti.49 Mindenesetre az biztos, hogy a 15. század első harmadától Szászrégen (Reghin, Maros megye) is bekapcsolódik a Moldva és Lengyelország felé irányuló kereskedelembe. A szászrégeni út pedig éppen Ditró térségén keresztül vezetett a moldvai határ és a lengyel területek irányába, jelentőségét pedig az adhatta, hogy innen a Tatár-hágón át Tölgyesre, a Tászok-tetőn és Bélboron (Bilbor, Hargita megye) keresztül pedig Dragujászkára (Drăgoiasa, Suceava megye) lehetett eljutni,50 de akár a borgói hágóhoz is, amely Beszterce és Szucsáva között biztosította az összeköttetést. Sokáig ez a bélbori gyalogösvény jelentette az egyik legrövidebb utat Moldva és Bukovina felé.51 Valamikor a 16. század második felében jött létre Remete települése Ditróval átellenben, a Maros túlpartján. Legrégebbi útja a kereszthegyi út, amely Laposnyán keresztül a Görgény patak völgyén át vezet Szászrégenbe.52
46 Binder 1992, 106. 47 Benkő 2016, 480–485. 48 Ghimpu 2000, 95–96., 191–192. 49 Vámszer 2000, 143. 50 Orbán 1869 II, 141. 51 Benkő 1853 III, 156. 52 Vámszer 2000, 148.



193
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
Ez az út Erdély első katonai felmérésén is szerepel,53 vagyis szinte a 18. század végéig sikerült megőriznie jelentőségét. A 17. század elejétől válik egyre jelentősebbé a legkorábbi gyergyószéki települések közé tartozó Szentmiklós szerepe. Szentmiklós mezővárossá válását segítette földrajzi fekvése, hiszen a Gyergyószéket Csíkszékkel összekötő fő útnak, valamint a Görgényi-havasokon átvezető Só útjának a kereszteződésénél fekszik, amelynek a pricskei vám is részét képezte.54 Mint az Erdély első katonai felmérésén is megfigyelhető, a pricskei vám fölött, Tatármezőn az út háromfele ágazott: Délkelet fele a Lapos-havason át Békás és Karácsonykő irányába vitt. Északkeleti irányban Tölgyesen keresztül Németvásár és Moldvabánya fele vezetett. A harmadik elágazás északnyugati irányban a Közrez-tető fele vitt, ahonnan Borszék és Bélbor vált könnyen elérhetővé, onnan pedig Dornavátra és Beszterce vidéke. A jelen dolgozat keretében említett írott kövek elég egyértelmű összefüggést mutatnak Erdély középkori és fejedelemség kori kereskedelmi úthálózatával, amely az Anjou-korban alakult ki és többé-kevésbé egészen a 19. századig használatban maradt. Ugyanakkor hangsúlyoznom kell, hogy nem szabad figyelmen kívül hagynunk a korabeli határjelzésekkel fennálló kapcsolatot sem, hiszen a kettő sokkal inkább kiegészíti, mintsem kizárja egymást. Véleményem szerint nagyon hasonló jelenséget figyelhetünk meg napjainkban a települések határában, az áthaladó utak mentén felállított helységnévtáblák esetében.
53 https://mapire.eu/hu/map/firstsurvey-transylvania/; a letöltés időpontja: 2019. december 6. 54 Demjén 2016, 15–16.



ŐSI ÍRÁSAINK
194
KÉPEK
1. kép: A Tászok-tetőn 2018-ban azonosított írott kövek (K1–14, piros színnel
jelölve, forrás: Google Earth) és az 1913-ben találtak (I–XI, kék színnel jelölve, forrás:
Kovács 1914, 2. ábra).



195
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
2. kép: Azok a jelen dolgozat keretében említett helyszínek, ahonnan írott kövek
ismertek (forrás: Google Earth).



ŐSI ÍRÁSAINK
196
3. kép: Az írott kövek lelőhelyei az Erdélyi Nagyfejedelemség 1862-es térképére
vetítve (forrás: http://www.geo-spatial.org)



197
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
IRODALOM
Benkő 1853. Benkő Károly: Csík, Gyergyó és Kászon, Leírások. Stein János kiadása, Kolozsvár, 1853. Benkő 2016. Benkő Elek: A székely írás emlékei. In Benkő Elek, Oborni Teréz (Szerk.): Székelyföld története I. MTA BTK – EME – HRM, Székelyudvarhely, 2016. 475–486. Benkő–Székely 2008. Benkő Elek – Székely Attila: Középkori udvarház és nemesség a Székelyföldön. Nap Kiadó, Budapest, 2008. Berta–Károly 2007. Berta Árpád – Károly László: A szertő-tetői kő rovásírásos feliratai. Magyar Nyelv, 103/3. (2007) 300–310. Binder 1992. Binder Pál: Megjegyzések a középkori erdélyi helynevek szász megfelelőiről. Erdélyi Múzeum, 54/1–4. (1992) 102–109. Bolohan–Puskás-Kolozsvári 2019. Bolohan, Neculai – Puskás-Kolozsvári Frederic: A tászok-tetői írott kövek. Tarisznyás Márton Múzeum, F&F International, Gyergyószentmiklós, 2019. Csallány 1960. Csallány Dezső: A székely-magyar rovásírás emlékei. A Nyíregyházi Jósa András Múzeum Évkönyve, 3. (1960) 39–122.
Csáki – Pál-Antal 2013. Csáki Árpád – Pál-Antal Sándor (Szerk.): Pesty Frigyes helynévgyűjteménye 1864–1865. Székelyföld és térsége. II, Hargita megye. Országos Széchényi Könyvtár – Székely Nemzeti Múzeum, Budapest–Sepsiszentgyörgy, 2013. Demjén 2016. Demjén Andrea (Szerk.): Gyergyószentmiklós a régészeti kutatások tükrében. Erdélyi Múzeum-Egyesület – Tarisznyás Márton Múzeum, F&F International, Kolozsvár–Gyergyószentmiklós, 2016. Endes 1938. Endes Miklós: Csík-, Gyergyó-, Kászon-székek (Csík megye) földjének és népének története 1918-ig. Korda R. T. Nyomdája, Budapest, 1938. Erdélyi–Ráduly 2010. Erdélyi István – Ráduly János: A Kárpát-medence rovásfeliratos emlékei a Kr. u. 17. századig. Masszi Kiadó, Budapest, 2010. Ferenczi 1990. Ferenczi Géza: A Firtos-várbeli rovásjegyekről. Hazanéző, 1/2. (1990) 18.



ŐSI ÍRÁSAINK
198
Ferenczi 1997. Ferenczi Géza: Székely rovásírásos emlékek. Erdélyi Gondolat Könyvkiadó, Székelyudvarhely, 1997. Ghimpu 2000. Ghimpu, Vlad: Biserici și mănăstiri medievale în Basarabia. Monografie. Editura Tyragetia, Chișinău, 2000. Gorovei–Székely 2005. Gorovei, Ștefan S. – Székely Magdalena: Princeps Omni Laude Maior. O istorie a lui Ștefan cel Mare. Mușatinii, Suceava, 2005. Iorga 1925. Iorga, Nicolae: Istoria comerțului românesc. Epoca veche. Tiparul Românesc, București, 1925. Kémenes 1914. Kémenes Antal: Tászoktetői leletekről (Csíkvármegye Ditró község határa). Archaeologiai Értesítő, 34. (1914) 110–119. Kovács 1914. Kovács István: A tászoktetői sziklakarczolatok (Csík vármegyében). Dolgozatok az Erdélyi Nemzeti Múzeum Érem- és Régiségtárából, 5. (1914) 229–276.
Lazarovici et all. 2011. Gheorghe Lazarovici – Iuliu Cristi Pop – Cornelia-Magda Lazarovici – Sote Angeleski: Megalite în Carpații Răsăriteni. Căi spre sanctuarele din natură şi urmele unor aşezări. Studiu de etno-arheologie şi etno-religie. Arheologia Moldovei, 34. (2011) 53–76. Manolescu 1966. Manolescu, Radu: Campania lui Sigismund de Luxemburg în Moldova (1395). Analele Universitatii București, Istorie, 15. (1966) 59–74. Naum–Butnaru 1989. Naum, Traian – Butnaru, Emil: Munţii Călimani. Editura Sport-Turism, Bucureşti, 1989. Orbán 1869. Orbán Balázs: A székelyföld leírása történelmi, régészeti, természetrajzi s népismei szempontból, II. Ráth Mór, Pest, 1869. Poncea 1999. Poncea, Traian-Valentin: Geneza orașului medieval românesc extra carpatic (secolele X–XIV). Editura Biblioteca Bucureștilor, București, 1999. Ráduly 2006. Ráduly János: A moldvabányai ferences templom régi rovásjegyei. Erdélyi Múzeum, 68/3–4. (2006) 145–149. Ráduly 2007. Ráduly János: Még egyszer a moldvabányai rovásemlékről. Székelyföld 11/7. (2007) 101–109. Ráduly 2011. Ráduly János: Erdélyi rovásemlékek világa. Adalékok rovásírásunk ismeretéhez. Silver Tek Kiadó, Marosvásárhely, 2011.



199
A TÁSZOK-TETŐ ÍROT T KÖVEINEK LEHETSÉGES PÁRHUZAMAIRÓL...
Romstorfer 1893. Romstorfer, Carl A.: Aus den „Mittheilungen der k. k. Central-Commission”. Jahrbuch des Bukowiner Landes-Museums, 1. (1893) 45–71. Romstorfer 1895. Romstorfer, Carl A.: Aus den „Mittheilungen der k. k. Central-Commission”. Jahrbuch des Bukowiner Landes-Museums, 3. (1895) 141–143. Sófalvi 2016. Sófalvi András: Sóbányászat és sókereskedelem 1562-ig. In Egyed Ákos – Hermann Gusztáv Mihály – Oborni Teréz (Szerk.): Székelyföld története I. A kezdetektől 1562-ig. MTA BTK – EME – HRM, Székelyudvarhely, 2016, 295–301. Sófalvi 2017a. Sófalvi András: Bodza vára és a havasalföldi Székely megye. Lustra, 4/1. (2017) 55–62.
Sófalvi 2017b. Sófalvi András: Hadakozás és önvédelem a középkori és fejedelemség kori Udvarhelyszéken. Erdélyi Múzeum-Egyesület, Kolozsvár, 2017. Takács 1987. Takács Lajos: Határjelek, határjárás a feudális kor végén Magyarországon. Akadémiai Kiadó, Budapest, 1987. Tánczos 2006. Tánczos Vilmos: A moldvabányai rovásírásfeliratról és keletkezésének hátteréről. Erdélyi Múzeum, 68/3–4. (2006) 150–156. Tarisznyás 1982. Tarisznyás Márton: Gyergyó történeti néprajza. Tíz tanulmány. Kriterion, Bukarest, 1982. Teodor 2003. Teodor, Dan Gh.: Inscripțiile rupestre de la Cotârgași-Suceava. In Ionel Cândea – Paul Cernovodeanu – Gheorghe Lazăr (Red.): Închinare lui Petre Ș. Năsturel la 80 de ani. Muzeul Brăilei, Editura Istros, Brăila, 2003, 789–799. Tóth 1996. Tóth Péter: A pogány kori őskultusz emlékei Magyarországon. In Fazekas Csaba (Szerk.): Studia Miskolcinensia 2. Társadalomtörténeti tanulmányok. Miskolc, 1996, 20–35. Ursulescu 1991–92. Ursulescu, Nicolae: Inscripția cu semne runice de la Herla (com. Slatina, jud. Suceava). Analele Științifice ale Universității «Al. I. Cuza» din Iași, Istorie, 37–38. (1991–1992) 81–86. Vámszer 2000. Vámszer Géza: Csík vármegye településtörténete. Helytörténeti adatok a hajdani Csík vármegye (Csík, Gyergyó és Kászon) településtörténetéhez. Pallas-Akadémia, Csíkszereda, 2000.






201
AZ APAHIDAI ONACHAR (>ONACHARUS<AUNACHARUS)
AZ APAHIDAI ONACHAR
(>Onacharus<Aunacharus)
SZABÓ ÁDÁM
Bonae memoriae Attila Kiss1 (Brassó 1939 – Budapest 1999)
A B S Z T R A K T : Az 1889-ben előkerült, s az 5. század második felére keltezhető apahidai I. germán fejedelmi sírban két gyűrű volt az elhunyt ujjain: egy névgyűrű és egy keresztgyűrű. A névgyűrűn az elhunyt neve szerepel, latin betűkkel, latin kereszt alatt. A keresztgyűrűn négy kis latin kereszt áll. A sírhoz tartozónak tekint a kutatás egy később múzeumba került monogramos gyűrűt is, azonban ennek több mint bizonytalan az I. sírhoz való tartozása. Az elhunyt latin vagy hosszú latin kereszttel díszített arany hagymagombos fibulája a Római Birodalomban viselt magas méltóságára és feltehetően patríciusi rangjára utal. A latin nyelvű gyűrűfelirat szerint a Nyugatrómai Birodalommal állt kapcsolatban, esetleg mint egy foederatus csoport vezetője. Vélhetőleg a gyűrűket is nyugat-európai, ezen belül italiai ötvösök, vésnökök készítették. A gyűrűfeliratot eddig epigrafikai oldalról nem vizsgálták, a rajta álló nevet korábban Omharus, Omharius formákban olvasták. A névgyűrű feliratát Michael Sch
1 Vö. Gáll–Szenthe–Tóth 2015, 5-18.



ŐSI ÍRÁSAINK
202
mauder 1998-ban Omaharus alakra pontosította a 2. sor betűkapcsolásának jó észrevétele nyomán, amit ő M^A nexusnak értelmezett. Az újabban Coriolan H. Opreanu és Nicolae Gudea által olvasott 3. sor VG olvasata felirattanilag nem támogatható, időrendi okok miatt sem lehet v(ir) g(oriosus), marad tehát az -us olvasat. Legutóbb Wolfgang Haubrichs is az -us vegződést látta valószínűnek. A gyűrűn álló név második fele jól értelmezhető ógermán / gót szó (*harjaz / hajris), ahogy ezt Bóna István felismerte. Az első fele viszont OM, illetve OMA formában értelmetlen, ezzel a név nemcsak hapax, hanem értékelhetetlen is nemcsak nyelvi és történeti szempontokból, hanem a temetkezés germán, illetve nyugati kapcsolatokra utaló kontextusában is. A betűösszevonás (nexus) azonban felirattani szempontból N^A is lehet, amely jól értelmezhető is. A névgyűrűre írt név olvasata így Onahar|us, ahol a H a germán nyelvek CH hangját jelöli fonetikusan írva. A gyűrűn álló név tehát On^a(c)har|us, ennek latin -us végződés nélküli alakja Onachar. Ezzel formaszerű germán név bontakozik ki, amely nyugati germán közegben fordul elő. Eredeti formájában Aunachar, latinosan írva Aunacharus, illetve Aunarius formája ismert még. A sírhoz bizonytalansággal – vagy talán inkább sehogy sem – köthető, valószínűleg bizánci készítésű monogramos gyűrű görög nyelvi alapon értelmezhető. A vele egy kontextusba tartozónak feltételezett névgyűrű felirata alapján való olvasata nehézkes, erőltetve oldható fel a megfelelő alakra. Ez esetben a gyűrű fejének lenyomati formájával együtt az OMAPVΣ (Omarus) karaktereket tartalmazza egyenként elkülöníthetően. Ha mégis összetartoznának, úgy a monogramot csak a névgyűrűről másolhatták, a betűkapcsolást M-nek látva, s a görögül itt nem jelölhető H-t elhagyva. Legvalószínűbb, hogy nem ugyanaz áll rajta, mint a névgyűrűn, s nem is az I. sírba temetett személyé volt. Legegyszerűbb olvasata pedig PAMVΣ – azaz RAMUS – vagy ezen betűk más, balról jobbra olvasható értelmes kombinációja. Neve és személyes tárgyai alapján kérdésessé válik, hogy Onachar gepida király volt-e. A nyugati germán közegre jellemző név összevetésben a sír egyéb nyugati kötődésű leleteinek kontextusával arra utal, hogy az apahidai fejedelemi rangú személy nyugatról érkezhetett a gepidák tiszántúli és erdélyi területeire. Feltehető, hogy kíséretével együtt a mai Apahida környékére települt nyugati germán regulus lehetett, akit az 5. század második felének nyu



203
AZ APAHIDAI ONACHAR (>ONACHARUS<AUNACHARUS)
gat-európai változásai sodortak a Kárpát-medencébe, ezen belül Erdélybe, ahol befogadta őt a térséget uraló gepida király. A legszemélyesebb tárgyain látható hosszú vagy latin keresztek keresztény voltát és nyugatrómai területekhez való kötődését mutatják. Névgyűrűje nem illeszkedik a kortárs, császári mintát másoló germán királyi pecsétgyűrűk közé. Gyűrűi, bár magas rangját jelzik, nem regáliák. Ilyen szintű insigniumok alkalmazása esetén a királyi rang (rex) jelzése valószínűleg nem maradt volna le a névgyűrűjéről, ha ő király. A vele együtt eltemetett tárgyak és a neve alapján, a korban felemelkedő száli frank vagy Meroving hatalom elől menekülhetett el a 476-ban megdőlt Nyugatrómai Birodalom galliai-germaniai területeiről. Az ő és családja hagyatéka (I.-II.-III. (?) apahidai sírok), továbbá a Szamos menti leletanyag egy része a korábban „keleti Meroving kultúrának” is nevezett régészeti horizont kialakulásához is hozzájárulhatott. K U L C S S Z Ó K : Erdély, Apahida I. sír, névgyűrű, pecsétgyűrű, keresztgyűrű, germán, Omharus, Omaharus, Onachar, Aunacharus, 5. század, Barbaricum, regulus, késő-római kor.
A B S T R A C T : Onachar from Apahida (>Onacharus<Aunacharus). The first Germanic „princely” grave that can be dated to the second half of the 5th century on the basis of the chronology of the adjacent objects to the skeleton was discovered in Apahida (RO, Com. Cluj) in 1889. Among the objects found there were two gold finger rings, a name ring and a cross ring. The name ring contains an engraved Latin cross and a male personal name. The cross ring contains four engraved little Latin crosses. Based on the archaeological context, at first the possible Germanic name on the name ring was read as OMHAR|VS, then as OM^AHAR|VS (M. Schmauder) and later as OM^AHAR|VG (N. Gudea). The ending is definetely a Latin -VS and not -VG, or V G abreviation (C. H. Opreanu). In this form, the original name without an -us ending is a hapax and uninterpretable. The OM beginning is unknown in the case of Germanic names. However, the M^A like ligature (nexus) can also be read as N^A, which means that the reading of the name could be ON^AHAR, as well. The ONAHAR form contains a regular AU>O changing (also according to W. Haubrichs), the H represents the CH sound of Germanic languages. The original form of the



ŐSI ÍRÁSAINK
204
name sounds Aunachar, with the Latin ending Aunacharus, which appears in the Aunacharius and Aunarius forms, as well. On the name ring, the name was engraved phonetically, following the pronunciation, which sounds Onachar, i.e. Onacharus [=On^a(c)har|us]. It was an existing and real name in the West Germanic area of the age. Onachar’ name and his adjacent objects suggest that he could have been a West Germanic fugitive regulus, who – together with his escort – was received by the local Gepid ruler of the period. K E Y W O R D S : Transylvania, Apahida, grave I, German, name ring, cross ring, Omharus, Omaharus, Onachar, Aunacharus, 5th century, Barbaricum, regulus, late Roman time
1. Az alábbi közlemény a 2019 decemberében Budapesten rendezett Ősi írások konferencián2 „A Magyar Nemzeti Múzeum Barbaricumi Gyűjteménye és a Barbaricum feliratos emlékei” címmel tartott előadás része volt. Az előadást, ahogy ezt az írást is kollégám, az éppen húsz éve elhunyt Kiss Attila emlékének ajánlottam.3 2. A saját nyelven, de latin betűkkel írt barbaricumi szövegek közé tartozik az apahidai első (I.), germán fejedelmi sír egyik aranygyűrűjének, az ún. ’névgyűrűnek’4 a felirata.5
2 Itt is köszönöm a konferencia szervezője, Prof. Dr. Fehér Bence DSc, tudományos tanácsadó meghívását. 3 A MNM Barbaricumi Gyűjtemény anyagának kiválogatását a többi régészeti gyűjteményből Garam Éva és Kiss Attila kezdték el, s az 1–4. századi tárgyak nagyobb részét el is különítették önálló raktári egységbe 1994-gyel bezárólag, ezzel megteremtve a 2011-ben hivatalosan Germán-Szarmata Gyűjtemény néven indult önálló alegységet képező múzeumi gyűjtemény alapját. Vö. Masek–Szabó 2014. 4 Őh. Muzeul Naţional de Istorie a României. Ltsz.: 54580. Vö. még Werner 1967/68, 120123. és Popescu 1976, 394. Nr. 437b. 5 Válogatott irodalom: Finály 1889, 305–320.; Csallány 1961, 222-223.; Horedt–Protase 1972, 174-220.; Kuhn–Werner–Horedt 1973, 365–367.; Bóna 1986, 146–149.; Harhoiu 1987; Kiss 1987; Bóna 1989, 75–83., 79–80.; Cseh J. in Bóna et al. 1993, 40–41.; Kiss 1995; OanţăMarghitu 2014, 615-619.; Kiss P. 2015, 89–90.; Vida 2016, 47–49.; Rácz 2018.



205
AZ APAHIDAI ONACHAR (>ONACHARUS<AUNACHARUS)
Az 1889-ben előkerült sír a mellékletek összességének időrendje szerint tágabban az 5. század második felére keltezhető6, szűkebben pedig 431–470 közé keltezik, bár ez utóbbi nem látszik indokoltnak.7 A sír lelőhelyét nemrég határozta meg pontosan egy kutatócsoport, kiigazítva ezzel Kurt Horedt téves meghatározását.8 Az eltemetett fejedelmi személy temetkezéséből két pecsétgyűrű került elő a megtaláláskor. Az egyiken, az ún. névgyűrűn latin kereszt és latin betűs felirat (1. kép) áll, a következő fejlapján négy latin kereszt áll szabályosan rendezve, ennek alapján keresztgyűrűnek nevezhető (2. kép). A gyűrű újszerűnek látszik, kopásmentes, éles kontúrokkal. Valószínűleg ezt már csak a sírban viselte a tulajdonos. A rajta együttesen, illetve szabott rendben látható négy kereszt pontos, illetve személyes szimbolikájának megfejtése még nem történt meg. Vélhetőleg az elhunyt valamelyik kereszténységen belüli irányzathoz való tartozásával függ össze. A harmadik gyűrű, amely inkább szakirodalmi alapon kötődik a sírhoz, egy pecsétgyűrű, amelyen latin kereszt és retrográd monogram látható (3. kép). Az alig kopott monogramos gyűrűt Finály Henrik 1889-ben nem említi a sír első közlésében. 1897-ben került a Magyar Nemzeti Múzeumba Springer Dávid gyulafehérvári ékszerész közvetítésével, Apahida lelőhelymegjelöléssel. A leltárkönyvbe a lelőhelyadatot Hampel József kérdőjellel vette fel. A vele együtt behozott vadkanfejes pendulum az egyetlen olyan tárgy, amely erősítené a gyűrű apahidai I. sírhoz való kötődését, de biztossá nem teszi. Ennek megfelelően nem kezelhető bizonyossággal, hogy ugyanabból a sírból került elő, mint a másik két gyűrű. A nagyméretű, hüvelykujjra vagy kesztyűre készített monogramos gyűrű többféleképpen olvasható feloldott szövege nehezebben feleltethető meg a feliratos gyűrű szövegének, de felirattani szempontból nem lehetetlen. Ugyanakkor ez a nehézkes és sok magyarázatot igénylő megfeleltethetőség szintén növeli az együvé tartozás vélelmével szembeni kétsége
6 Vö. Harhoiu 2013, Abb. 15. az első és második sír tárgyainak jó összesített fényképe. 7 A korszak szöveges forrásaihoz általánosan ld. Halsall 2007; a régészeti-történeti vetületekhez ld. Kiss 1991; Bóna et al. 1999: Bóna István előszava és В. Tóth Ágnes, Cseh János, Gallina Zsolt, Mesterházy Károly, Nagy Margit tanulmányai; Schmauder 2002; Schmauder 2003; Prohászka 2008; Kiss P. 2015; Masek 2018; Rácz–Vida 2018; Vida–Quast–RáczKoncz 2019 kötet tanulmányai, a korábbi irodalommal. 8 Ld. Gáll et al. 2017, 26–27. Nr. 9.



ŐSI ÍRÁSAINK
206
ket. Annak elfogadásával, hogy valóban Apahida a lelőhely, az sem zárható ki, hogy egy következő, ugyanazon területen eltemetett kortárs személy szétdúlt sírjából került elő eredetileg.9 Bóna István korábban már felvetette egy harmadik sír esetleges létét egy, az ismert két sír tárgyaihoz nem illeszkedő övcsat alapján. Emellé, tekintetbe véve azt is, hogy a hasonló sírokból eddig egyszerre csak egy nevet tartalmazó pecsétgyűrű került elő, a monogramos gyűrűt valóban másik, szűkebb apahidai kontextusban kellene alapvetően értelmezni, mint a névgyűrűt. 3. Alább a latin betűs felirattal ellátott ún. névgyűrűről lesz szó.10 Epigrafikai oldalról még nem vizsgálta senki, így a felirattani szempontból viszonylag egyszerűnek számító szöveg nem rendelkezik még pontos olvasattal, ezáltal megfejtéssel sem. Ennek oka talán az, hogy a római kor határán és a római világ peremén túl került elő, s kontextusa alapján a népvándorláskorba tartozik. A gyűrű és szövege azonban több szálon kötődik mind a nyugatrómai világhoz, mind a római korhoz – igaz, mindkettőnek a végéhez. Átlagos formája alapján nem keltezhető a császárkoron belül. Sima felületű, a gyűrűtest és a gyűrűfej egybeöntött. A gyűrűtesthez képest kiszélesedő gyűrűfej ovális lapot formáz, sima felületében három sorba rendezetten írásjelek állnak. A felirat a Római Birodalom területén előforduló, fémbe ütött feliratok készítésmódja szerint több évszázadon át alkalmazott technikával készült. A háromszögű betűtalpak és betűtetők előzetes beütése után ütötték be közéjük a betűszárakat, pontos alakú és méretű éllel rendelkező célszerszámokkal. A gyűrűfej három sorba rendezett, igényesen vésett betűkből álló felirata a következő (vö. 1. kép):
9 Őh. Magyar Nemzeti Múzeum. Ltsz.: MNM N 27/1897.2. (N1), súlya 54,9 g. Méretei: Átm. 3,1–3,3 cm; fej átm. 1,2–1,7 cm; karikaszélesség 1,3–0,7 cm; karikavastagság 0,6–0,35 cm (köszönöm Hajnal Zsuzsának a méretadatokat). A lelőkörülmények tisztázatlansága, a sír vagy sírok szétdúlt előkerülése miatt a gyűrű lehetséges máshova tartozását jelzi már Gáll et al. 2017, 27. is. 10 A két gyűrű szövegével legutóbb foglalkoztak: Werner 1967/68, 120–123. (uo. W. Betz is, p. 123.); Schmauder 1998, 67–68.; Schmauder 2002, vol. II. 7–10. Nr. I. és Taf. 1–14.; Schmauder 2003, 91–92.; Spier 2010, 15.; legutóbb Opreanu 2014, 279–293., 289. Fig. 5. a. és Fig. 6. a–b. Vö. még Garipzanov 2018, 147–148.



207
AZ APAHIDAI ONACHAR (>ONACHARUS<AUNACHARUS)
V. 1.: † (kereszt); a függőleges hasta felső része hiányos a gyűrűfej kopása miatt. A kopást is figyelembe véve, a kereszt latin vagy hosszú kereszt. V. 2.: OM^AHAR vagy ON^AHAR; a gyűrűfej méretét és a sor meglévő hosszát figyelembe véve nem zárható ki, hogy a sor végéről egy betű teljesen lekopott. Az N^A betűösszevonás második tagjában bizonytalanság látható az eszközkezelésben, amelyet az A betű kiképzésének szüksége okozott. Az A betűt nem pusztán az M vagy N szárai közé igazították a keresztvonás bevésésével, hanem önálló betűként is formázva vonták össze az előző betűvel. Egy vonásból álló jobb szárának ductusát az M vagy N baloldali középszár ductusához igazították, bal szárát viszont két kisebb vonásból állították össze, amelyek közül a keresztvonás kiágazik balra. A felirat második betűjében álló betűkapcsolást (nexust) Michael Schmauder jelezte először 1998-ban, M^A olvasattal. V. 3.: VS vagy VG. A második betű alja a gyűrűfej kopása miatt elveszett, a betűszár iránya szerint nem szabályosan álló S forma szerint hasasodik, hanem a kurzív G formákat is idézi, ahogy erre Coriolan H. Opreanu felhívta a figyelmet 1999-ben. Az olvasatot Nicolae Gudea is valószínűnek látta. Azonban az S betű vésése egyrészt gyakran tartalmaz hasonló hibákat – nemcsak a fém, hanem a kő felirathordozókon is –, másrészt a sorban a betűk tengelye alulról felfelé jobbra dőlő, azaz a mára lekopott alsó betűgörbület valóban hátrább esik. A betű pontos hangértéke ez esetben tehát a szöveg többi részének, illetve az értelmezésének függvényében dől el. Az idézett szakirodalmi szerzők többsége az VS olvasatot tekinti jónak, amely a betűk tengelyirányát tekintve is valószínűbb. A három sorban álló szöveg második és harmadik sorának betűi között nincsenek interpunctiók, s nincs távolság. A háromsornyi szöveget csak a sorok tagolják, ami nem jelenti szükségképpen azt, hogy külön kifejezésekhez tartoznak. Ugyanígy nem tekinthetők automatikusan rövidítések sorozatának sem, bár amíg nem adódik értelmes olvasat, addig ez a lehetőség is számításba veendő.11 A szöveg nem retrográd, azaz nem tényleges pecsétgyűrűként használták, inkább reprezentatív szerepe volt. Formai alapon a Római Birodalom
11 Pl. Vékony Gábor ms. MNM Adattára, 164/e dosszié, különálló cédula: O(ptimus) M(aximus) H(unnorum) A(rdaricus) R(ex) / V(otum) S(olvit). Köszönöm Fehér Bencének az adatot.



ŐSI ÍRÁSAINK
208
területén készült, tartalmi alapon a Nyugatrómai Birodalomban, ezen belül lehetségesen Italiában.12A gyűrűfej széleinek erős kopása, amely a v. 1. tetején, a v. 2. végén és a v. 3. végének alsó részén mutatkozik meg, a tárgy hosszú ideig tartó használatát mutatja. Felirattani alapon, a rajta álló két A betű lefelé csúcsos kereszthastája alapján már a 3. század első felétől felfelé keltezhető, azonban a betűforma használata a későbbi évszázadokban is gyakori. Ennek alapján nem lenne szükségképpen egykorú az apahidai sír többi tárgyával, de funkciója és személyes jellege a tulajdonosához köti, ezáltal az 5. századi készítése a legvalószínűbb. A két gyűrű közül, állapotát tekintve ez az idősebb. Olvasata több szempontból problémás. A gyűrű személyes jellegéből fakadóan is egyértelmű, hogy a tulajdonos neve állt rajta. A temetkezés jellegét tekintve feltételezhető, hogy valóban magát a tulajdonost temették el, ujján a gyűrűvel, gyűrűivel. A temetkezés egyéb leleteiből, a kontextusból is kiindulva, Bóna István a következőképpen értelmezte a szöveget: „... A második gyűrűn kis kereszt alatt az OMHARIVS név olvasható, az RI betűk össze vannak kapcsolva. A harmadikon, amely pecsétgyűrű volt, kereszt és monogram látható. A feltehetőleg görög tükörírásból egyaránt kibetűzhető az OMARIVΣ vagy az AVD-OMARIVΣ név, egyáltalán nem meglepő, hogy a második gyűrűn olvashatóval azonos névről van szó. Ilyen nevű gepida történelmi személyt a ránk maradt írott források nem említenek. A név második fele korrektül értelmezhető a gót harjaz (= ’Heer, sereg’) szóból. Mivel a monogram megengedi az Audomharius feloldási lehetőséget is, hibátlan keleti germán névformát kapunk: Audomharjaz, latinosan: (Aud) Omharius, jelentése a ’sereg ura’, a ’sereg üdve’. Ezt a nevet csak a gepidák egyik királya viselhette (vö. az Ardariks, a ’földek királya’ vagy a Gunderith/Gunderiks, a ’harcosok királya’ nevekkel). ...”13 Máshol a következőképpen fogalmazott: „Audomharjis/Omharius Az apahidai 1. királysírban nyugvó keresztény gepida fejedelem aranygyűrűjének latin felirata, amelyet az egybeírt (ligált) R és I betűkre nem figyelve egy évszázadig értelmetlenül olvastak („Omharus”). A
12 A korszak gyűrűihez vö. pl. Marshall 1907; Henkel 1913; Finney 1982, 383–407.; Spier 1992; Spier 2007; Spier 2010; Garipzanov 2018 a korábbi irodalommal. 13 Bóna 1986, 147.; Bóna 1989, 79–80.



209
AZ APAHIDAI ONACHAR (>ONACHARUS<AUNACHARUS)
név második tagja az ógermán *harjaz, illetve gót harjis (nominativus és genitivus) jelentése: ’sereg’. Számos népvándorlás kori germán király és seregvezér összetett nevének a része, pl. Chlot-harius = Lothar frank király. Amennyiben a ligatúrát ir-ként olvassuk, akkor is korrekt gót szót kapunk, hairus ’kard’. A név eredeti, teljesebb első tagja a sír monogramos pecsétgyűrűjén kibetűzhető AVD szóval kezdődik, ami az auda ’boldogság-üdvösség’ szónak értelmezhető. A király teljes neve tehát körülbelül ’a sereg üdve’ lehetett. Az Om szókezdet, illetve om szótag azonban mindkét esetben megfejthetetlen.”14 Az OM szókezdet nem szerepel germán szógyűjteményben, amint ilyen kezdetű név sem ismert15, azaz megfejthetetlen, ahogy Bóna István helyesen megállapította. Az OM kezdet mint rövidítés két másik okból sem valószínű. Az első, hogy felirattanilag sem nyoma, sem indoka nincs a rövidítésnek ott, másrészről nem is OM olvasatú a betűcsoport, amelyet értelmezni kellene. A Bóna István által inkább nyelvészeti alapon valószínűsített R^I betűkapcsolásnak nyoma sincs a gyűrűn. Az olvasat egyébként nem igényli az I betűt ahhoz, hogy az összetett név második tagjának Bóna által javasolt értelmezése igaz legyen. A kutatás sokáig nem vette figyelembe a második sor második-harmadik betűjének kapcsolását. Michael Schmauder hívta fel rá elsőként a figyelmet 1998-ban, hogy betűkapcsolás látható a sorban.16 Észrevétele kitűnő, a nexus tényleg jól láthatóan ott van, ezt ő M^A-ként értelmezte, ezzel a sor olvasatát OMAHAR-ra igazította. A harmadik sor olvasataként, a sort kétbetűs V G rövidítésként értelmezve 1999-ben Coriolan H. Opreanu a v(ir) g(loriosus) javaslatot tette.17 Az utolsó, hiányosan fennmaradt betű alakja és iránya miatt felirattani szempontból valóban lehet a G mellett is érvelni. Ezzel együtt a különös, ebben a formában hapax név kérdése nem oldódik meg, amint a harmadik sor ilyetén értelmezése időrendi kérdéseket is támaszt. A 4. század végétől csak császári jelzőként használt gloriosustól18 eltérő szenátori vir gloriosus (ἔνδοξος)
14 Bóna in: Bóna et al. 1993, 41. Vö. még Bóna in: Bóna et al. 1999, 8. 15 Vö. pl. Köbler 2014 és Förstemann 1856, 971–972. 16 Schmauder 1998, 67–68. 17 Opreanu 1999, 926–928. = AE 2007, 1193a: Omahar(i) | v(iro) g(lorioso). Vö. még Opreanu 2014, ugyanezzel az olvasattal. 18 Vö. pl. Kulikowski 1998, 247–252.



ŐSI ÍRÁSAINK
210
titulus a korai bizánci korban előfordul ugyan, de nem az 5. század második felében vagy korábban, az apahidai sír ugyanott vélt pontosabb keltezése szerint 431-470 között. A század legvégén jelentkezik más jellegű feliratos forrásokban a gloriosus jelző, címként a Bizánci Birodalomban azonban a 6. századtól jelenik meg.19 Ez a feloldási, olvasati javaslat tehát kronológiai és földrajzi problémákat is felvet, még ha a sírból előkerült császári ajándék, a barbár fejedelmeknek adományozott hagymafejes fibula által is megerősítetten elfogadható, hogy az apahidai germán fejedelmi személy a Római Birodalom szövetségese volt. Azaz akár a v(ir) g(loriosus) titulus is kijárhatott volna neki. Ezzel viszont a temetkezésének időrendje a 6. századra tolódna, ezt pedig a teljes leletegyüttes kontextusa nyomán nem lehet bizonyítani, azaz elvetendő lehetőség. A második sor betűkapcsolása lehet ugyan M^A is, azonban felirattani szempontból ugyanolyan érvénnyel N^A nexus is. Utóbbival a sor olvasata ONAHAR, amely a másikkal ellentétben értelmezhető változatot képvisel, tehát valószínűbb. ON kezdetű germán név – szemben az OM kezdettel – létezik, azonban az AUN gyöknél keresendő a névtárban.20 Aki a nevet a gyűrű készítéséhez leírta, a szókezdő hangot határozottan O-nak hallotta és így is rögzítette, a vésnök pedig így véste be. Ez eredetileg csak a máshol AU betűkkel leírt hang lehet, amely ugyanúgy változott a kiejtés során, mint például az ausztrogót népnév osztrogótra. Hasonló, AU>O változások a Wulfila-féle gót Bibliában is előfordulnak a korban21, azaz szokványosnak is mondható az AU hang O-nak hangzó ejtése és ennek nyomán a leírása is; a Wulfila-írás AW digráfja nyílt O-nak ejtendő, tehát a gót elvű AV (au) betűcsoport azonos a latin elven írt O betű egyik kiejtési formájával. Az ON betűpár pedig önmagában is az AUN gyökre utal. A második korrektúrát követően került kezembe egy frissen megjelent tanulmány a gepida nevekről. A névgyűrűvel kapcsolatban Wolfgang Haubrichs szintén jelzi az AU>O hangalakváltozást, azonban a nevet Michael Schmauder idézett olvasatára (OM^AHAR) támaszkodva tárgyalja tovább.22
19 Vö. Kazhdan 1991, 855. és Näf 1995, 21–22. 20 Vö. Förstemann 1856, 971. 21 Vö. pl. Quast 2005. 22 Ld. Haubrichs 2019, 63. nr. 19. OMAHARUS további irodalommal. Köszönöm Vida Tivadarnak, hogy felhívta a kötetre a figyelmem.



211
AZ APAHIDAI ONACHAR (>ONACHARUS<AUNACHARUS)
A második sor következő, magyarázatot igénylő betűje a H. Kontextusa alapján a temetkezés germán, ez alapján nagy valószínűséggel csak germán név állhat a gyűrűn, a névgyűrű H betűje tehát csak a germán nyelvek közelítő hangértékű CH hangját jelölheti. Olyan vésnök, akinek anyanyelvében az adott hang így nem szerepel, csak H betűvel vagy hallott ejtés függvényében K hangértékű C betűvel jelezhette az adott hangot. A névgyűrűt készítő vésnök valószínűleg hallás után, kiejtés szerint írta át a nevet. A fentiek alapján a névgyűrű 2. sorában álló fonetikusan írt személynév eredeti formája AUNACHAR volt, a 3. sor VS végződésével latinosan írva: Aunacharus. A korábban feltételezett I betűvel az ugyanazon értelmű Aunachar[i] us lenne az olvasat. Az I azonban nem szükséges a név leírásához és értelmezéséhez, amely az ógermán *anô / gót: ana (előd, ős)23 és az ógermán *harjaz / gót: harjis (hadsereg) szavakból áll össze, kb. a sereg atyja értelemben. Utóbbi névrészt Bóna István pontosan azonosította. A név, különböző nyelvek szerinti változatokban, mai napig használt.24 Ugyanezt a nevet viselte 573-603 között Auxerre később szentté avatott püspöke, Aunacharius (latinosan Aunarius). Hasonlóan képzett nevet viselt az apahidai fejedelemmel kortárs vagy közel kortárs Ragnachar (latinosan Ragnarius vö. Hincmar Vita Remigii 15.25), valamint öccse, Ricchar (Riccar) is. A soissoni csatában (486) vele harcoló Ragnachart 508-ban Chlodvig (Clovis, Chlodovechus, Hludowicus, 481/482-511) frank király ölte meg, hasonlóképpen öccsét is. Ők Chlodvig rokonai voltak, ahogy Tours-i Gergelytől tudjuk (Historia Francorum II.42.)26, sorsuk alapján az államépítő két frank király többeket menekülésre kész
23 Vö. még pl. gót megfelelőit, Köbler 2014, 20. és 156.: „ana (2)***, an-a***, got., sw. M. (n): nhd. Ahne, Vorfahre; E.: idg. *an- (1), Sb., Ahne, Pokorny 36 és harjis 2, har-ji-s, got., st. M. (ja): nhd. Heer, Menge; E.: idg. *koros, *korios, Sb., Heer, Krieg, Pokorny 615?, Lehmann H44” [Pokorny = Julius Pokorny: Indogermanisches etymologisches Wörterbuch 1–2., Tübingen–Bern–Munich, A. Francke, 1957/19691, 20055; Lehmann = Winfred Philipp Lehmann: Gothic Etymological Dictionary, Leiden, Brill, 1986.] 24 Vö. még Förstemann 1856, 182.
25 Hincmar: Vita Remigii episcopi Remensis (transl. B. Krusch), Monumenta Germaniae Historica, Scriptores rerum Merovingicarum 3., Hanover 1896. [Hincmar (806–882) reimsi érsek.] 26 Gregorii episcopi Turonensis: Libri Historiarum X (edd. B. Krusch – W. Levison), Monumenta Germaniae Historica, Scriptores rerum Merovingicarum I.1., Hannover 1951 (2.



ŐSI ÍRÁSAINK
212
tethetett. Végül, utolsó példaként, Chlodvig egyik fiának és utódának szintén hasonlóan képzett neve volt: Clothar, másképp Chlotachar (511-561), ahogy ezt már fentebb idézve Bóna István is kiemelte. A névforma – különösen a második tagot tekintve – több nyugati germán személy esetében előfordul még. Összefoglalva megállapítható tehát, hogy az apahidai első fejedelmi sír névgyűrűjén álló név formaszerű germán név, eredeti formájában Aunachar, fonetikusan leírt ‚Onachar’, latinosan Aunacharus, illetve Aunacharius. 4. A szakirodalomban a névgyűrűvel egy kontextusban szerepel a monogramos gyűrű, amely a rajta álló monogramnak a névgyűrű szövegével való megfeleltetési kényszerét is magában hordozza. A lelőkörülmények nem támasztják alá az együvé tartozást. Annak feltételével, hogy ugyanabból a sírból kerültek elő, a monogram egy több mint bizonytalan olvasati lehetősége nagyjából megfeleltethető a névgyűrű biztos olvasatának, például a következő módon: A névgyűrű nyugati eredetével szemben görög karaktereket is tartalmazó, ezzel bizánci készítésűnek tekinthető monogramos gyűrű betűinek olvasatát Bóna István AVDOMARIVS és OMARIVS alakokban egyaránt valószínűsítette. A monogram feloldása legutóbb Opreanu latin nyelvi alapú olvasata szerint OMACAR(?),27 amely a betűismétlés és a nyelvi alap miatt kérdéses. Nincs jelzés, amely arra utalna, hogy az egy darab látszó A betűt pl. kétszer kell beleolvasni a szövegbe. A retrográd monogramból latin nyelvi alapon, betűismétlés nélkül csak az OMARVC betűket lehet biztosan elkülöníteni, azzal a kérdőjeles feltétellel, hogy a gyűrűfej széle lenyomatban egyúttal a monogram O betűje. A lenyomatban balra felül látható R vagy P feje nem lehet egyúttal O is, szókezdő O még kevésbé. Így O-t legfeljebb a gyűrűfej formázhat a lenyomatban, teljesen
kiad.). Magyarul legutóbb: Tours-i Gergely: Korunk története. A frankok története (ford.: Adamik Tamás és Mezey Mónika), Pozsony 2010. [Tours-i Gergely (538/539–593/594) Tours püspöke). 27 Popescu 1976, 394., Nr. 437a. Opreanu 1999, 926–928. = AE 2007, 1193b: Omacar(?). Vö. még Opreanu 2014. Az Omacar változatot az Odovacar (máshol Odovacer, illetve Odoacer) névvel vetette össze, ami az Omacar / Omahar kérdést nem magyarázza. Az Odo- névrész eredeti formája Audo- (*Audawakraz / *Audawakrs; Gregorii episcopi Turonensis Libri Historiarum II 18–19.: „Adovacrius”), vagyis hasonló fonetikus írásmód nyomán változott a névkezdő AU O-ra, mint az itt tárgyalt esetben. Vö. pl. Förstemann 1856, 162. A név második tagja többféleképpen magyarázható.



213
AZ APAHIDAI ONACHAR (>ONACHARUS<AUNACHARUS)
szokatlan módon. Bizonytalanabb az M-be foglalt V is, de nem valószínűtlen. A V nélkül és a fej szélvonalával együtt az olvasható betűk: OMACR. Ezzel kulcsbetűk alkalmazásával összeállított monogram jön ki az NA helyetti M kérdésével együtt, illetve úgy, hogy a C betű K hangértékkel a névgyűrű H betűjének felelne meg, és ugyanazt a CH hangot jelölné más kiejtés / hallás alapján, mint a névgyűrű H-ja. Azaz latin elven is megfeleltethető – igaz, kétséggel – a monogramos gyűrű és a névgyűrű felirata. Formai alapon a monogramos gyűrű azonban inkább Bizánchoz, ezáltal a görög elvhez köthető nagyobb valószínűséggel. Görög nyelvi alapon egy rhó és egy szigma különíthető el határozottan a többitől, amelyek kapitális alakja megegyező akár görög, akár latin elvű a szöveg. Az V fenntartásával együtt, így betűismétlés nélkül a gyűrűfejjel együtt az OMAPVΣ (Omarus) változat olvasható ki, amely a névgyűrű szövegének látvány és betű szerinti görög másolata lenne külön kiírt H nélkül. Más lehetőségként a rendhagyóságot külön is hangsúlyozó, betűismétlést tartalmazó görög elvű olvasatot javasol Jeffrey Spier a fej szélének kihagyásával MARIAΣ (gen.), az elhunyt „gót, talán gepida Omharus” feleségére utalólag.28 Ennek nem látom valószínűségét: ha az asszonyé a személyes tárgy, úgy vele temetik el, egyébként nem ismert a korból és hasonló közegből önálló női pecsétgyűrű, azaz a korabeli gyakorlat is ellentmond a javaslatnak. Mérete alapján sem készült női kézre. Az A betű indokolatlan ismétlését kihagyva ez a lehetőség amúgy is inkább MARIVΣ (nom.) lehetne, ahogy ezt Fehér Bence is észrevételezte. A monogram betűinek olvasati sorrendjére tehát csak a névgyűrű biztosan olvasható felirata alapján lehet feltételes javaslatot tenni, ha ugyanahhoz a személyhez tartoztak, miután a korabeli bizánci monogramszerkesztés és olvasás szabályai nem ismertek. Az együvé tartozás hangsúlyozottan kétséges vélelmével tételezhető fel ez esetben, hogy a jobb állapotú, tehát később készült monogramos gyűrű monogramját a névgyűrű felirata alapján állították össze. Ennek alapján az 5. század második felében, bizánci területen dolgozó vésnöknek valószínűleg nem voltak megfelelő latin felirattani ismeretei, s azt véste, amit a névgyűrűn látott. Az N^A betűkapcsolást nem észlelte, azt csak M
28 Vö. Spier 2010, 15.



ŐSI ÍRÁSAINK
214
betűnek látta, amint egyébként 1998-ig mindenki, emellett a görögül itt szükségtelen H betűt elhagyta. Úgy véste be a monogramot, ahogy esetleg látta, olvasni és értelmezni tudta a névgyűrűt. A monogram betű szerinti olvasata eszerint tehát OMAPVΣ, azaz a Bóna István-féle rövidebb olvasat – eltekintve az I betűtől – ma is helytálló. A monogram egyértelműsítésére vagy hitelesítésére szükség esetén a névgyűrű szolgálhatott, ez lehet a névgyűrű létének a reprezentáció melletti funkcionális értelme. A névgyűrű szemből nézeti jobb felének szélein látható erős kopás másik fémtárggyal való huzamosabb ideig tartó érintkezéstől származhat. A kopás legtermészetesebb módon egy közvetlenül mellette, másik ujjon hordott gyűrűvel való súrlódástól keletkezhetett. A névgyűrű szabályos, balról jobbra írt, nehézség nélkül olvasható feliratot tartalmaz, ezzel szükség esetén jól azonosítva a monogramos gyűrű szövegét is, amenynyiben ugyanahhoz a személyhez tartoztak. A kereszt mindkét gyűrűn ugyanazon a helyen áll, ezzel a két gyűrűvéset struktúrája megegyező. Mindenesetre a pecsétgyűrű monogramja a névgyűrű nélkül nem fejthető meg egyértelműen a névgyűrűhöz hasonlító feloldásra, így ilyetén értelmezése is a névgyűrű olvasatának függvénye, azaz kétséges. Egyértelműbb kellene legyen. Ha mégis összetartoznának, úgy a két gyűrű esetleges együttes használata másmilyen „kancelláriai” gyakorlatra utalna, mint amilyet a portrét és teljesen kiírt nevet, címet tartalmazó germán közegbeli pecsétgyűrűk mutatnak, köztük például a kortárs I. Childerich- (457/458-481/482), illetve II. Alarich-féle (484-507), római császári mintát követő gyűrűk.29 A névgyűrű szövegével összevetésben a betűkapcsolás figyelmen kívül hagyását formai hibának tekintve, a bemutatott névgyűrűhöz kötődő olvasati lehetőség szerint az egyetlen tartalmi különbség a két gyűrű szövege között a H betű megléte és nemléte. A monogramos gyűrűnek a névgyűrű alapján javasolható betű szerinti OMAPVΣ olvasata a bemutatott feloldási változat szerint tehát Om>n^a(h)arus. A példaként bemutatott
29 A Childerich-gyűrűhöz és kontextusához újabban vö. pl. Périn–Kazanski 1996, 173–182. a régebbi irodalommal; a II. Alaric-gyűrűhöz vö. újabban pl. Kornbluth 2008, 299–332, a régebbi irodalommal. II. Theodosius (401–450) magángyűjteményben lévő pecsétgyűrűjét, amelynek kövén császári díszruhás portré és fölötte kereszt látható, köriratában a személyes név mellett pedig a D(ominus) N(oster) és az Aug(ustus) császári jelzőt és méltóságjelző nevet tartalmazza, vö. és ld. Spier 2007, 25–26. No. 76. és Spier 2010, 14. Pl. 3a–c.



215
AZ APAHIDAI ONACHAR (>ONACHARUS<AUNACHARUS)
felirattani magyarázati lehetőséggel együtt több mint bizonytalan a névgyűrű és a monogramos gyűrű összetartozása, inkább nem vehetők azonos temetkezési kontextusba.30 Másik név mellett ugyanígy vagy meggyőzőbben lehetne érvelni. Pusztán a gyűrűfej lapjába ütött, az egyenként ténylegesen megállapítható betűket figyelembe véve, a fejformát kihagyva s egyúttal az I. sír névgyűrűjének olvasatától elszakadva inkább egy következő apahidai területen eltemetett korabeli előkelőt lehetne valószínűsíteni. Monogramja a Σ által jelzetten görög nyelvi alapon a lenyomatát balról jobbra olvasva több változatot ad ki, pl. PAVΣ (RAUS), PAVIΣ (RAUIS), PAMVΣ (RAMUS), esetleg PAMVΣI (RAMUSI) stb. olvasatokat. Ezzel a monogram valószínűleg nem teljesen kiírt nevet jelenít meg, inkább névrészt vagy kulcsbetűk által megjelenített nevet mutat be, amelynek meghatározása következő vizsgálatok tárgya. Bármilyen olvasat és értelmezés abban az esetben lesz hiteles, ha értelmezhető, illetve ismert, azaz létező nevet ad ki. Hasonló formájú pecsétgyűrűje volt a pouani sírba temetett kortárs germán harcosnak is, annyi különbséggel, hogy a név latin betűkkel (HEVA) megjelenítetten áll a gyűrű lapjában, talán szintén rövidített alakban, vagy teljes alakban istenségre utalva, illetve az eredeti gyűrűtulajdonos női mivolta sem zárható ki a név alapján.31 5. Az erdélyi területhez az 5. század második felében kötődő Onachar / Onacharus / Aunachar / Aunacharius nyomát auctorforrásban vagy feliraton egyelőre nem találtam. Ennek ellenére a javasolt olvasat szerinti valós neve nem hapax, és nyelvi, történeti kontextusban jól értelmezhető. Sajátossága a névnek, hogy nyugati germán, ezen belül inkább galliai-germaniai, illetve frank közegbeli nevekre hasonlít formai és tartalmi szempontokból. Ugyanígy az apahidai első, második és a feltételezhető harmadik sír32
30 A monogramos gyűrűk korabeli és későbbi használatához nyugaton és keleten vö.: Hilberg 2000, 63–122. 31 Vö. Salin–France-Lanord 1956, 65–75., ezen belül 74. fig. 23. és CIL 13, 10024 / 321 = ILCV 936k. A név germán istennő neve is lehet, vö. CIL 13, 8705, Germania Inferior / Elten: Herculi Ma|gusano et | Haevae Ulpi(us) | Lupio et Ul|pia Ammava | pro natis | v(otum) s(olverunt) l(ibentes) m(erito). A HEVA betűcsoport a sír lelőhelyén (Pouan / FR) téglavető mesterbélyegeként is előfordul, ld. CAG 10, p. 450. 32 Vö. Matei 1982, 387–392.



ŐSI ÍRÁSAINK
216
tárgyainak is sajátossága, hogy szintén nyugati, frank közegbeli párhuzamai ismertek a helyiek mellett. Az első sír általánosan a kortárs, 481/482-ben elhunyt I. Childerich (457–481/482) sírjával állítható csak párhuzamba.33 A második sír tarsoly-fedőlemezeinek párhuzamai szintén a Childerich-sírból, illetve Readwald kelet-angliai király 625-re keltezett Sutton Hoo-i hajósírjából ismertek, ahogy Bóna István is megállapította, itt is többször idézett helyeken. A nyugati germán közegre utaló összefüggő jelenségek alapján nem zárható ki, hogy az apahidai sírokba eltemetett fejedelmi személyek erdélyi léte kapcsolatban áll az Attila halálát (453), a nedaói csatát (454) és a Nyugatrómai Birodalom bukását (476), illetve a soissoni csatát (486) követő időszak eseményeivel, valamint a korban nagy lendülettel kialakuló Meroving (száli frank) hatalom kiépülésével, továbbá a gepidák nyugati kapcsolataival. Utóbbit tekintve a kutatások a nyugati germánság keleti kapcsolatait is hangsúlyozzák, éppen a kárpát-medencei leletekre támaszkodva.34 A fentiek alapján kérdésessé válik, hogy valóban gepida király volt-e a mai Apahidán eltemetett, a helyre és korra vonatkozó forrásokból nem ismert fejedelmi személy. Neve egészen más szerkezetű, mint az ismert gepida királyoké és főembereké, mint pl. Ardarich, Trafstila, Trasarich, Kunimund, Gunderith, Elemund, Thorisind, Thorismuth, Ostrogotha stb.35 Neve mellett, a vele eltemetett személyes tárgyak egy része alapján tehát erős lehetőségként vehető számba, hogy olyan, a száli frankok – azaz I. Childerich vagy fia, Chlodvig – elől a mai Apahida környékére települt nyugati germán regulus volt36, akit kíséretével együtt fogadott be a térséget uraló37 gepida király. Esetleg eredeti közegének, származási helyének szimbólumrendszerével függhet össze a sírjában talált vadkanfejes pendulumegyüttes is, amely biztosabban jelzi fejedelmi rangját,
33 Ld. Schmauder 1998; Quast 2015. Vö. még Opreanu 2005, 7–10. 34 Vö. pl. Kiss P. 2015, 89–101. 35 Vö. még Bóna et al. 1993, 26–52.; Bóna et al. 1999 és Kiss P. 2015, ezen belül a különböző nézeteket felsorolja még Kiss P. 2015, 90–91. 468. j. A nevekhez ld. még Haubrichts 2019. 36 A kérdéskörhöz átfogóan vö. pl. von Welck–Wieczorek–Hermann 1996 és az RPMK 2006 tanulmányait. 37 A különböző gepida központok kérdéséhez kiegészítőleg vö. még Bóna–Nagy 2002–2005; B. Tóth 2006.



217
AZ APAHIDAI ONACHAR (>ONACHARUS<AUNACHARUS)
mint a név- és keresztgyűrűk. A legszemélyesebb tárgyain, a gyűrűkön és a hagymafejes fibulán látható keresztek keresztény voltát mutatják, ez megint csak római területekhez köti inkább a személyét. Gyűrűi a többi hozzá tartozó tárgy mellett, a kor szokásainak megfelelően szintén magas rangját jelzik38, azonban egyik sem regália, inkább személyes jellegű. Ilyen szintű insigniumok használata esetén, ha ő valóban a királyként ismert kortársakhoz hasonló király, a méltóság (rex) jelzése valószínűleg nem maradt volna le a névgyűrűjéről. Vélhetőleg ezért hallgatnak felőle az auctorok is. Névgyűrűje az ismert kortárs germán királyi pecsétgyűrűk közé sem illeszkedik. Nyugati kapcsolatának vélelmét erősíti viszont a névgyűrű latin szövege, ahogy a latin vagy hosszú keresztek is a gyűrűkön és a fibuláján. A tulajdonos korábban a Nyugatrómai Birodalommal állhatott közelebbi kapcsolatban, esetleg foederatus csoport vezetőjeként is. Hagymafejes díszfibulája alapján39 a császári közigazgatás csúcsa közelében állt, akár patríciusi ranggal, illetve magister militum címmel is bírhatott, vagy más hasonló presztízsű tisztséggel. A fejedelmi rangú személy kíséretének hagyatéka vélhetőleg szintén elkülöníthető a Szamos menti leletek között célzatos kutatás nyomán.40 Hagyatékuk hozzájárulhat a korábban „keleti Meroving kultúrának” is nevezett régészeti horizont Kárpát-medencei megjelenéséhez. 6. A vázolt lehetőség nyomán tehát Onachar / Aunachar nem kell feltétlenül tovább szerepeljen a Kárpát-medencei gepida királyok névsorában, ahol eddig sem volt biztos helye, azonban a gepida királyság társadalomszerkezetének és -történetének árnyaltabb ismeretéhez feltétlenül hozzájárul.41
38 Vö. Garipzanov 2018, ezen belül különösen 147–148. 39 Vö. Tóth 2000, 201–211. 40 A gepida kor Kis-Szamos lelőhelyeinek kornológiai elemzése, illetve elterjedésük térképe: Gáll et all. 2017, 136–142, 3. térkép. 41 Itt is köszönöm Hajnal Zsuzsa (MNM), Rácz Zsófia (ELTE), Fehér Bence (MKI), Gáll Erwin (RAIA), Dobos Alpár (MMM), Kovács Péter (PPKE) segítségét és értékes észrevételeit.



ŐSI ÍRÁSAINK
218
KÉPEK
1. kép: Az apahidai (Kolozs megye, Románia) I. fejedelmi sír névgyűrűje (a Román
Nemzeti Történeti Múzeum gyűjteményében, ltsz. 54580), © MNIR 2020, fotó:
Marius Amarie.
2. kép: Az apahidai (Kolozs megye, Románia) I. fejedelmi sír keresztgyűrűje (a Ro
mán Nemzeti Történeti Múzeum gyűjteményében, ltsz. 54258), © MNIR 2020, fotó:
Marius Amarie.



219
AZ APAHIDAI ONACHAR (>ONACHARUS<AUNACHARUS)
3. kép: Az apahidai (Kolozs megye, Románia) retrográd monogramos pecsétgyűrű
(a Magyar Nemzeti Múzeum gyűjteményében, ltsz. N 27/1897.2), © MNM 2020,
fotó: Hajnal Zsuzsa.



ŐSI ÍRÁSAINK
220
IRODALOM
AE L’Année Épigraphique, Paris 1888
Bóna 1986 Bóna István: A gepidák királysága. In: Makkai László – Mócsy András (szerk.): Erdély története I. (A kezdetektől 1606-ig). Budapest 19861, 19872, 19883, 138–159. Bóna 1989 Bóna István: Daciától Erdőelvéig. Erdély és a Kelet-Alföld a népvándorlás korában (217–895) / A gepidák királysága (455–567). In: Köpeczi Béla – Szász Zoltán (szerk.): Erdély rövid története, Budapest 1989, 75–83.
Bóna et all. 1993 Bóna István – Cseh János – Nagy Margit – Tomka Péter – Tóth Ágnes (Bóna István szerk.): Hunok – Gepidák – Langobárdok. JATE Magyar Őstörténeti Kutatócsoportja, Balassi Kiadó, Budapest 1993.
Bóna et all. 1999 Bóna István – В. Tóth Ágnes – Cseh János – Gallina Zsolt – Havassy Péter – Mesterházy Károly – M. Nepper Ibolya – Nagy Margit: A gepidák. Kora középkori germán királyság az Alföldön – Ein frühmittelalterliches germanisches Königreich auf den grossen ungarischen Tiefeben (Havassy Péter szerk.: Gyulai Katalógusok 7.), Erkel Ferenc Múzeum, Gyula, 1999. Bóna–Nagy 2002–2005 István Bóna – Margit Nagy: Gepidische Gräberfelder am Theissgebiet I. –II. Magyar Nemzeti Múzeum, Budapest 2002–2005. (Monumenta Germanorum Archaeologica Hungariae 1–2.) B. Tóth 2006 Ágnes B. Tóth: Gepidische Siedlungen im Theissgebiet. Magyar Nemzeti Múzeum, Budapest, 2006. (Monumenta Germanorum Archaeologica Hungariae 4.) CAG = Carte archéologique de la Gaule 10. L’Aube, Paris 2005.
CILTheodor Mommsen cond.: Corpus Inscriptionum Latinarum. Berlin 1863Csallány 1961 Csallány Dezső: Archäologische Denkmäler der Gepiden im Mitteldonaubecken (454–568 u.Z.). Ungarischen Akademie der Wissenschaften, Budapest, 1961. (Archaeologia Hungarica S. N. 38.)
Finály 1889 Finály Henrik: Az apahidai lelet. Archaeologiai Értesítő, 9. (1889) 305–320. Finney 1982 Paul Corby Finney: A Monogrammed Byzantine Garnet from



221
AZ APAHIDAI ONACHAR (>ONACHARUS<AUNACHARUS)
Carthage. Rivista di Archeologia Cristiana, 58.3/4. (1982) 383–407. Förstemann 1856 Ernst Förstemann: Altdeutsches Namenbuch. Erster Band: Personennamen. Verlag von Ferd. Förstemann, Nordhausen, 1856. Gáll – Szenthe – Tóth 2015 = Gáll Erwin – Szenthe Gergely – Tóth Endre: Kiss Attila emlékezete; Kiss Attila bibliográfiája. Communicationes Archælogicæ Hungariæ 2014. (2015.), 5-18.
Gáll et all. 2017 Gáll Erwin – Dobos Alpár – Petruţ Dávid – Kapcsos Norbert – Wanek Ferenc – Piroska Eszter – Nagy Szabolcs – Iván András: „Daciától Ultrasilvaniáig”. A Kis-Szamos medencéjének településtörténeti változásai (3/4–12/13. század) – ‘From Dacia to Ultrasilvania’. The settlement-historical transformations in the Someșul Mic Valley between the 3rd/4th and the 12th/13th centuries AD. Erdélyi Múzeum-Egyesület, Kolozsvár, 2017. Garipzanov 2018 Ildar Garipzanov: Graphic Signs of Authority in Late Antiquity and the Early Middle Ages, 300–900. Oxford University Press, Oxford, 2018. Halsall 2007 Guy Halsall: Barbarian Migrations and the Latin West, 376578. Cambridge University Press, Cambridge, 2007. (Cambridge Medieval Textbooks.) Harhoiu 1987 Radu Harhoiu: Die Beziehungen zwischen Romanen und Barbaren in der Sicht einer ungarischen Geschichte Transilvaniens. Dacia, N. S. 31. (1987) 119–129. Harhoiu 2013 Radu Harhoiu: Der Schatzfund Şimleul Silvaniei und die Schlacht von Nedao. Banatica, 23. (2013) 111–142. Haubrichs 2019 Wolfgang Haubrichs: Die germanischen Personennamen der Gepiden, in: Vida–Quast–Rácz–Koncz 2019, 57–81. Henkel 1913 Friedrich Henkel: Die römischen Fingerringe der Rheinlande und der benachbarten Gebiete. Riemer, Berlin, 1913. Hilberg 2000 Volker Hilberg: Monogrammverwendung und Schriftlichkeit im merowingischen Frankenreich. In: Erika Eisenlohr – Peter Worm (Hrsg.): Arbeiten aus dem Marburger hilfswissenschaftlichen Institut. Elementa diplomatica 8. Universitätsbibliothek Marburg, Marburg an der Lahn, 2000. 63–122. Horedt–Protase 1972 Kurt Horedt – Dumitru Protase: Das zweite Fürsteng



ŐSI ÍRÁSAINK
222
rab von Apahida. Germania, 50. (1972) 174–220. ILCV Ernst Diehl: Inscriptiones Latinae Christianae Veteres., Weidmann, Berlin, 1925–1967. Kazhdan 1991 Alexander Kazhdan (ed.): Oxford Dictionary of Byzantium, Oxford 1991. Kiss 1987 Attila Kiss: Über eine Insigne des Gepiden-Königs Omharus von Apahida (Siebenbürgen). Folia Archaeologica, 38. (1987) 193–207. Kiss 1991 Attila Kiss: Die “barbarischen” Könige des 4.-7. Jahrhunderts in Karpatenbecken als Verbündeten des Römische Reiches. Communicationes Archaeologiae Hungariae, 1991, 115–128.
Kiss 1995 Attila Kiss: Die Werkstätte des Gepidenkönigs Omharus von Apahida (Siebenbürgen). Acta Archaeologica Academiae Scientiarum Hungaricae, 47. (1995) 305–318. Kiss P. 2015 Kiss P. Attila: „...ut strenui viri...” A gepidák kárpát-medencei története. Szegedi Középkorász Műhely, Szeged, 2015. Kornbluth 2008 Genevra Kornbluth: The seal of Alaric, rex Gothorum. Early Medieval Europe, 16/3. (2008) 299–332. Köbler 2014 Gerhard Köbler: Gotisches Wörterbuch 20144. (https://docplayer.org/59236007-Gerhard-koebler-gotisches-woerterbuch-4-auflage-2014. html 2020.02.11)
Kuhn–Werner–Horedt 1973 Hans Kuhn – Joachim Werner – Kurt Horedt: Apahida. In: Reallexikon der Germanischen Altertumskunde I. Göttingen Academy of Sciences and Humanities, Walter de Gruyter, 1973, 365–367.
Kulikowski 1998 Michael Kulikowski: The Epistula Honorii, Again. Zeitschrift für Papyrologie und Epigraphik, 122. (1998) 247–252.
Marshall 1907 Frederick Henry Marshall: Catalogue of the Finger Rings, Greek, Etruscan and Roman, in the Departments of Antiquities British Museum. Printed by William Clowes and Sons, London, 1907. Masek 2018 Masek Zsófia: A Közép-Tisza-vidék településtörténete a Kr. u. 4–6. században Rákóczifalva-Bagi-földek 5–8–8A. lelőhely értékelése alapján. PhD dissz., ELTE, Budapest, 2018.



223
AZ APAHIDAI ONACHAR (>ONACHARUS<AUNACHARUS)
Masek–Szabó 2014 Masek Zsófia – Szabó Ádám: Állapotjelentés a Magyar Nemzeti Múzeum Germán–Szarmata Gyűjteményéről és a gyűjteményi katalógus készítéséről – Bericht über die Germanisch-Sarmatische Sammlung des Ungarischen Nationalmuseums und die Herstellung des Sammlungskatalogs. In: Balázs Péter (szerk.): Firkák III. Fiatal Római Koros Kutatók III. konferenciakötete. Savaria Megyei Hatókörű Városi Múzeum, Szombathely, 2014, 235–244. Matei 1982 Ştefan Matei: Al treilea mormânt princiar de la Apahida. Acta Musei Napocensis, 19. (1982) 387–391.
Näf 1995 Beat Näf: Senatorisches Standesbewusstsein in spätrömischer Zeit. Universitätsverlag, Freiburg, 1995. Oanţă-Marghitu 2014 Rodica Oanţă-Marghitu: Primul mormânt princiar de la Apahida. In: Rodica Oanţă-Marghitu (ed.): Aurul şi argintul antic al Romăniei. Catalog de expoziţie. Editura Conphys, Râmnicu Vâlcea, 2014, 615–619. Opreanu 1999 Coriolan Horaţiu Opreanu: The beginnings of Christianity among the Germanic peoples in the 5th century Transylvania. In: Reinhardt Harreither – Renate Pillinger – Philippe Pergola – Andreas Pülz (Hrsg.): Akten des XIV. Internationalen Kongresses für Christliche Archäologie. Frühes Christentum zwischen Rom und Konstantinopel, Wien 1999. SAC 62 – ÖAW. PH Arch. Forsch. 14, Wien – Città del Vaticano, 2006. 926–928. Opreanu 2005 Coriolan Horaţiu Opreanu: Childeric și Omahar. Doi regi barbari federaţi ai Imperiului Roman târziu – Childeric and Omahar. Two Barbarian Kings Federates of the Later Roman Empire. In: Zeno Karl Pinter – Ioan Marian Ţiplic – Maria Emilia Ţiplic (coord.): Relaţii interetnice în Transilvania (sec. VI-XIII). Bibliotheca Septemcastrensis, XII. (2005) 7–10. Opreanu 2014 Coriolan Horaţiu Opreanu: Latin or Greek? The Case of the Inscriptions and the Monograms on the Golden Rings from the Royal Grave Apahida I (Romania) and the Hoard from Reggio Emilia (Italy). In: Sorin Cociş (Hrsg.): Archäologische Beitrage. Gedenkschrift zum hundertsten Geburtstag von Kurt Horedt. Mega



ŐSI ÍRÁSAINK
224
Verlag, Cluj-Napoca 2014, 279–293. (Patrimonium Archaeologicum Transylvanicum 7.) Périn – Kazanski 1996 Patrick Périn – Michel Kazanski: Das Grab Childerichs I. In: Karin von Welck – Alfried Wieczorek – Hermann Ament (Hrsg.): Die Franken - Wegbereiter Europas. Vor 1500 Jahren: König Chlodwig und seine Erben Vol. 1. Katalog-Handbuch. ReissMuseum, Mannheim–Mainz, 1996. 173–182. Popescu 1976 Emilian Popescu: Inscripţiile greceşti şi latine din secolele IV-XIII descoperite în România - Inscriptiones intra fines Dacoromaniae repertae Graecae et Latinae anno CCLXXXIV recentiores (IIFDR). Academia RSR, Bucureşti, 1976. Prohászka 2008 Prohászka Péter: Imperium et barbaricum. Kapcsolatrendszerek a Kárpát-medencében a római birodalom és a barbár népek között a római császár- és koranépvándorlás-korban. PhD dissz., ELTE, Budapest, 2008. Quast 2005 Dieter Quast: Goten und Gepiden. Textfragmente aus der Wulfila-Bibel. In: Matthias Knaut (Hrsg.): Die Völkerwanderung. Europa zwischen Antike und Mittelalter. Stuttgart 2005. (Archäologie in Deutschland. Sonderheft 2005.) Quast 2015 Dieter Quast: Das Grab des fränkischen Königs Childerich in Tournai und die Anastasis Childerici von Jean-Jacques Chifflet aus dem Jahre 1655: Mit Beiträgen von Hermann Ament – Raymond Brulet – Annette Frey – Andreas Gietzen – Matthias Hardt – Elmar Mittler – Patrick Périn – Dieter Quast – Philipp von Rummel – Fritz Wagner – Ian Wood. Römisch-Germanisches Zentralmuseum, Leibniz-Forschungsinstitut für Archäologie, Mainz 2015. Rácz 2018 Rácz Zsófia: Apahida. Arany és gránátkő: királyi temetkezések emlékei? Apahida. Gold und Granat: Zeugnisse königlicher Bestattungen? In: Heinrich-Tamáska Orsolya – Winger Daniel: 7000 év története: Fejezetek Magyarország régészetéből. – 7000 Jahre Geschichte: Einblicke in die Archäologie Ungarns. Verlag Bernhard Albert Greiner, Remshalden, 2018, 198–199. Rácz–Vida 2018Rácz Zsófia – Vida Tivadar: Germánok keletről és nyugatról: A



225
AZ APAHIDAI ONACHAR (>ONACHARUS<AUNACHARUS)
gepidák és langobardok régészete – Germanen von Osten und Westen: Die Archäologie der Gepiden und Langobarden. In: Heinrich-Tamáska Orsolya – Winger Daniel: 7000 év története: Fejezetek Magyarország régészetéből. – 7000 Jahre Geschichte: Einblicke in die Archäologie Ungarns. Verlag Bernhard Albert Greiner, Remshalden, 2018, 189–210. RPMK 2006 Thomas F. X. Noble (ed.): From Roman provinces to Medieval kingdoms. Rewriting Histories. Routledge, New York–Abingdon, Oxon 2006.
Salin–France-Lanord 1956 Edouard Salin – Albert France-Lanord: Sur le trésor barbare de Pouane (Aube). Gallia, 14.1. (1956), 65-75. Schmauder 1998 Michael Schmauder: Die Oberschichtgräber und Verwahrfunde Südosteuropas und das Childerichgrab von Tournai. Anmerkungen zu den spätantiken Randkulturen. Acta Praehistorica et Archaeologica, 30. (1998) 55–68. Schmauder 2002 Michael Schmauder: Obersichtgräber und Verwahrfunde in Südosteuropa im 4. und 5. Jahrhundert. Zum Verhältnis zwischen dem spätantiken Reich und der barbarischen Oberschicht Aufgrund der archäologischer Quellen, Band I–II. Editura Academiei Române, Bucureşti, 2002. (Archaeologia Romanica III.) Schmauder 2003 Michael Schmauder: The ‘gold hoards’ of the early migration period in south-eastern Europe and the Late Roman Empire. In: Richard Corradini – Maximilian Diesenberger – Helmut Reimitz (Eds.): The Construction of Communities in the Early Middle Ages: Texts, Resources and Artefacts. Brill, Leiden, 2003. 81–94. Spier 1992 Jeffrey Spier: Ancient gems and finger rings: catalogue of the collections. The J. Paul Getty Museum. Getty Publications, Malibu (California) 1992. Spier 2007 Jeffrey Spier: Late Antique and Early Christian Gems. Reichert Verlag, Wiesbaden 2007. Spier 2010 Jeffrey Spier: Some Unconventional Early Byzantine Rings. In: Chris Entwistle – Noël Adams (eds.): Intelligible Beauty: Recent Research on Byzantine Jewellery. British Museum, London, 2010. 13–19. (British Museum Research Publication 178.)



ŐSI ÍRÁSAINK
226
Tóth 2000 Endre Tóth: Zwiebelknopffibel aus Goldblech von Degoj (Goldfibel des Ostgoten Theoderich?). Specimina Nova Universitatis Quinqueecclesiensis, 16. (2000) 201–211.
Vida 2016 Vida Tivadar: Késő antik fémedények a Kárpát-medencében. Gazdagság és hatalom a népvándorlás korában – Late Antique Metal Vessels in the Carpathian Basin. Luxury and Power in the Early Middle Ages. Hereditas Archaeologica Hungariae. Archaeolingua, Budapest, 2016.
Vida–Quast–Rácz–Koncz 2019 Tivadar Vida – Dieter Quast – Zsófia Rácz István Koncz (Hrsg./Eds.): Kollaps – Neuordnung – Kontinuität. Gepiden nach dem Untergang des Hunnenreiches / Collapse – Reorganization Continuity. Gepids after the Fall of the Hun Empire. Institut für Archäologiewissenschaften, Eötvös Loránd Universität, Budapest – Institut für Archäologie des Forschungszentrums für Humanwissenschaften der Ungarischen Akademie der Wissenschaften, Budapest – Leibnitz-Forschungsinstitut für Archäologie, Römisch-Germanisches Zentralmuseum, Mainz, Budapest 2019. von Welck–Wieczorek–Hermann 1996 Karin von Welck – Alfried Wieczorek – Hermann Ament (Hrsg.): Die Franken – Wegbereiter Europas. Vor 1500 Jahren: König Chlodwig und seine Erben Vol. 1–2. Katalog-Handbuch, Reiss-Museum, Mannheim–Mainz, 1996. Werner 1967/68Joachim Werner: Namensring und Siegelring aus dem gepidischen Grabfund von Apahida. Kölner Jahrbuch für Vor- und Frühgeschichte, 9. (1967–1968) 120–123.



227
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
A KONTINUITÁS VÁLTOZATAI A
REGÖLYI GRAFÉMÁK TÜKRÉBEN
SZABÓ GÉZA
A B S Z T R A K T : A Kárpát-medencei kontinuitás vizsgálata során az iráni népcsoportokhoz kapcsolódó szál kiemelése azért is indokolt, mert éppen a legnagyobb folyóink neve köthető hozzájuk, a földrajzi nevek egy részének folyamatosságát a vaskortól tudjuk követni. A folyamatosság nem területi és etnikai, hanem elsősorban a közös hagyományok, etnikai alapok, műveltségi elemek jelenlétében, kulturális kontinuitás keretében valósult meg. Hátterében a gyakorlatilag ugyanazon kultúrkörből – többnyire hasonló, de nem szükségszerűen genetikailag is rokon etnikai csoportokból – újabb és újabb hullámokban kiszakadó, a Kárpát-medencében és Európa más részein is különböző időpontokban letelepedő iráni gyökerű népek állnak. A hagyományos felfogású, lokális etnikai kontinuitásra épülő szemlélet mellett a folyamatos kulturális és gyakori etnikai felülrétegzések miatt sorozatosan konfliktushelyzetbe kerülnek a modern genetikai, nyelvészeti stb. vizsgálatok eredményei. Ezek a vizsgálatok a nagyobb információs felbontásukhoz igazodóan pontosabban értelmezhetők lesznek, ha figyelembe vesszük, hogy az egyes kulturális elemek folyamatos jelenlétéhez egy adott területen nem okvetlenül szükséges ugyanazon népesség továbbélése, és számolunk az azonos kultúrkörből érkező betelepülők újabb hullámaival is. K U L C S S Z Ó K : pannonok, grafémák, kulturális kontinuitás, iráni hatások, rovás



ŐSI ÍRÁSAINK
228
A B S T R A C T : Variants of continuity in the light of the graphemes of Regöly. When examining continuity in the Carpathian basin, it is particularly justified to highlight the line of the Iranian ethnic groups - especially so as the names of our biggest rivers may be attributed to them; we can follow the continuity of some of the geographical names from the Iron Age. Continuity prevailed not so much in the territorial or ethnic sense, but mainly through the presence of common traditions, ethnical bases or elements of civilization, i.e. in the frames of cultural continuity. In the background there are peoples with Iranian roots virtually coming from the same cultural sphere – mostly from similar ethnic groups which were not necessarily genetically related – breaking away in recurring waves and settling in the Carpathian Basin and in other parts of Europe at various times. The results of modern genetic, linguistic, etc. analyses are repeatedly conflicted due to the traditional approach built on local ethnical continuity and to the continuous cultural and often ethnical overlayering. It will be possible to interpret these analyses more accurately adjusted to their higher resolution of information, if we take into consideration that the survival of the same ethnicity is not absolutely necessary in a specific territory for the continuous presence of certain cultural elements and if we also reckon with the new waves of settlers coming from the same culture. K E Y W O R D S : Pannons, graphemes, cultural continuity, Iranian effects, Rovash1 scripts
A Kárpát-medencei írásbeliségről egészen az utóbbi évekig az volt az általánosan elfogadott vélemény, hogy csak a római korban, a provinciák megszervezésével egy időben kezdődött. Néhány szórványos és bizonytalan nyom mellett az itt élő pannon őslakossághoz kapcsolható hiteles adatokat nem ismert a kutatás. A számos hamisítványnak tartott írástöredék mellett Fehér Bence egy latin írású, az I. század végére keltezhető azalus feliraton fennmaradt néhány
1 The Hungarian word for runiform script.



229
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
pannon nyelvű szótöredékről feltételezi, hogy azok valóban az őslakosokhoz köthetők.2 Csak pár éve kerültek elő hiteles körülmények között, régészeti feltárásról olyan, rovást tartalmazó edénytöredékek, amelyek egyértelműen a pannonokhoz köthetők. Regöly, Strupka-Magyar birtokon 2011–12-ben a Kr. e. 7. sz. utolsó harmadára keltezhető tumulus feltárása során számos, addig a Kárpát-medencében nem ismert szokást, tárgytípust figyeltünk meg.3 A régészeti jelenségek, leletek szerteágazó kapcsolatrendszere az etruszk és hallstatti párhuzamok mellett sokkal erősebben mutatott a Közép-Ázsiából induló, a Kr. e. 8. században a Kaukázust átlépő, Urartu, Phrygia területén megforduló, Média fennhatósága alá is tartozó kimmerek déli ága felé. Éppen ez hívta fel a figyelmünket arra, hogy a Hérodotosz által említett, magukat Médiából származtató sigynnák Tisza-Maros torkolat környékére helyezett szállásterülete4 valójában a forráshelynek megfelelően a Dunán túl, annak déli, a venétekig terjedő részén volt.5 Azon a területen, ahol a regölyi feltárás helyszíne is található, s ahol a későbbi római források a pannonokat említik mint a kelták előtti őslakosokat. A feltárt kerámiatöredékeken több esetben is bekarcolt jeleket figyeltünk meg, amelyeknek egy részéről a formájuk alapján felmerült, hogy grafémák lehetnek. Az egyik vizsgált darabunk egy kannelúrával, alatta pedig besimított rácsozással díszített, kívül fényezett, viszonylag alacsony hőfokon sötétszürkére égetett, vékony falú edény 3,5x4 cm-es válltöredéke (1. kép). Rajta utólag, hegyes eszközzel bekarcolt, három vonalból kialakított jel látható (Ltsz.: 2014.3.11.7.). A témánk szempontjából másik érdekes lelet egy nagyon finoman iszapolt, sötétszürke, omphalosos aljú, vékony falú, kívül-belül és az alján is grafitos mázzal fényezett, jól égetett kis tál – valószínűleg phiale – több
2 Fehér 2019, 5. 3 A feltárás vezetője Szabó Géza, munkatársa Fekete Mária volt, a leleteket a szekszárdi Wosinsky Mór Múzeum őrzi. Szabó–Fekete 2011.; 2014. 4 Trogmayer 1983. 5 Hérodotosz V.9.: „...az Isztroszon túl egyetlen nép lakik, a méd viseletben járó szigünnák. Bozontos lovaiknak, amelyeket állítólag öthüvelyknyi szőr borít, termete kicsi, orra tömpe, s egy embert ugyan nem bírnak el, de kocsiba fogva páratlanul gyorsak, s ezért az ott lakók mind kocsin járnak. Azt mondják, területük egészen az Adriai-tengernél lakó enetoszok határáig terjed, s hagyomány szerint a médektől vándoroltak ki...”



ŐSI ÍRÁSAINK
230
darabból összeragasztott, részben hiányos, 6x7 cm méretű fenéktöredéke (2. kép). A fenék kialakításánál a 3,5 cm átmérőjű, 8 mm-re mélyedő omphalos belső éle kerek, de külső részén ívelt oldalú négyzethez közelít. Az edény alján utólag, hegyes eszközzel bekarcolt, három vonalból kialakított jel látható (Ltsz.: 2014.3.13.107.). A harmadik tárgyunk nagyon finoman iszapolt, egészen vékony, helyenként mindössze 2 mm falvastagságú, belül fekete grafitos, kívül barna, de grafitszemcséket ugyancsak tartalmazó mázú, mindkét oldalán és az alján is fényezett tál – valószínűleg phiale – 2,5x4 cm-s fenéktöredéke (3. kép). Az edény alján utólag, hegyes eszközzel bekarcolt, három vonalból kialakított jel látható. Két esetben az egyenes meghúzása nem sikerült, a vonalakban kisebb iránytörés van (Ltsz.: 2014.3.20.236.). Mikroszkóp alatt jól látható, hogy a vonalak árkának alja egyenetlen: mintegy fél centiméteres szakaszokban az egyik végén mélyebb, a másikon sekélyebb részek váltják egymást. A szakaszok találkozásánál az oldalfalakban gyakran kisebb kitörések is megfigyelhetők. Kísérletképpen egy kés hegyével vonalakat húztunk kerámiatöredékekre. Azt tapasztaltuk, hogy az eszközt folyamatosan a cserépen tartva mintegy félcentis szakaszokban tudtuk újból és újból erősebben rányomva meghúzni a vonalakat. Mikroszkóp alatt ellenőrizve kitűnt, hogy a szakaszok indításánál voltak a mélyebb részek, amelyekhez gyakran kitörések is társultak, majd egyre sekélyebb lett a vonal árka. Megfigyeléseink alapján a régészeti korú tárgyakon is meg lehet határozni a vonalak bekarcolásának haladási irányát. A regölyi leletek esetében a hamisítás kérdése nem merült fel, de próbaként ilyen szempontból is összehasonlítottuk az ásatási anyagot és a kísérleti darabokat. A mikroszkóp alatt megfigyelhető jelenségek alapján egyértelműen különbséget lehetett tenni a régi és a mostani bekarcolások között. A leleteket kérésünkre Hosszú Gábor elemezte, aki szerint a regölyi edénytöredékeken lévő bekarcolások között is lehetnek betűk jelei, de sajnos a töredékességük miatt többet nem lehetett megállapítani róluk, a grafémaalakhoz kapcsolódó hangértékük ismeretlen. A kannelúrázott válltöredéken (2014.3.11.7. sz. lelet) lévő jel párhuzama és a másik két leleten (2014.3.13.107. és 2014.3.20.236. sz.) látható jel formai párhuzamai láthatók az 1. táblázaton. A válltöredéken lévő jel párhuzama a ciprusi-görög (paphosi), a másik két jelhez



231
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
hasonló alakok a latin (epigrafikus kurzív), leponti, gall-etruszk, kamuni, kár, lyk, ógörög, lyd, DK-ibér, ÉK-ibér, föníciai, óarám, hivatalos arám, ciprusi-görög (korai), keltibér írások között találhatók. A regölyi és az ezekkel a leletekkel nagyjából egyidős, Velem-Szentviden előkerült hasonló karcolatok elemzésekor Hosszú Gábor arra a végső következtetésre jutott, hogy ha kizárható, hogy ezek a tárgyak itáliai importból valók, akkor készítőik ismertek egy olyan írásbeliséget, amely egy tőről fakad az itáliaival.6 A Borostyánút mellett fekvő Velem-Szentvid leletei esetében számos régészeti adat mutat az erős és közvetlen itáliai kapcsolatokra, viszont ez nem mondható el a regölyi anyagra, ott a hasonlóságok többsége inkább áttételes, közös előzményekre vezethető vissza.7 Ebből a szempontból is nagyon fontos, hogy a vizsgált grafémák lehetséges párhuzamai Itália és Kis-Ázsia felé egyaránt mutatnak. A Regöly, Strupka-Magyar birtokon 2011–12-ben feltárt, a Kr. e. 7. sz. utolsó harmadára keltezhető halom leletanyagának párhuzamait főleg olyan területeken találtuk meg, ahol a kimmerek is előfordultak (4. kép). A történeti adatokra alapozott ismereteink szerint a kimmerek egyik ága Kr. e. 720 táján átkelt a Kaukázus hegyláncain, lerohanta Urartut, valamint elpusztította az ország északi és nyugati részét. Európa keleti és középső területét behálózó jellegzetes leleteik tanúsága szerint a görögök mellett egyik első közvetítői lehettek az ókori Kelet tárgyainak, kultúrájának.8 A regölyi halom külső részét keményre döngölt agyagból építették, amire Európából korábban nem ismertünk példát. Az egykori phryg fővárosnál, Gordionnál lévő halommező feltárásakor több halomnál megfigyelték, hogy a fa-kő konstrukcióból készült sírkamrát nem föld, hanem nagyon kemény agyagréteg vette körül.9 Regölyben a halom döngölt agyagrétegeit szintén a sírkamra magasságáig sikerült megfigyelni. Érdekes, hogy az MM halomhoz hasonlóan a sírépítmény belső falazata is ugyanúgy négyszögletesre faragott, egymásba
6 Hosszú Gábor meghatározását és folyamatos kollegiális segítségét, tanácsait ezúton is köszönöm. 7 Fekete–Szabó 2015. 8 Бруяко 2005; Harmatta 1966; Ivantchik 1999; 2001. 9 Young 1981, 2–4., 84., 191.



ŐSI ÍRÁSAINK
232
csapolt gerendákból állt.10 A regölyi halom mintegy 13x13 m méretű középső részén 6 sorban 9–9, összesen 54 oszlop tartotta a tetőt. Ennek párhuzamai ugyancsak az ókori Keleten: Altintepe, Persepolis, Godin Tepe, Hasanlu, Nush-i Jan síktetős, oszlopcsarnokos épületeinél figyelhetők meg.11 A Dél-Dunántúlon feltárt leletek közül számos tárgytípus párhuzama, eredete szintén Kis-Ázsia felé mutat. Ezek közül a korszakra különösen jellemző és jól nyomon követhető a bronzvödör, ciszta használata (5. kép). A regölyi és a közeli kurdi kincsleletben talált ciszták fő sajátosságát adó körbefutó bordák, de maga az edénytípus és készítésének technológiája a kora vaskor elején Európában még ismeretlen, előzmények nélküli volt. A Hallstatt D korú lelőhelyekről Magyarországon (Vaskeresztes, Debrecen)12 Itáliában (Bologna-Arnoaldi, Közép- és Észak-Itália leletei)13, Ausztriában (Hallstatt 574., 660., 769. sírok)14, Csehországban (Býčí skála)15, Lengyelországban (Bobrowice, Kluczewo, Przedmiescie, Woskowice Male)16, Szlovéniában (Sveta Lucija / Most na Soci, Novo mesto Kandija-Nekropole, Novo mesto Malensek-Tumulus, Smarjeta, Dolenjske Toplice, Vace, Bohinj, Bitnje)17 kerültek elő ezek a különleges technológiával készített bronzvödrök és a hozzájuk szorosan kapcsolódó,18 kettőzött kereszt alakú függesztőfüllel, sorozatban gyártott alkatrészekből összeszerelt bográcsok.19 A regölyi leletek szerteágazó kapcsolatrendszere szempontjából különösen fontos, hogy a hengeres falú bronzvödrök ábrázolása már a Kr. e. 9. századtól kezdve számos formában megjelenik az ókori Kelet területén, s használatuk
10 Young 1981, 81., 88. 11 Stronach 1985.; Stronach–Roaf 1978; Tourovets 2014, Fig. 2–4.; Curtis 2014. 12 Wosinsky 1885; 1896, 519–533.; Patay 1990, 126–127. 13 Gozzadini 1887; Stjernquist 1967, II. Karte 1. 14 Prüssing 1991, 325–327. 15 Parzinger et all. 1995, 337–338. 16 Gedl 2001, Taf. 24–25, 30–32. 17 Jereb 2016, 180–200. Szlovéniában különösen sok, eddig 21 ciszta került elő azon a területen, amelyet Herodotos szerint a venétek laktak. 18 Szabó 2009.; Szabó–Fekete 2011, 39. tábla 5.; Prüssing 1991, 69., 72.; Parzinger et al. 1995, T. 39. 19 Gyöngyösi et al. 2019.



233
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
Kis-Ázsiában a bronzkortól a mai napig általános.20 A kalhui palota felavatására Kr. e. 879-ben rendezett lakoma domborművein jól látható, amint a szolgálók kisméretű, oroszlánfejben végződő vödrökkel a keverőedényből italt mernek a vendégeknek.21 Ezek az oroszlán-, szarvas- vagy kosfejben végződő, gyakran aranyból vagy ezüstből készült vödrök a sírokban, kincsleletekben az iráni területeken éppúgy megtalálhatók (6. kép), mint Gordion MM halmában.22 A gordioni vödrök oldalán már a körbefutó bordák is megfigyelhetők.23 I. Sarduri (Kr. e. 760–743) Ermitázsban őrzött sisakján viszont kifejezetten szakrális ábrázolás látható: az angyalszárnyú papok az életfa termését gyűjtik a kezükben lévő cisztába, talán a sárgás színű, bográcsokban főzött szent szómaitalhoz szükséges növény tobozszerű termését szedik. Ehhez hasonló jelenetet láthatunk a kalhui palota több domborművén is. A kötött szerkezetű, rituális témájú ábrázolások arra is felhívják a figyelmet, hogy használatuk mögött mindig teljes szokásrendszer, életforma és világkép húzódik meg.24 A regölyi leleteknek is legszorosabb párhuzamát jelentő hengeres, bordázott falú ciszták fontosságát és az ókori Keleten való széles elterjedését jelzi az is, hogy még a persepolisi Apadana domborművein is megjelennek. A meghallgatási jelenetén jól látható, amint a király, Darieosz mögött állók bordásfalú vödröt tartanak a kezükben (7. kép). Ennek formája teljesen megfelel a regölyi és a már említett kurdi, vaskeresztesi, szlovéniai, hallstatti, býčí skálai, lengyelországi, bolognai stb. leleteknek.25 A ciszták különleges formája, a hozzájuk kötődő szokások, rituálék megjelenése és elterjedése egy viszonylag szűk időszakban az európai területeken az ókori Kelettel való szoros és közvetlen, a kereskedelmen messze túlmutató, etnikus kapcsolatokra utalnak. Ezen adatok alapján fogalmaztuk meg azt a következtetésünket, hogy Regölyben az ókori forrásokban sigynnák néven említett nép, a római kori pannon őslakosok
20 Bilgi 2004, 86., 103.; Özdem 2003, 276–279. 21 Raczky et al. 2013, 30., 10–11. kép.; Botta–Flandin 1849, I. Pl. 76. 22 Bilgi 2004, 110–111. 23 Young 1981, Pl. 62–63.; Szabó 2013, Fig. 12. 24 Fekete 2018. 25 Fekete–Szabó 2017b, Abb. 8.



ŐSI ÍRÁSAINK
234
egyik törzsi vezetőjét temették el. A tumulus feltárása során megfigyelt, az új étkezési, italozási szokások, temetkezési, építkezési hagyományok egy eddig a Kárpát-medencében ismeretlen, a korai iráni népekhez és a Mazda valláshoz köthető kulturális háttérre mutatnak.26 A regölyi feliratos jelek és kapcsolataik hangsúlyozottan ezzel a történeti, kulturális háttérrel együtt értelmezhetők, értékelhetők. A regölyi ásatási megfigyelések, régészeti jelenségek és tárgyak alapján egységesen egy olyan folyamatról tanúskodnak, amely jól ismert a tengerpartok mentén a görög gyarmatosítások révén, de a szárazföld belsejében párhuzamosan zajló része szinte teljesen ismeretlen volt.27 Azonban az újabb adatok fényében legkésőbb a Kr. e. 7. sz. utolsó harmadától területünkön is számolni lehet és kell az írni,-olvasni tudó emberek megjelenésével, ennek minden egyéb következményével együtt. A történeti háttér, amely a regölyi feltárás régészeti jelenségei, megfigyelései és letanyaga alapján természettudományos vizsgálati eredményekkel is alátámaszthatóan felvázolható, egészen új megvilágításba helyezi a korai európai írásemlékekek jelentős részét is. A feltételezhető szlovéniai központban gyártott cisztákon és az ottani temetőkben feltárt szitulákon a magyarországi leleteknél jóval gyakrabban találhatók grafémák, sőt, kisebb-nagyobb feliratok is, mint például a Storcjannál előkerült edényen.28 Hosszú Gábor szerint a felirat a jelek alapján a venét és a rét írásokhoz áll közel. Az itáliai írások közül a venét, az ebből származó rét és a leponti (Lugano környéki) egymás közvetlen rokonai, közel állnak az etruszkhoz. Az etruszk írás rokona viszont a lémnoszi, a lyd és a phryg, azonban a viszonyuk nem tisztázott. Van olyan vélemény, amely szerint az ógörög írás Dél-Anatóliában alakult ki, talán Kilikia környékén. Az anatóliai alfabetikus írások (kár, lyk, lyd, phryg) is ógörög közvetítéssel közvetve vagy részben talán közvetlenül is innen származhatnak.29 Az említett írások rokonságának a ténye a regölyi leletek párhuzamai alapján kirajzolódó kapcsolatrendszer és történeti háttér alapján egészen új értelmet
26 Fekete–Szabó 2015. 27 Kimmig 1983.; Szabó–Fekete 2011. 28 Jereb 2016, 57., T. 103. 29 Hosszú 2017, 227., 231.



235
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
nyer, az eddigieknél sokkal logikusabb rokonsági rendszerük felvázolását teszi lehetővé. Ez a Kárpát-medencei korai írásemlékek értékelése szempontjából is különösen fontos lesz, így a korábban már említett azalus feliratok pannon nyelvű szótöredékei esetében is. A Tokodon azalus közegben előkerült edényre karcolt leponti jellegű írású feliratot például Harmatta János eredetinek,30 Mócsy András véleménye alapján31 a régészek többsége inkább hamisítványnak tartja. Részletes provenienciavizsgálatok nélkül ugyan nehéz lenne állást foglalni, de azt mindenképpen meg kell jegyezni, hogy éppen Mócsy Andrásnak a rendkívül gondos és tudatos hamisítás mellett felhozott érvei32 azok, amelyek a regölyi pannon leletek történeti hátterének ismeretében különösen elgondolkodtatók; szükséges lenne a bekarcolások újbóli, most már műszeres vizsgálata. Érdekes módon a dunántúli anyaggal szemben egyértelműbbnek tűnik az alföldi szkíta leletek között megfigyelt rovások megítélése, melyeket legutóbb Fehér Bence gyűjtött össze. Megfigyelései szerint a tárgyak kisebb része 3–4 tagból álló jelcsoportokat tartalmaz; róluk feltételezi, hogy szövegek lehetnek, melyek jelentése a kevés adatmennyiség miatt még megfejthetetlen. A jelek többsége azonban gyakran az edények füle alá utólag bekarcolt egyetlen tagból álló jelölés; ezeket a szerző olyan szimbólumként értelmezi, amely utalhat az edény készleten belüli sorszámára vagy tartalmára is.33 Bár az alföldi leletek elemzése során a nomád kultúrák tamgáit kizárja a lehetőségek közül, azért megemlítenénk, hogy a hasonló jeleket a sztyeppei anyagban gyakran tamgának tartják.34 A regölyi feliratos leletek – kizárva a korábban említett itáliai import lehetőségét – a kis-ázsiai hátterükkel rávilágítanak arra is, hogy azok között a jelenségek között, amelyeket korábban a rokon vonások ellenére az adatok hiánya miatt nem lehetett összekapcsolni, mégis lehetnek összefüggések, akár rokoni szálak olyan írásbeliséggel, amely egy tőről fakad az itáliaival és az eddig re
30 Harmatta 1974. 31 Mócsy 1976. 32 Mócsy 1976, 102. 33 Fehér 2019. 34 A sztyeppei leletek között a regölyi feliratos jelekhez egészen hasonló formai párhuzamok is találhatók (Ярыгин 2019.)



ŐSI ÍRÁSAINK
236
konstruált protorovással. Olyan történeti háttér, amely a jelenlegi, alapvetően lineáris felfogású történelmi modellek többségével nem értelmezhető. Nem véletlen, hogy amikor Hosszú Gábor a számítógépes paleográfiának mint az alkalmazott informatika egyik ágának segítségével elemezte a grafémák evolúcióját, a kirajzolódó 3D fejlődési modell kapcsán szerényen csak annyit jegyzett meg: a történeti háttér időnként hiányos.35 A kimmerek Gordion környéki mozgásához is köthető regölyi régészeti leletek és külön a grafémák kapcsán felmerülő lehetséges kapcsolatok azonban pontosan azokat a területeket fedik le, amelyeket a computer a betáplált száraz adatok alapján történeti és földrajzi helyzettől függetlenül ugyancsak a phryg írás környezetébe helyezett. Ennek egyébként egy egészen meglepő, szó szerint más irányba mutató jentősége is van, ami különösen a későbbi rovások szempontjából fontos. Leonyid Marszadolov arra figyelt fel, hogy az Altaj vidékén a Kr. e. 7–6 század fordulóján számos olyan jelenség tűnik fel, amelyek korábban a phryg főváros, Gordion környéki halomsírokban voltak megfigyelhetők. Véleménye szerint a Gordiont is lerohanó kimmerek utódai vándoroltak az ottani háborús helyzet elől a Közel-Keletről az Altaj hegységig, ahol Pazyrik híres kurgánjait is létrehozták. Marszadolov gyakorlatilag ugyanarról a kiindulási pontról, kiváltó okokról beszél, amely a Kapos mentén letelepülőket nyugatra indította, keleti ágán pedig Pazyrikig követhető (4. kép) – az Altaj vidékén számos későbbi kulturális és etnikai hatás alapjait adva.36 Nem mellékesen olyan jellegzetes rítusok is ekkor jelentek meg mindkét említett területen (a Mazda-vallás hatására), mint a csontváz vagy hamvak nélküli tumulusok a pannonoknál és a Szargat kultúrában.37 A legújabb kutatások fényében kirajzolódó, több ezer kilométer távolságot áthidaló kapcsolatok, az iráni népekhez köthető közös gyökerű hagyományrendszer, ennek továbbélése és későbbi, eltérő utakat bejáró formálódása számos kérdést vet fel, valamint helyez új megvilágításba. Ezek közül szeretném felhívni a figyelmet néhány, kontinuitással kapcsolatos véleményre és új megközelítésre, amely a regölyi tumulus iráni népességéhez köthető leletek alapján
35 Hosszú 2017, 179., Figure 4. 36 Marsadolov 2000. 37 Szabó–Fekete 2017a.; Kroll 2000.



237
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
csak az utóbbi időben merült fel egyre több oldalról. A Kárpát-medencei kontinuitás vizsgálata során az iráni népcsoportokhoz kapcsolódó szál kiemelése azért is indokolt, mert éppen a legnagyobb folyóink neve köthető hozzájuk, így a földrajzi nevek egy részének folyamatosságát is ettől az időtől tudjuk követni. A Duna nevét a don ’víz’,38 a Tisza nevét az óiráni sikvan ’erős’ vagy a taka ’folyik’ szóból eredeztetik, s a magyar kutatásban a névadók mögött már régóta a szkítákkal rokon, nyugatra húzódott iráni nyelvű népességet feltételeznek.39 Az alföldi kora vaskori és szkíta kori leletek párhuzamai ezt egyértelműen megerősítik, a regölyi tumulus Kis-Ázsián át a sztyeppe irányába mutató kapcsolatai40 pedig a korábban a Hallstatt kultúrához kapcsolt41 Dunántúl jelentős, déli, pannonok lakta részét is az iráni etnikai és kulturális körhöz kötik.42 A dunántúli pannon alaplakosság erős továbbélése, hatása Tóth István szerint a kelta és a római időszakban is jól érezhető.43 Ebbe a körbe tartoznak a római kori fogadalmi ólomtáblák is, amelyek ábrázolásai jól tükrözik a pannon őslakosság hitvilágát.44 Ezek a szokások ma is élnek és tanulmányozhatók az iráni népeknél, ahol az edény formájának, az egyes ételeknek, italoknak, csontoknak, számoknak, sokszor a kívülállóknak lényegtelen apróságoknak tűnő dolgoknak is meghatározott a jelentése. A római korban az Alföldön leletelepedő, ugyancsak az iráni népekhez tartozó szarmatáknál sem volt ez másként. Velük kapcsolatban Kulcsár Valéria és Istvánovics Eszter felveti a továbbélés és az etnikai kontinuitás lehetőségét, amely szerintük érinthette a magyar etnogenezist
38 Абаев 1949, 38., 162., 196. 39 Trogmayer 1983, 95–97.; Szádeczky-Kardoss 1953, 109–111. 40 Fontosnak tartjuk hangsúlyozni, hogy a Regöly, Strupka-Magyar birtokon feltárt tumulus anyagának megismeréséig fel sem merült a Kárpát-medence közvetlen kis-ázsiai etnikus kapcsolatainak lehetősége a korai iráni népekhez és a Mazda valláshoz köthető kulturális háttérrel. Szabó–Czuppon 2014. 41 A hagyományos álláspont szerint Itáliában az etruszk, Európa más részein a Hallstatt-kultúra alapvetően helyi eredetű, erős orientalizációs hatásokkal. Az orientalizáció korábban feltételezettnél jelentősebb szerepére már Svend Hansen is rávilágított (Hansen 2011; Hansen 2017). 42 Ugyanakkor a Bakonytól délre letelepedők – magukba olvasztva a kelet-alpi Hallstatt-kultúra kora vaskori alapnépességét, amelyet a Kr. e. 7. század utolsó harmadában találtak itt – általános európai vonásokat is mutatnak (Kürthy et all. 2013) 43 Tóth 2003; Tóth 2009; Tóth 2015. 44 Boruzs – Szabó 2009; Szabó 2017; 2018a.; 2018c.



ŐSI ÍRÁSAINK
238
is. Ezt akár megerősíthetné a nagyszentmiklósi kincs feliratainak többségében magyar, néhány ogur és szláv melletti alán szava és az ábrázolások egy része is.45 Sőt, legszebb honfoglalás kori ötvösremekeink, a tarsolylemezek és a korongok díszítése kifejezetten az iráni kultúrkörön belül értelmezhetők,46 ráadásul eredetmondánk csodaszarvasa is a kaukázusi bronzkortól követhető.47 A Kárpát-medencén belül a palmettadíszes leletek elterjedése, régészeti összefüggései összességében arra mutatnak, hogy a honfoglalóink (sőt a vezető réteg) egy része iráni származású volt. Azonban nemcsak a szarmaták és a honfoglalók közötti időbeli nagy távolság, de területünk „huzatos”, népvándorlásokkal, öszsze- és beolvadásokkal terhes köztes periódusa is kevéssé teszi valószínűvé a szarmaták maradékainak majd ezeréves továbbélését. Egy valamivel későbbi, mégis számos szempontból hasonló példa jól jelzi, hogy mennyire félrevezető lehet a régészeti párhuzamok mellett még akár az embertani, genetikai vizsgálatok eredményeivel is megtámogatott párhuzamok értékelése a hagyományos, alapvetően a lineáris fejlődési modellekben gondolkodó történelemszemlélet alapján. A jászok 13. századi betelepedése révén ismét jelentős iráni hatás érte a Kárpát-medencét.48 Sajátos gazdasági, társadalmi, kulturális hagyományaik mellett sokáig megőrizték önálló nyelvüket is, mint azt egy 1422-ben kelt oklevél hátuljára digor nyelvjárásban írt szójegyzék is tanúsítja.49 Gyakorlatilag a középkori magyar anyagban etnikai, kulturális, nyelvi tömbként jelennek meg az alánokra jellemző vonások. Csak a viszonylag jól dokumentált történeti és okleveles adatoknak köszönhető, hogy letelepedésük körülményeire, a magyarságon belüli önállóságukra szinte kezdetektől vannak adataink. Így a jászok esetében jól körülhatárolható az az időszak és terület, ahol az őshazájukra jellemző régészeti leletanyag, hagyományok feltűnése várható. A kaukázusi rokonaiknál, az oszétoknál a bronzkor óta a mai napig szinte változatlan formában
45 Hosszú–Zelliger 2014. A nagyszentmiklósi kincs „égberagadási” jelenete például teljesen más értelmezést nyer a hamadáni múzeumban őrzött szászánida tálon látható agancsos ünő és sas násza tükrében, rámutatva a turulmonda kulturális és etnikai hátterére is. 46 Szabó 2018b. 47 Szabó 2019a; 2019b. 48 Selmeczi 1992; 1996; 2005; 2007; 2012. 49 Németh 1959; Абаев 1960.



239
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
megőrzött szokások és a Nart eposzok50 leírásai a Kárpát-medencei régészeti anyagban tükröződve világosan rámutatnak arra, hogy a regölyi tumulus népét, a szkíta kori és szarmata törzseket, valamint honfoglalóink egy részét egészen a jászokig végső soron összeköti a közös kulturális háttér. Térségünkben azonban a pannonoktól földrajzi nevekben is rögzült és a régészeti anyagban is számos területen megfigyelhető iráni gyökerű szokások egyértelmű továbbélése – mint azt a jászok példája is mutatja – nem okvetlenül járt együtt a lakosság továbbélésével. A folyamatosság nem területi és etnikai, hanem elsősorban a közös hagyományok, etnikai alapok, műveltségi elemek jelenlétében, kulturális kontinuitás keretében valósult meg. Hátterében a gyakorlatilag ugyanazon kultúrkörből – többnyire hasonló, de nem szükségszerűen genetikailag is rokon etnikai csoportokból – újabb és újabb hullámokban kiszakadó, a Kárpát-medencében és Európa más részein is különböző időpontokban letelepedő iráni gyökerű népek állnak. A hasonló okok – az életet ellehetetlenítő háborús konfliktusok, járványok, természeti katasztrófák – által kiváltott vándorlások évezredeken át lényegében azonos sémák szerint történtek: a kiinduló területtől függően meghatározott útvonalakon, adott, lehetőleg a megszokott gazdálkodás folytatására alkalmas célterületek felé.51 A hagyományos felfogású, lokális etnikai kontinuitásra épülő szemlélet mellett a folyamatos kulturális és gyakori etnikai felülrétegzések miatt sorozatosan konfliktushelyzetbe kerülnek a modern genetikai, nyelvészeti stb. vizsgálatok eredményei. Ezek a vizsgálatok a nagyobb információs felbontásukhoz igazodóan pontosabban értelmezhetők lesznek, ha figyelembe vesszük, hogy az egyes kulturális elemek folyamatos jelenlétéhez egy adott területen nem okvetlenül szükséges ugyanazon népesség továbbélése, és számolunk az azonos kultúrkörből érkező betelepülők újabb hullámaival is. A leleteket, amelyek a regölyi feliratos jelekhez és az azokat hordozó tárgyakhoz hasonlóan nehezen megfejthetők, sikerrel értelmezhetjük, ha az etnikum mellett a kulturális közeg felől is vizsgáljuk őket. Az alapvetően lineáris fejlődési
50 Нарты 1991. 51 Aligha csak puszta véletlen, hogy ahol a Kr. e. 7. század végén a legfontosabb pannon központ alakult ki, pontosan oda temetik majdnem ezer ével később az alánok egyik hercegnőjét is (Mészáros 1972).



ŐSI ÍRÁSAINK
240
modellektől és szemlélettől elszakadva a folyamatok dinamikájának megvilágításával támpontokat kaphatunk ahhoz, hogy jobban érthetők és pontosabban értékelhetők, magyarázhatók legyenek a Kárpát-medence nemcsak vaskori és római kori, de későbbi rovásai is. A regölyi pannon kerámiatöredékekre karcolt grafémák kulturális és etnikai kapcsolatrendszerének további részletes feltárása ehhez fontos támpontot adhat.



241
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
KÉPEK
1.kép. A) Egy fennálló edény vállára karcolt graféma



ŐSI ÍRÁSAINK
242
B) A kerámiatöredék belső oldalán párhuzamos, körbefutó simítások nyoma látha
tó (Regöly, Strupka-Magyar birtok, Ltsz.: 2014.3.11.7.). (Fotó: Szabó Géza)



243
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
2.kép. A) Kisebb tál (phiale?) aljára karcolt graféma
B) A tál belső oldalára kidudorodó omphalos (Regöly, Strupka-Magyar birtok, Ltsz.:
2014.3.13.107.). (Fotó: Szabó Géza)



ŐSI ÍRÁSAINK
244
3.kép. A) Vékony falú tál (phiale?) aljára karcolt graféma



245
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
B) A kívül barna edény belső oldalát belül fekete grafitos máz borította. (Regöly,
Strupka-Magyar birtok, Ltsz.: 2014.3.20.236.). (Fotó: Szabó Géza)



ŐSI ÍRÁSAINK
246
4.kép. A kimmer vándorlás a Kr. e. 10–7. században
(Grafika: Szabó Géza – Sági Apollónia)



247
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
5.kép. Ciszták, bordázott falú, áltordírozott fülű bronz vödrök a kurdi kincsleletből
a Magyar Nemzeti Múzeum kiállításán (Fotó: Szabó Géza)



ŐSI ÍRÁSAINK
248
6.kép. Oroszlánfejes, bordázott falú, áltordírozott fülű bronz vödör a gordioni
MM halomból az Anatóliai Civilizációk Múzeumának ankarai kiállításán
(Fotó: Szabó Géza)



249
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
7.kép. A–B) Kihallgatási jelenet I. Dareiosz perzsa nagykirály (Kr. e. 522–486) per
szepoliszi palotájának fogadócsarnokában, a kísérők kezében bordázott falú vödör
látható (Fotó: Szabó Géza)



ŐSI ÍRÁSAINK
250
8.kép. Agancsos ünő, csodaszarvas űzésének ábrázolása a kaukázusi Koban kultúra
Kr. e. 7. századra keltezhető lemezövén (Dél-Oszétia, Tli 350. sír, Техов 2002 alap
ján)
9.kép. A magyar Csodaszarvas monda agancsos ünőjének űzése László Gyula alko
tásán (László 1982 alapján)



251
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
10.kép. A szaszanida tálon látható agancsos ünő és sas násza felhívja a figyelmet
a Turul monda és a nagyszentmiklósi kincs„égberagadási jelenet-”nek tartott áb
rázolásának valódi üzenetére és kulturális, etnikai hátterére is (Régészeti Múzeum
Hamadan, Irán, fotó: Szabó Géza)
1.táblázat. A Regölyben talált feliratos tárgyakon lévő jelek lehetséges párhuzamai
(Hosszú Gábor)



ŐSI ÍRÁSAINK
252
IRODALOM
Bilgi 2004. Bilgi, Önder (Ed.): Anatolia, cradle ofcastings. Anadolu, dökümün besigi. Yapi Kredi Yayinlari, Istanbul 2004. Boruzs–Szabó 2009. Boruzs, Katalin – Szabó, Géza: Neue Votivtafeln aus Blei aus dem Komitat Tolna. In: Bíró, Szilvia (Ed.): Ex Officina... Studia in honorem Dénes Gabler. Győr, 2009, 63–76.
Botta–Flandin 1849 Botta, Paul-Émile – Flandin, Eugène: Monument de Ninive I–II. Imprimerie National, Paris 1849. Curtis 2014. Curtis, John: The Abandonment of Tepe Nush-i Jan. In: A. Khaksa (Ed.): The analysis of fifty years archaeological of Malayer. Hamedan, 1393 [2014], 378–365 [1–12]. Fehér 2019. Fehér Bence: A Kárpát-medence első ókori feliratcsoportjának meghatározásához. In: Fehér Bence – Kovács Péter (szerk.): Felirattani kutatások 2018-ban. Történelmi Ismeretterjesztő Társulat Egyesület, Budapest, 2019. (TITE Könyvek 13.) 5–15. Fekete 2018. Fekete Mária: Egy (át)alakulóban lévő vallás felbukkanása a Kárpát-medencében. Gondolatok a regölyi tumulus leletanyagának feldolgozása közben. In: Hubai Péter (szerk.) Az igaz vallás. Előadások a vallástudomány és a theológia vonzásköréből. Wesley János Lelkészképző Főiskola, Budapest, 2018. 193–226. Fekete–Szabó 2015. Fekete Mária – Szabó Géza: A regölyi tumulus építménye és leletanyaga. Ókori-keleti kapcsolatok. Ókor–Történet–Írás, 3. (2015) 271–306. Fekete–Szabó 2017a. Fekete, Mária – Szabó, Géza: Flüchtlinge in Südtransdanubien – Die Freilegung eines Hügels aus dem 7. Jh. v. Chr. im Jahre 2011–2012: Regöly (Ungarn, Komitat Tolna). Vorbericht – ein Überblick – Refugees in South Transdanubia Excavation of a 7th century BC burial mound in 2011–2012: Regöly (Hungary, Tolna County). Preliminary report. Overview. Studia Archaeologica Brunensia, 22,1. (2017) 89–120. Fekete–Szabó 2017b. Ein orientalisches Bronzegefäßtyp aus der Hallstattkultur: Die Ziste. Gedanken während der Bearbeitung des Tumulus von Regöly (Komitat Tolna, Südungarn). In: Miroššayová, Elena – Pare, Chris



253
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
topher –Stegmann-Rajtár, Susanne (Hg.): Das Nördliche Karpatenbecken in der Hallstattzeit. Wirtschaft, Handel und Kommunikation in früheisenzeitlichen Gesellschaften zwischen Ostalpen und Westpannonien. Archaeolingua, Budapest, 2017. (Archaeolingua 38.) 507–525. Gedl 2001. Gedl, Marek: Die Bronzegefäße in Polen. Franz Steiner Verlag, Stuttgart, 2001. (Prähistorische Bronzefunde II, 15.) Gozzadini 1887.Gozzadini, Giovanni: Di un sepolcro, di un frammento plastico, di un oggetto di bronzo, dellepoca di Villanova, scoperti in Bologna. Bologna, 1887.
Gyöngyösi et all. 2019. Szilvia, Gyöngyösi – Erdélyi, Zoltán – Juhász, Laura Barkóczy, Péter – Fekete, Mária – Szabó, Géza: Data on the technological change of copper alloying in the light of finds excavated at the tumulus of Regöly = Adatok a réz ötvözésének technológiaváltásához a regölyi tumulus leleteinek tükrében. Archeometriai Műhely, 16/1. (2019) 13–28. Hansen 2001. Hansen, Svend: Grossgrabhügel der Älteren Eisenzeit zwischen West und Ost. Eine Annäherung. In: Molodin, Vâčeslav Ivanovič – Hansen, Svend (Eds.): Terra Scythica. Materialien des internationalen Symposiums „Terra Scythica” (17.–23. August 2011, Denisov-Höhle, Altai). Verlag des Instituts für Archäologie und Etnographie der SA RAW, Novosibirsk, 2011, 291–318. Hansen 2017. Hansen, Svend: Giant Tumuli of the Iron Age: Tradition – Monumentality – Knowledge transfer. In: Fernández-Götz, Manuel – Krausse, Dirk (Eds.): Eurasia at the Dawn of History. Urbanization and Social Change. Cambridge University Press, Cambridge, 2017, 225–239. Harmatta 1966. Harmatta János: Kimmerek és szkíták. Antik Tanulmányok, 13. (1966) 107–116. Harmatta 1974. Harmatta János: Két római edényfelirat Pannóniából. Antik Tanulmányok, 21. (1974) 65–68. Hosszú 2017. Hosszú Gábor: Phenetic Approach to Script Evolution. BoD, Norderstedt, 2017. (Schriften des Instituts für Dokumentologie und Editorik Bd 11. Kodikologie und Paläographie im digitalen Zeitalter 4.) 179–252. Hosszú–Zelliger 2014. Hosszú Gábor – Zelliger Erzsébet: Többnyelvű feliratok a Nagyszentmiklósi aranykincsen. Magyar Nyelv, 110. (2014) 188–206.



ŐSI ÍRÁSAINK
254
Ivantchik 1999. Ivantchik, Askold: The Scythian ‘rule over Asia’: the classical traditíon and the historical reality. In: Gocha R. Tsetskhladze (Ed.): Ancient Greeks and East. Brill, Leiden–Boston–Köln 1999, 497–520. Ivantchik 2001. Ivantchik, Askold: Die archäologischen Spuren der Kimmerier im Vorderen Orient und das Problem der Datierung der vor- und frühskytischen kultur. In: Ricardo Eichmann – Hermann Parzinger (Hg.): Migration und kulturtransfer. Bonn 2001, 329–342. Jereb 2016. Jereb, Mojca: Die Bronzegefäße in Slowenien. Steiner, Stuttgart, 2016. (Prähistorische Bronzefunde II, 19.) Kimmig 1983. Kimmig, Wolfgang: Die griechische Kolonisation im westlichen Mittelmeergebiet und ihre Wirkung auf die Landschaften des westlichen Mitteleuropa. Jahrbuch des Römisch-Germanischen Zentralmuseums Mainz, 30. (1983) 5–78. Kroll 2000. Kroll Ann–Marie: Looted Graves or Burials Without Bodies? In: Jeannie Davis-Kimball – Eileen M. Murphy – Ludmila Coryakova – Leonid T. Yablonksy (Eds.): Kurgans, Ritual Sites, and Settlements. Eurasian and iron Age. Archaeopress, Oxford, 2000. (BAR International Series 890.) 216–222.
Kürthy et all. 2013 Kürthy Dóra – Szakmány György – Józsa Sándor – Szabó Géza: A regölyi kora vaskori sírhalom kőzetleleteinek előzetes archaeometriai vizsgálati eredményei – Preliminary archaeometric study of rock types from the Early Iron Age mound grave in Regöly. Archeometriai Műhely, 10/2 (2013) 99–126. László 1982. László Gyula: 50 rajz a honfoglalókról. Móra Kiadó, Budapest, 1982. Marsadolov 2000. Marsadolov, Leonid: Variants in Models of Transition: The Cimmerian Traditions of the Gordion Tumuli (Phrygia) Found in the Altai Barrows (Bashadar, Pazyrik). In: Jeannie Davis-Kimball – Eileen M. Murphy – Ludmila Coryakova – Leonid T. Yablonsky (Eds.): Kurgans, Ritual Sites, and Settlements. Eurasian and iron Age. Archaeopress, Oxford, 2000. (BAR International Series 890.) 247–258. Mészáros 1972. Mészáros Gyula: A regölyi aranysír. Balogh Ádám Múzeum, Szekszárd, 1972.



255
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
Mócsy 1976. Mócsy András: A tokodi edénygraffitók hitelessége. Antik Tanulmányok, 23. (1976) 99–105. Németh 1959. Németh, Julius: Eine Wörterliste der Jassen, der Ungarländischen Alanen. Abhandlungen der Deutschen Akademie der Wissenschaften zu Berlin, Klasse für Sprachen, Literatur und Kunst, Jg. 1958, Nr. 5, Berlin. Немет 1960. Немет Юлиус: Список слов на языке ясов, венгерских алан: перевод с немецкого и примечания В. И. Абаева. Орджоникидзе. 1960. Özdem 2003. Özdem, Filiz (Ed.): Urartu. War and Aesthetics. Yapi Kredi Yayinlari, İstanbul, 2003.
Parzinger et all. 1995. Parzinger, Hermann – Nekvasil, Jindra – Barth, Fritz Eckart: Die Býčí skála-Höhle. Ein hallstattzeitlicher Höhlenopferplatz in Mahren. Verlag Philipp von Zabern, Mainz am Rhein, 1995. (Römisch-Germanische Forschungen 54.) Patay 1990. Patay, Pál: Die Bronzegefässe in Ungarn. Beck, München, 1990. (Prähistorische Bronzefunde II/10.) Prüssing 1991. Prüssing, Gerlinde: Die Bronzegefässe in Österreich. Franz Steiner Verlag, Stuttgart, 1991. (Prähistorische Bronzefunde II/5.)
Raczky et all. 2013. Raczky, Pál – Kalla, Gábor – V. Szabó, Gábor: Ünnep és lakoma a régészetben és az írásos forrásokban. Az őskori Európa és Mezopotámia példái alapján. In: Déri Balázs (Ed.): Convivium. ELTE BTK Vallástudományi Központ, Budapest, 2013. 11–46. Selmeczi 1992. Selmeczi László: A négyszállási I. számú jász temető. BTM, Budapest, 1992. (BTM Műhely 4.) Selmeczi 1996 Selmeczi László: A jászok betelepülése a régészeti leletek tükrében. In Zúduló sasok. Erkel Ferenc Múzeum, Gyula, 1996. (Gyulai Katalógusok 2.) 67– 80. Selmeczi 2005 Selmeczi László: A jászok eredete és középkori műveltsége. Jász Múzeumért Kulturális Alapítvány, Jászberény, 2005. (Jászsági füzetek 37.) Selmeczi 2007 Selmeczi László: A jászok betelepedése, a magyarországi jászok a 13–15. században. Jászsági Évkönyv 2007. 102–116. Selmeczi 2012 Selmeczi László: Az atyák emlékezeti. A Kaukázustól a Zagy



ŐSI ÍRÁSAINK
256
va-Tarna völgyéig. Jász Múzeumért Kulturális Alapítvány, Jászberény. (Jászsági füzetek 47.) Stjernquist 1967. Stjernquist, Berta: Ciste a cordoni. Rippenzisten. Produktion, Funktion, Diffusion. I—II. Habelt, Bonn, 1967. (Acta Archaeologica Lundensia 4–6.) Stronach 1985. Stronach, David: Tepe Nūsh-I Jān: the Median Settlement. The Median and Achaemenian Periods. University Press, Cambridge, 1985. Stronach–Roaf 1978. Stronach, David – Roaf, Michael: The Major Building of the Median Settlement. The British Institute of Persian Studies, London, 1978. Szabó 2009. Szabó Géza: Archaeometallurgiai adatok a technológiai ismeretek és a nyersanyagok áramlásához a Kárpát-medence késő bronzkorában – Archaeometallurgical data on the circulation of technological knowledge and raw materials in the Late Bronze Age of the Carpathian Basin. In: Ilon Gábor (szerk.): MÓMOSZ VI. Őskoros Kutatók VI. Összejövetelének konferenciakötete. Nyersanyagok és kereskedelem. Kőszeg, 2009. március 19–21. Kulturális Örökségvédelmi Szakszolgálat – Vas Megyei Múzeumok Igazgatósága, Budapest–Szombathely, 2009. 347–362. Szabó 2013. Szabó, Géza: What Archaeometallurgy Tells Us about the Changes of Bronze craftwork in the transition of Bronze Age into Iron Age. In: Rezi, B. – E. Németh, R. – Berecki, S. (Eds.): Bronze Age Crafts and Craftsmen in the Carpathian Basin. Proceedings of the International Colloquium from Târgu Mureş, 5–7 October 2012. Târgu Mureș 2013, 291–312. (Bibliotheca Musei Marisiensis. Series Archaeologica VI.) Szabó 2017 Szabó, Géza: Нартский cтол и мобильность доисторической Европы. Нартоведение в ХХI веке: современные парадигмы и интерпретации: Cборник научных трудов; Сев.-Осет. ин-т гум. и соц. исслед. им. В.И. Абаева. Вып. 4. СОИГСИ ВНЦ РАН, Владикавказ, 2017. 198–209. Szabó 2018a Szabó Géza: Kutatóúton az oszéteknél – a szénakaszálás ünnepe és a Zadaleszki Nana barlangja. Tisicum, 26. (2018) 445–476. Szabó 2018b Szabó Géza: Égi ajándék: a komló – a honfoglalás kori tarsolylemezeink díszítéséről. Életünk, LVI/8–9. (2018) 1–11.



257
A KONTINUITÁS VÁLTOZ ATAI A REGÖLYI GR AFÉMÁK TÜKRÉBEN
Szabó 2018c Szabó Géza: Egy iráni ősvallás nyomai a Kaukázusban és a Duna mentén. In: Hubay Péter (Szerk.): Az igaz vallás. Wesley János Lelkészképző Főiskola, Budapest. Szabó 2019a Szabó Géza: Agancsos szarvastehenek. Életünk, LVII/4. (2019) 31–50. Szabó 2019b Szabó, Géza: How and why do the deer and the bars appear on the belts used in the Caucasian Koban culture? Nartamongae XIV/1–2. (2019) 50–77. Szabó – Czuppon 2014. Szabó, Géza – Czuppon, Tamás: New data on Iranian roots of the European culture. In: A. Khaksa (Ed.): The analysis of fifty years archaeological of Malayer. Tehran 1393 [2014], 372-353 [47–72]. Szabó – Fekete 2011. Szabó Géza – Fekete Mária: Janus-szobor Pannoniából, a kora vaskori Regöly-csoport lelőhelyéről – Janus-Statue aus Pannonien, vom Fundort der Regöly-Gruppe aus der Früheisenzeit. Wosinsky Mór Múzeum Évkönyve, 33. (2011) 15–105. Szabó – Fekete 2014. Szabó Géza – Fekete Mária: Pannon tumulus feltárásának előkészítése – Regöly, Strupka-Magyar birtok – Vorbereitung der Freilegung des Pannon-Grabhügels (Tumulus) Strupka-Magyar Besitz – in Regöly. Wosinsky Mór Múzeum Évkönyve, 36. (2014) 7–157.
Szádeczky-Kardoss 1954. Szádeczky-Kardoss Samu Szádeczky-Kardoss Samu (1954): The Name of the River Tisza, and Problems Connected with Them. Acta Antiqua Academiae Scientiarum Hungaricae 2 (1–2): 77–115. Szádeczky-Kardoss 1954. Szádeczky-Kardoss Samu: A Tisza legrégibb elnevezéseire vonatkozó megjegyzések. Magyar Nyelv, 50. (1954) 105–110. Tóth 2003. Tóth István: Mithras Pannonicus . Esszék - Essays . Specimina Nova 17, 2003. Mithras Pannonicus. Esszék - Essays. Specimina Nova, 17. (2003). Tóth 2009. Tóth István: A Burgstall öröksége. Egy archaikus túlvilágkép töredékei. Soproni Szemle, 63. (2009) 3–22. Tóth 2015. Tóth István: Pannoniai vallástörténet. PTE Ókortörténeti Tanszék – L’Harmattan, Pécs–Budapest, 2015. (Ókor–Történet–Írás 4.) Tourovets 2014. Tourovets, Alexander: The Birth and the Development of the Iranian Architecture in the Zagros During the Ist millenium BC. In: A.



ŐSI ÍRÁSAINK
258
Khaksa (Ed.): The analysis of fifty years archaeological of Malayer. Tehran 1393 [2014], 352–333 [27–46]. Trogmayer 1983. Trogmayer Ottó: A vaskor kezdete. In: Szeged története. I. Szerk.: Kristó Gyula. Somogyi-könyvtár, Szeged, 1983, 95–97. Wosinsky 1885. Wosinsky Mór: Etruszk bronzedények Kurdon. Archaeologiai Értesítő, 5. (1885) 73–85. Young 1981. Young, Rodney S.: Three Great Early Tumuli. The Gordion Excavations. Final Reports, Volume I. University of Pennsylvania, Philadelphia, 1981. (University Museum Monograph 43.) Абаев 1949. Абаев, Василий Иванович: Осетинский язык и фольклор. Издaтельство Академии наук СССР, Мoсквa 1949. Бруяко 2005. Бруяко, Игорь Викторович: Ранние кочевники в европе Х–V вв. дo р. X. Высшая антропологическая школа, Кишинёв 2005. Нарты 1991. Нарты. Осетинский героический эпос. I–III. (1989–1991). Глав. ред. восточной литepaтуры, Мocквa 1991. Ярыгин 2019. Ярыгин, Сергей А.: Знаки на кувшинах рубежа эр из Северного Казахстана. In Древности Восточной Европы, Центральной Азии и Южной Сибири в контексте связей и взаимодействий в евразийском культурном пространстве (новые данные и концепции): Материалы Международной конференции, 18–22 ноября 2019 г., Санкт-Петербург. Т. I. Древняя Центральная Азия в контексте евразийского культурного пространства (новые данные и концепции). К 90-летию со дня рождения патриарха евразийской археологии Вадима Михайловича Массона. ИИМК РАН, Невская Типография, Санкт-Петербург, 2019. 190–193. Техов 2002. Техов, Баграт В.: Тайны древних погребений. ПроектПресс, Владикавказ, 2002.



259
ROVÁSEMLÉKEINK ÉS A MAGYAR NYELV TÖRTÉNETÍRÁS
ROVÁSEMLÉKEINK ÉS A MAGYAR
NYELVTÖRTÉNETÍRÁS1
SZENTGYÖRGYI RUDOLF
A B S Z T R A K T : A magyar nyelv történetének közvetlen forrásai közé tartoznak rovásírásos nyelvemlékeink is. A magyar nyelvtörténetírás azonban hagyományosan nem számol velük, a 20. század kiváló magyar nyelvtörténészeinek többsége egyfajta szakmai szkepszissel viseltetett e forrásokkal szemben. A legutóbbi nyelvtörténeti kézikönyvek (MNyt., MNytKk.) ugyanakkor – ha nem is rendszertörténeti fejezeteikben – már tartalmaznak a rovásírásos emlékekre vonatkozó (általános) ismereteket. Már a nyelvemlékcsoport tipológiai besorolása sem problémamentes, ennek feloldására javasoljuk a (rovásírásos) feliratemlék megnevezést. A tanulmány igyekszik feltárni a magyar nyelvtörténészek részéről megnyilvánuló általános szkepszis lehetséges okait, s megkísérli, hogy válaszokat is adjon. Ezek: az esetleges bizonytalan olvasat, több megfejtés lehetősége, a nyelvemlékek jellemzően rövid terjedelme, többségükben kései emlékek, melyekkel párhuzamosan már vannak (jóval hosszabb szövegű, latin betűs) szöveg-, majd kódexemlékeink. Megállapíthatjuk ugyanakkor, hogy a nyelvemlékek nyelvtörténeti értékét mindenekelőtt az általuk képviselt nyelvi anyag tanúságtétele határozza meg. Erre – kiragadott példaként – a viszonylag késeinek tartott Székelydályai rovásemlék (1400 k.) áldozócsütörtök szavát említjük,
1 Készült az ELTE BTK Tématerületi kiválósági pályázata „Közösségépítés: család és nemzet, hagyomány és innováció” keretében.



ŐSI ÍRÁSAINK
260
mely az egyházi műszó első és egyetlen előfordulása a középkori magyar nyelvű írásbeliségben. Belőle vonódik el jelentéstapadással a kódexeinkből jól ismert áldozó szóalak (’áldozócsütörtök’ jelentésben). Néhány további példát említünk a rovásemlékek lehetséges hasznosíthatóságára a magyar nyelvtörténetírásban. A Bodrog-alsóbűi fúvóka (900 k.) feliratának jelentősége, hogy ez az első lejegyzett magyar igealak. Ezen túlmenően a nyelvemléken olvasható ige töve dokumentálja a fúj igének eddig csupán rekonstrukcióval kikövetkeztetett korábbi tőalakját: fuβ- (fuw-). A fenti igealak feltételes módjának jele hangrendileg illeszkedik. Ez a jelenség az irodalmi igényű középkori egyházi írásbeliségben és a mai magyar sztenderd nyelvhasználatban egyaránt idegen, beszélt nyelvi, illetve nyelvjárási jelenségnek számít (ma általánosan nyelvhelyességi hibának szokás tartani). A Bodrog-alsóbűi fúvóka fuβnȧÇk (’fújnék’) igealakja az első adata ennek a beszélt nyelvi, illetve nyelvjárási jelenségnek, melyet csak több mint félezer évre rá követ újabb előfordulás. A Vargyasi rovásírásos emlék fioγ (’fiú’) szava ugyancsak visszaigazolja az eddig bizonytalanság övezte rekonstrukciót, e korai alakból pedig egyúttal megnyugtatóan érkezünk el a szó mai formájáig: fioγ > fio2 > fiú. A tanulmány végén összefoglaljuk a rovásírásos emlékeinkre vonatkozó nyelvtörténeti kutatói feladatokat. Mindenekelőtt szükség van a még bizonytalan olvasatok tisztázására. Ezután célszerűnek látszanék elkészíteni ómagyar rovásemlékeink kritikai kiadását. Ezt követheti a nyelvemlékek szisztematikus nyelvtörténeti feldolgozása. Csak ezután kerülhet sor a rovásírásos nyelvemlékek nyelvtörténeti anyagának az elkövetkező (esetleg már készülő, vö. Új magyar etimológiai szótár) összefoglaló kézikönyvekbe, etimológiai és nyelvtörténeti szótárakba való beépítésére. K U L C S S Z Ó K : Bodrog-alsóbűi fúvóka, etimológia, feliratemlék, magyar nyelvtörténet, rendszertörténet, rovásemlékek, Székelydályai rovásemlék, Vargyasi rovásírásos emlék.
A B S T R A C T : Our runic language records and the Hungarian language historiography. Our runic language records belong to the direct sources of Hungarian language history. However, Hungarian language historiography



261
ROVÁSEMLÉKEINK ÉS A MAGYAR NYELV TÖRTÉNETÍRÁS
traditionally does not take them into account; the majority of the excellent Hungarian historiographers of the 20th century were rather sceptical about these sources. At the same time, the latest historiographic manuals – even if not in the chapters of system history – already contain (general) information on runic records. Even the typological classification of the groups of language records is not without problems, the solution for which can be the use of the denomination (runic) inscription record. The study aims to describe the possible reasons of the general scepticism of Hungarian historiographers, such as the possible uncertain interpretations and the possibility of several solutions, the typically short length of language records, the generality of later records simultaneously with which records of (much longer) texts and codices (in Latin characters) already existed. On the other hand, it can be stated that the language historical value of language records is primarily determined by the witword of the language material represented by them. An illustrative example of this is the late word áldozócsütörtök (Ascension Day) of the runic record of Székelydálya (around 1400) which is the first and only occurrence of this canonical word in the medieval Hungarian literacy. The word form áldozó which was created from áldozócsütörtök is wellknown from our codices. Let us mention some other examples for the possible usability of runic records in the Hungarian language historiography. The importance of the word fúvóka (mouthpiece) of Bodrog-Alsóbű (around 900) is that this is the first recorded Hungarian verb form. Moreover, the verb stem readable on the language record documents the former stem form of the verb fúj (blow) (which could only be inferred by reconstruction so far): fuβ- (fuw-). The inflectional suffix of the conditional form in the above verb form is in vowel harmony. This phenomenon is unknown both in the medieval canonical literacy and in the Hungarian standard linguistic usage; it is considered as a word of spoken language or a dialectic phenomenon (today it is generally considered a dialectic mistake). The verb form fuβnȧÇk (fújnék – I would blow) of Bodrog-Alsóbű is the first datum of this spoken language or dialectic phenomenon which is followed by the next occurrence only more than 500 years later.



ŐSI ÍRÁSAINK
262
The runic record of the word fioγ (’fiú’ - boy) of Vargyas also reconfirms the reconstruction (which has been surrounded by uncertainty so far), thus we can reassuringly reach the current form of this word: fioγ > fio2 > fiú. At the end of the study, we summarise the tasks of researchers of language history related to our runic records. Above all, it is necessary to clarify the possible uncertain interpretations. After that, it would be useful to publish the critical edition of our Old Hungarian runic records. This can be followed by the systematic language historical adaptation of the language records. It is only then that we can incorporate the language historical material of the of runic language records into the future (or possibly under-progress, see New Hungarian Etymologic Dictionary) manuals, dictionaries of etymology and language history. K E Y W O R D S : Fúvóka (mouthpiece) of Bodrog-Alsóbű, etymology, inscription record, Hungarian language history, system history, runic records, runic record of Székelydálya, runic record of Vargyas
1. Problémafelvetés. A nyelvtörténeti kutatások elsődleges (közvetlen) forrásai a vizsgált nyelv írott (utóbb a melléjük társuló hangzó) emlékei, a nyelvemlékek. „Hozzájuk képest az összes többi forrás csak mint kiegészítő, kiteljesítő (...) forrás jön szóba” (Kiss 2018: 47). Ezek a magyar nyelv történetének vonatkozásában: a rokon nyelvek, a kontaktusnyelvek és a mai magyar nyelv tanúságtétele, valamint általában a nyelvek változásának tipikus mechanizmusai. Ahhoz nem fér kétség, hogy a magyar nyelvtörténet közvetlen forrásai között kell számontartanunk – latin, görög, arab (stb.) betűkkel lejegyzett emlékeinken túl – rovásírásos nyelvemlékeinket is. Hagyományos nyelvtörténetírásunk azonban mégsem számol velük.
2. Tudományterületi áttekintés. Rovásírásos emlékeinket jellemzően az érintkező társtudományok (régészet, történelemtudomány, művelődéstörténet, turkológia) kutatói vizsgálták és vizsgálják tüzetesen, az e forrásaink iránti érdeklődés a magyar nyelvtörténet kutatástörténetében ugyanakkor



263
ROVÁSEMLÉKEINK ÉS A MAGYAR NYELV TÖRTÉNETÍRÁS
meglehetősen visszafogottnak bizonyult. Érdemes talán felidézni Melich János korábbi vélekedését, melyet utóbb ő maga ekként bírált felül: „Megvallom, hogy egészen a legújabb időkig az ú. n. székely rovásírást afféle középkori koholmánynak tartottam, koholmánynak, amellyel a magyarság kereszténység-előtti közmíveltsége kapcsán komolyabban foglalkozni nem érdemes” (Melich 1925: 153). Kimondva-kimondatlanul hasonló – ha nem is feltétlenül e megfontolás alapján álló – szakmai szkepszis jellemezte a 20. század számos meghatározó magyar nyelvtörténész kutatóját. Kivételként Jakubovich Emilt és Pais Dezsőt említhetjük, akik a magyar nyelvtörténet kutatóiként járultak hozzá néhány emlékünk leírásához (Jakubovich 1931, 1932, 1935; Pais 1932, 1935, 1952). A társtudományok jóval élénkebb kutatói érdeklődésének köszönhetően egyre több tudományos ismeret birtokába jutottunk a már ismert, illetve az újabban felfedezett emlékeinkre vonatkozóan. Meg kell jegyeznünk ugyanakkor, hogy a magyar nyelvtörténet tanúságtétele nélkül szükségszerűen nem lehet teljes e forrásaink (a tudományterület számára: nyelvemlékeink) ismerete, ez a magyar nyelvtörténet kutatóinak szakmai adóssága. A rendszeres kutatásokba első magyar nyelvészként 1990-től Sándor Klára kapcsolódott be (a témában megjelent első tanulmánya: Sándor 1990), aki számos fontos munkával gazdagította e nyelvemlékcsoportra vonatkozó ismereteinket. Időközben monografikus feldolgozások is napvilágot láttak, ugyancsak Sándor Klára (1991, 2014, 2017), illetve Hosszú Gábor (2013) tollából. Rovásemlékeink szorosabb értelemben vett nyelvtörténeti feldolgozása csak az utóbbi évtizedben kezdődött meg, ezeket az ismereteket mindenekelőtt Zelliger Erzsébet magyar nyelvtörténeti kutatásai kínálják (Zelliger 2016, 2019; vö. még: Hosszú–Zelliger 2013, 2014a, 2014b, 2015, 2019). (Helyesírás- és hangtörténeti megfontolásokra lásd még Szentgyörgyi 2019: 37–42.) A rendelkezésre álló nyelvi-nyelvtörténeti ismeretek ugyanakkor összegző nyelvtörténeti munkákban ez ideig jellemzően nemigen hasznosultak. A szótörténeti áttekintést is kínáló, meghatározó etimológiai szótáraink (TESz., EWUng., ESz.) nem vesznek fel adatokat rovásírásos nyelvemlékeinkből. Ugyanez elmondható egyelőre a még szerkesztés alatt álló Új magyar etimológiai szótárról is (http://uesz.nytud.hu/). Nem találunk rovásírásos nyel



ŐSI ÍRÁSAINK
264
vi adatra történő hivatkozást sem az ómagyar kor történeti grammatikájában (TNyt.), az eddigi legnagyobb rendszertörténeti munkában, sem a mértékadó nyelvtörténeti tan- és kézikönyvekben (MNyT., MNyt., MNytKk.). Mindazonáltal feltétlenül meg kell említenünk, hogy a két utóbbi kézikönyv – ha nem is rendszertörténeti fejezeteiben – már tartalmaz rovásírásos emlékeinkre vonatkozó ismereteket. A magyar nyelvtörténet (MNyt.) és A magyar nyelvtörténet kézikönyve (MNytKk.) helyesírás-történeti fejezeteit Korompay Klára készítette, bennük kiváló összefoglalását adja a kérdéskörnek: számos rovásírással lejegyzett nyelvemléket említ, közülük néhányat (modern átírásban) idézve is, bemutatja a rovásírás legfontosabb sajátosságait, illetve valószínűsíti az írásrendszer ótörök eredetét, mindezek mellett rávilágít a még nyitott kérdésekre is (Korompay 2003: 102–105, 2018: 83–85). Az utóbbi kézikönyv (MNytKk.) külön fejezetben mutatja be a nyelvtörténet közvetlen forrásait, a (legfontosabb) nyelvemlékeket. E fejezet szerzője, Terbe Erika a bevezető szakaszban (A nyelvemlékekről általában) arab, cirill, görög és latin betűs forrásaink mellett említést tesz rovásírásos nyelvemlékeinkről is (Terbe 2018: 53), az összefoglaló nyelvemléklista élén pedig – rövid leírással – a Bodrog-alsóbűi fúvóka áll: „900-as évek eleje, Bodrog-alsóbűi fúvóka, a legkorábbi olyan (egyszavas) emlék, amely a székely írás betűit mutatja” (Terbe 2018: 76). A nyelvemlékek részletes bemutatásában azonban rovásírásos emlékek már nem kaptak helyet. Ennek talán az is oka lehet, hogy az ómagyar kor hagyományosan kialakított nyelvemléktípusaiba (szórványemlék, szövegemlék, kódexemlék, illetve a szó- és kifejezéskészlet emlékei: glossza, szójegyzék, szótár[töredék], nyelvmester) nemigen illeszthetők bele. Jellemző rövidségük miatt talán a szórványemlékekhez állnának legközelebb, de abban jelentősen különböznek tőlük, hogy e feliratokat nem veszi körül (idegen nyelvű) szöveg. E helyütt legyen szabad egy javaslattal élnem: talán szerencsés lehetne az ómagyar kor e nyelvemlékeit – mint önálló nyelvemlékcsoportot – (rovásírásos) feliratemlékek-ként megnevezni. Üdvözlendő tény tehát, hogy a rovásírásos emlékek egy részének (legalábbis részleges) nyelvtörténeti elemzése – önálló tanulmányokban és monográfiákban – megtörtént, illetve folyamatban van, továbbá magának az írásrendszernek a bemutatása, valamint nyelvemlékeink egy részének legalább az említése



265
ROVÁSEMLÉKEINK ÉS A MAGYAR NYELV TÖRTÉNETÍRÁS
legújabb kézikönyveinkben helyet kapott. Ez azonban nem jelenti azt, hogy rovásemlékeink szűkebb értelemben vett nyelvtörténetírásunk részévé váltak volna, ugyanis: „Sem a nyelvemlékeknek a leírása, sem pedig a helyesírás-történeté nem tartozik a nyelv rendszertörténetének a leírásába” (Kiss 2018: 51). Az a kívánalom tehát, hogy rovásírással lejegyzett emlékeink nyelvi adatai a szűkebb értelemben vett nyelvtörténetírásban (a rendszertörténetben) is helyet kaphassanak, egyelőre még várat magára.
3. Lehetséges ellenvetések. Az alábbiakban megkísérlem végiggondolni (jellemzően irányadó szakirodalmi hivatkozások híján), hogy feltehetően mely okok miatt határolódott és határolódik el jeles nyelvtörténészeink többsége rovásírásos emlékeink nyelvtörténeti tanulságainak a magyar nyelvtörténetírásba való beemelésétől.
1. Bizonytalan olvasat. Igaz, hogy rovásírásos emlékeink olvasata (különösen a magánhangzók egy részének jelöletlensége miatt) számos olvasati nehézséget rejt magában; megfontolandó azonban, hogy etimológiai szótáraink (különösen egy-egy szó első előfordulásaként) gyakorta felvesznek bizonytalannak tekintett adatokat is (a TESz.-ben ?-lel megjelölve). A nyelvtörténeti feldolgozásokban természetesen mindenekelőtt a biztos olvasatú nyelvi elemeknek van helyük.
2. Több megfejtés. Néhány rovásírásos emléknek valóban több megfejtése is létezik, ezek azonban jellemzően nem egyenrangú alternatívák. Középkori (ómagyar kori) emlékeink között immár alig van olyan, amelynek olvasata és értelmezése ne tisztázódott volna. Példaként említhetjük a Vargyasi rovásírásos emléket – nagyon is eltérő – olvasataival. Vékony Gábor (2004: 22) újabb olvasatát Hosszú Gábor (2011: 188–190, 2013: 59–60) és Zelliger Erzsébet (2016: 95) véglegesítette. Mindemellett a korábbi olvasatok lehetőségét is mérlegre kell tenni. Ebben az esetben a korábbi olvasatok helyességét Hosszú Gábor paleográfiai (2013: 60–61), Zelliger Erzsébet pedig nyelvtörténeti (2016: 93–94) és művelődéstörténeti (2016: 97) indoklással meggyőzően cáfolja.



ŐSI ÍRÁSAINK
266
3. Rövid terjedelmű emlékek. Felmerülhet az a szempont is, hogy (különösen korai) rovásírásos nyelvemlékeink jellemzően rövid terjedelműek (egy, illetőleg néhány szót tartalmaznak). Számos korai arab, görög és latin szórványemlékünk hasonlóan kevés magyar nyelvi elemet tartalmaz, a nyelvtörténeti és az etimológiai szakirodalom mégis számol velük. Arab nyelvű emlékeinkben mindössze három szót találunk (Ibn Ruszta, 903–913): kende vagy kündü (a magánhangzók jelöletlensége miatt ebben az esetben is bizonytalan az olvasat!), gyula és a magyar népnév. Etimológiai szótárainkban (TESz., EWUng.) a kende és a magyar népnév nyelvtörténeti adatai között e szórványok ott szerepelnek, a magyar esetében nem is legelső adatként. (A gyula hiánya kérdéses, itt az első adat egy későbbi görög forrásból – De administrando imperio, 950–951 – származik.) Amint alább, a Bodrog-alsóbűi fúvóka egyszavas feliratának a példáján látni fogjuk, akár egyetlen szóból álló feliratemlék is lehet nyelvtörténeti ismereteink forrása.
4. Viszonylag kései emlékek. Valóban megfontolandó, hogy a későbbi időkből származó emlékeink (amely korokból már szöveg-, majd kódexemlékek is származnak) érdemesek-e a nyelvtörténeti kutatói figyelemre. A legkorábbiak mindenképpen, így például a Bodrog-alsóbűi fúvóka (900 e.) időben megelőz minden szokásosan figyelembe vett külföldi és hazai szórványemléket, de a Vargyasi rovásírásos emlék is lényegében legelső szövegemlékeink korából való. Mindazonáltal egy nyelvemlék nyelvtörténeti hasznosíthatóságát mindenekelőtt az általa képviselt nyelvi anyag tanúságtétele határozza meg, így például a viszonylag késői (1400 k., l. Benkő 1996) Székelydályai rovásemlék tartalmazza a magyar nyelvű egyházi terminológia áldozócsütörtök szavának első előfordulását. Belőle alakult jelentéstapadással az áldozó egyházi műszó ’áldozócsütörtök’ jelentésben, melynek legelső adata 1456 k.-ről származik (l. TESz.), és amely általános használatú liturgikus kódexeinkben (Érdy-, Kazinczy, és különösen: Lányi-kódex; vö. NySz. áldozó is). Úgy tűnik, hogy ez utóbbi – legalábbis a kolostori nyelvhasználatban – kiszorította a korábbi szóösszetételt (de az is elképzelhető, hogy területi és/vagy regiszterbeli különbségek tanúja a két forma), mely a magyar középkori írásbeliségben – a székelydályai feliraton kívül – má



267
ROVÁSEMLÉKEINK ÉS A MAGYAR NYELV TÖRTÉNETÍRÁS
sutt nem is fordul elő. A Székelydályai rovásemlék tehát az áldozócsütörtök egyházi műszónak nem csupán első, de – a középkor (az ómagyar kor) tekintetében – egyetlen előfordulását tartalmazza, így tehát még terjedelmes kódexemlékeink mellett is célszerű figyelembe venni.
5. E nyelvemlékek egy része viszonylag új felfedezésű, eddig nem voltak ismertek. Mint minden eddigi, ez az érv is megfontolásra érdemes. Az újonnan felfedezett emlékek nyelvi anyagát természetesen nem kérhetjük számon korábbi szakmunkákon, ám a régóta ismert emlékek sem hasznosultak bennük. Az újabb etimológiai és rendszertörténeti szakmunkák (a fentebb említett üdvözlendő bemutatásokon és említéseken túlmenően) – egyelőre legalábbis – szintén nem számolnak e nyelvemlékcsoport nyelvi anyagával. Mindazonáltal feltétlenül meg kell jegyeznünk, hogy az etimológiai és rendszertörténeti hasznosulásnak az előfeltétele – ezt megelőzően legfeljebb mutatványként kaphattak volna helyet e munkákban rovásírásos adatok – ennek a forráscsoportnak a rendszerszerű nyelvtörténeti feldolgozása, ez lehet rovásírásos emlékeink kutatásának egyik leginkább sürgető feladata.
4. A rovásemlékek hasznosíthatósága nyelvtörténetírásunkban. Az alábbiakban szeretném néhány példán bemutatni, hogyan (lehetnének) hasznosíthatók rovásírásos emlékeink a magyar nyelvtörténetírás számára.
4.1. A Bodrog-alsóbűi fúvóka. Legkorábbi, biztosan magyar rovásírásos feliratemlékünk a Bodrog-alsóbűi fúvóka (900 k.) Korai (görög és latin betűs) szórványemlékeinkben igék nem olvashatók. A rovásírásos felirat jelentősége, hogy a legelső magyarul lejegyzett igei alakot tartalmazza. Olvasata: [fuβnȧÇk] (Hosszú–Zelliger 2014: 424–429). Az igealak mind tövét, mind toldalékegyüttesét tekintve méltó a nyelvtörténeti megfontolásra.
4.1.1. A fuβ- igető. E rovásírásos feliratemlék felvehető lenne a fúj ige első adataként. Etimológiai szótáraink szerint az igető első írásos előfordulása a Jókai-kódexben (1372 u./1448 k.) bukkan fel a szóhasadással alakult fuvalkodott származékszóban: „fuualkodot tudoman” (TESz.; vö. EWUng., ESz.) A Bod



ŐSI ÍRÁSAINK
268
rog-alsóbűi fúvóka közel félezer évvel hozza előbbre az igető írásbeli dokumentálhatóságát. A nyelvemlékadat a szó etimológiájának leírásához is szolgáltathat adalékot. Az alapnyelvi eredetű szó uráli alapalakja „*puβɜ vagy *puγɜ lehetett” (TESz.; vö. EWUng., ESz.), a fúj alakváltozatban a „szóvégi j hiátustöltő a *β helyén (ESz.; vö. EWUng.; a TESz.-ben még v). Ez az etimológia teljességgel tartható, azzal a kiegészítéssel, hogy immár nincs szükség a rekonstrukció jelére (kikövetkeztetett *β), az igető első előfordulása, a Bodrog-alsóbűi fúvóka ezt a korábbi fuβ- változatot adatolja.
4.1.2. A feltételes mód E/1. általános ragozású alakjának -nȧÇk toldalékegyüttese. Mind a módjelnek (eredetére lásd: TNyt. I: 105–106.), mind a feltehetően képzői eredetű igeragnak (TNyt. I: 133.) ez az első előfordulása. A feltételes mód kötött alakjai még a 12–13. század fordulóján is diftongust mutatnak, így a Halotti beszédben: eneẏc ’ennék’, a Königsbergi töredékben: lelhetneýnc ’lelhetnénk’ (ezzel szemben ugyanitt: uolna ’volna’), ezért a Bodrog-alsóbűi fúvóka felirata is – mint az igemód első előfordulása – minden bizonnyal diftongussal olvasandó, melynek második (redukált) magánhangzóját a rovásírásos emlék nem jelöli. Figyelemre méltó továbbá a feltételes mód jelének illeszkedett változata. Mai választékos köznyelvünkben a módjel az igei paradigmának ebben az alakjában nem illeszkedik a veláris (mély) hangrendű igéhez: fújnék. A fújnák alakot leginkább igénytelen köznyelvi formának, illetve nyelvhelyességi hibának – ún. „nákolás” – szokás tartani. Meg kell jegyeznünk ugyanakkor, hogy veláris hangrendű igéink módjele több nyelvjárásunkban (így nyugati és déli nyelvjárásainkban, illetve a palócban) rendszerszerűen illeszkedik: [én] fújnák (vö. Hegedűs 2003: 356). Kódexeinkben a mai köznyelvnek megfelelő alakokat találjuk, lásd például a Jókai-kódexben: hathatnek ’hathatnék’. Nyelvtörténetírásunk szerint a „nákoló” adatok „[k]ivételes beszélt nyelvi változat” elemei (TNyt. II/1: 136; a „kivételes” feltehetően úgy értendő, hogy az írásbeliségben), eddigi első feljegyzett előfordulása 1526-ból való: „kez [’kész’] wolnak [e helyett: volnék] oda adnom” (i. h.). A Bodrog-alsóbűi fúvóka felirata az első (eddigi ismereteinket több mint félezer évvel megelőző) adata e „beszélt nyelvi”



269
ROVÁSEMLÉKEINK ÉS A MAGYAR NYELV TÖRTÉNETÍRÁS
jelenségnek. E forma nyelvjárástörténeti jelentősége is vitathatatlan, ugyanis az egyik ma is „nákoló” nyelvjárási területről, a (mai) dél-dunántúli nyelvjárási régióból származik az adat. Nyelvemlékünk tehát a nyelvjárástörténeti „nákolás” legkorábbi – több mint 1100 éves – példája: fuβnȧÇk (> fuβnák).
4.2. A Vargyasi rovásírásos emlék egy szava: fioγ. A 12–13. század fordulójára datált (Zelliger 2016: 93) vargyasi felirat – János evangéliumát (19, 26) idéző olvasata: [imé fioγ të neküd] (Hosszú 2011: 188–190, 2013: 61; Zelliger 2016: 95) ’íme fiú teneked’; ’íme a te fiad’. A kiemelt szóalak (°ojf [fioγ] ’fiú’) utolsó betűjegyének (°) hangértéke a veláris zöngés réshang: [γ]. A jelet Hosszú Gábor összekapcsolja a Minuszinszki orsókorong (2013: 24–25), illetve az Ozora-tótipusztai ezüstedény feliratának (2013: 30) azonos hangértékben álló hasonló jelével. Zelliger Erzsébet megállapítása szerint ez az olvasat egyben kormeghatározó is (Zelliger 2016: 95). Mit adhat hozzá ez a nyelvi adat nyelvtörténeti ismereteinkhez? A fiú szó etimológiája levezetésének (a feltételezett alapnyelvi alak: *pojka) egyik nehézsége a szó végi hosszú -ú eredete, melyet a TESz. vitatottként tart számon. Legvalószínűbbnek azt tartja, hogy a hosszú -ú „kettőshangzói előzményében az eredeti tő k-ja lappang”. Az EWUng. és nyomán az ESz. pontosítja a kérdést: „a szóvégi ú előzménye [...] a *γ (< finnugor kori *k)” (ESz.). A finnugor *k-ból szabályos hangváltozással magyarázható *γ rekonstrukcióját azonban a szótárak nyelvemlékes adattal nem tudják alátámasztani. Idekívánkoznék a Vargyasi rovásírásos emlék fioγ adata, amely visszaigazolja a hangtörténeti rekonstrukciót (tehát – a γ mellett – ebben az esetben sincs szükség a rekonstrukció * jelére), és amelynek folytatásaként már a korai latin betűs nyelvemlékeinkből is dokumentálható hangváltozásokon keresztül megnyugtatóan érkezünk el a szó mai alakjáig: fioγ > fio2 > fiú ~ R. fió (vö. fióka).
5. A nyelvtörténeti kutatások további feladatai. Ahhoz, hogy rovásírásos emlékeink nyelvtörténeti adatait nyelvtörténetírásunk gyümölcsözően használni tudja, mindenekelőtt szükség van a még bizonytalan olvasatok és értelmezések – lehetőleg konszenzusos – tisztázására. Ennek nyomán célszerűnek látszanék elkészíteni ómagyar rovásemlékeink kritikai kiadását, amint erre már jóval



ŐSI ÍRÁSAINK
270
korábban Korompay Klára is utalt (2003: 104). Ezt követheti nyelvemlékeink részletes – a vizsgálható nyelvi szintek szerinti szisztematikus – nyelvtörténeti feldolgozása. Valójában csak ezután kerülhet sor rovásírásos nyelvemlékeink nyelvtörténeti anyagának az újabb (esetleg már készülő, vö. Új magyar etimológiai szótár) összefoglaló kézikönyvekbe, etimológiai és nyelvtörténeti szótárakba való – immár hivatkozható – beépítésére. Kívánatos volna továbbá rovásírásos emlékeink (ha nem is bőséggel rendelkezésre álló) hely- és személyneveinek szerepeltetése a történeti névtárak anyagában.



271
ROVÁSEMLÉKEINK ÉS A MAGYAR NYELV TÖRTÉNETÍRÁS
IRODALOM
Benkő 1996 Benkő Elek: A székely rovásírás. A legújabb kutatások. História, 18/3. (1996) 31–33. ESz. = Etimológiai szótár. Főszerk. Zaicz Gábor. Tinta Könyvkiadó, Budapest, 2006. EWUng. = Etymologisches Wörterbuch des Ungarischen 1–2. Hrsg. Benkő, Loránd. Akadémiai Kiadó, Budapest, 1993–1995. Hegedűs 2003 Hegedűs Attila: A nyelvjárási alaktani jelenségek. In: Kiss Jenő (szerk.): Magyar dialektológia. Osiris, Budapest, 2003. 351–374. Hosszú 2011 Hosszú, Gábor: Heritage of Scribes. The Relation of Rovas Scripts to Eurasian Wrinting Systems. Rovás Alapítvány, Budapest, 2011. Hosszú 2013 Hosszú Gábor: Rovásatlasz. Milani Kft., Budapest, 2013. Hosszú–Zelliger 2013 Hosszú Gábor – Zelliger Erzsébet: Rovásfelirat a megfejtés útján. Módszertani kérdések. e-NYELV.hu Magazin (2013. 06. 05.) http://e-nyelvmagazin.hu/2013/06/05/a-magyar-nyelvtortenet-es-a-rovas-paleografia-talalkozasa/ (Utolsó letöltés: 2020. 02. 10.) Hosszú–Zelliger 2014a Hosszú Gábor – Zelliger Erzsébet: A Bodrog-alsóbűi rovásemlék számítógépes írástörténeti kapcsolatai és egy olvasati kísérlete. Magyar Nyelv, 110. (2014) 417–431. Hosszú–Zelliger 2014b Hosszú Gábor – Zelliger Erzsébet: Többnyelvű feliratok a Nagyszentmiklósi aranykincsen. Magyar Nyelv, 110. (2014) 77–195. Hosszú–Zelliger 2015 Hosszú Gábor – Zelliger Erzsébet: A Konstantinápolyi székely magyar rovásfelirat számítógépes paleográfiai elemzése. Alkalmazott Nyelvtudomány, 14. (2015) 89–124.
Hosszú–Zelliger 2019 Hosszú Gábor – Zelliger Erzsébet: A kiskundorozsmai íjmarkolatlemezek feliratának elemzése. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 26–36. Jakubovich 1931 Jakubovich Emil: A bögözi székely rovásbetűs felirat. Magyar Nyelv, 27. (1931) 81–84. Jakubovich 1932 Jakubovich Emil: A székely-derzsi rovásírásos tégla. Magyar Nyelv, 28. (1932) 264–274.



ŐSI ÍRÁSAINK
272
Jakubovich 1935 Jakubovich Emil: A székely rovásírás legrégibb ábécéi. Magyar Nyelv, 31. (1935) 1–17. Kiss 2018 Kiss Jenő: A nyelvtörténetírás forrásai. In: MNytKk. 48–51. Korompay 2003 Korompay Klára: Helyesírás-történet. (Ősmagyar kor.) In: MNyt. 101–105. Korompay 2018 Korompay Klára: Helyesírás-történet. In: MNytKk. 83–98. Melich 1925 Melich János: Néhány megjegyzés a székely írásról. Magyar Nyelv, 21. (1925) 153–159. MNyt. = Magyar nyelvtörténet. Szerk. Kiss Jenő – Pusztai Ferenc. Osiris Kiadó, Budapest, 2003. MNyT. = A magyar nyelv története. Szerk. Benkő Loránd. Tankönyvkiadó, Budapest, 1967. MNytKk. = A magyar nyelvtörténet kézikönyve. Szerk. Kiss Jenő – Pusztai Ferenc. Tinta Könyvkiadó, Budapest, 2018. NySz. = Szarvas Gábor – Simonyi Zsigmond: Magyar nyelvtörténeti szótár a legrégibb nyelvemlékektől a nyelvújításig 1–3. Hornyánszky, Budapest, 1890–1893. Pais 1932 Pais Dezső: Derzs apa-pap. Magyar Nyelv, 28. (1932) 274–277. Pais 1935 Pais Dezső: A konstantinápolyi rovásfelirat <h> jeléről. Magyar Nyelv, 31. (1935) 184–185. Pais 1952 Pais Dezső: A székelyderzsi rovásírásos tégla kora. Magyar Nyelv, 48. (1952) 88–89.
Sándor 1990 Sándor Klára: A székely rovásírás. Néprajz és Nyelvtudomány, 33. (1990) 65–79. Sándor 1991 Sándor Klára: A Bolognai Rovásemlék. József Attila Tudományegyetem, Magyar Őstörténeti Kutatócsoport, Szeged, 1991. Sándor 2014 Sándor Klára: A székely írás nyomában. Typotex, Budapest, 2014. Sándor 2017 Sándor Klára: A székely írás reneszánsza. Typotex, Budapest, 2017. Szentgyörgyi 2019 Szentgyörgyi Rudolf: Rovásemlékeink nyelvtörténeti és művelődéstörténeti szerepe. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Buda



273
ROVÁSEMLÉKEINK ÉS A MAGYAR NYELV TÖRTÉNETÍRÁS
pest, 2019. 37–49. Terbe 2018 Terbe Erika: A nyelvemlékek. In: MNytKk. 52–82. TESz. = A magyar nyelv történeti-etimológiai szótára 1–3. Főszerk. Benkő Loránd. Akadémiai Kiadó, Budapest, 1967–1976. TNyt. = A magyar nyelv történeti nyelvtana. I. A korai ómagyar kor és előzményei. II/1. A kései ómagyar kor. Morfematika. II/2. A kései ómagyar kor. Mondattan. Szöveggrammatika. Főszerk. Benkő Loránd. Akadémiai Kiadó, Budapest, 1991–1995. Vékony 2004 Vékony Gábor: A székely írás emlékei, kapcsolatai, története. Nap Kiadó, Budapest, 2004. Zelliger 2016 Zelliger Erzsébet: Nyelvemlék? Művelődéstörténeti emlék? In: Juhász Dezső (szerk.): Kerekasztal körül. Huszonöt nyelvészeti tanulmány. ELTE Magyar Nyelvtörténeti, Szociolingvisztikai, Dialektológiai Tanszék, Budapest, 2016. 92–98. Zelliger 2019 Zelliger Erzsébet: Módszertani kérdések a nagyszentmiklósi kincs rovásfeliratai kapcsán. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 10–24.






275
A ROVÁSÍRÁS KIBONTAKOZÁSA NAPJAINKBAN
A ROVÁSÍRÁS KIBONTAKOZÁSA
NAPJAINKBAN
TESZLER VENDEL
A B S Z T R A K T : A székely-magyar rovásírás különleges módon kapcsolja öszsze népünk múltját és jelenét. A rovásemlékek ápolása, a rovás használata és oktatása szívügye magyar értékeink ismerőinek és értőinek. Mai modern világunkban egy átlagember leginkább hagyományőrző rendezvényeken, helységnévtáblákon és tetoválásokon találkozhat rovásírással. Ismertségének növeléséhez a rovás közoktatásba emelésére lenne szükség. Erre még várni kell, ám a rovásírás így is kibontakozóban van napjainkban. K U L C S S Z A VA K : rovásírás, nemzeti öntudat, székelyek, hagyományőrzés, helységnévtáblák, tetoválás, közoktatás, digitalizálódás
A B S T R A C T : The Szekler-Hungarian runiform script links the past and present of our nation in a special way. The cultivation of runic records, the use and teaching of runiform script are important for those who know and understand our Hungarian values. In today’s modern world, ordinary people can mostly encounter runiform script at traditional festivities, in place name signs or tattoos. To enhance knowledge of runiform script it would be necessary to introduce it to the educational curriculum. That remains to be seen, but nonetheless these days its recognition and visibility is growing. K E Y W O R D S : runes, national pride, Szeklers, traditionalism, place name signs, tatooing, public education, digitalization



ŐSI ÍRÁSAINK
276
A székely-magyar rovásírás különleges nemzeti kincsünk, mégis mostohán bánunk vele. Olyan történelmi korokba repít vissza bennünket, melyek felderítéséért hosszú évtizedek óta küzdenek a különböző tudományágak, ez azonban a legjobb szándék ellenére sokszor hiába vagy mérsékelt eredménnyel valósul meg. A 2010-es évtized első felében a hagyományőrzők jelenét kutatva tapasztaltam, hogy a múlt megismerésének igénye mellett a múlt megélése is fontossá vált. Ez nem tudományos, hanem emberi kérdés. A nemzeti öntudat kialakításához szükség van a leköszönt évszázadokból érkező, ma is – szó szerint – olvasható, érthető, (fel)használható emlékekre, jelekre. A székely-magyar rovásírás ezt hordozza magában; egyre vizuálisabb, gyorsuló, digitalizáltabb világunkban is képes jelentést közvetíteni, szimbolizálni. Szerencsére akadnak olyanok, akik felismerték ezt, s bár a magyarság nagy része a rovást nem műveli, nem olvassa, jeleit nem ismeri, a rovásírás ha lassan is, de kibontakozóban van napjainkban.
1. kép: Hagyományőrzők a végtelen magyar pusztán (a szerző felvétele)
Tudományos felmérést nem készítettem róla, de úgy vélem, a magyar emberek ismerik a rovásírás szó jelentését. Maga a rovás azonban nem képez általános tudást. Egy átlagember nagyon keveset találkozik rovásírással. Többek



277
A ROVÁSÍRÁS KIBONTAKOZÁSA NAPJAINKBAN
között azért, mert az oktatásban nem jut szerephez. De hol találkozhat egy magyar a saját rovásával? Hiszen ez csak a mienk. Az ősi írásos emlékeket kutató tudósokat, szakértőket, rovásoktatókat nem számítva úgy tapasztaltam, hogy mindenekelőtt a helységnévtáblákon, tetoválások formájában és a hagyományőrzők tevékenységében van erre lehetőség. Utóbbit illetően a 2010-es évek elejére erősödött meg két olyan fontos többnapos rendezvény, ahol a nagyközönség a rovásírással találkozni tudott: Bösztörpusztán a Magyarok Országos Gyűlése, valamint Bugacon a hun-türk tudatú népek seregszemléje, a Kurultáj.1 Indulásukat követően, az elmúlt évtized első felében rendkívüli érdeklődés mutatkozott e két rendezvény iránt, s azonnal nagy népszerűségnek örvendtek. A Magyarok Országos Gyűlése és a Kurultáj szervezői tudatosan használták a közönség tájékoztatására szolgáló kettős, latin betűs magyar és a rovásírásos feliratokat. Minden információt próbáltak rovással is megjeleníteni. Valódi tömegek láttak rovást először ezeken az eseményeken.
2. kép: Latin betűs és rovásírásos, kettős felirat a Magyarok Országos Gyűlésén
(a szerző felvétele)
1 Az első magyarországi Kurultájt 2008-ban rendezték meg. https://kurultaj/kurultaj.hu/, 2020. január 22.



ŐSI ÍRÁSAINK
278
A legnagyobb reklámhordozók
Másik fontos „rovásforrásaink” a helységnévtáblák. A rovásírásos településtáblák szintén a 2010-es évek elején kezdtek megjelenni jelentősebb számban. A Wikipédián található egy leírás ezekről.2 A rovásírásos helységnévtáblát választó településeket és az avatások időpontját tartalmazó lista megerősíti azon tapasztalatom, miszerint a 2011-es és 2012-es esztendő során jelentek meg a táblák igazán nagy számban hazánk falvaiban, városaiban, továbbá a határon túli magyarlakta településeken. Szükség lenne azonban egy frissített, pontos kimutatásra a táblák helyéről, számáról. Az pedig már egy külön kutatás témája lehetne, hogy milyen előzmények után, kiknek köszönhetően kerültek a helyükre. A Magyar Közút engedélyével lehetett a táblákat felszerelni, így hivatalos, egységes rovásírásos helységnévtáblák jelzik a településeket. A táblák népszerűsítésében meghatározó szerepet játszó Rovás Alapítvány online nyilvántartása szerint a Tolna megyei Kurd révén már 293 egységes rovástáblás településnél tartunk.3 A bátrabb, elszántabb falvak, városok, vagy legalábbis azok, melyek közlekedésbiztonsági szempontok alapján erre engedélyt kaptak, a rovottat közvetlenül a rendes, latin betűs helységnévtáblájuk alá helyezték.
3. kép: Rovott helységnévtábla az 51-es főút mentén (a szerző felvétele)
2 https://hu.wikipedia.org/wiki/Rovástáblás_települések_listája; 2020. január 22. 3 http://rovas.info; 2020. január 22.



279
A ROVÁSÍRÁS KIBONTAKOZÁSA NAPJAINKBAN
Másik eset, amikor a rovástábla 4–6–8 méterrel a latin betűs mögött helyezkedik el. Ezek némileg kevésbé feltűnők, de jól láthatók, olvashatók. Kultúrantropológiai érdekesség, ma már kortörténet, hogy állandó elemként szinte mindegyik rovásírásos helységnévtáblára felkerült egy Nagy-Magyarország matrica is. Mára ezek elkoptak, de közelről azért még sokszor felfedezhetők, vagy legalábbis a helyük látható. Az egységes táblák mellett megjelentek egyedi fafaragásos vagy fémből készült helységnévtáblák is. Ezek számáról, fajtájáról szintén hasznos lenne egy felmérés. Azzal kapcsolatban, hogy egy település miért is választ hivatalos rovásírásos helységnévtáblát Gyömrő település önkormányzatának idevágó határozatát idézném: „A rovásírásos helységnévtábla állítása a helyi közösség és a nemzet öszszetartozásának pozitív üzenetét közvetíti az ott élő – és áthaladó – magyar emberek számára.”4 A táblák a nemzet összetartozását közvetítik, de nemcsak az áthaladó honfitársaink, hanem az átutazó külföldiek számára is. A hozzánk látogató vendégek más államokban nem létező kuriózummal találkozhatnak. Jelenleg az említett helységnévtáblák a rovásírás legnagyobb reklámhordozói. Ez a leggyakoribb, legáltalánosabb módja, hogy ma valaki találkozzon egy rovott felirattal. Akadnak olyan települések is, ahol a saját rovásírásos helységnévtáblának plusz jelentése, identitásbeli vonatkozása is van: például a Szekszárdhoz közeli Kakasdon. A második világháború végén idemenekülő bukovinai székelyek községben élő leszármazottjai számára a székely-magyar rovásírásos helységnévtábla szívbéli kapocs nagyszüleik, dédszüleik szülőföldjével.
4 http://hu.m.wikipedia.org/wiki/Rovástáblás_települések_listája; 2020. január 22. Gyömrő Város Önkormányzata Képviselőtestületének 33/2010. (XII. 16.) sz. rendelete rovásírásos helységnévtáblák kihelyezéséről



ŐSI ÍRÁSAINK
280
4. kép: Rovott tábla Kakasdon: székely identitás (a szerző felvétele)
Tetoválások
Az identitás kérdése a rovásírás egy másik felbukkanási formájában, a tetoválások esetében is fontos szerephez jut. Napjainkban a világon mindenütt rengetegen tetováltatnak különböző mintákat a testükre, virágzó globális trendről beszélhetünk. A motívumok, írásjelek, rajzok kavalkádjába idehaza a rovásírás is bekerült. Témánk szempontjából igazából az okok érdekesek. Miért jut el valaki oda, hogy tetováltassa magát? A talán legtöbbet említett három fő ok eléggé hasonlít azokra, melyek – saját tapasztalataim szerint is – valakit a hagyományőrzés irányába fordítanak. Első helyen az identitás szerepel. Emberként keressük önmagunkat, önmagunk meghatározása, megjelenítése (saját magunk és mások számára) természetes jelenség. A hagyományőrzők kutatása során sok identitáshoz kötődő motivációs elemet találtam, úgymint a magyarságtudat, a magyar identitás, a hagyományőrzés, a szülői identitás, az ősi kultúra.5 Tapasztalataim szerint egy
5 Teszler 2014.



281
A ROVÁSÍRÁS KIBONTAKOZÁSA NAPJAINKBAN
új saját utat, identitást keresnek a tevékenységeikben. Egy tiszta forrás utáni vágy, a magyar nép felemelkedésébe vetett erős hit és a fiatal korosztályok tanításának, nevelésének igénye mutatkozott meg náluk. Az útkeresés-találás üzeneteit, a hagyományőrző tevékenységek képeit pedig az éppen aktuális divat, trend szerint jelenítik meg saját testükön. Elképzelt helyüket, szerepüket a világban a befogadó számára szembetűnően fejezik ki a tetoválásokkal. A rovásírás ráadásul, mivel azt kevesen, csak az adott kultúrába szintén beavatottak értik, egy titkos kódként, dupla üzenetként is funkcionál a külvilág felé: a kódismeret tényének közlése, valamint a szöveg jelentése. Az őseinkre utaló magyar öntudatnak a rovásírásos tetoválás roppant erős kifejeződése, valódi vállalás. A tetoválásválasztás másik fontos oka, hogy megemlékezzünk a szeretteinkről, tisztelegjünk előttük. A szeretett személy nemcsak családtag, hozzátartozó lehet, hanem egy történelmi alak is. A hagyományőrzőknél gyakori Attila, Árpád és Csaba királyfi megjelenítése. Sőt, elvont értelemben a haza, a magyar nép is lehet a szeretett személy, mely megjelenhet név formájában, szövegben, képben, rajzban. A rajzokat, portrékat „természetesen” rovásírásos szöveg kíséri a hagyományőrzőknél, ha a tetováltató írással szeretné kiegészíteni azt, azokat. A tetoválások esetében harmadik helyen emlegetett mozgató rugó a stílus, életérzés megjelenítése. Egy egész hátat betakaró, lovon íjjal száguldó ősmagyar tetoválás egy lovasíjász esetében tisztán kifejezi gazdája életérzését. A három ok (identitás, tisztelgés, életérzés) természetesen keveredik, együtt is felfedezhető a rovásírásos tetoválásokon. Népszerűségük, gyakoriságuk – saját jóslatom szerint – a rovás ismeretének elterjedésével tovább nő majd.
A rovás oktatása
A rovást csak szervezett keretek között lehetne még jobban megismertetni a magyarsággal, egy egész nép számára bármilyen írást iskolai formában lehet csak hatékonyan tanítani. Jelenleg autodidakta módon vagy tanfolyam keretében lehet elsajátítani a rovást. „A cél saját történelmünk, régi műveltségünk alaposabb megismerése és megtartása, megőrzése a feledéstől. A kínaiak, japánok, héberek, görögök,



ŐSI ÍRÁSAINK
282
oroszok büszkén használják a miénknél sokkal fiatalabb, saját betűiket tankönyveikben, utcanév tábláikon, épületeiken. [...] Nekünk is büszkének kéne lennünk erre a történelmi hagyatékra és megkövetelni a tiszteletét. Az iskolákban 4. osztálytól felfelé meg kéne ismertetni a rovásírás ábécét és megkívánni, hogy a tanulók legalább a nevüket le tudják írni őseik betűivel” - írta még 2005-ben Friedrich Klára rovásírás-kutató, oktató egy cikkében azzal kapcsolatban, hogy mi lehet a célja ma egy ilyen régi írás megtanulásának, gyakorlásának.6 Egy komolyabb, akár teljes átállásnak ma már egyáltalán nincs realitása. Nem vagyunk olyan helyzetben, mint az imént felsorolt népek. A mi szituációnk történelmi, politikai okokból teljesen eltérő. Ellenben a Friedrich Klára által említett felvetés az ábécével és a saját név leírásával kapcsolatban teljes mértékben támogatható és támogatandó. A közoktatás gyakorlatában napjainkban nincsen jelen a rovásírás, nem része a Nemzeti Alaptantervnek. Ez önmagában még nem is akkora probléma. A lényeg, hogy a helyi tantervekbe mi kerül. Ezt pedig nevüknek megfelelően a NAT-ra épülő kerettantervek előírásai határozzák meg az adott tanintézményben. Az iskolák a kötelező tanórai foglalkozások időkeretének legfeljebb 10 százalékának felhasználásáról szabadon dönthetnek. A magyar nyelv és irodalom, valamint történelem tárgyak jelenleg érvényben lévő 5–8. osztályos általános iskolai kerettanterveiben mindössze egy helyen találtam említést a rovásírásról. Az 5–6. évfolyam történelem, társadalmi és állampolgári ismeretek tárgyának A magyarság történetének kezdetei és az Árpádok nevet viselő tematikai egységére 16 órát ír elő a kerettanterv. Az ismeretszerzésre, tanulásra vonatkozó fejlesztési követelményeknél olvasható a következő sor:7 A magyar őstörténetre vonatkozó ismeretek szerzése különböző típusú forrásokból (pl. a rovásírásos ABC megismerése) lehetséges. A tematikai egység tanításakor előzetes tudásként a magyar népmesék, hazai nemzetiségek és más népek meséi, mesefajták; mondák, regék, legen
6 Friedrich 2014; 2019. november 11. 7 http://kerettanterv.ofi.hu/02_melleklet_5-8/index_alt_isk_felso.html; 2019. október 24.



283
A ROVÁSÍRÁS KIBONTAKOZÁSA NAPJAINKBAN
dák, a hun-magyar mondakör alsó tagozatos, vérszerződésről, honfoglalásról, Szent Istvánról szóló olvasmányainak ismeretét feltételezi a kerettanterv. Nevelési-fejlesztési célként pedig többek között a következőket határozza meg: „A tanuló megbecsüli az országalapítók és -építők (uralkodók és közemberek) munkáját és emlékét. [...] Megismeri és feldolgozza a magyarság régmúltját, a tények és a vitatott kérdések (eredet, rokonság, stb.) együttes feltárásával is. [...]” A fentiek tisztán vázolják, hogy milyen környezetbe ágyazva lehet „bevinni” egy felsős történelemórára a rovásírást. Ahhoz, hogy ez megtörténjen sok minden szükséges: például a rovásírást tartalmazó helyi tanterv, valamint a rovást ismerő, annak tárgyában tájékozott és a bemutatásában motivált történelemtanár. Az iskolát és a pedagógust egyaránt meg kell nyerni az ügy érdekében. Az elfogadás előtt álló új Nemzeti alaptantervvel kapcsolatban 2018-ban javaslatokat lehetett benyújtani. A korábban már idézett Friedrich Klára illetékesekhez eljuttatott nyílt levelében a magyar nyelv és irodalom esetében kéri a rovásírás beépítését az alaptantervbe.8 Az általános iskola ötödik osztályát ajánlja, legkevesebb 10 órát kérve. Úgy gondolom, hogy igazából nem a tantárgy kérdése (történelem vagy magyar) a fontos, hanem az oktatási rendszerbe kerülés. Amennyiben a kerettantervekben megjelenik, akkor van esély arra, hogy megőrizzük, elterjesszük a tanításban elhanyagolt nemzeti kincsünket. Ideális esetben a rovásírás akár több tárgy, több évfolyam, több iskolatípus kerettanterveiben is megjelenhetne. Ezzel együtt továbbra is hangsúlyoznám, hogy nem feltétlenül a keretek mérvadóak, hanem az oktatást megvalósító személyek. S mielőtt továbblépnénk, a gyerekeket is vegyük figyelembe a rovásírás tanításával kapcsolatban – ezzel kellett volna nekem is kezdenem –, mert amikor hazánkban közoktatásról beszélünk, sokszor elfeledkezünk a tanulókról. Mi az, ami egy gyermek számára fontossá, vonzóvá teheti azt, hogy megtanuljon róni – adott esetben legalább a saját nevét ekképp leírni? Igyekeztem néhány indokot összegyűjteni:
8 Friedrich 2018; 2019. október 26.



ŐSI ÍRÁSAINK
284
• az írás-olvasás képessége egy fantasztikus érzés; • izgalmas az eddig tanultaktól eltérő módon, más jelekkel írni; • egy titkos, ősi magyar írást sajátítunk el; • olyat tanulunk, amelyet még a felnőttek sem tudnak; • végre nem csak ülünk, hallgatunk és jegyzetelünk az órán.
A rovásírás valóban élő múlt, kézzel fogható. Sőt, kézzel művelhető, a megfelelő tanítási módszerekkel aktívan be lehetne építeni a tanórákba – új ismereteket, közösségi élményt kínálva, az alkotás örömét biztosítva a diákoknak. Érdekes színfoltja lehetne a történelem vagy a magyar nyelv oktatásának.
Tanulni, olvasni, böngészni
A nem létező iskolai rovásírás-oktatásból kimaradtak számára jó hír, hogy már számos kiadvány áll rendelkezésükre, amennyiben szeretnének megtanulni róni. Én Szondi Miklós 2019-ben újra kiadott „Róni tanulok” című tanítókönyvét említeném meg elsősorban, emelném ki pozitív példaként.9
9 Szondi 2019.



285
A ROVÁSÍRÁS KIBONTAKOZÁSA NAPJAINKBAN
5. kép: Napjainkban már bárki könnyen megtanulhatja a rovást (a szerző felvétele)



ŐSI ÍRÁSAINK
286
Remek kiadványnak tartom, hatékony gyakorlatok vannak benne. Hívóképekkel, formákkal és rajzokkal dolgozik. Rovásírásemlékeket is bemutat a tanulóknak-olvasóknak, tankönyve nem-csak szárazon az írást tanítja. A rovást gyakorolni vágyók számára létezik még rováskártya, rovott társasjáték10, többfajta módon is fejleszthetik a tudásukat. Egyre több rovásban megjelentetett irodalmi mű elérhető. Az Egri Csillagokat, az Újszövetséget vagy Illyés Gyula népmeséit11 már ilyen formában is olvashatjuk – a Sípos László kuratóriumi elnök és Rumi Tamás honlapfőszerkesztő fémjelezte Rovás Alapítvány kiadásában.12 Aki már egy kicsit jobban elmélyedt a rovásírásban, az ismeretterjesztő szakirodalmat szintén talál a témában. Online kifejezetten bőséges a rovásírással kapcsolatos információkínálat. Három weboldalt emelnék ki: a Szondi Miklós tanár, rovásoktató által szerkesztett és írt magyarrovas.hu, a Forrai Sándor Rovásíró Kör13 által gondozott rovasirasforrai.hu és a Rovás Alapítvány által működtetett rovasinfo.hu oldalakat. Úgy gondolom, hogy kezdő és haladó rovóknak, minden téma iránt érdeklődőnek érdemes ezeken az internetes forrásokon keresgélnie, ahol nemcsak cikkek, fotók, videók, hanganyagok, hanem könyv-, kiadvány-, program- és termékajánlók is megtalálhatók. Ezeken túl versek, irodalmi műrészletek, fordítások, tananyagok, gondolatébresztő írások, a rovásíráshoz kapcsolódó szellemiséget, kultúrát népszerűsítő anyagok is rendelkezésre állnak. Az említett, a rovásírás ügyéért rengeteget tevő szervezetek, magánszemélyek felismerték és kihasználják a világháló kínálta lehetőségeket.
10 Például a családi vállalkozásban működő Hunnia Játék Kft. által fejlesztett, a rovásírás elsajátítását elősegítő „Őseintk írása” nevű társasjáték, vagy a TOP CARD Kiadó által kibocsátott 60 lapos SZÓ-RAKOZTATÓ ROVÁSKÁRTYA. 11 Gárdonyi 2009, Újszövetség 2011, Illyés 2012. 12 A Rovásírás Alapítvány célja a történelmi rovás írásrendszerek - rovásírás - hazai és nemzetközi kutatása és a kutatás támogatása; a rovás leletek felkutatásának, rendszerezésének és megőrzésének elősegítése; a rovással kapcsolatos ismeretek gyűjtése, rendszerezése és továbbadása. Korszerű rováshasználat elősegítése. http://rovas.info/2009/07/celok-az-alapszabaly-szerint/; 2020. január 22. 13 Forrai Sándor (1913–2007) rováskutató, oktató, református presbiter széles körben elismert, hosszú munkássága révén elévülhetetlen érdemeket szerzett a rovás felélesztésében, elterjesztésében, megújításában.



287
A ROVÁSÍRÁS KIBONTAKOZÁSA NAPJAINKBAN
A modern technológia vívmányai ugyancsak elérhetők, s bevethetők a közoktatásban: latin betűről rovásra átíró program és telefonos applikáció egyaránt „van fenn” az interneten.14 Miután a rovásírásban mindig is több, egymástól apróbb részletekben eltérő jelrendszer volt egyszerre jelen, rendkívül fontos ténynek tartom, hogy a rovást szabványosították. Az ISO/IEC 10646:2017 /Information technology – Universal Coded Character Set (UCS)/ hivatkozású számú és című nemzetközi szabványt – magyar nemzeti szabványként – jóváhagyó közleménnyel 2018. október 1-jén közzétették. A rovás magyar szabványszáma: MSZ ISO/IEC 10646:2018.15 Tehát nemzetközi és hazai szabványa egyaránt létezik, ez egységes jelrendszerként a székely-magyar rovásírás széles körű használatát teszi lehetővé.
Rovott lesz-e a jövő?
Mi lehet a rovásírás jövője a fent leírtak figyelembevételével, átgondolásával? A modern körülmények, az internet világa teljes mértékben lehetővé teszi, segítheti a rovásírás megismertetését, terjesztését, tanulását, tanítását. Az előző oldalakon a rovásírást több szempontból, de önálló témaként igyekeztem elemezni, ennek ellenére úgy gondolom, hogy a rovásírás elválaszthatatlan része a hagyományőrzésnek. A tudományos módszerekkel kutatott, rögzített szóban forgó hagyományokat, régi tudásokat, tradíciókat a mai kor körülményeit, igényeit figyelembe véve csak tudatosan lehet megőrizni, újrateremteni. Mindenekelőtt az elmúlt 70–80 esztendő gyökeres életmódváltozása miatt a „nép” magától csak részben képes feleleveníteni ősi hagyományait, ez kizárólag állami támogatással lehet sikeres. Az újrateremtés viszont nem lehet öncélú, valóban a magyarság akaratát, érdekét, hasznát kell szolgálnia kutatás, oktatás, bemutatás, hasznosítás keretén belül.
14 http://rovas.magyarrovas.hu/rovas20/; 2020. január 22. 15 http://magyarrovas.hu/uj-szabvanyszamot-kapott-a-rovas-betukeszletunk/; 2020. január 22.



ŐSI ÍRÁSAINK
288
IRODALOM
Friedrich 2014 Friedrich Klára: Rovásírás és diszlexia. https://docplayer. hu/18442946-Rovasiras-es-diszlexia-irta-friedrich-klara.html. Feltöltés időpontja: 2014.09.07. Friedrich 2018 Friedrich Klára: Az új NAT tervezet 2018 és a rovásírás. http:// www.rovasirasforrai.hu/Rovasiras/Az-uj-NAT-tervezet-2018-es-a-rovasiras.htm. Gárdonyi Géza: Egri Csillagok – rováskiadás. Rovás Info Kiadó, Budapest, 2009. Illyés Gyula: Hét meg hét magyar népmese – rováskiadás. Rovás Info Kiadó, Budapest, 2012. magyarrovas.hu rovasinfo.hu rovasirasforrai.hu Szondi 2019 Szondi Miklós: Róni tanulok. Szondi Miklós kiadó, Solt, 2019. Teszler 2014 Teszler Vendel: A Szent István előtti kultúra felelevenedése és Budapest feltámadása. In: Molnár – Szabad – Szigethy – Törzsök – Villangó-Török (szerk.): Utak, technikák, tanulmányok. ELTE BTK Történelemtudományi Doktori Iskola Európai Etnológia Program, Budapest, 2014. 116–124. Újszövetség – rováskiadás. Rovás Info Kiadó, Budapest, 2011.



289
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
A NAGYSZENTMIKLÓSI KINCS
TÖRTÉNETI ÉRTÉKELÉSÉHEZ1
VÉKONY GÁBOR
A B S Z T R A K T : A nagyszentmiklósi kincs történeti hátteréhez jóval közelebb kerülhetnénk, ha a 9. és 10. csésze görög betűs feliratát lehetne az eseménytörténethez kapcsolni. Az eddigi olvasatok közül ebből a szempontból Fehér Gézáé a legreménytelibb. Minns elismertebb olvasata elvetendő az AE = ἅ(γι)ε contractio fel nem ismerése miatt. Fehér olvasata viszont a ἅ(γι)ε ’I(η)σ(οῦ) szavakig valószínű, utána pedig egy nevet várunk (amelyet ő félreértelmezett). A név helyesen ’Aχτο(νο)ν (magyarul Ajtony), s előtte keresztnév, amely leginkább ’H(ωανν)οῦ lehet, s ez a történeti összefüggésbe is illik. A 10. csészét minden bizonnyal Ajtony vezér 10. századi megkeresztelkedésével kell kapcsolatba hoznunk.
1 Vékony Gábor 1972-ben megjelent cikkének első változatát 1971-ben készítette el, ez a megjelent cikknél lényegesen bővebb, mintegy két és félszeres terjedelmű volt. A cikket e formában azonban nem lehetett akkor közölni Györffy György elutasító lektori véleménye miatt. Györffy a cikk második, történeti értékelést tartalmazó részét közlésre alkalmatlannak tartotta, első, felirattani felét átdolgozandónak, éspedig Harmatta János segítségével. Nem tudjuk, valóban Harmatta működött-e közre benne, 1972-ben a felirattani rész jelentős módosításokkal jelent meg, amelyek az érvelés lényegi újdonságot adó elemeit csorbították. Itt a cikk első részének, melyet Györffy György alapjaiban nem utasított vissza, átdolgozatlan eredeti formáját közöljük. A cikk második részét elhagyjuk terjedelmi okokból és mivel a rovásírás tárgyköréhez már nem kapcsolódik közvetlenül. A kiadatlan kézirat felhasználására és közlésére az engedélyt Tóth Endrének köszönjük.



ŐSI ÍRÁSAINK
290
K U L C S S Z Ó K : Nagyszentmiklós, görög felirat, Ajtony/Achton, 9. és 10. sz. csésze
A B S T R A C T : We would better understand the historical background of the Nagyszentmiklós treasure if the Greek inscriptions in cups No. 9 and 10 could be related to historical events. The most promising solution so far is that of Géza Fehér, while the more recognised solution of Minns should be rejected because he did not realise the contractio AE = ἅ(γι)ε. Fehér’s solution, on the other hand, is probable at least regarding the section which ends with ἅ(γι)ε ’I(η)σ(οῦ), but we would expect a subsequent name (that he misinterpretated). The correct name is ’Aχτο(νο)ν (in Hungarian: Ajtony) preceded by a baptismal name, which seems to be ’H(ωανν)οῦ that also fits the historical context. In all probability, cup No. 10 must be related to the baptism of Duke Ajtony in the 10th century. K E Y W O R D S : Nagyszentmiklós, Greek inscription, Ajtony/Achton, cups No. 9 and 10
A nagyszentmiklósi kincs, „Attila kincse” előkerülése óta a koraközépkori régészet, műtörténet egyik legtöbbet tárgyalt, legváltozatosabban értelmezett leletegyüttese. Az értelmezések sokrétegűségének kialakulását fokozott mértékben elősegítették a lelet darabjain található – önmagukban heterogén – feliratok. K. Benda, aki 1965-ben vázolta a kincs kutatásának állapotát,2 e feliratok kapcsán Minns3 és Thomsen4 feloldásait és olvasatait látja elfogadhatónak,5 míg a rovásfeliratok esetében (amelyekre vonatkozóan Németh próbálkozását6 idézi) elutasítja az eddig legmeggyőzőbb kísérletet.7 Elutasítja ezzel együtt a 9–10.
2 Benda 1965, 399sqq. 3 Minns 1938. 4 Thomsen 1917, 4–5. 5 Benda 1965, 402–4. 6 Németh 1932, 17–36. 7 Benda 1965, 404–5. A Németh kísérletére vonatkozó fenti jelző természetesen csak relatív értékű.



291
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
csészék görög szövegű felirata esetében Fehér Géza8 új utat kereső (és nyitó) feloldását is,9 ezzel pedig (elfogadva a Keil10 olvasatára visszamenő Minns-változatot) a kincs történeti rögzítését (mivel a 21. csésze feliratának nyelve vitatható) stíluskritikai keretek közé szorítja. Noha a stíluskritikai értékelések már Mavrodinov könyve11 óta nagy biztonsággal határozzák meg a leletegyüttes történeti összefüggéseit és keletkezési helyét, ill. darabjainak keletkezési helyeit (az addigiaknál lényegesen többet hozott ebből a szempontból László Gyula technikai megfigyelésekből kiinduló vizsgálata12), egy történeti értékelés legfontosabb támköve, a kincs korhatárainak meghatározása ezzel a módszerrel rövid időn belül nem várható. Utóbbira egyébként a legújabb egyéni keltezések évszázados eltérései világos utalást tartalmaznak.13 Lényegesen közelebb kerülnénk nyilván a nagyszentmiklósi lelet történeti hátterének rögzítéséhez akkor, ha a feliratok, ill. a két görög betűs felirat alapján tudnánk közelíteni, ill. összekapcsolódni kora középkorunk eseménytörténetével, s ekkor természetesen újra felül kell vizsgálnunk a 9–10. csészék felirataira adott feloldási javaslatokat, főleg Fehér olvasatainak konkrétumokat nyújtó adatai miatt. Ehhez mindenekelőtt annak áttekintése szükséges, mennyiben valószínűsíthetők Fehér olvasatával szemben a Keil kísérletére visszavezethető változatok. Vegyük talán Minns ezen a vonalon mindeddig leghihetőbbnek látszó olvasatát: + διὰ ὕδατος ἀνάπλυσον K(ύρι)ε εἰς ζωὴν (vagy βίον) ἀίδιον. Egészen világos, hogy ez az olvasat (s ezzel a típus mindegyik olvasata) azon bukik meg, hogy a harmadik szó után következő két írásjel (AЄ) fölött tisztán jelzett contractio-jel van, ebben az esetben pedig ennek olvasata csak ἅ(γι)ε lehet, s így utána csak valamelyik szent neve vagy olyan név következhet, amelyet ellátnak az ἅγιος jelzővel. Nyilvánvalóan nem lehet szó itt semmilyen más olvasatról, így pl. κ(ύρι)ε feloldásról, a betűk annyira világosan
8 Fehér 1950. 9 Benda 1965, 403. 10 Keil 1887. 11 Mavrodinov 1943. 12 László 1957a; László 1957b, 186sqq. 13 Benda 1965.



ŐSI ÍRÁSAINK
292
írottak, hogy ha a felirat más helyén nem is, itt csak ezt az olvasatot lehet javasolni. Egyébként a Keil-típusú feloldásoknak nem is igen létezik más cáfolata. Ha ugyanis az A-t és a contractio-jelet olvashatnánk KЄ rövidítésként, utána jól következne az ЄIC prepozíció és a ZΩHN alak is (ebben az esetben nincs igaza Fehérnek14 Goschewvel15 szemben, mert amit ő CT ligatúrának olvas, az valóban összevethető a protobolgár feliratok Z-jával), s végül a kisebb betűs szövegrész, amelynek egyik jele több olvasatot is megenged, jól beilleszthető a Minns-olvasatba. A Keil-féle olvasatok tehát egyedül a világosan, s csak egyféleképpen olvasható AE ἅγιε alapján utasíthatók el, de ennek alapján kötelezően elutasítandók. A felirat feloldásának másik útját Fehér nyitotta meg, s ezzel olyan történeti forrásértékkel ruházta fel a nagyszentmiklósi leletet, mint az addigi kísérletek soha. Fehér az IC utáni betűcsoportot CT(EΦA)NON-nak olvassa, s ez az olvasat (a még inkább vitatható, sőt elfogadhatatlan kisbetűs szöveg olvasatától eltekintve), mint arra Altheim16 és Kádár17 rámutatott, kísérletének legvitathatóbb része. Kétségtelen ugyanakkor (ezt Altheim is megállapítja), hogy itt mindenképpen személynevet kell várnunk, azonban ez a betűcsoport aligha oldható fel a Stephanos accusativusaként. Meg kell azonban állapítanunk, hogy az egész betűcsoportot figyelembe véve nem találunk olyan személynevet a Stephanoson kívül, amelyet kielégítően alkalmazhatnánk itt. Mindebből természetes módon következik, hogy a betűcsoport nem tekinthető monogramnak, mint ahogy Fehér annak tekintette, tehát egyrészt a nevet nem az egész betűcsoportban kell keresnünk, s ez azt is jelenti, hogy a betűcsoport gazdagabb feloldási lehetőséget ad, mint az eddigi kísérletek tulajdonítottak neki. Ahhoz azonban, hogy a nagyszentmiklósi kincs 9–10. csészéinek feliratait valóban kielégítő módon magyarázzuk, nem elég csak az IC utáni betűcsoport vizsgálata, hiszen míg Fehér olvasata az IC betűcsoportig valószínű, éppen ez az olvasat teszi szükségessé személynév elvárását az IC utáni betűcsoportban,
14 Fehér 1950, 38. 15 Goschew 1940, 143. 16 Altheim 1951, 72. 17 Kádár 1959, 111–2.



293
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
mivel pedig a betűcsoport nem ad valószínű személynevet, nem fogadható el fenntartás nélkül az IC előtti szövegrész olvasata sem. Az egész felirat vizsgálatakor pedig, mint arra már Fehér rámutatott,18 a két csésze egymáshoz való viszonyából kell kiindulni. Fehér Zimmermannra támaszkodik, aki szerint a 9. csésze a 10. utánzata,19 viszont ő is észreveszi, hogy az apróbetűs felirat esetében ez nem állhat meg.20 Nem valószínű azonban a Zimmermann által feltett viszony a nagybetűs felirat alapján sem, mert a 10. csésze21 betűi sokkal korrektebbek, határozottabban írottabbak, mint a 9. csésze betűtípusai. Ugyanez a helyzet a két csésze keresztjei esetében, a 10. csésze szabályos, egyenlő szárú keresztjével szemben a 9. keresztjének szárai egyenlőtlenek, ugyanakkor a csésze omphalosa aránytalanul kis méretű. Ilyenformán éppen fordított a helyzet, legalábbis a feliratok esetében a 9. csésze tartható a 10. másolatának, tehát a szöveg olvasatakor az utóbbiból kell kiindulnunk, s különösen figyelembe vennünk ezt a körülményt a vitathatóan meghatározható írásjelek esetében. Mindenekelőtt meg kell állapítanunk, hogy mennyiben figyelhető meg a felirat szavak szerinti tagolása. Nos, tisztán észlelhető hiány van a P után, de ugyanezt találjuk a következő Δ után is, sőt a Δ és a rákövetkező E közötti elválasztás az üres tér és a jellegzetes Δ által kimondottan hangsúlyozott. Világosan megállapítható az elválasztás a YΔATOC után is. A szöveg egyetlen, a mondatszerkezetben megállapíthatóan elváló helyén nincs tagolás, az AЄ előtt és után. Itt viszont – ezt hangsúlyoznunk kell – az egyértelmű olvasat feleslegessé teszi a szavak különösebb elválasztását. Megfigyelésünk azt is jelenti, hogy a szövegkezdő Δ a rákövetkező írásjelektől külön kezelendő, s ekkor kell észrevennünk azt, hogy a Δ vízszintes szárát erősen megnyújtják, pontosabban a jobboldali alsó sarkát egy vesszővel meghosszabbítják. Ez különösen a YΔATOC δ-jával való összehasonlításkor tűnik ki, s a jel után következő elválasztás nyilván nem jelentőség-nélküli. Epigráfiailag a szár megnyújtása (vessző) csak suspensio jele lehet, ekkor pedig a Δ jelentése csak a további szöveg ismeretében határozható meg.22
18 Fehér, 1950, 35. 19 Zimmermann 1923, 90. 20 Fehér 1950, 35. 21 Mavrodinov 1943, XVII. t. 22 A vesszőjellel való rövidítés a kéziratok mellett másutt is, főleg érmeken fordul elő, vö. Mo



ŐSI ÍRÁSAINK
294
A további szövegrész világos olvasásához mindenekelőtt szükséges figyelembe vennünk azt, hogy a feliratban olyan jelek is vannak, amelyek utólagosan beszúrtnak látszanak. Altheim23 és Fehér24 csak a P utáni, felülre írt jeleket látta ilyennek, azonban már Kádár25 észrevette, hogy az ON előtti И (?) is a P utáni kisebb betűkkel áll kapcsolatban. A felirat alaposabb átvizsgálásakor azonban észre kellett vennünk, hogy az utólag beszúrt jeleknek olyan alaki jellegzetességük van, amelynek alapján az eredeti szöveg könnyűszerrel elhatárolható. Míg ugyanis a megállapíthatóan eredeti jelek hastáinak lezárása minden esetben ék alakban kettéágazik, addig a kisebb betűknél (noha némelyiknél itt is megtalálható ez a lezárás) a hasták lezárása csúcsíves. E jellemző alapján pedig nemcsak az И kapcsolódik az utólag beszúrt jelekhez, hanem a CON betűcsoport előtti Y is, amelyet alul jól láthatóan csúcsívesen zártak le. AZ Y utólagos beszúrása egyébként nemcsak ebből az alaki jellemzőből, hanem abból is kiderül, hogy a 10. csészén e jel számára eredetileg nem volt hely. Az Y utólagos elhelyezése miatt pedig feltétlenül meg kell vizsgálnunk az előtte álló jelet, amit eddig α vagy λ-nak olvastak, de már Hampel legszívesebben ligatúrának látta volna.26 Nos, amennyire a rendelkezésünkre álló fényképek alapján megállapítható, világosan látszik, hogy ehhez a jelhez a rövid alsó, jobboldali szárat utólag kapcsolták, ezzel pedig egy eredeti α-t módosítottak más jellé (ligatúrává?). Ugyanaz az α ez, mint az ANA- betűcsoport első α-ja, így beazonosítása nem okoz különösebb nehézséget. Nehezebb megállapítani, hogy a jel utólagos módosításával milyen betűt akartak létrehozni. Szó lehet itt elsősorban λ-ról, de szóba kerülhet ugyanígy ligatúra feltevése is, így α^λ vagy λ^α ligatúráé. Fentiek értelmében a 10. csésze felirata a következőképpen választható ketté (vékony rajzolatokkal az utólagos módosításokat jelölve): (1. kép).27
ravcsik 1966, 75. Figyelemre méltó szempontunkból, hogy a protobolgár feliratok is sok összefüggést mutatnak kéziratokkal és éremfeliratokkal, ld. Beševliev 1963, 22. 23 Altheim 1951, 74–76. 24 Fehér 1950, 40. 25 Kádár, 1959, 111–2. 26 Hampel 1884, 58. 27 A kéziratváltozatok közt a végleges 1. és 2. kép nem található meg, ehelyett Vékony Gábor eredeti rajzát mellékeljük, amelyen azonban az általa feltételezett utólagos módosítások nincsenek külön jelölve. (F. B.)



295
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
Ekkor pedig az eredeti szöveg egyértelműen és világosan a következőképpen olvasandó (a feloldások nélkül): (2. kép).
Ebben a szövegben az ἀναπάσον nyilvánvalóan participium futurum, a ὕδατος előtt pedig praepositiót kell várnunk, amelynek a fentiek alapján ε-nal kell kezdődnie. A leginkább α-nak olvasható írásjel azonban meglehetősen megnehezíti e prepositio meghatározását. Már Dietrich28 φ-re gondolt, azonban ez az eset alig valószínűsíthető. Felvethető, hogy az írásjelet π-nek olvassuk, ez ellen azonban a П maiuscula szövegbeli előfordulása szól.29 Meggondolkoztató lehet egy π^ι ligatúrával történő azonosítás, mivel ebben az esetben egy ἐπὶ alakot olvashatnánk. A fentiek mellett azonban jelünket még leginkább ξ-nek határozhatnánk meg. Mivel az egész feliraton a betűk balra dőlnek, egy eredetileg előjelzett ξ esetében hasonló dőléssel számolva közel egyező alakot találunk írásjelünkhöz. Hogy ebben az esetben nem számolhatunk sem α-val, sem π-vel vagy annak ligatúrájával, arra világos utalást ad a 9. csésze, ahol nyilvánvalóan nem α-t és nem π-t kívánt rögzíteni a másoló. Összehasonlítva egyébként írásjeleinket kü
28 Dietrich1866, 180.
29 A kézirat első változatának szövegezése: ... noha megint gondolhatnánk egy kurzív alak „lapidarizált” változatára. Legvalószínűbbnek azonban az írásjel π^ι ligatúrával történő azonosítása látszik. A két függőleges, alul összekapcsolt szár a felül lezáró, függőlegesbe átmenő vonallal egy kurzív π^ι kapcsolat (ami különösen az ἐπὶ esetében fordul elő gyakorta) szabályos „lapidarizált” változata lehet. Hangsúlyoznunk kell azonban, hogy a prepozíció alakját a fenti lehetőségeken belül csak az YΔATOC szó jelentése döntheti el, addig az eddigi rész legvalószínűbb olvasata: δ ́ ἐπ^ὶ ὕδατος.



ŐSI ÍRÁSAINK
296
lönböző ξ-alakokkal, fokozottan valószínűsíthető, hogy itt egy torzul rögzített késői unciális ξ-vel állunk szemben (3. kép).30 Noha hangsúlyoznunk kell, hogy a betű egyértelmű meghatározását csak a szöveg további részeinek olvasata döntheti el, legvalószínűbbnek a ξ olvasat látszik. Mint már mondottuk, aligha szorulhat különösebb bizonyításra, hogy az AE-t ἅγιε-nek kell olvasnunk. Ezután pedig nyilvánvalóan névnek kell következnie. Fehér az IC betűcsoportot ’Iησοῦ-nak olvassa,31 azonban már Minns32 rámutatott arra, hogy ez a feloldás, mivel itt vocativusnak kell állnia, cáfolható. Noha a Fehér által felhozott példák Minns ellenérveit kikerülhetővé teszik, az IC betűcsoport fölött nem találunk contractio-jelet, s ezzel a feloldás legalábbis kérdéses. Mivel a felirat következetesnek tekinthető, az IC betűcsoport fölötti contractio-jel hiánya azt jelenti, hogy a betűcsoportot nem kezelhetjük rövidített alakként. Ezzel szemben nincs olyan IC-val kezdődő nevünk, amelyik (vocativusban) meggyőzően és értelemszerűen kiolvasható lenne a P előtti betűkből. A szókezdet alapján még az ’Iσαάκιος név alakjára gondolhatnánk, ez azonban a rendelkezésre álló írásjelekből (nagyobb hiányosságokat is feltéve) semmiképpen nem olvasható ki. Egyetlen lehetőségként tehát marad az ’Iησοῦς vocativusa: ’Iησοῦ. Ebben az esetben viszont a contractio-jel hiánya miatt a C után következő jelben kell keresnünk a ’Iησοῦ végződését, azaz az οῦ-t. Hogy ez a végződés mennyiben lehet az IC betűcsoport utáni sajátos jel része, az csak e jel ismeretében tisztázható. Nos, ebben a betűalakban már Goschew ζ-t látott,33 s vele szemben Fehér ellenérvei34 alig fogadhatók el, mert jelünk valóban hasonlít a Goschew által idézett ζ-alakokra.35 Az eredeti felirat utolsó szava tehát mindenképpen ζ-vel kezdődik, s világos ν-vel végződik. A N alatti jelet többször olvasták eddig o-nak, azonban ez ellen (Fehér olvasata kapcsán) már
30 1. Talbot Rice 1959, 95.t.; 2. uo.; 3. uo. 99.t.; 4. uo. 124.t.; 5. Beševliev 1964, 246. k.; 6. uo. 252. k. — A 3. kép a kéziratban nem maradt fenn (F. B.) 31 Fehér 1950, 37. 32 Minns 1938, 123. 33 Goschew 1940, 143. 34 Fehér 1950, 38. 35 Goschew 1940, XXXII. t. 4.



297
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
Kádár36 kifogást emelt, s valóban előnyösebb alakunkat ω-nak olvasni. Az utolsó szó ζων olvasata viszont már az eddigi szöveg ismeretében értelmetlen, azaz ez az alak nem állhat itt. Ekkor pedig észre kell vennünk, hogy ν-nek olvasott jelünk valójában I^N ligatúraként olvasható. A N baloldali szára ugyanis felmagasított, ugyanakkor nem is zárják le felül hasonlóan, mint a betűalak további helyein megfigyelhetjük az eredeti felirat jellegzetes, kétágú hastalezárásait. Különösen világos jelünk ligatúraként való értelmezése, ha összevetjük a 9. csésze megfelelő jelével, ahol egy egyszerű N-t írtak, s jelünk ligatúrára utaló jellegzetességeit nem hangsúlyozták ki. Szövegünk utolsó szava tehát ZωIN alakban olvasható, ezt pedig a középgörög feliratok gyakori η~ι cseréje miatt ζωὴν-nek kell értenünk. Mindezek után térjünk vissza arra a kérdésre, vajon kereshetjük-e a szókezdő ζ-ban a ’Iησοῦ alak végződését, vagy a ’Iησοῦ helyetti IC betűcsoportot hibának kell felfognunk. Amennyiben a szókezdő ζ valóban tartalmazza az -οῦ végződést, akkor feliratunkban számolnunk kell azzal a szabálytalansággal, hogy két különböző szó elemeit egymásba kapcsolták. Különböző szavak részeinek (természetesen kezdetüknek és végüknek) egybeligálására azonban ismerünk adatot,37 s esetünkben a helyhiány is hozzájárult ahhoz, hogy a felirat készítője két szót összekötő ligatúrát alkalmazott. Persze ez még csak a lehetőségét engedi meg annak, hogy az -οῦ végződést a sajátos ζ betűalakban keressük, hiszen még ha ez a körülmény fenn is áll, a vocativusi névalakból akkor is hiányzik az η. Nos, úgy tűnik, az η hiánya egyszerű nyelvi okokra vezethető vissza. Mint később látni fogjuk, az eredeti felirat a 9. sz. második felében bolgár területen készült, azaz olyan helyen, ahol a középgörög kiejtést szláv sajátságok befolyásolhatták. Mivel a ’Iησοῦς szó ji hangkapcsolatát a szlávok palatális i-vel helyettesítik, egy ’Iησοῦς nevet ezen a területen írhattak ’Iσοῦς alakban. Ez pedig azt jelenti, hogy nem kell feltétlenül hibának tekintenünk az η hiányát, így jogosan várhatjuk az -οῦ végződést az IC betűcsoport után. Az O^Y ligatúra viszont csak egyetlen formában fedezhető fel az utolsó szó ζ kezdőbetűjében, ti. ha ezt a jelet 90°kal balra forgatjuk, akkor egy szabályosnak mondható O^Y ligatúrát kapunk.
36 Kádár 1959, 111. 37 Beševliev 1964, Nr. 116. Z. 5.: 43.t. 115.; Nr. 213. Z. 1.: 90.t.235.



ŐSI ÍRÁSAINK
298
Kérdés természetesen, mennyiben elképzelhető, hogy ezt a ligatúrát szabálytalanul, 90°-kal jobbra elforgatva jelöljék. Hasonló esetre ugyan nincs adatunk, de ismerünk ugyanilyen módon elforgatott betűalakokat,38 s nem lényegtelen ebből a szempontból, hogy a következő ω hasonló módon elforgatott betűalaknak tekintendő. Ez ugyanis egy szabályos ᴗ alak, csak 90°-kal jobbra forgatva. Nem lényegtelen szempontunkból, hogy éppen ezen a helyen illesztettek be feliratunkba egy ilyen szabálytalanul elhelyezett betűt, mert utalást tartalmaz arra, hogy az O^Y jelölésének feltett módja valóban elképzelhető. Az, hogy a feliratba így illesszék be ezt a ligatúrát, szükségszerű következménye volt annak, hogy a felirat végén a tervezett szöveg számára alig maradt hely. Mindenesetre más formában nehezen elképzelhető az O^Y elhelyezése feliratunkban, de ha fenti feltevésünk nem is áll, a sajátos ζ betűalaknak mindenképpen tartalmaznia kell az O^Y-t. Alig valószínű, hogy ebben az esetben egy teljesen szabálytalan IC ~ ’Iησοῦ megoldással számoljunk, éspedig contractio-jel nélkül.39
38 Beševliev 1964, Nr. 251. Z. 2.: 111.t.271. 39 E bekezdés helyett a kézirat első változata a következő érvelést tartalmazza: Egyetlen lehetőségként tehát marad a IHCOYC vocativusa: IHCOY. S ekkor kell felfigyelnünk arra, hogy a T-szerű írásjel olvasható O^Y ligatúraként, különösen, ha észrevesszük, hogy a feliratban minden esetben a betűk felső részét díszítik (kivéve az ANAΠ- után következő jelet, ez azonban, mint látni fogjuk, ugyancsak ligatúra), s a T-szerű írásjel alsó, rövid szára hangsúlyozottan dekorált. A baloldali C-szerű rész nehézség nélkül O-nak tartható, ha figyelembe vesszük a P előtti O alakját (ebben az esetben nem érthetünk egyet Kádár 1959. fejtegetéseivel). A T-szerű írásjel tehát O^Y-nak olvasandó, s ekkor a szöveg e helye ICOY formában adott, azaz egy IHCOY alakból hiányzik az H. Egy ilyen hiba persze elképzelhető, de elképzelhető az is, hogy az H hiányát kiejtésből következő íráshibának kell felfognunk. Feliratunk korában az H már ‘i’ hangértékű, továbbá, mint később látni fogjuk, a felirat bizánci határterületen (szlávok által betelepült határterületen) készült, ahol egy ji hangkapcsolat helyett palatalizált ’i-t ejtettek (felhozható ez ellen, hogy ekkor a C előtt H várható, ezt azonban a görög betűs felirat eleve kizárja). Az AE után tehát szabályosnak mondható ICOY olvasható (s a contractio-jel hiánya miatt kell is olvasnunk), kérdés azonban, hogy az O^Y ligatúra esetében miért volt szükséges a jel 90°-os elfordítása. Jól látható ugyanis, hogy az O^Y akkor is könnyűszerrel kiírható, ha szabályos alakban jelölik be. A szabálytalanság egyetlen módon magyarázható, azzal ugyanis, hogy a ligatúra nem csak a I(H)COY végződését hivatott jelölni. Ebben az esetben az O^Y ligatúrának kapcsolatban kell állnia a
fölötte elhelyezkedő jelekkel: и^ . Már Hampel 1884, 58. észrevette, hogy a háromszög alakú kis jel rövidítést jelöl, azonban az alsó betű világosan H, mint azt már többen észrevették, így a fentieket is figyelembe véve itt HO^Y-t kell olvasnunk. Ennek az olvasatnak a jelentését csak a szöveg következő része döntheti el, nem ismerjük ugyanis Jézus olyan jelzőjét, amellyel a HO^Y beazonosítható lenne, másrészt, ha lenne is ilyen, aligha kapnánk gram



299
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
Fentiek értelmében az eredeti felirat teljes olvasata: Δ ἐξ ὕδατος ἀναπάσων ἅ(γι)ε ’I(η)σ(οῦ) ζω(ή)ν· Ebben a szövegben már csak a Δ feloldása kérdéses. Jézus nevének vocativusi alakja viszont nyilvánvalóvá teszi, hogy ebben az esetben imperativusszal kell számolnunk, s a további szöveg alapján ez minden bizonnyal a δίδωμι ige imperativusa lesz, azaz: Δ(ὸς) ἐξ ὕδατος ἀναπάσων ἅ(γι)ε ’I(η)σ(οῦ) ζω(ή)ν· „Vízből majd meghintvén, adj életet, Szt. Jézus!” Ezt az eredetileg felírt szöveget javították át későbbi betoldásokkal. Mint korábban láttuk, legtisztábban észlelhető a javítás az ἀναπάσον szó esetében, ahol az α és σ közé beszúrtak egy υ-t, a megelőző α-t pedig egy vonallal más betűvé, minden bizonnyal λ-vá alakították át, ezzel viszont egy ἀναπλύσον-t kaptak, ahogy már Hampel40 és Minns41 olvasták ezt a szót. További javítás fi
matikailag értelmes szöveget. Nos, a következő szó világosan ON-nal kezdődik. A P utáni jelet majdnem bizonyosan csak ligatúraként olvashatjuk. Ebben már Hampel helyesen vette észre a μ és α ligatúráját (i.m. 59.), s az írásjel ívelten megrajzolt felső vonala mindenképpen kizárja a π-vel való azonosítást. Mivel az α-t jelző ferde vonalka a μ jobboldali szárához kapcsolódik, a ligatúrát MA-nak kell olvasnunk. Nagyon valószínű, hogy ez a betűkapcsolat egyben szóvéget is ad, hiszen a ligatúrára következő írásjel vagy A vagy λ-nak olvasandó, s egy ON.MAA vagy ON.MAΛ alak kiegészítve is aligha értelmes olvasat. Nincs értelme természetesen egy ONMA olvasatnak sem, az ON.MA-t értelemszerűen ONOMA-ra kell kiegészítenünk, s ezzel azt is észrevennünk, hogy a szó második o-ja valójában ki is van írva. Ha ugyanis az eddig (Dietrich után mindig) XP-nak tartott P jelet alaposan megvizsgáljuk, akkor észrevesszük, hogy e jel létrehozásakor először egy szabályos egyenlőtlen szárú keresztet poncoltak ki, s utólag kapcsolták ehhez a kereszthez a nyitott Ω-szerű jelet (sajnos ezt csak fényképek, de Mavrodinov i.m. jó fényképei alapján mondhatjuk. A 9. csészén világosan látható a kereszt függőleges szárának felső lezárása, ehhez a kereszt függőleges tengelyétől eltolódva kapcsolták az Ω-szerű jelet). Ha a P kivitelezésének magyarázata nem is állna rendelkezésünkre, akkor sem tarthatnánk XP-nak. Utóbbi esetben ugyanis természetes módon beolvasandó lenne a felirat szövegébe, amelyben viszont szerepel Krisztus neve (eltekintve most attól, hogy jelünk nem is szokásos Krisztus-monogram, s feliratunk korában már aligha számolhatunk ezzel a ritka XP alakkal). A szövegkezdet-jelölő kereszthez tehát fentiek szerint utólag kapcsoltak egy nyitott o-t, azaz az O^Y után álló szót ONOMA-ként kell olvasnunk. Eszerint pedig (ami már korábban is valószínűnek látszott) az HO^Y rövidítés névnek olvasandó, mivel pedig (éppen a contractio miatt) ennek általánosan elterjedt névnek kell lennie, a rövidítést valószínűleg H(OANN)OY = ’I(οάνν)ου alakban oldhatjuk fel (a ’Iοάννης névben a szókezdő ι helyett gyakran előfordul az η, vö. ...) 40 Hampel 1884, 58. 41 Minns 1938, 120sqq.



ŐSI ÍRÁSAINK
300
gyelhető meg a felirat végén, ahol egy contractio-jellel ellátott (η)-t illesztettek be, végül folyamatos későbbi beírás található, nyilvánvalóan a felirat végéhez kapcsolódva, a felirat elején. Az ezekkel a javításokkal átalakított értelmű felirat jelentését minden bizonnyal az utolsó részen beírt szöveg alapján lehet meghatározni. Ekkor már figyelembe kell vennünk azt is, hogy az eredeti (általánosan értelmezhető) ἀναπάσον helyett a késői szövegben ἀναπλύσον áll, ez az értelmi szűkítés pedig azt jelenti, hogy amikor a csészét másodlagosan felhasználták, a víznek ebben az aktusban való szerepét az (ἀνα)πάσσω ige nem határozta meg. A “vízből” (sc. vízben) való megmosdatás pedig nagy valószínűséggel keresztelési szertartásra utal, így az utólagos javítás vagy «szabályos» keresztelési formula előállítása érdekében vagy pedig egy adott keresztelés kapcsán történt. Nos, a szöveg vége világosan -ON. Az O jelét alul egy rövid vonással meghosszabbították, ha ez nem esetleges (s valószínűleg nem, mert a 9. csészén is hangsúlyozott a meghosszabbítás), akkor szabályszerűen suspensio jeleként kell felfognunk. Az O előtti jel maiuscula Y, T-nak vagy kurzív η-, ν-nek olvasható. A meghatározásnál figyelmeztetnünk kell arra, hogy az utólag beszúrt szöveg minden betűje maiuscula, így jelünk valószínűleg nem lehet η vagy ν. Nem lehet már azért sem, mert kisbetűs szövegünkben mindkét jel tisztán olvashatóan előfordul. Marad tehát az Y és T. Az előbbivel Fehér,42 az utóbbival Hampel43 azonosította vizsgált alakunkat. Az utólagos szöveg υ-ja valóban összevethető jelünkkel, azonban ez ellen az azonosítás ellen szól, hogy ezen a helyen nehézség nélkül kiírható lett volna egy szabályos, alul kapcsolt υ (V), amilyent az eredeti szövegben is látunk. Ugyanakkor ezt a betűalakot nehézség nélkül olvashatjuk τ-nak, mivel ennek megszokott alakját aligha lehetett e helyütt beilleszteni, továbbá a felirat minden υ-ja esetében a baloldali szár a visszaívelődő (az utólag beszúrt szöveg υ-jánál is), ezzel szemben az eredeti szöveg τ-jánál a vízszintes, felső vonal jobboldali része hajlik vissza. Ugyanez a helyzet vizsgált betűalakunknál is, éppen ezért valószínűbbnek látszik azt τ-val azonosítani. A τ előtti alakot eddig a legkülönbözőképpen olvasták, legutóbb Fehér ο^υ-nak,44 azonban alig valószínű, hogy
42 Fehér 1950, 41. 43 Hampel, 1884, 60. 44 Fehér 1950, 41.



301
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
ebben az esetben az eredeti szöveg δ-jából egészítették volna ki jelünket. Valószínű, hogy itt is maiusculával kell beazonosítani betűalakunkat, ekkor pedig κ, γ, χ jelekre gondolhatunk. γ esetében enyhén elfordult alakkal állnánk szemben, a κ erősen csonkított lenne, míg a χ alakját csak részben csonkították volna meg. A lehetőségek közül tehát nagyobb valószínűsége a γ-nak és χ-nek van, a később ismertetettek miatt viszont az utóbbit vesszük számba. A χ előtt (az eredeti szöveg Δ-ja előtt) α, δ, λ-t olvashatnánk, mivel azonban itt természetesen magánhangzót várunk, a lehetőségek közül csak az α-t vesszük figyelembe. S itt kell felfigyelnünk az olvasott AXTON (Aχτο(- -)ν) betűcsoport mellett arra, hogy az A és az előtte lévő jel között határozott hiátust találunk. Ez világosan látszik az eredeti 10. csészén, ahol az A előtti jel szinte összekapcsolódik a P felső részével, míg ugyanakkor az A-tól elkülönül. Különösen akkor igazolható ez, ha látjuk, hogy a 9. csészén egyszerű szimmetriai okok miatt az A előtti jelet elkülönítik a P alaktól, ami csak az értelmetlen másolás következménye. Az AXTON betűcsoportot tehát egy szóként kell olvasnunk, ekkor pedig az a szó csak név lehet, a suspensio miatt minden bizonnyal accusativusban: ’Aχτο(νο)ν. Ezt a nevet pedig szükségképpen Ajtony nevével kell azonosítanunk, pontosabban: annak kell értenünk. Ajtony nevét Anonymusnál Ohtum (< Othum) alakban találjuk,45 a nagyobb Gellért-legendában pedig Achtum (Acthum)-ként.46 A XIV. századtól ez a név helynevekben Ahton (Ahthon),47 ugyanakkor Ohtun (Ohthunt) alakban48 ismert. Az eredeti alakhoz (ami feliratunk szerint Aχton) feltétlenül legközelebb áll a Gellért-legenda adata. Amennyiben valóban helyesen olvassuk e helyen Ajtony nevének accusativusi alakját, elesik az a lehetőség, hogy az utólagos javítás egy „szabályos” keresztelési formula elérését célozta, hiszen a feliratot egy adott keresztelésre javították ki. Ebben az esetben persze a betoldott szövegben Ajtony keresztségben kapott nevének is szerepelnie kell, amit kézenfekvő a contractio-jellel ellátott η-ben keresnünk, egyben, éppen a contractio-jel miatt a szövegben szerepelnie
45 SRH I 50, 89, 90. 46 SRH II 487, 489–92, 505. 47 Györffy 1963, 846. 48 Ortvay 1891, 264. 2. j., Csánki 1913, 326.



ŐSI ÍRÁSAINK
302
kell az H-val kezdődő név végződésének. Ezt a végződést pedig vagy a P előtti ON-ben, vagy pedig a ζ-val egybeligált ο^υ-ban találjuk meg. Mivel azonban a P utáni jelnek (amely eddig olvasatlanul maradt) önmagában értelemszerű feloldása aligha adható, ezt a jelet össze kell kapcsolnunk a P előtti feleslegessé váltakkal, amelyek az O és N lesznek (a ζ csak mint ο^υ szerepel), az utólag beszúrt név végződése bizonyosan -ου. Ha most az így kapott töredékes mondatból indulunk ki (δ(ὸς) ἐξ ὕδατος ἀναπλύσων ἅ(γι)ε I(η)σ(οῦ) ’H- - - ου ον - - - - ’Aχτο(νο)ν), akkor nyilvánvaló, hogy az ON-nal kezdődő szót ὄνομα-ra kell kiegészítenünk. Az AXTON előtti jelben már Hampel helyesen vette észre a μ és α ligatúráját,49 s az írásjel ívelten megrajzolt felső vonala mindenképpen kizárja a π-vel való azonosítást. Mivel az α-t jelző ferde vonalka a μ jobboldali szárához kapcsolódik, a ligatúrát M^A-nak kell olvasnunk, azaz a ligatúra alapján is valószínűen megkapjuk az ὄνομα szó végződését. ὄνομα-t azonban ekkor is csak úgy olvashatunk (és olvashattak), ha a betűsorba ο-ként beleolvasták a P felső lezárását. Nem valószínűtlen egyébként (de nem bizonyítható), hogy ezt az Ω-szerű jelet utólag kapcsolták össze egy eredeti szövegkezdet-jelölő kereszttel, mert ez az alak a kereszt függőleges tengelyétől eltolódva kapcsolódik az utóbbival. Bárhogy is álljon a dolog, e helyütt (utólagos javítással vagy anélkül) ὄνομα-t kell olvasnunk, ekkor pedig a javított felirat szövege így hangzik: Δ(ὸς) ἐξ ὕδατος ἀναπλύσων ἅ(γι)ε I(η)σ(οῦ) ’H(- - -)οῦ ὄνομα ’Aχτο(νο)ν azaz: „Add Szt. Jézus, vízből majd megmosdatván, H... nevét Ajtonynak!” Ebben a szövegben mindenekelőtt meg kell magyaráznunk az ’Aχτο(νο)ν accusativust dativus helyett. A X. századra a görög dativus teljesen eltűnik, s azt accusativusszal és genitivusszal helyettesítik.50 Hogy esetünkben valóban accusativust kell várnunk, s nem genitivust, amellett szól, hogy az újgörögben éppen az északgörög dialektusra jellemző az accusativus alkalmazása dativus helyett.51 Különösen fontos szempontunkból, hogy a protobolgár feliratok a δίδωμι igével
49 Hampel 1884, 59. 50 Dieterich 1898, 149–152.; Mirambel 1939, XVII.; Humbert 1930; Hatzidakis 1892, 220sqq. 51 Tzartzanos 1946–53, 95.



303
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
álló dativusi alakot accusativusszal helyettesítik,52 s ugyanez az eset feliratunknál is. Kifogásolható lehetne még a keresztség előtti és utáni név együttes szereplése a feliraton, azonban éppen Boriš-Mihály bolgár kán feliratán fordul elő hasonló viszonyban keresztény és pogány neve is.53 A nagyszentmiklósi csésze javított feliratának megszövegezési formájához pedig ugyancsak Boriš keresztsége kapcsán találunk pontos párhuzamot Georg(ios) Hamartolosnál: ὁ δὲ βασιλεὺς (III. Mihály) τὸν μὲν ἄρχοντα αὐτῶν (Boriš) βαπτίσας καὶ δεξάμενος ἐπέθηκεν αὐτῷ τὸ αὐτοῦ ὄνομα (ed. Muralt 732.). Fentiek részben adatokat szolgáltatnak ahhoz a korábban említett feltevéshez (a korábbi adatokkal együtt), hogy feliratunkat, minden bizonnyal az eredetit és a javítottat is bolgár területen készítették, ez az adat pedig meghatározza a 10. csésze készülési helyét is. Szövegünk nem lenne teljes, ha nem kísérelnénk meg választ adni arra a kérdésre, vajon milyen nevet kapott a keresztségben Ajtony. Ugyan több η-val kezdődő név számba jöhet, úgy tűnik, hogy Ajtony keresztény nevét Jánosnak kell meghatároznunk. Feliratunk korában a ’Iωαννης név szókezdő ι-ja gyakran váltakozik η-val,54 így ez a szókezdet nem lehet kizáró ok e feltevés ellen, másrészt figyelembe kell vennünk néhány történeti adatot is. Mindenekelőtt a nagyobb Gellért-legendából tudjuk, hogy Ajtony Marosváron Keresztelő Szt. János tiszteletére épített monostort,55 ez azonban még nem lenne elégséges ahhoz, hogy Ajtony keresztény nevét Jánosnak határozzuk meg. Feltevésünk mellett szól azonban az is, hogy a János név igen gyakori az Ajtony-nemzetségben,56 így a nemzetség egyik legjellemzőbb nevének tarthatjuk, ugyanakkor az Ajtony-nemzetség névadásában nem fordul elő más olyan név, amely feliratunkon behelyettesíthető lenne. A javított felirat teljes szövege ennek értelmében: Δ(ὸς) ἐξ ὕδατος ἀναπλύσων ἅ(γι)ε I(η)σ(οῦ) ’H(ωανν)οῦ ὄνομα ’Aχτο(νο)ν. A javított feliratnak emellett még egy – valószínűbb – magyarázata lehetséges. A fentebb ’Aχτο(νο)ν-nak olvasott szó ugyanis tisztán és világosan
52 Beševliev 1963, §27., 32. 53 Beševliev 1963, 174sqq. Nr. 15. 54 Pl. Rott 1908, 205.; Czebe 1918, 454–6. 55 SRH II 490. 56 Karácsonyi 1900–01, I 91–4.



ŐSI ÍRÁSAINK
304
ἅγηον-nak olvasható. Mint már láttuk, a második betű (az eredeti Δ után) legvalószínűbb olvasata γ, míg az utána következő írásjel kurzív η-nak olvasható. Ebben az esetben viszont az utolsó szó az ὄνομα jelzője, s szerkezetileg hasonló mondatot kapunk, mint amilyent az eredeti feliratban megismertünk: Δ(ὸς) ἐξ ὕδατος ἀναπλύσων ἅ(γι)ε I(η)σ(οῦ) ’H(ωανν)οῦ ὄνομα ἅγιον „Add Szt. Jézus, vízból majd megmosdatván, János (?) szent nevét ...” Így persze megint egy általános értelmű szöveghez jutottunk, pontosabban a mondatból hiányzik annak megnevezése, amire a cselekvés irányul. Ez annál inkább érthetetlen, mivel a szöveg ebben a formában is csak egyetlen eseményre vonatkozhat, s ez a körülmény korábbi megoldási javaslatunk mellett szól. Ugyanakkor be kell látnunk, hogy epigráfiailag mindenképpen utóbbi megoldásunk valószínűbb. Ekkor viszont semmissé válik az az adatunk, miszerint a nagyszentmiklósi kincs Ajtonyhoz köthető. Úgy hisszük azonban, hogy egy ilyen adat konkrét hiánya mellett is jogosan gondolhatunk Ajtony birtokosságára, mint ahogy Moravcsik,57 László58 és Györffy59 is arra gondolt. Mint láttuk és látni fogjuk, a 10. csésze biztosan bolgár környezetből került ki, márpedig a bolgároknál történt keresztelkedést ebben az időben csak Ajtony esetében tudjuk igazolni (ld. alább), s ugyanakkor a kincset Ajtony birtokán is rejtették el. Ilyenformán, akár valószínűnek tartjuk Ajtony nevének olvasatát a feliraton, akár nem, a csészét minden bizonnyal Ajtony megkeresztelkedésével kell kapcsolatba hoznunk.
57 Moravcsik 1938, 405. 58 László 1969, 151. 59 Györffy 1959, 108–9.



305
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
IRODALOM
Altheim 1951 Franz Altheim: Eine neue protobulgarische Inschrift aus NagySzent-Miklós. La nouvelle Clio, 3. (1951) 70–76. Benda 1965 Klement Benda: Současný stav studia zlatých nádob ze Sânnicolăul Mare (Nagyszentmiklós). Slovenská Archeológia, 13. (1965) 399–414. Beševliev 1963 Veselin Beševliev: Die protobulgarischen Inschriften. Akademie-Verlag, Berlin, 1963. Beševliev 1964 Veselin Beševliev, Spätgriechische und spätlateinische Inschriften aus Bulgarien. Akademie-Verlag, Berlin, 1964. Csánki 1913 Csánki Dezső: Magyarország történelmi földrajza a Hunyadiak korában V. Hunyad, Kolozs, Torda és Küküllő vármegyék. MTA, Budapest, 1913. Czebe 1918 Czebe Gyula: A pilini ezüstgomb (honfoglaláskori lelet) görög betűs fölirata. EPhK, 42. (1918) 454–6. Dieterich 1898 Karl Dieterich: Untersuchungen zur Geschichte der griechischen Sprache von der hellenistischen Zeit bis zum 10. Jh. n. Chr. Teubner, Leipzig, 1898. (Byzantinisches Archiv 1.) Dietrich 1866 Franz Dietrich: Runeninschriften eines gothischen Stammes auf den Wiener Goldgefässen des Banater Fundes. Germania, 11. (1866) 180. Fehér 1950 Fehér Géza: A nagyszentmiklósi kincs-rejtély megfejtésének útja. A görög nyelvű feliratok megfejtése. ArchÉrt, 77. (1950) 34–44. Goschew 1940 Iwan Goschew, Die Lesung der griechischen Inschrift der Schale N. 9. des Goldschatzes von Nagy-Szent-Miklós. In: Atti del V. Congresso Internazionale di Studi Bizantini II. Roma 1940, 139–146. (Studi Bizantini e Neoellenici 6.) Györffy 1959 Györffy György: Tanulmányok a magyar állam eredetéről. A nemzetségtől a vármegyéig, a törzstől az országig. Akadémiai, Budapest, 1959. Györffy 1963 György Györffy: Az Árpád-kori Magyarország történeti földrajza I–IV. Akadémiai, Budapest 1963–. Hampel 1884 Hampel József: A nagyszentmiklósi kincs. ArchÉrt, NS 4. (1884) 1–166.



ŐSI ÍRÁSAINK
306
Hatzidakis 1892 Georgios N. Hatzidakis: Einleitung in die neugriechische Grammatik. Breitkopf & Härtel, Leipzig, 1892. Humbert 1930 Jean Humbert: La disparition du datif en grec. Champion, Paris, 1930. Kádár 1959 Kádár Zoltán: Megjegyzések a nagyszentmiklósi kincs omphalos-csészéihez, FolArch, 11. (1959) 109–114. Karácsonyi 1900–01 Karácsonyi János: A magyar nemzetségek a XIV. század közepéig I–III. MTA, Budapest, 1900–1901. Keil 1887 Bruno Keil: Die griechischen Inschriften im sog. „Schatz des Attila”, Repertorium für Kunstwissenschaft, 11. (1887) 256–261.
László 1957a László Gyula: Jegyzetek a nagyszentmiklósi kincsről. FolArch, 9. (1957) 141–152. László 1957b Gyula László: Contribution à l’archéologie de l’époque des migrations. ActaArchHung, 8. (1957) 165–198. László 1969 László Gyula László: Die Awaren und das Christentum im Donauraum und im östlichen Mitteleuropa. In: Das heidnische und christliche Slaventum. Acta II congressus internationalis historiae Slavicae I. Harrassowitz, Wiesbaden, 1969, 141–152. Mavrodinov 1943 Nikola Mavrodinov: Le trésor protobulgare de Nagyszentmiklós. MNM, Budapest, 1943. (Archaeologia Hungarica 29.) Minns 1938 Ellis H. Minns: The Greek Inscription on Nos. 9 and 10 of the Nagyszentmiklós Treasure. In Senatne un Makslā, issued in honour of Prof. Fr. Baladis I. Riga, 1938. 120–125. Mirambel 1939 André Mirambel: Précis de grammaire élémentaire du grec moderne. Belles Lettres, Paris, 1939. (Collection de l’Institut Néohellenique de l’université de Paris, fasc. 13.) Moravcsik 1938 Moravcsik Gyula: Görögnyelvű monostorok Szent István korában. In: Szent István Emlékkönyv I. MTA, Budapest, 1938. 391–406. Moravcsik 1966 Moravcsik Gyula: Bevezetés a bizantinológiába. Tankönyvkiadó, Budapest, 1966. Németh 1932 Julius Németh: Die Inschriften des Schatzes von Nagy-SzentMiklós. Harrassowitz, Leipzig, 1932.



307
A NAGYSZENTMIKLÓSI KINCS TÖRTÉNETI ÉRTÉKELÉSÉHEZ
Ortvay 1891 Ortvay Tivadar: Az Ajtony és Csanád nemzetségek birtokviszonyai Délmagyarországon. Századok, 25. (1891) 263–278. Rott 1908 Hans Rott: Kleinasiatische Denkmäler aus Pisidien, Pamphylien, Kappadokien und Lykien. Dieterich, Leipzig, 1908. Talbot Rice 1959 David Talbot Rice: The Art of Byzantium. Thames & Hudson, London, 1959. Thomsen 1917 Vilhelm Thomsen: Une inscription de la trouvaille d’or de Nagy-Szent-Miklós (Hongrie). Historisk-filologiske Meddelelser of det Kongelige Danske Videnkabernes Selskab, I/1. (1917) 1–28.
Tzartanos 1946–53 Aχιλλέας Α. Τζάρτζανος: Νεοελληνική Σύνταξις (της κοινής δημοτικής) I–II. Oργανισμός Eκδόσεως Σχολικῶν Βιβλίων, Αθήναι, 1946–53. Zimmermann 1923 Ernst Heinrich Zimmermann: Kunstgewerbe des frühen Mittelalters. Österreichische Staatsdruckerei, Wien, 1923.






309
HANGTÖRTÉNET ÉS ROVÁSÁBÉCÉ
HANGTÖRTÉNET ÉS ROVÁSÁBÉCÉ
ZELLIGER ERZSÉBET
A B S Z T R A K T : A székely-magyar rovásfeliratok megfejtésében megtalálása óta nagy segítséget jelentett a nikolsburgi ábécé. A korábbi feliratok olvasatának megalkotói azonban nem vették tekintetbe, hogy a 15. század végi ábécé nincs összhangban a korábbi nyelvállapotok hangrendszerével. A tanulmányban az ősmagyar kor végének, a korai ómagyar kor elejének hangállapotához illeszkedő, a korai rovásemlékekből kimutatható grafémákat kapcsoltam a feltételezett korabeli hangokhoz. A tárgyalás során a gondolatmenet a következő szempontokat veszi sorra: I) Az ősmagyar kor végének, a korai ómagyar kor elejének hangrendszere és a hozzá kapcsolható rovásgrafémák; II) Megszűnt fonéma – eltűnt rovásgraféma; III) Előzmény és következmény fonéma jelölése; IV) Folytatás nélküli rovásgrafémák; V) A latin betűs írás hatása. Az elemzés rámutatott arra, hogy a Róna-Tas Andrástól a 10. századra a nikolsburgi ábécéből létrehozott rovásábécé (Keletkutatás 2017/Tavasz: 5‒16) nem tükrözi a kor fonémarendszerét, így nem alkalmas arra, hogy a korszak rovásemlékeinek olvasatát a segítségével meg lehessen alkotni. K U L C S S Z Ó K : rovásábécé, ősmagyar kor, ómagyar kor, hangváltozások, grafémaváltozások
A B S T R A C T : The Nikolsburg alphabet has been of great help in interpreting inscriptions written in the Old Hungarian script since its discovery. However, when creating interpretations of the earlier inscriptions, it was not taken into consideration that the alphabetical system of the late 15th century is not in



ŐSI ÍRÁSAINK
310
correlation with the phonemic system of the earlier language stages. This paper relates the graphemes from early inscriptions written in Old Hungarian script that match the phonemic system of the late Proto- and early Old Hungarian to the presumed contemporary sounds. The paper is structured around the following focus areas: I) the phonemic system of the Proto- and Old Hungarian period and the graphemes of the Old Hungarian script related to it, II) missing phoneme – vanished grapheme, III) indication of antecedent and resultant phonemes, IV) graphemes of the old Hungarian script without continuance, V) the influence of the Latin alphabet. The analysis demonstrates that the 10thcentury alphabet of the Old Hungarian script created from the Nikolsburg alphabet by András Róna-Tas (Keletkutatás 2017/Tavasz: 5‒16) does not reflect the phonemic system of the same era and therefore cannot be used for creating interpretations of inscriptions written in the Old Hungarian script. K E Y W O R D S : alphabet of the Old Hungarian script, Proto-Hungarian, Old Hungarian, phonemic changes, graphemic changes
1. Az írásbeliség megteremtése, létrehozása igen komoly szellemi tevékenység. Ennek fázisait, működését az előttünk álló „termék”, az írásmű szemlélése során lehet felismerni. Korai latin betűs nyelvemlékeink jól mutatják a magyar és a latin nyelv eltérő fonémarendszeréből adódó leírási nehézségeket. Első latin betűs nyelvemlékeink lejegyzői, ha magyarok voltak is, nem magyaroktól tanulták a betűvetés mesterségét. Itáliai és német hatás mutatkozik meg a gyakorlatukban ennek megfelelő bizonytalanságokkal, következetlenségekkel. Ezt figyelembe véve a magyar helyesírás-történetben az egyes hangokat jelölő betűkről és műhelyekről lehet beszélni, mint a kancellária és a kolostorok, ahol az írásműveket a műhelyre jellemző sajátosságok szerint leírták (Kniezsa 1952, Korompay 2003: 281‒297). Ugyanakkor minden korabeli fonémának megvolt a maga betűjele: az adott bizonytalansági tényezők figyelembevételével olykor több is, vagyis az egy hang : több betű és az egy betű : több hang megfelelés is jellemző volt.



311
HANGTÖRTÉNET ÉS ROVÁSÁBÉCÉ
2. Amikor a magyar nyelvet betűkkel írni kezdték, adott volt egyfelől egy magyar fonémasor, másfelől pedig a latin ábécé hátterében a latin nyelvnek a magyarral nem mindenben egyező fonémasora. Az eltérő fonémarendszerekből egyértelműen következik, hogy a latin ábécé nem volt maradéktalanul alkalmazható magyar szavak leírására. A lejegyzőnek valamilyen megoldást kellett kitalálnia. Hogy ez miként is történhetett, példaképpen álljon itt egy, a 20‒21. század fordulójáról származó magyar szöveg egy moldvai asszony kézírásával. Az asszony 4 elemit végzett kizárólag román iskolában. A szöveg írása közben magyar szakos egyetemisták fonetikai ismereteit meghaladó igyekezettel próbálgatta megállapítani, hogy egy-egy magyar, különösen pedig moldvai nyelvjárási hangnak mi lehet a leginkább megfelelő román betű. Ami feladat volt a leírónak, az más előjellel az az olvasónak, átírónak, értelmezőnek. A szövegre tekintve első feladatként a leírás nyelvének a megállapítása jelentkezik.



ŐSI ÍRÁSAINK
312
1. ábra. Betű és hang egyeztetése magyar nyelv(járás) és idegen ábécé viszonyában



313
HANGTÖRTÉNET ÉS ROVÁSÁBÉCÉ
Pohár búcsúsztatás
Édes kädväs täsvéräim, ki idä gyűltätek, näm azét jöttätek, újmeny asszonynak ingimet kérgyätek, säm zuj embernäk házat intézzätek, csak vigaggyatok, mulassatok, sosztá meg äl halaggyatok. Nä legyen e zém bäszédem bánakodására. Száljon mindänkinäk egy pahár bor a száraz torkára, hogy a gégéjét lä öbríthässä, s a fáratt lábát meg táncra készíthässä.
Pohárbúcsúztatás
Édes kedves testvéreim, kik ide gyűltetek, nem azért jöttetek, új menyasszonynak engemet kérdjetek, sem(a)zújembernekházatintézzetek, csak vigadjatok, mulassatok, s aztán meg elhaladjatok. Ne legyen az én beszédem bánkódására. Szálljon mindenkinek egy pohár bor a száraz torkára, hogy a gégéjét leöblíthesse, s a fáradt lábát meg táncra készíthesse.
2. ábra. Betű és hang egyeztetése magyar nyelv(járás) és idegen ábécé viszonyá
ban (a szöveg kiejtés szerinti és a magyar helyesírás szerinti átírása)
Betűírásos szövegek olvasásához, ismeretlen szöveg megfejtéséhez könynyebbséget jelent, ha van rendelkezésre álló ábécé, azaz betűsor és hozzá csatlakozó hangértékek is rendelkezésre állnak. Rovásírásos emlékeink megfejtésében is nagy szerepet játszik az ábécé, így nem véletlen, hogy felbukkanása után, a múlt század 30-as éveiben a 15. század végéről származó nikolsburgi ábécé is a figyelem középpontjába került. A rovásírással foglalkozók körében többnyire azóta is az origó szerepét tölti be akár a későbbi, akár a megelőző évszázadok rovásemlékeinek a megfejtésében.
3. A múlt század utolsó évtizedeiben szép számmal kerültek elő rovásírásos emlékek, amelyeknek a megfejtési kísérletei sok tanulsággal jártak, de még mindig nincs konszenzus abban a kérdésben, hogy mikor is kezdték írni a magyar nyelvet. Nem a latin, illetőleg a kisszámú görög betűs magyar nyelvemlékről van szó, hanem azokról a rovásemlékekről, amelyek a korai nyelvemlékek számát gyarapítanák. Irodalmárkörökben ugyan még ma is élő vélekedés, hogy a rovás humanista találmány (Horváth 2011.), ez a nézet a nyelvészeti szakirodalomban



ŐSI ÍRÁSAINK
314
nem talált követőkre. A reneszánszt megelőző időszak emlékeinek időrendje, elfogadottsága és olvasatai viszont már vitatott kérdéseknek bizonyulnak. Az olvasatok és a nikolsburgi ábécé adott betűsora közötti összefüggés is észrevehető. Sándor Klára véleménye szerint (2014: 118) „A székely ábécé első, ma ismert megbízhatóan megfejtett emléke a 13‒14. század fordulójáról való, és nagyon úgy tűnik, hogy ekkorra már kialakult a székely ábécé csaknem teljes betűsora.” A könyv további részeiből kiviláglik, hogy három közel egykorú emlék, a homoródkarácsonyfalvi, a vargyasi és a székelydályai felirat közül talán leginkább a vargyasi felirat olvasatát tekinti egyértelműen megfejtettnek (2014: 177‒184). Róna-Tas András a nikolsburgi, a Telegdi János-féle ábécé és Miskolczi-Csulyák István ábécéje alapján állította össze a véleménye szerint a 16. századra érvényes rovásábécét (2017: 9). Ennek a „megtisztításából” hozta létre a 14. század elejének a rendszerét (2017: 10), amely ugyan nem egyezik a Sándor-féle említett betűsorral, de a kérdés jelenlegi vizsgálatunkat nem érinti. Az viszont lényeges, hogy Róna-Tas a 10. századra rekonstruált egy rovásábécét, amelynek a létrejötte szerinte az erdélyi Gyula udvarában történhetett meg (2017: 12‒15).
4. Most már feltehetjük a kérdést: Mikor kezdtek magyarul írni? A kezdetek a honfoglalást megelőző időszakra nyúlnak vissza, amikortól vannak magyarul olvasott rovásírásos emlékeink. A nagyszentmiklósi kincs, vagy a vele általánosan elfogadott nézet szerint is megegyező szarvasi tűtartó magyar olvasatát (Vékony 2004: 126‒157, 158‒181; Hosszú‒Zelliger 2014: 177‒195) még nem fogadta el maradéktalanul a szakma. Ezek az emlékek azonban nem a székely, hanem a Kárpát-medencei rovással íródtak. A székely rovás legkorábbi ismert emléke, a bodrog-alsóbűi fúvóka (5. ábra) a 10. század elejéről való. A kezdetekről lévén szó, felmerül, hogy a latin betűs kezdetekhez miben hasonlít a székely-magyar rovás? Lényeges kérdés, hogy bizonyára nem a fúvóka volt az első székely rovásírásos próbálkozás. A kezdeti állapot bemutatására több okból sincs lehetőség, arra irányulhat a vizsgálat, hogy a betűkészlet és a hangrendszer viszonyában jelentkeznek-e hasonló jelenségek. A figyelmet



315
HANGTÖRTÉNET ÉS ROVÁSÁBÉCÉ
egyetlen nyelvtörténeti korszakra, pontosabban két korszak határára célszerű korlátozni. A választott korszak – a fúvóka keletkezési idejét figyelembe véve – az ősmagyar kor vége és a korai ómagyar kor eleje. Ehhez figyelembe veszszük az adott szinkrónia fonémarendszerét, tekintettel az adott korszakban zajló hangváltozásokra. Ezt a hangrendszert szembesítjük a nekik megfeleltethető rovásgrafémákkal.
I) Az ősmagyar kor végének, a korai ómagyar kor elejének hangrendszere és a hozzá kapcsolható rovásgrafémák. – A székely-magyar rovásemlékek első ismert darabja, a bodrog-alsóbűi fúvóka. Létrejötte (900 k.) az ősmagyar és a korai ómagyar kor határára tehető. A nyelvtörténeti kutatások fényében tudjuk, hogy a korabeli magyar nyelv milyen mássalhangzó és magánhangzó fonémákat ismert, használt ebben a korban (vö. E. Abaffy 2003: 122–123). Bár ez a rovásemlék igen rövid, néhány, részben ligatúrában jelentkező írásjele ellenére is kijelenthetjük: az emlék keletkezésének idején minden egykorú fonémának megvolt a rovásjele. Ennek a jelrendszernek a kialakulása szükségképpen megelőzte az első rovásemlék felbukkanásának a korát. A kiegészítéseket a korai ómagyar rovásemlékek alapján lehet megtenni.
[p] p [b] b [m] m [β] Ñ
[f-] f f L
[t] t [d] t d [n] n [sz] y [-z-] z [c] c [l] l [r] r 1⁄2
[s] s [cs] C
[ny] j [j] j [dźs] g g [-ly-]
[k] k K k [-g-] g [χ] ] [-γ-] r
[h] h
3. ábra. Az ősmagyar kor végének, a korai ómagyar kor elejének mássalhang
zó-rendszere és a fonémák normalizált székely rovásjelei
[ ] j [u] o u [ü] v u [i] j [í] j
[o] o Ģ [ë] H [é] H, e , h
[ȧ] A [e] e, Å [á] A
4. ábra. Az ősmagyar kor végének, a korai ómagyar kor elejének magánhang
zó-rendszere és a fonémák normalizált székely rovásjelei



ŐSI ÍRÁSAINK
316
A vizsgált időszak a magyar hangrendszer alakulása szempontjából igen mozgalmas volt: meglevő hangok átalakultak, a fonémarendszerből eltűntek, mások meg keletkeztek. A mássalhangzókban bekövetkezett változások egy része a korai ómagyar kor folyamán a magánhangzó-rendszerre is hatással volt. A felsorolt mássalhangzókon kívül jogosan tehetjük fel, hogy a kor hangrendszerébe legalábbis nyelvjárási szinten felvehető a [c], ugyanis már Konstantinosznál előfordul a Tisza nevének /c/-vel hangzó alakja, a τίτζα. A hang megléte valamivel későbbről, a Tihanyi alapítólevélből is adatolható: castelic, kaztelic. Ez azt jelenti, hogy a /c/-t jelölő c graféma már a korszak betűkészletének része lehetett. A laryngális réshang, a mai hanggal azonos /h/ ugyan a 11–13. században válik a hangrendszer gyakori tagjává, néhány szóban, magas magánhangzók környezetében mégis számolhatunk már az ősmagyar korban a jelenlétével (pl.: iráni eredetű tehén, TA.: hel, HB.: kegilmehel). Az ezt jelölő h grafémát is a korszak betűkészletéhez sorolhatjuk.
II) Megszűnt fonéma – eltűnt rovásgraféma. – A későbbi és a mai mássalhangzó-rendszerhez viszonyítva az ősmagyar kor végének – a korai ómagyar kor elejének az állapota tartalmaz olyan elemeket, amelyek a későbbi rendszerekből hiányoznak. A korai ómagyar kor folyamán eltűnt, átalakult mássalhangzó volt az első fennmaradt rovásemlékünkből ligatúrában adatolható bilabiális zöngés spiráns /β/ Ü, amelynek kései, feltehetően nyelvjárási megőrződése jelentkezik a székelydályai emlékben Ð alakban szó végén. A hang és írott képe természetesen a korai latin betűs nyelvemlékeinkből is idézhető: TA.: „munorau kereku”, „sar feu”, „mortis uuasara” stb.



317
HANGTÖRTÉNET ÉS ROVÁSÁBÉCÉ
5. ábra. A Bodrog-alsóbűi rovásfelirat
6. ábra. A székelydályai rovásfelirat: Ðøty /esztendeβ/ ’esztendő’



ŐSI ÍRÁSAINK
318
A később vokalizálódott (máskor eltűnt) másik zöngés zárhang, a /-γ-/ legkorábbi szórványemlékeinkből bőségesen adatolható: VA.: σαγάρβρυεν <szȧγȧrbrüen> ’Szárberény’, σαμτάγ <szȧmtȧγ> ’szántó’; TA.: ohut ’ó út’, azah ’aszó’ stb. Vékony (2004: 18‒24) a hangot a vargyasi keresztelőkút rovásfeliratának ° grafémájában ismerte fel: °ojf <fioγ> ’fiú’.1 Mindkét hang rovásjele, a Ñ és a r – mivel később már nem volt szükség rájuk, eltűnt a használatból: szükségképpen hiányoznak a nikolsburgi és egyéb későbbi ábécékből is.
7. ábra. A vargyasi rovásfelirat
A veláris zöngétlen réshang, amely az egyik forrása volt a mai /h/ hangunknak, lassan eltűnt a nyelvhasználatból. Szótörténeti adatok bizonyítják, hogy a XVI. század végére már csak három szóban maradt fenn: kelyeh, pelyeh, tereh
1 A felirat egészének Rádulytól származó (1994: 151‒152) olvasatát a szakirodalom szívesen idézi (vö. Sándor 2014: 181‒182). Az olvasat azonban sem a rovás, sem a magyar nyelv szabályainak nem felel meg, és művelődéstörténeti szempontból is kifogásolható. A Vékony által megadott olvasat (2004: 18‒24) pontosítására és az emlékkel kapcsolatos részletes elemzésre vö. Zelliger 2016: 92‒98.



319
HANGTÖRTÉNET ÉS ROVÁSÁBÉCÉ
– ezekben hangcsere által küszöbölődött ki a mai fül számára szokatlan hang, csupán toldalékos alakjaik emlékeztetnek a korábbi fonotaktikai szerkezetre: kehely – kelyhek, pehely – pelyhet, teher – terhes. A veláris zöngétlen /χ/ megléte, és a létező hang szükségszerű jelölési igénye mutatkozik meg abban, hogy bár ismert rovásszövegeinkben nem fordul elő, a nikolsburgi ábécében megtaláljuk a jelét: ] .
III) Előzmény és következmény fonéma jelölése. – Néhány mássalhangzó csak az ómagyar kor folyamán alakult ki /ty, gy, zs/. Közülük a /gy/-nek volt előzményfonémája, ennek, azaz a /dźs/-nek tehát a rovásgrafémák között szükségképpen megvolt a jele. Mivel az eddig ismert korai rovásemlékekben nem fordul elő az utódfonéma, a nikolsburgi ábécé g /gy/ jeléből lehet rá visszakövetkeztetni (SFG 29: Hosszú 2019). Mellette azonban az erdőszentgyörgyi rovásemlékünkben a latin betűs írás hatására a /g/-nek megfelelő rovásjelet találjuk. A kérdéses S sgIk rovásfelirat olvasata /kigyes sz[entek]/, esetleg /kidźses/ lehet: hogy a hangot a rovás /g/ jelölésével írták le, a latin betűs hangjelölés hatásával magyarázható.
8. ábra. Az erdőszentgyörgyi rovásfelirat
IV) Folytatás nélküli rovásgrafémák. – A /k/ fonéma az egyetlen, amelynek a mai napig a rovás grafémasorában két megfelelője van: k és K. Korábban a két grafémához a megelőző magánhangzó magas, illetőleg a mély hangszínét társították, majd ezt felváltotta a szóvégi, illetőleg szókezdő, szó belseji fonotak



ŐSI ÍRÁSAINK
320
tikai helyzet szerinti alkalmazás. Két rovásemlékben: az erdőszentgyörgyi és a homoródkarácsonyfalvi feliratban egy harmadik jel is feltűnik a /k/ jelölésére, a x . (A homoródkarácsonyfalvi felirat olvasata Vékony nyomán: 1. sor: /nem hiszen + neki/; 2. sor /hiszek fiunek/ (Hosszú 2013: 62). A /k/-nak ez a jele a Kárpát-medencei rovásból ismert.
9. ábra. A homoródkarácsonyfalvi felirat
Az /o/ hang jelölésének általánosan használt o jele helyett a vargyasi keresztelőmedence feliratában egy más rovásfeliratokból nem adatolható o graféma jelenik meg. (Ezt a korábbi olvasatokban elválasztó jelként értelmezték.) A homoródkarácsonyfalvi és az erdőszentgyörgyi feliratok x /k/ grafémája és a vargyasi o /o/ azt a benyomást erősíti a kutatóban, hogy a székely-magyar rovás több változatban létezhetett, amelyeknek a gyökerei többfelől táplálták a korai magyar írásbeliséget: a két említett graféma egyike közvetlenül a Kárpát-medencei rovásra, a másik a glagolitára nyúlik vissza. V) A latin betűs írás hatása. – Az erdőszentgyörgyi felirat kapcsán már volt szó arról, hogy az emlékben a g rovásjele /gy/, esetleg /dźs/ hangértékben fordul elő. A korai ómagyar korban a magyar nyelvben nem volt /gy/ hang, csupán ennek előzménye, a /dźs/. A latin betűs korai emlékekben ennek a /dźs/-nek a jele a <g>. Az írássajátosság magyarázata, hogy a latin betűs írásbeliség meghonosítói között itáliai papok, szerzetesek is voltak. Az ő írásgyakorlatuk a latin ábécének a vulgáris latin itáliai kiejtésén alapult, amelyben a klasszikus latin



321
HANGTÖRTÉNET ÉS ROVÁSÁBÉCÉ
/g/ hangja /e, i/ magánhangzók előtt /dzs/-vé változott, mint pl. a mai olaszban is: angelo, Genova. Így magyarázhatók a Tihanyi alapítólevél adatai: gisnav /dźsisznȧβ/, fyzeg /fizedźs/. Ez a hangjelölési hagyomány őrződött meg napjaink ábécéjében is a /gy/ hang jelölésében a <g> betű szerepeltetésével. A bolognai rovásemlékben egy helyen, Kisasszony napjának megnevezésében a kis szó nyelvjárási küs alakját a latin betűs írás hatására utaló rovás /u/ jellel találjuk: suk (Sándor 1991: 123-124). Mivel az /ü/ máshol a megfelelő rovásjellel fordul elő: nC1⁄2aksWk /küskaracson/ ’kiskarácsony’, tslWs /sülest/ ’Szilveszterʼ, arra lehet gondolni, hogy már a Marsigli által másolt botnaptár is egy korábban készült eredetinek (?) a másolata lehetett.
10. ábra. Botnaptár ’kisasszony’
Az i-féle hangoknak / , i, í; j/ közös jelük volt: j. Ez a latin betűs írás hatásával – de anélkül is könnyen érthető. A korai ómagyar korban a hosszú és rövid magánhangzók írásbeli megkülönböztetése ritkán történt meg, a rovásban pedig a rövid magánhangzók általában jelöletlenek maradtak. A veláris / / fennmaradt rovásemlékeinkben nem fordul elő, jelölésmódja tehát csupán feltevés. Valódi több hang : egy jel megfelelés az /i/ és /j/ viszonyban van.



ŐSI ÍRÁSAINK
322
Az /i/ és a /j/ hang közös jelén kívül az /é/ és a /h/ közös h jelét kell említeni. A két hang jelölésének egybeesésével már Ligeti Lajos is foglalkozott (1925: 50‒52). Megállapítása szerint a graféma eredetileg a zárt /ë/-t jelölte. A /h/ hang jelölésére történt szerepváltozás a veláris zöngés zárhang képzési helyében bekövetkezett változás kapcsán jöhetett létre. A változás módja és további következményei a jelen vizsgálat időhatárain kívül esnek.
5. A magyar nyelv ómagyar kor eleji fonémaállományát és az előzőekben ismertetett, neki megfelelő rovásgrafémák sorát a szakirodalomban megjelent ábécékkel egybevetve két kérdést tehetünk fel: 1. lehet-e a XVI. századi ábécékből visszakövetkeztetni korábbi „ábécék”-re; 2. érdemes-e egyáltalán a korai századokra nézve ábécékről beszélni? Róna Tas András a nikolsburgi ábécétől időben visszafelé haladva fokozatosan jutott el az általa kikövetkeztetett X. századi rovásábécéhez, a Bodrog-alsóbűi fúvóka rovásfeliratának keletkezési idejéhez. A nagyjából a honfoglalás korára tehető két emlékről szólva, a homokmégy-halomi tegez feliratáról megállapítja, hogy nem köthető a „székelység körében fennmaradt rovásábécéhez.” Majd így folytatja: „Más a helyzet az alsóbűi fúvóka jeleivel [...] A feliratok körüli vita még nem csendesedett le, ma már én is igen figyelemre méltónak tartom a leletet, értelmezése, elhelyezése a jövő feladata, de biztos, hogy ma már nem kerülhető meg” (2017: 15). Az általa megadott, kikövetkeztetett rovásábécét úgy lehet értelmezni, hogy az ősmagyar kor végi korai ómagyar kori rovásfeliratok egykori lejegyzési módja, formája megegyezhetett az általa megadott rovásgrafémákkal. A kései utókor számára pedig az olvasatot segítő eszköz kellene, hogy legyen. Módszertanilag a gyakorlatban efféle ábécék alapján készültek, készülhettek a homoródkarácsonyfalvi és vargyasi rovásfeliratoknak a megfejtési kísérletei is.



323
HANGTÖRTÉNET ÉS ROVÁSÁBÉCÉ
11. ábra. Róna-Tas András 10. századra rekonstruált rovásábécéje
Róna-Tas ábécéjét a magyar nyelvtörténeti kutatásokon alapuló ősmagyar kor végi, ómagyar kor eleji hangrendszerrel összehasonlítva (l. 3. és 4. ábra) első pillantásra látszik, hogy belőle a korszakban meglevő, de a későbbiekben hangváltozások következtében megváltozott, eltűnt hangok jelei hiányoznak. Ez az ábécé nem jelzi, hogy egy hangnak több jele is lehet. Olyan hosszú magánhangzókat is felvesz az ábécébe /ó, ú/, amelyek abban a korban nem léteztek, csupán diftongusos előzményük, vagy még inkább a diftongust megelőző rövid magánhangzó + β, γ spiráns kapcsolatáról lehet esetükben szó. A rövid magánhangzókat viszont kizárja a rendszerből. Az egyes nyelvtörténeti korszakok hangrendszerével nem mindenben megegyező, későbbi – vagy éppen korábbi állapotot visszaadó grafémákkal nem lehet elfogadható megfejtéseket adni (ahogy ez a vargyasi, homoródkarácsonyfalvi és a konstantinápolyi feliratok mindegyikéről be is bizonyosodott). A bolognai rovásemlék botnaptára és rovásábécéje között is van eltérés, ez pedig leginkább a hangjelölés nem teljesen letisztult állapotával függ össze. Egy-egy hang több grafémával való jelölése csakúgy, mint a vargyasi és homoródkarácsonyfalvi emlékek sajátos grafémái, olyan elkülönülő rováshasználó csoportok létét feltételezi, amelyeknek távoli analógiáját a latin betűs írás kancelláriai és kolostori változatai mutatják. Az egyikben a gyökerek bizonyos fokú különbsége, a másikban a hangjelölés módjának eltérése mutatkozik meg.



ŐSI ÍRÁSAINK
324
6. Az elmondottakból elég egyértelműnek látszik, hogy kiforrott ábécéről az ősmagyar és ómagyar kor fordulóján nem lehet szó. Érvényes viszont az az alaptétel, hogy bármely betűíráson alapuló írásrendszernek minden fonémájára kell megfelelő írásjegyének lennie, akkor is, ha ezek mindegyikét a fennmaradt emlékekből nem tudjuk kimutatni. Megfordítva: olyan fonémának nem lehet jele egy adott korszakban, amely az adott időben nem tartozik a hangrendszerhez. Például az /ö/ hangnak nem lehet rovásjele az ómagyar kor elején vagy még korábbi korokban, mivel a hang csak az ómagyar kor folyamán, különféle hangtani körülmények hatására alakult ki. Ezt a megállapítást az egy hang : több betű, illetőleg az egy betű : több hang megfelelések a rendszer egészét tekintve nem cáfolják. A nyelvben végbemenő hangváltozásokat az írásjegyekben bekövetkező változás követi. Ha valamelyik írásrendszerben ez nem történik meg, akkor a fonetikus hangjelölés elve sérül, esetleg a helyesírás archaikus vonással gazdagodik (miként latin betűs helyesírásunkban megmaradt az /ly/ jelölése). A Nikolsburgi rovásábécé érvényessége is csak a saját korára vonatkozóan tekinthető mértékadónak.



325
HANGTÖRTÉNET ÉS ROVÁSÁBÉCÉ
IRODALOM
E. Abaffy 2003 → E. Abaffy Erzsébet: Hangtörténet. In: Kiss Jenő ‒ Pusztai Ferenc (Szerk.): Magyar nyelvtörténet. Osiris Kiadó, Budapest, 2003. 106‒128. Horváth 2011 → Horváth Iván: A székely rovásírás és a latin-magyar ábécé. In: Szegedy Maszák Mihály (Szerk.): A magyar irodalom történetei, I. Gondolat, Budapest, 2011. https://www.tankonyvtar.hu/en/tartalom/tamop425/2011_0001_542_03_A_magyar_irodalom_tortenetei_1/ch05. html Hosszú‒Zelliger 2014 → Hosszú Gábor ‒ Zelliger Erzsébet: Többnyelvű feliratok a Nagyszentmiklósi aranykincsen. Magyar Nyelv, 110. (2014) 177–195. Hosszú 2013 → Hosszú Gábor: Rovásatlasz. Milani Kft, Budapest, 2013. Hosszú 2019 → Hosszú Gábor: Írásemlékek grafémaalakjainak térstatisztikai és fenetikai elemzése. In: Zelliger Erzsébet (Szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. Kniezsa 1952 → Kniezsa István: Helyesírásunk története a könyvnyomtatás koráig. Akadémiai Kiadó, Budapest, 1952. Korompay 2003 → Korompay Klára: Helyesírás-történet. In: Kiss Jenő ‒ Pusztai Ferenc (Szerk.): Magyar nyelvtörténet. Osiris Kiadó, Budapest, 2003. 101‒105., 281‒297. Ligeti 1925 → Ligeti Lajos: A magyar rovásírás egy ismeretlen betűje. Magyar Nyelv, 21. (1925) 50‒52. Ráduly 1994 → Ráduly János: A vargyasi rovásemlék olvasata. Nyelv- és Irodalomtudományi Közlemények, 38/2. (1994) 151‒152.
Róna-Tas 2017 → Róna-Tas András: A székelyek ősi kincse: a rovásírás. Keletkutatás 2017/Tavasz. 5‒16. http://real.mtak.hu/71865/1/Róna%20Tas%20 András_A%20székelyek%20ősi%20kincse_a%20rovásírás.pdf (Letöltve 2017. december 20.) Sándor 1991 → Sándor Klára: A Bolognai Rovásemlék. Magyar Őstörténeti Könyvtár, Szeged, 1991. Sándor 2014 → Sándor Klára: A székely írás nyomában. Typotex, Budapest, 2014.



ŐSI ÍRÁSAINK
326
Vékony 2004 → Vékony Gábor: A székely írás. Emlékei, kapcsolatai, története. Nap Kiadó, Budapest, 2004. Zelliger 2016 → Zelliger Erzsébet: Nyelvemlék? Művelődéstörténeti emlék? Gondolatok az ÓMS. és a vargyasi rovásírásos felirat kapcsán. In: Juhász Dezső (Szerk.): Kerekasztal körül. Huszonöt nyelvészeti tanulmány. ELTE Magyar Nyelvtörténeti, Szociolingvisztikai, Dialektológiai Tanszék, Budapest, 2016. 92‒98.






A kötetet a Magyarságkutató Intézet adta ki. Postacím: 1014 Budapest, Úri utca 54–56. Web: mki.gov.hu Email: kiado@mki.gov.hu Felelős kiadó: Horváth-Lugossy Gábor, a Magyarságkutató Intézet főigazgatója Felelős szerkesztő: Virág István Borítóterv, műszaki szerkesztés: Tóth Gábor, Tóth Mihály Nyomás és kötés: OOK-PRESS Nyomda, Veszprém, ookpress.hu









Ősi írásaink II.



A Magyarságkutató Intézet Kiadványai 31.



ŐSI ÍRÁSAINK II.
Tanulmánykötet a Magyarságkutató Intézet által 2020. december 10–11-én rendezett konferencián elhangzott előadásokból
SZERKESZTETTE:
FEHÉR BENCE – FERENCZI GÁBOR
Magyarságkutató Intézet Budapest, 2021



Szakmai lektorok: Fehér Bence, Szabó Ádám Nyelvi lektorok: Ferenczi Gábor, Nagy Dóra, Rási Szilvia
Az MKI szerkesztőbizottsága: Vizi László Tamás (elnök), Fehér Bence, Katona József Álmos, Kovács Attila, Pomozi Péter, Virág István
A kötet megjelenését az EMMI támogatta.
© Szerzők, Szerkesztők, 2021
ISBN 978-615-6117-38-0 ISSN 2677-0261



TARTALOM
Előszó . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 7
Fehér Bence: Székelydálya 1–4. . . . . . . . . . . . . . . . . . . . . . . . . . . . . . . . . . . . . . . . . 9 Katona-Kiss Attila – Bíró Gyöngyvér: Orgondaszentmiklóstól Komlósig. Újabb középkori rovásfeliratos csatok a Maros–Körös közéről. . . . . . . . . . 31 Novotnik Ádám – Fehér Bence: Írásos emlékek a Tolna-Mözs-Fehérvizedűlői avar temetőben. . . . . . . . . . . . . . . . . . . . . . . . . . . . . . . . . . . . . . . . . . . . . 55 Puskás Timea – Hosszú Gábor: Az írásevolúció kladisztikai megközelítése . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 85 Rumi Tamás – Sípos László – Somfai Tamás: Jelenkori rovásemlékek digitális tartalomfejlesztés . . . . . . . . . . . . . . . . . . . . . . . . . . . . . . . . . . . . . . . 117 Szabó Ádám: Az apahidai Mauric (Mauricus ≈ Mauricius) . . . . . . . . . . . . . . 139 Szabó Géza: Kaukázusi régészeti és néprajzi megfigyelések a rovásfeliratos Nagyszentmiklósi kincs értékeléséhez az újabb archaeometriai vizsgálatok tükrében . . . . . . . . . . . . . . . . . . . . . . . . . . . . . . . . . . . . . . . . . . . . 175 Tóth Anna Judit: Komáromi Csipkés György és a nyelvek eredete . . . . . . . . 237 Visy Zsolt: Rovásírásos és latin nyelvű feliratok Énlakán . . . . . . . . . . . . . . . . 265 Zelliger Erzsébet: Bonyhai Moga Mihály írásbelisége nyelvész szemmel . . . 307






7
ELŐSZÓ
ELŐSZÓ
Egy esztendővel ezelőtt, 2020 decemberében jelentette meg a Magyarságkutató Intézet Ősi írásaink című tanulmánykötetét, amelyben a vaskori első írásnyomoktól hagyományos rovásírásunknak a XXI. századi kultúrába való beépüléséig, tehát mintegy háromezer év írástörténetét felölelően voltak tanulmányok. Akkor sem csináltunk titkot belőle, hogy nem tekintjük ezzel lezártnak munkánkat – sem a kötetbe író egyes kutatók, sem mi, szerkesztők, és természetesen a Magyarságkutató Intézet sem, hanem tartósan fórumot kívánunk teremteni a Kárpát-medencei írástörténet kutatása, e sajnos kissé mostoha sorsú tudományág számára. A kötetnek ha nem is a kinyomott példányait, de online megjelenését éppen a 2020. december 10–11-én tartott II. Ősi írásaink a Kárpát-medencében konferencián tudtuk bemutatni, s már akkor készültünk rá, hogy idén, 2021-ben pedig megtarthassuk a harmadikat a konferenciasorozatból. Kötetünk anyagát a II. Ősi írásaink konferencia előadásaiból válogattuk, és szeretnők, ha a III. Ősi írásaink résztvevői már kézbe is vehetnék; de e sorok írásakor már az is biztos, hogy a kettő között egy más típusú esemény is lesz, ezúttal nem a tudományos viták terepe, hanem egy ismeretterjesztő konferencia az íráskutatás szerelmesei számára. S nem csak a tárgy, hanem a résztvevők köre is az egész Kárpát-medencét öleli fel, hiszen nem magunknak akarunk beszélni, hanem az összmagyarság számára van mondanivalónk. És meddig fog tartani ez a konferenciasorozat? Erre természetesen határozott választ nem adhatunk, mert mi a magyar múltat kutatjuk, nem pedig a futurológia tudományában tevékenykedünk, de megközelítő sejtésünk lehet. Az egyik válasz az: reményeink szerint még nagyon sokáig. A részt vevő kutatók közti együttműködés, az elmúlt rendezvények hatékonysága, baráti hangulata, az ott elhangzó új kutatási eredmények bősége és a termékeny viták mind-mind



ŐSI ÍRÁSAIN II.
8
azt igazolják, hogy erre a fórumra szükség van, újat ad a magyar tudománynak. A másik válasz pedig az ellentéte: biztosan hamarabb fog véget érni, mint hogy kutatásaink lezárulnak, hiszen ősi írásaink teljes történetét soha nem fogjuk úgy megismerni, hogy ne maradjon újabb és újabb kutatnivaló. E kissé pesszimista megjegyzés dacára őszintén örülhetünk az utóbbi évben elért eredményeinknek. Nem csak e kötetről beszélhetünk, bár el kell mondanunk, hogy tizenhat eddig teljesen ismeretlen vagy megfejtetlen ókori-középkori, és negyvennél több újkori feliratos emlék lát benne napvilágot, nem is beszélve az egy-egy jelenséget elemző tanulmányokról. Épp annyira fontos az is, hogy különböző más konferenciákon, kötetekben is jelentek meg e két kötet szerzőinek lényeges tanulmányai, amelyekben legalább ugyanekkora új anyagot hoztak napvilágra. E két kötet szerzőit emelem ki, bár persze a Kárpát-medence írástörténetének kutatása szélesebb kört foglalkoztat – de bízvást mondhatom, hogy mi már egy nem papíron rögzített, nem hivatalosan elismert, de ténylegesen működő munkaközösséget alkotunk, s éppen ezért tartjuk természetesnek és nélkülözhetetlennek, hogy eredményeinket itt, e lapokon is együtt osszuk meg egymással és a világgal.
2020 szeptemberében
A szerkesztők



SZÉKELYDÁLYA 1–4.
9
SZÉKELYDÁLYA 1–4.
FEHÉR BENCE
A B S Z T R A K T : A székelydályai református templom külső falán levő, öszszesen kb. 9 m hosszú rovásfeliratokat 1995 óta ismerjük. Elsősorban közlője, Benkő Elek rajza alapján készült értelmezések ismertek, amelyek a szöveg nagy részével nem boldogulnak, bár a felirat ma is kiválóan tanulmányozható állapotban van. A jelek nagy részénél kizárható, egy szakaszánál nem bizonyítható Benkő feltételezése, hogy a vakolat készítésével egykorúak; bizonyossággal annyi mondható, hogy XV. századiak, és a kézírás különbözősége alapján négy valószínűleg nem egykorú feliratra oszlanak. Az A felirat nagyobb része kiolvasható, meglepetésre egy sírfeliratot ad ki: Pétörfi Balás temett<et>ék (ti. ez) he^lyen/h^elyött. Az erősen rongált B feliratból annyi állapítható meg, hogy hasonló szerkezetű sírfelirat, azonban a C felirat többesszámban fogalmaz (temett<et>ének helen), s valószínűleg három nevet tartalmaz, amelyek közül bizonyos a Miklós, valószínű a Szán^tó Es^tánné névalak. Elkülöníthető egy csonka D felirat ugyanazon a falszakaszon, de eltérő kézírással, erről azonban egyelőre csak annyi állapítható meg, hogy fennmaradt betűi ([- - -]U[-]TOM ?) az eddigi olvasati próbálkozásokat biztosan kizárják. K U L C S S Z AVA K : rovásírás, székely írás, Székelydálya, graffito, sírfelirat, XV. Század
A B S T R A C T : Székelydálya 1-4. We have known the runiform inscriptions totalling approximately 9 metres in length on the external wall of the Reformed church in Székelydálya since 1995. Interpretations mainly based on the drawing



ŐSI ÍRÁSAINK II.
10
by its first publisher, Elek Benkő are known. Although the script is in an excellent and legible state, the interpretations failed to solve a considerable part of the text. Benkő’s hypothesis that the characters are contemporaneous with the mortar can be excluded for a large part of the characters and cannot be justified for one section; it can only be stated with certainty that they are from the 15th century and they can be divided into four probably non-contemporaneous scripts due to the differences in the handwriting. A major part of script A is legible, and unexpectedly it is an epitaph: Pétörfi Balás temett<et>ék (i.e. ez) he^lyen/h^elyött. It can only be established that the heavily deteriorated script B is an epitaph with a similar structure, but script C is in Plural (temett<et>ének helen) and probably contains three names, of which the name Miklós is certain and Szán^tó Es^tánné is probable. An incomplete script D can be separated on the same wall section but it was written in different handwriting. It can only be determined so far that the preserved letters ([- - -]U[-]TOM ?) certainly rule out the previous readings. K E Y W O R D S : runiform script, Szekler runiform script, Székelydálya, graffito, epitaph, 15th century
A székelydályai református templom déli külső falán levő rovásírásos felirato(ka)t 1992. VIII. 11-én fedezték fel, 1995 óta ismerjük teljes fennmaradt terjedelmében;1 első teljes, 1996-os közlése (Benkő Elek rajzos publikációja2) után azt lehet mondani, azonnal bekerült a székely rovásírásos emlékek kánonjába. Öt éven belül idézte, illetve újraközölte Ferenczi Géza, Harmatta János (Györffy Györggyel közösen írt összefoglaló munkájában), nem is egy írásában Ráduly János,3 és egy általában tudományos szempontból figyelembe nem vett amatőr
1 Benkő 1996, 75. (A teljes szöveg feltárása 1995. VII. 27–29-én történt meg.) 2 Benkő 1996, 75–77. Nem ez volt azonban a felirat első ismertetése: Ferenczi Géza már egy évvel a teljes feltárás előtt megemlítette, sőt fotót is adott (Ferenczi 1994a, 72.) – persze ezt az első közlést aztán felhasználhatatlanná tette az, hogy az akkor ismerthez képest a feliratok jelentősen meghosszabbodtak... 3 Ferenczi 1997, 18–19., 12. kép; Györffy–Harmatta 1997, 152.; Ráduly 1995, 11.; Ráduly 1997, 119–120. No. 4.; Ráduly 1998, 95–96.; Ráduly 1999; Ráduly 2000.



SZÉKELYDÁLYA 1–4.
11
kutató, Libisch Győző.4 Bekerült Erdélyi–Ráduly gyűjteményébe, Sándor Klára ismeretterjesztő kötetébe, említi Vékony Gábor kötete.5 Nem meglepő, hogy Benkő Elek is vissza-visszatért a felirat értékelésére, eddig összesen öt publikációban foglalkozott vele.6 Az ő első teljes közlése után azonban gyakorlatilag a kutatás az általa készített rajzokat idézte csak, bár 2012-ben részletfotókat is adott róla; Benkőtől független rajzot-fotót egyedül Libisch Győző közölt.7 Bizonyos fokig persze érthető a szűkös dokumentáltság: a fehér fal felirata nagyon nehezen fotózható, napfényben a nap miatt, árnyékban az árnyék miatt lesz az egész kép egyforma, s a kiálló támpillérek miatt súrlófényben is csak kisebb részleteket lehet felvenni. A jelen cikkben szereplő fényképeim története is ezt mutatja: csupán második kutatóutamon sikerült használható felvételeket készítenem, amikor olyan szerencsém volt, hogy éppen decemberi esőben vizsgálhattam a falat. Ennek köszönhetően lényegileg Benkő rajzán alapuló értelmezések születtek (ld. 1. kép), amivel az a gond, hogy Benkő rajza egyes helyeken nem pontos; és még ahol pontos is, mint afféle rajz, nem különíti el egyértelműen az elsődleges és másodlagos véseteket. Így annak számára, aki e rajzok alapján tanulmányozza a szöveget, olyan, mintha az egész komplexum egy időben került volna a falra; ráadásul az sem világos belőle, hogy ahol nincs semmi, ott íratlan-e a vakolat, vagy pedig megsemmisült. Saját, 2018 végén készült rajzom lényegesen másnak mutatja a feliratot (ld. 2. kép). Mielőtt felvetődnék, már előre cáfolom azt a feltételezést, hogy 1996 és 2018 közti állagromlás okozná az eltérést: a vakolat kiválóan konzerválva van, a rovások élesek, s a mai napig alkalmasak technikai megfigyelésekre is, újabb falomlás nem látható sehol. Egyébként Székelyföld legmonumentálisabb rovásfeliratáról (helyesebben, mint alább rátérek: -feliratairól) beszélünk: egy kb. 9 m hosszú falfelület volt majdnem végigírva egy sorban, 5–21cm közti nagyságú, tehát elég jókora be
4 Libisch 2001 (rajz és fotó: 1–7. kép). 5 Erdélyi–Ráduly 2010, 94.; Sándor 2014, 182–184.; Vékony 2004, 17. 6 A már említetten kívül Benkő 1998, 48.; Benkő 2012, 53., 58. (2/3–4. kép); Benkő 2014a, 318. (4. kép); Benkő 2014b, 72–73. 7 Benkőé mellett Ferenczi Géza rajzát, amely időrendben vsz. az első dokumentáció, viszont lényegesen pontatlanabb Benkőénél is.



ŐSI ÍRÁSAINK II.
12
tűk, melyekből ma 93 észlelhető, de a szöveg több helyütt csonka. Többségében elég jól olvasható, szabályos jelek, egy másodpercig nem volt vitatott a székely rovásíráshoz tartozásuk, ezért különös, hogy a szöveg milyen makacsul ellenáll minden értelmezésnek. Elöljáróban ismerjük meg a felirat fizikai adottságait. A szöveg szinte a teljes külső déli hajófalra kiterjed, annak később többszörösen eltakart sárgásfehér régi vakolatrétegében. Három nagyobb szakaszban látható: a kaputól balra, a két bal pillér közt gyakorlatilag végig, 257 cm hosszan; a kaputól jobbra, a jobb első támpillértől közvetlenül a kapufélig 147 cm hosszan (ennek nagyon nagy része sérült, elveszett); a jobb első támpillértől jobbra 152 cm hosszan, majd némi hézaggal még 23 cm a jobb szélső támpillérig. A fal maga XIII. sz. végére – XIV. század elejére tehető;8 a feliratot Benkő a XIV/XV. század fordulójára teszi, a vakolat keletkezésének korára.9 Erre fő érve, hogy a graffito a bal és középső szakaszon még nedves vakolatba került bele (kimondatlanul hozzáértve: a jobb szakaszon pedig nem). Ha igaza van, par excellence két különböző feliratról van tehát szó. Csakhogy Benkő érvelése részleteiben nem állja meg a helyét. Az igaz, hogy a jobb oldali feliratrész egyértelműen későbbi a vakolatnál, azonban maga sem egységes (ld. 7–10. kép). A jobb szélső kicsi szakasz (amely az elején töredékesnek látszik, a végén viszont vacat követi) világosan más kézírás, mint a tőle balra eső hosszú szakasz – az utóbbiban az egész falon látható összes többinél sokkal keskenyebbek a betűk, sűrűbb a sorvezetés, a betűméretek egyenletesebbek, és a betűk közt nincs semmi szabad térköz, vagyis a szóközöket nem jelöli. Valamivel a jobb oldali betűk kisebbek is; a nagy vacat bizonnyal a felirat kezdetét, illetve a másik végét jelzi. Tehát ez a jobb oldal maga is két különálló feliratra oszlik, amelyek feltehetőleg nem egykorúak, mindenesetre nem ugyanannak a kéznek a műve. Sajnos a széljobb felirat alig tanulmányozható, mert zseniális ötlettel épp föléje építettek egy esővízlevezető csatornát; nagyon lendületes betűkkel vésték be, az utolsó betűben valószínűleg erősen „meg is szaladt” a rovó keze, én legalábbis inkább hinném azt, mint hogy ligatúrával állnánk szemben.
8 Dávid 1981, 263.; Benkő 1996, 75. 9 Benkő 1996, 77.



SZÉKELYDÁLYA 1–4.
13
Ott van mármost a középső és a bal falszakasz. Ezek mindenképpen eltérnek az említettektől, legalább egy harmadik feliratról van tehát szó, de alighanem ez is két különálló, hiszen nemcsak a kapu tagolja, hanem a kaputól balra még egy olyan falszakasz is van, amelyet a XV. században biztosan íratlanul hagytak, mert ugyanazon a régi vakolaton XVI. századi kapitális latin betűs graffiti van üres háttéren (ld. 11. részletkép). A bal szakasz (ld. 3–4. kép) betűi a legnagyobbak, legszellősebbek (a legnagyobb betűi 21 cm-esek!); az éles, határozott véséseken én nem észleltem a nedves vakolatra jellemző anyagmegfolyást, sőt egy-két betű (mint a bal széle felé eső K2) szinte biztosan száraz anyagba került bele. A közepén van egy vacat, amelybe utólag egy 1572-es évszámot véstek bele, azonban ennek a technikai kivitele nem különösebben különbözik. Úgy tűnik tehát, hasonló körülmények közt keletkeztek – vagyis mind utólag. A középső szakasz (ld. 5–6. kép) értelmezése a legnehezebb, mert ezeket több helyütt mély, nagy, erős vésések felülírják: ezek csak rajzok lehetnek, betűsort nem adnak; ráadásul e szakasz nagyon töredékes, két darabra oszlik. Az írásmód hasonlít a bal feliratéra, de a betűk kisebbek, éles mély vésésekkel, vacat nélkül: feltételezhetőleg egy újabb kézírás, megint újabb felirat. Ha valahol, akkor ennél lehet felvetni, hogy a vakolat készítésével egykorú, de szerintem nem bizonyítható. Összességében tehát négy különböző feliratról van szó a templomfal négy elkülönülő szakaszán: A bal, B a kaputól jobbra (két töredékben), C jobb, D széljobb töredék. A négy felirat egymáshoz való időviszonya biztosan nem állapítható meg. A Benkő által felvetett XIV/XV. sz. fordulója csak a B-nél lehetséges, de nem bizonyos; a XV. századon belül nem lehet határozottan datálni egyiket sem. Későbbi nem lehet, mert a XV. sz. végén készült támpillérek a vakolatréteg felett állnak; az A felirat elejét fedi is a támpillér, a többit szerencsére nem. A négy (eddig tehát senkinél világosan el nem különített) felirat közül az A-ra többféle olvasati javaslat van. Ráduly részleges, konzervatív olvasata csak a felirat közepén lévő nevet adja meg: Peterfi B^al^ás.10 Ferenczi csak egy min
10 Ráduly 2000; a B és C feliratból elszórtan betűcsoportokat kiolvas. A Peterfi szóalak egyértelműen téves, a 4. betű semmiképp nem lehet E.



ŐSI ÍRÁSAINK II.
14
den értelem nélküli betűhalmazt tudott látni benne, az utolsó szóra volt megoldási javaslata: szenteket.11 Harmatta olvasata viszont az egész szakaszt felöleli: Üdvöt kínál Pétörfi Balás.12 A névalak így valóban helyes (a megelőző jelek annál kevésbé), viszont Vékony Gábor még a nevet sem így olvasta, szerinte a szöveg tele van ligatúrákkal, a név Pétörfi Barlabás.13 Ebben azonban nem volt igaza, a szöveg másutt szinte ligatúramentes, itt BA és LA ligatúrák kétségtelenül vannak, de nem több. Végül Libisch olvasata a következő volt: [- - -]jüdött szék(el) nagys(ágos) Péterffy Balázs (sic!). 1572 temették e h(elye)n [- - -]. Az ő olvasatát senki nem méltatta figyelemre, egyebek mellett14 azért, mert nem vette észre, hogy a támpillér a szöveg elejére ráépül, tehát a XV. század vége előtti, és így az 1572-es évszám nem lehet a szöveg része. A felirat értelmének meghatározásához az alaki jelazonosság mellett természetesen az egyik legfontosabb szempont a funkciónak való megfelelés – itt viszont egyelőre a feliratnak a funkciója is roppant kérdéses. Ha nem készítéskor karcolták be (márpedig az csak a B feliratnál lehetséges), akkor nem valószínű, hogy mesterfelirat.15 Könnyen lehetne valamilyen módon vallási tárgyú
11 Ferenczi 1997, 18–19 az alábbi betűsort látja: ZsVSz^N?TKT? B?^Sz TR/Gy.?
PB?T?K.R?E^FTB^AP?AH? IK1MTNyMI/JT(A^K^T?)E+KN?+R?A^Sz. [-] szenteket [-
-]. Ezt a betűsort gyakorlatilag lehetetlen azonosítani a tényleges jelekkel, leszámítva az utolsó szót, amely érthető olvasat, ha feltesszük, hogy a M jelnek csak a függőleges szárát látta, az E jelnek a keresztszárait nem – valamint az utána következő E jelet kiolvasta, de a leírásban elfelejtette rögzíteni! 12 Györffy–Harmatta 1997, 152. 13 Vékony Gábor kiadatlan jegyzetei, MNM Adattára, Vékony 102e dosszié; vö. Libisch 2001, 40. 14 Nem hagyhatjuk figyelmen kívül azt sem, hogy Libisch mint amatőr „rováskutató” nem rendelkezett semmilyen szakképzettséggel, viszont riasztóan vad teóriák is kapcsolódtak a nevéhez (az ún. „pálos rovásírás” feltételezése, ld. Libisch Győző, Pálos rovásírás? Turán, 2 (29). (1999) 3. sz. 21–40.: olyan vegyes, de egyáltalán nem rovásírásos emlékeket sorolt ide, mint pl. a felsőszemerédi latin betűs felirat, a gelencei arab számos szentségtartó, a körmöcbányai – az 1860-as években hamisított – ál-ősszláv sziklafeliratok, a „borostyánkői felirat”, ami egy XX. sz. elei rúnautánzat). A szakképzett kutatók közül őt úgy tűnik, csak Vékony Gábor volt hajlandó komolyan venni – de mint fentebb láttuk, ezúttal Vékony olvasata tökéletesen eltérő volt. 15 Ráduly (1999; 2000) és Libisch (2001, 42–43.) a C feliratot próbálták mesterneveknek kiolvasni, de mivel a C-ről bizonyítható legkönnyebben, hogy utólagos, ezt feledhetjük.



SZÉKELYDÁLYA 1–4.
15
(de miért a külső templomfalon?), Harmatta olvasata ebbe az irányba megy el, de sok értelme nincsen. Az üdvöt remélhetőleg még a XV. században is tudták, hogy nem Pétörfi Balás (helyi pap?, építőmester?, járókelő?) kínálja, hanem Jézus Krisztus. A szöveget (ld. 3–4. kép) alaposan megvizsgálva látható, hogy közvetlenül a pillér után valami betűtöredék kandikál ki, aztán: [- - -]Mb/Ü(?)T(?)R2T jelek. A következő egy különösen furcsa jel, ugyanis teljesen jól olvasható, de olyan, mintha Sz^K2 ligatúra lenne – viszont másutt még soha nem fordult elő e két jel ligálva. Utána jön egy problémás rész, amelyet Benkő rajza nyomán mindenki egy nagy ligatúrának érzékel; ha az ő rajza jó lenne, akkor Libischnek teljesen igaza lehetne, a kiolvasása lehetne nagyságos. Valójában itt a felület nagy része omlott, és egy a feliratnál lényegesen későbbi nagy, durva harántvonás van rajta. Alatta két jel nyomai vehetők ki. Én J A betűket látok a legkönnyebben elképzelhetőnek, de ez messze van a bizonyosságtól; utána világosan szóvég áll. Ha az előző nem is olvasható jól, -ja a legtermészetesebb szóvégek közé tartozik. Egészében ez a rész azonban még megfejtésre vár. Külön feltűnő az a jel, amelynek itt az Mb/Ü (?) értékét vetem vel. Az Ü jelnek ez igen ritka variánsa volna, abból tehetjük fel, hogy ezt alkalmaznák, hogy a normál Ü itt biztosan Ö jelentésű (PETÖR2). Az Mb pedig egyike a székely jelsor külön felsorolt, gyakorlatban meglehetősen ritka ligatúráinak, és itt még annak is egy variáns alakjának kellene lennie. Viszont a templomfali graffitókon ez a jel egyáltalán nem ritka,16 és eddig egyetlen előfordulásánál sem sikerült még problémamentesen kiolvasni. Mindezek alapján meg merem kockáztatni, logikus feltevés lenne: az itt használt változatokon a hangértéke más, mint az ábécék alapján hinnők! Az utána következő szavakról nem lehet vita, ez tényleg PETÖR2FIB^AL^AS. Utána újabb szóvég (ebbe tudták jó száz évvel később beleírni az évszámot). Az izgalmas rész utána jön (ld. 12. részletkép): egyértelmű a TEME betűsor, majd valószínűleg újabb TE, és világosan K2. A következő görbe vona
16 Berekeresztúr-déli falon is ott áll több darabban is, ld. KMRE No. 206., Ráduly 2005, Erdélyi–Ráduly 2010, 69.



ŐSI ÍRÁSAINK II.
16
las jel kérdéses, legkönnyebben talán H lehet,17 majd egy utólagos karcokkal és falhiánnyal is rongált betű, és egy betű alsó ferde maradványa. Ezzel a feliratnak vége, ez biztos. Józan ésszel nem lehet tagadni, hogy a temet szó a legegyszerűbb, az amatőr Libischnek lehet ebben igaza – akkor viszont az a valószínű, hogy ez egy sírfelirat! Az eddigi első és egyetlen rovásírásos sírfelirat. Van-e itt, ezen a falon értelme sírfeliratnak? Véleményem szerint van: a templomot körfal veszi körül, ezen belül a középkorban cinteremnek kellett lennie, és ha valaki a templomfal közelében nyugodott, és elég tekintélyes ember volt, miért ne rótták volna a külső falba a jelzést: itt temették X.Y.-t. A tényleges szöveg lehetne akár ez: TEMETEK2 ’temették’, ennek csak az az akadálya, hogy Péterfi Balázs neve cáfolhatatlanul alanyesetben áll. Ezért én inkább szenvedő mondatnak érteném: az elvileg szükséges TEMETETEK2 ’temetteték’ alakból haplográfiával az ismétlődő betűket kihagyták (akár íráshibából, akár szándékosan). A következő kerekedő jeltöredék lehet egy Ly maradványa (az Ly már korábbról is ismert betű18), sőt az is elképzelhető, hogy ez egy másik kerek betűvel ligatúrában áll, amely kétoldalt alul-felül túlnyúlik (E?). A ferde alsó szár lehet R2, vagy több jelnek a része: N-é, vagy akár egy ferdére sikerült T-é is. Mind N, mind T olvasattal értelmes a szó, elég archaikus magyarsággal: H(E) LyN vagy H(E)LyT helyën vagy helyött/helyëtt,19 Mindkét esetben helyhatározó, ma egy mutató névmást mondanánk mellette, de a korban, úgy hiszem, elfogadható a felirat második részének ilyen fogalmazása: Pétörfi Balás temett<et>ék (ti. ez) he^lyen/h^elyött.
17 Tudjuk, a H lehet Ë/É is (Ligeti 1925, vö. KMRE No. 200 SzTNdÖBH = esztendőbë, No. 194, 675,1,12 UR2SzJNH = Úr színë); csakhogy a szöveg látványosan ö-ző nyelvjárásban áll, így Ë használata kevésbé várható, az É-t pedig a Pétörben E-vel jelölték. 18 Ld. a vargyasi feliraton, KMRE No. 173 – legalábbis a felfedezője, Kónya Ádám (Kónya 1994), Ferenczi 1994b, Erdélyi–Ráduly 2010, 64., Györffy–Harmatta 1997, 152 és még néhány kutató szerint, egyedül Vékony nézetével szemben (Vékony 2004, 18–24). Ennek alapján nem irreális azt sem feltételezni, hogy a homoródkarácsonyfalvi feliraton (KMRE No. 172) is ez olvasható. 19 A szövegben eddig nem volt ugratás, de egyetlen magánhangzóé a legkevésbé hangsúlyos helyen nem irreális. – A lehetséges R olvasat viszont nem enged értelmes olvasatot: az csak akkor jöhetne létre, ha utána egy E eltűnését tételeznők fel, az utána levő kicsiny sérült falfelületre viszont egyszerűen nem férne be egy teljes E jel.



SZÉKELYDÁLYA 1–4.
17
Már az nagy eredmény, hogy egy felirat érdemi része megfejthető, de ennek segítségével alighanem előbbre léphetünk a többi felirat megoldásában is. Legalábbis logikus feltételezés, hogy a fal különböző részein különböző neves elhunytakról emlékezzenek meg, és ez világossá tenné azt is, miért mindegyiknek más a kézírása: nyilván nem egyszerre haltak meg, és nem ugyanaz írta a megemlékezést. A Pétörfi Balás név aligha vitatható, mindazáltal érdemes névtanilag megvizsgálni, megfelel-e annak a feltételnek, hogy kiemelkedő elhunyt neve legyen. Egyelőre azt kell mondani, hogy a XV. századból nem tudunk Péterfi nevű személyt azonosítani a Székelyföldön, mindazáltal a XVI. század második felétől (1575)20 nagy tömegben ismert, egy 1602-es összeírás egyszerre 14-et ismer,21 s ennek fele lófő, vagyis a név viselői közt sokan lehettek olyan státusban, amelynél már elképzelhető, hogy a helyi közösségben kiemelten megemlékezzenek róluk. Ez a vezetéknév természetes úton bármikor képződhetett, így számíthatunk rá, hogy már a XV. század elején is előfordult, a Balás keresztnevet pedig természetesen még korábbról, már a XIV. századból is lehet adatolni.22
A B feliratnak (ld. 5–6. kép) még senki nem tudott koherens megfejtést adni, sőt a két rövid, egymástól elkülönülő töredéknek pontos leírása is hiányzott, amelyben a betűalakok helyesek, és az utólagos rávésések nem torzítják. Libisch vélt két, valamiféle dátumhoz tartozó töredéket azonosítani: csütör[tök?] és [pé]nteke[n?].23 Valójában az első töredéken a Cs-nek hitt jel két elnyúlt jel, talán T és N egymás mellett, az összekötő vonalak nem léteznek (még egyszer, a felirat nem rongálódott jelentősen az utóbbi években, régen is ilyen volt). Ezután áll a már említett, kétesen azonosítható gyakori jel, és a TÖR2 betűk is helyesnek lát
20 SzOt NS IV. 34–35., az egyik viselője éppen Peterfi Balas néven. 21 SzOt NS IV. 70., 101., 106., 110–112., 115., 119., 122., 129. 22 SzOt IV. 22. (1359-ből) – ráadásul az egyik itt említett Blasius éppen filius Petri, tehát potenciálisan egy Péterfi család ősatyja is lehetne. 23 Libisch 2001, 43.; az első ötbetűs szekvenciát Ráduly is megpróbálta kiolvasni, a Csőtj szót látja belé (nem világos, miért tekinti ezt értelmes magyar szövegnek). A két magánhangzó (?) egymáshoz való viszonya az A alapján mindenképp inkább Libisch, mint Ráduly elképzelésének felel meg, az első lehet Ü, de aligha Ö.



ŐSI ÍRÁSAINK II.
18
szanak. Mindenképpen nagyon hasonlít a jelsor az A első fennmaradt jeleihez24 – a két felirat eleje táján tehát vsz. ugyanaz a 4–5 betűs sorozat áll.25 A második töredék kezdete már nem csak gyanús, hanem bizonyos, hogy azonos az A felirat végével: ETEK2H. Az utolsó két jelet omlás és a ráírt ábra tette olvashatlanná, de semmi nem szól ellene, hogy itt is LyN vagy LyT lett légyen (ld. 13. részletkép); vagyis ez is sírfelirat, az obligát [tem]ett<et>ék (ti. ez) he^lyen/h^elyött végződéssel. Ezek után már azt várjuk, hogy a C felirat (ld. 7–8. kép) is sírfelirat legyen. Az utolsó jelek valóban egy betű többlet kivételével szinte azonosak – ami aligha arra nem utal, hogy többesszámról van szó, több elhunytról emlékeznek meg: S^TEMETENK2HL?N, értsd: S(?) temett<et>ének helen? További, érdekes eltérés, hogy Ly helyett inkább egy csonka L áll az utolsó szóban – igazolva, hogy a XV. században a palatalizált és a normál L/Ly közötti különbség (vagy pedig a két rokon betű használata?) ingadozóban volt (ld. 14. részletkép). Ilyen van a XV. sz. második felére tehető sepsikilyéni feliraton is,26 nem új tehát a jelenség. Ha igazunk van, az ige előtt név várható, pontosabban több elhunyt: több név, kereszt- és vezetéknevek is. És valóban, az eddigi olvasatok többnyire nevek sorát találták, csak nem azonos neveket; Ráduly az Est(án), a Bá(lin)t és a Mikó Est(án) nevet vélte látni. (Libisch ezek előtt még egy Jánost is.)27 Igaz, ez a szöveg egyikőjük szerint sem lehet sírfelirat, mert a nevek után mindketten a mesterek szót látják (ez nyilván a METENK2 szekvencia, amely után már nem tételeznek fel szándékos betűket).28
24 Az ott legelöl észlelhető csonka betűtöredék is éppúgy lehet akár N is, mint itt is az Ü/Mb jel előtt. 25 Következésképp nem túl valószínű, hogy e betűket névnek kelljen feloldani; ha mégis, a TÖR[- - -] betűk leginkább egy Tör[ök] név elejének tűnnek. Ez nem lehetetlen, a Török név a XV. század végén már ismert a Székelyföldön (SzOt III. 128–129.), bár természetesen a XVI. században lesz igen gyakori (akkor viszont szép számmal ismerünk lófőt, sőt nemest is: SzOt NS IV. 49–50., 52., 55., 62., 64. 26 Fehér 2020, 30. 27 Ld. Ráduly 2000; Libisch 2001, 42–43. Nincs értelme kitérni arra, hogy Libisch ezek közt értelmes szavakat nem adó (vagy csak nagyon gyanús szavakat adó) betűket is közöl: SzSz/ Cs/ZR, OSzA(R)NN, ortas (felvetése szerint = ordas (?), ami személynévnek meglehetősen furcsa a XV. században) – ennek csak annyi tudománytörténeti értéke van, hogy rávilágít arra, Libisch megpróbálta pontosan dokumentálni azt, amit nem értett, tehát mint forrás legalább nem torzít. 28 Erdélyi–Ráduly 2010, 64.: Ráduly korábbi olvasatát lényegileg feladják, a S^TEMET szek



SZÉKELYDÁLYA 1–4.
19
Az ige előtti hosszú jelsor szinte végig olvasható, és nagyobbrészt azonosítható székely rovásírásos jelekkel, de a feloldása legalábbis nem kézenfekvő. A betűsor átírása így kísérelhető meg: +R2CANyNGI^N?SzAN^TO?S^TA. + .E? [-] .E? B .L+ I^Nt?O TS MI2K2LS^ Érdekes, hogy az egyetlen nevet, amely bizonyos, pontos és közvetlen a temetkezési ige előtt áll, senki nem azonosította, márpedig az tagadhatatlanul MI2K2LS Miklós, csak éppen a S ligatúrában áll a következő szóval. Az A felirat analógiája alapján kételemű nevet várunk, tehát előtte vezetéknévnek kell lennie, de azt nem lehet egykönnyen rekonstruálni. Meglehetősen bizonyosnak látszanak a TS betűk, és gyanítható, hogy előtte szóköz van. Ez esetben azonban kifejezetten rövid névről van szó,29 s előtte újabb (kereszt)név várható; erre természetesen megfelel a már felvetett Báli^nt név,30 de ezt kérdésessé teszi az utána álló világos O betű: mi annak a szerepe? Talán mégis a következő névhez tartozik? Elképzelhetőnek tartom tehát, hogy valójában ez az olvasat téves, a nevek határa máshol húzódik: problémás a közepén levő nagy ligatúra (a feltételezett I^Nt), amely pontosan azonos azzal, ami a székelyderzsi tégla közepén is pöffeszkedik, és ott is hárman háromfélét javasolnak a kiolvasására.31 Inkább hihető, hogy nem annyira betű-, mint inkább szóértékű ligatúra lehet, s ha ezt megértenők, az adná meg e név olvasatát is.
vencia az egyetlen, amelyre feloldási javaslatuk van, éspedig vallási szövegnek, [- - -]Istenemet olvasattal. Ez nem új javaslat, Libisch (2001, 43.) egy alternatív olvasati ötletét elevenítik fel. (Nem jelölik, hogy utána még több betű következik.) A N jel biztosan hiányzik, így ez a javaslat mindenképp elfogadhatatlan. 29 E nevet egyelőre sajnos nem tudom azonosítani. Ha csak e két betű alkotja, a szóbajöhető Tas, Utas nevek a Székelyföldről ismeretlenek. A XV. sz. végétől ismert a valamivel hosszabb Kutas/Kutos név (EMSzT VII 675.; XVI. századból viszonylag sok előfordulás), de a TS előtt fennmaradt betűkből ez a név nehezen lenne levezethető. 30 Talán helyesebb kiolvasási mód lenne Bál[e]nt; mindkét esetben azonban problémás a hosszú á magánhangzó „ugratása”, ami ugyan nem példátlan (vö. KMRE No. 200, Csíkszentmihály/Csíkszentmiklós (?): cs^inál^ták; No. 204, Dálnok: Perbál (?); No. 218, Konstantinápoly: jára┌t┐ák; No. 194 [a Marsigli-naptár] 681,2,1 Márja (?) – azonban mindegyik adatnál van valami olvasási bizonytalanság, vagy pedig csak leírás és rajz alapján ismerjük a szöveget), de igen ritka és nem túl szabályos megoldás, feltűnő ellentétben azzal, ahogy ez a név a Marsigli-naptárban (673,2,5) jelentkezik. 31 Ld. KMRE No. 197, az összes eddig javasolt olvasattal és azok irodalmával.



ŐSI ÍRÁSAINK II.
20
A megelőző szakasz erős rongálódása miatt problémás (talán két jel maradványai figyelhetők meg), az előtte levő hosszabb szakaszon azonban ismét teljes név egészíthető ki. Szinte bizonyos a SzAN^TOS^TA. + .E? szekvencia (a N-ligatúra második eleme gyakorlatilag semmi nem lehet T-n kívül, s véleményem szerint a S^T utáni csonka betű sem egészíthető ki másra, mint A-ra). Ez pedig megenged egy teljes névolvasatot: Szán^tó Es^tánné.32 Az e feliraton felbukkant nevek névtani vizsgálata sajnos csak nagyon bizonytalan lehet, hiszen többségükből csak a keresztnév azonosítható. E keresztnevek (Miklós, Bálint, István) a Székelyföldön régóta népszerűek. A Szántó mint vezetéknév szintén elképzelhető, már 1482-től adatolt33; a XVI. századtól folyamatosan ismert, bár a Péterfinél talán ritkábban, s ha nem is gyakran, de előfordul köztük is lófő.34 A felirat tehát minden bizonnyal három nevet tartalmazott, előtte pedig egy jelenleg értelmezhetetlen kb. 9 jeles szakasz van, amely ugyan nem egyezik az A és B elején álló kiolvashatatlan sorozattal, de talán a funkciója azonos lehet. A rövidke (csonka) D feliratnál (9–10. kép) sajnos egyelőre nem tudjuk bővíteni az olvasatot, ellenkezőleg, az eddigi értelmezéseket kell megcáfolnom. A betűket először Libisch próbálta értelmezni, IX esztendő alakban,35 azonban mint a C felirat kezdetét; erre megy vissza minden azóta készült elemzés, és mind a C kezdetének is tekintik. A legutolsó módosítás Zelliger Erzsébeté és Hosszú Gáboré volt36, esztendeβ. alakban: mindez a felirat Benkőre visszamenő (inkább, mint a Libisch-féle) rajzán alapszik. Sajnos mind a két rajz pontatlan (Benkőé erősebben): a valóságban az első olvasott jel a Libisch jelezte IX jellel együtt ad ki egy betűt, amely szabályos U37 betű; utána valószínűleg egy betűt
32 Ezt olvasta Libisch (2001, 42–43.) SzA(R)N Es^t(án) Reben formájában; Ráduly óvatosan (de legalább hiba nélkül) az Es^tán elem kiolvasására szorítkozott. 33 EMSzT XII. 124. 34 SzOt NS IV. 84–86. (három adat két különböző faluból). 35 Libisch 2001, 43. 36 Hosszú–Zelliger 2014, 427. 37 Tudtommal időrendben ez az első dokumentált előfordulása; ez természetesen azt a lehetőséget is felveti, hogy az olvasata még nem egyezik a későbbi korival. (Tubay et all. 2020, 194 archeometriai vizsgálattal, meggyőzően bizonyítják, hogy a székelyudvarhelyi, eddig datálatlan töredék lényegesen későbbi.)



SZÉKELYDÁLYA 1–4.
21
nem látunk amiatt a bizonyos esőcsatorna miatt; a feltételezett Nt ligatúra alul is tartalmaz keresztszárt, úgyhogy én inkább O-nak gondolnám; és a végső csapást az utolsó betű jelenti, amely egészen világosan szabályos M, csupán az a kérdés, a túlnyúló bal szárak azért vannak-e, mert egy G jellel ligálva van, vagy azért, mert a rovó kése megszaladt a balra le haladó vonásoknál. Az olvasat tehát nagy valószínűséggel [- - -]U[-]TOM vagy [- - -]U[-]TOM^G.38 Ennek jelenleg értelmét nem tudom kihámozni, de az esztendeβ szót biztosan törölnünk kell a lehetőségek közül. Semmiképp nem mondhatjuk, hogy a dályai feliratok elemzésének végére jutottunk volna. Még mindig vannak a szövegben értelmezhetetlen vagy vitatható szakaszok, sőt az eddig ismertekhez képest új problémák is felvetődtek; több eddig viszonylag elfogadott szómagyarázatot fel kell adnunk. Mindazáltal nem csekély eredmény, hogy egy helyett négy feliratot tudunk azonosítani, ráadásul az első ismert rovásírásos sírfeliratokat; s legalább négy elhunytnak részben vagy egészben a nevét is lehetett azonosítani – szokványos kételemű nevük van, ami a XV. században nem különös. A szöveg állapota azonban jó, a fennmaradó kérdéseket további helyszíni vizsgálatok segítségével meg lehet próbálni tisztázni.
38 Az O-nak klasszifikált jel felső keresztező vonala enyhén túlnyúlik jobbra a főszáron; az alsó keresztező vonalból kiindulva ez hanyagságnak tekinthető, de esetleg felvethető az is, hogy az alsó vonal húzása hibás, ez esetben a betű lehetne akár E is. A TEM záródásra pedig gondolhatnánk úgy, mint a feliratok szokásos temet<tet>ék végződésének rövidítésére. Ezt mégsem gondolom hihetőnek, mivel az eddigi székelyföldi korpuszban modern értelemben vett rövidítés eddig ismeretlen, egyedi megoldás lenne.



ŐSI ÍRÁSAINK II.
22
KÉPEK
1. kép: A székelydályai feliratok összefoglaló rajza (Benkő 1996 nyomán)
2. kép: A székelydályai feliratok összefoglaló rajza (a szerző rajza)



SZÉKELYDÁLYA 1–4.
23
3. kép: Az A felirat (a szerző fényképe)
4. kép: Az A felirat (a szerző rajza)
5. kép: A B felirat (a szerző fényképe)



ŐSI ÍRÁSAINK II.
24
6. kép: A B felirat (a szerző rajza)
7. kép: A C felirat (a szerző fényképe)
8. kép: A C felirat (a szerző rajza)



SZÉKELYDÁLYA 1–4.
25
9. kép: A D felirat (a szerző fényképei)
10. kép: A D felirat (a szerző rajza)



ŐSI ÍRÁSAINK II.
26
11. kép: Az 1572. évi graffito az A feliratban (a szerző fényképe)
12. kép: Az A felirat végső betűi (a szerző fényképe)



SZÉKELYDÁLYA 1–4.
27
13. kép: A B felirat végső betűi (a szerző fényképe)
14. kép: A C felirat végső betűi (a szerző fényképe és rajzos kiegészítése)



ŐSI ÍRÁSAINK II.
28
IRODALOM
Benkő 1996. Benkő Elek: A székely rovásírás korai emlékei. Magyar Nyelv, 92. (1996) 75–80. Benkő 1998. Benkő Elek: A székely rovásírás. In: Bárdi Nándor (szerk.): Erdély a históriában. Pro-Print, Csíkszereda, 1998. 46–51. Benkő 2012. Benkő Elek: A középkori Székelyföld I. MTA BTK Régészeti Intézet, Budapest, 2012. Benkő 2014a. Benkő Elek: A székely írás középkori és kora újkori emlékei Erdélyben. (Régészeti és történeti jegyzetek.) In: Sudár Balázs – Szentpéteri József (szerk.): Magyar őstörténet. Tudomány és hagyományőrzés. MTA BTK, Budapest, 2014. 311–327. Benkő 2014b. Benkő Elek: A székely írás középkori és kora újkori emlékei. Régészeti és történeti megjegyzések. Korunk, 25. (2014) 8. sz. 65–74.
Dávid 1981. Dávid László: A középkori Udvarhelyszék művészeti emlékei. Kriterion, Bukarest, 1981. EMSzT. Szabó T. Attila (szerk.): Erdélyi magyar szótörténeti tár. Kriterion, Bukarest, 1976–. Erdélyi–Ráduly 2010. Erdélyi István – Ráduly János: A Kárpát-medence rovásfeliratos emlékei a Kr. u. 17. századig. Masszi, Budapest, 2010.
Fehér 2020. Fehér Bence: Benedek Illyés graffitiző és műemlékrongáló (XV. század)? In: Fehér Bence – Ferenczi Gábor (szerk.): Ősi írásaink. Magyarságkutató Intézet, Budapest, 2020. 25–38. Ferenczi 1994a. Ferenczi Géza: A székely rovásírás ma létező emlékei Székelyudvarhely környékén. In: A Zürichi Magyar Történelmi Egyesület Első (Székelyudvarhelyi) Övezeti Történésztalálkozó Előadásai és Iratai. Zürichi Magyar Történelmi Egyesület, Budapest–Zürich, 1994. 69–84. Ferenczi 1997. Ferenczi Géza: Székely rovásírásos emlékek. Erdélyi Gondolat, Székelyudvarhely, 1997. Györffy–Harmatta 1997. Györffy György – Harmatta János: Rovásírásunk az európai írásfejlődés tükrében. In: Kovács László – Veszprémi László (szerk.): Honfoglalás és nyelvészet. Balassi, Budapest, 1997. 145–161. Hosszú–Zelliger 2014. Hosszú Gábor – Zelliger Erzsébet: A Bodrog-alsóbűi



SZÉKELYDÁLYA 1–4.
29
rovásemlék számítógépes írástörténeti kapcsolatai és egy olvasati kísérlete. Magyar Nyelv, 110. (2014) 417–431. Libisch 2001. Libisch Győző: A székelydályai rovásfeliratok. Turán, 31. (2001) 2. sz. 37–44.
KMRE. Fehér Bence: A Kárpát-medencei rovásírásos emlékek gyűjteménye. Magyarságkutató Intézet, Budapest, 2020. Ligeti 1925. Ligeti Lajos: A magyar rovásírás egy ismeretlen betűje. Magyar Nyelv, 21. (1925) 50–52. Kónya 1994. Kónya Ádám: Vargyas újabb kincsei. Háromszék, 1194. (1994. VII. 30.) 1, 4. Ráduly 1995. Ráduly János: Rovásíró őseink. Firtos Művelődési Egylet, Korond, 1995. Ráduly 1997. Ráduly János: Hargita megye feliratos rovásemlékei. In: Hargita Kalendárium. Hargita népe, Csíkszereda, 1997. 118–122. Ráduly 1998. Ráduly János: A rovásírás vonzásában. Firtos Művelődési Egylet, Korond, 1998. Ráduly 1999. Ráduly János: Erdély leghosszabb székely (magyar) rovásírása. Hazanéző, 10. (1999) 1. sz. 14–15. Ráduly 2000. Ráduly János: A székelydályai rovásemlék olvasatához. Népújság, 52. (2000. VII. 15.) 163. sz. 5. Ráduly 2005. Még két berekeresztúri rovásfelirat. Hazanéző, 16. (2005) 2. sz. 23–24. Sándor 2014. Sándor Klára: A székely írás nyomában. Typotex, Budapest, 2017. SzOt III. Szabó Károly (szerk.): Székely Oklevéltár III. 1270–1571. Ev. ref. Kollégium, Kolozsvár, 1890. SzOt IV. Barabás Samu (szerk.): Székely Oklevéltár IV. 1219–1776. MTA, Budapest, 1934. SzOt NS IV. Demény Lajos (szerk.): Székely Oklevéltár új sorozat IV. Székely népesség-összeírások 1575–1627. Erdélyi Múzeum-Egyesület, Kolozsvár, 1997. Tubay et all. 2020. Tubay Tiziano – Mozgai Viktória – Fórizs István – Sipos György – Páll Dávid Gergely – Filyó Dávid – Tóth Mária: Korai székely írásos feliratok (Homoródkarácsonyfalva, Vargyas, Székelyderzs, Székelyud



ŐSI ÍRÁSAINK II.
30
varhely) archeometriai vizsgálata. Archeometriai Műhely, 17. (2020) 2. sz. 171–197.
Vékony 2004. Vékony Gábor: A székely írás emlékei, kapcsolatai, története. Nap Kiadó, Budapest, 2004.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
31
ORGONDASZENTMIKLÓSTÓL
KOMLÓSIG. ÚJABB KÖZÉPKORI
ROVÁSFELIRATOS CSATOK A
MAROS–KÖRÖS KÖZÉRŐL1
KATONA-KISS ATTILA – BÍRÓ GYÖNGYVÉR
A B S Z T R A K T : A karcag-orgondaszentmiklósi szállástemető 170. sírjából került elő az a rovásjelekkel díszített kerek csat, amely sokáig egyedülálló emléke volt a Magyarországra költözött kunoknak, s újra ráirányította a kun írásbeliség kérdésére a figyelmet. A szöveg megfejtésére tett javaslat szerint a jelek a székely rovásírás betűkészletéből valók és törökül – alkalmasint kunul – értelmezhetők, de válasz nélkül maradt a kunok és a székely rovásírás kapcsolatának kérdése. A közelmúltban újabb példányokkal bővült a rovásfeliratos kerek csatok köre, a párhuzamok mindegyike a Maros–Körös közének vidékéről látott napvilá
1 Az írásunk tárgyát képező kutatási eredményeket 2019 őszi ismereteink alapján bemutattuk a XI. Jászkunság kutatása című tudományos ülésen Kunszentmártonban és a Fiatal Középkoros Régészek XI. Konferenciáján Veszprémben 2019. november 6-án és 22-én. A kunszentmártoni konferencia azóta megjelent kötetében tanulmányunk is olvasható (Katona-Kiss–Bíró 2020, 261–278.). Az előadások óta, 2020 folyamán, újabb két rovásfeliratos csat töredéke látott napvilágot a Maros–Körös közéről, így fontosnak tartottuk, hogy az újabb emlékeket a szakmai és az érdeklődő közönség megismerhesse. A leletkör így immár öt darabot számlál, amelyeknek földrajzi helyzete arra sarkalt minket, hogy a csatkarikák bemutatásán és a feliratok lehetséges értelmezésén túl a vonatozó történeti következtetéseket is levonjuk.



ŐSI ÍRÁSAINK II.
32
got. A jellemzően vallásos tartalmú gótikus feliratos csatok tanulmányozásának eredményeképp javaslatot tettünk a szöveg módosítására, a 14. század közepére és második felére keltezhető tárgyak készítőiként pedig a kun nyelvet és a székely betűket is ismerő ferences testvéreket jelöltük meg, akik éppen a jelzett időben vitték sikerre a csak külsőségekben keresztény kunok közötti térítést. Az emlékkör térségi jelenléte egyúttal arra is utal, hogy kun csoportok a hódi csata (1282) után is maradhattak az egykori kun szállásterületen. K U L C S S Z AVA K : kunok, gótikus feliratos csatok, székely rovásírás, MarosKörös köze, 14. század
A B S T R A C T : From Orgondaszentmiklós to Komlós. Recent finds of medieval buckles from the Maros–Körös köze region. The circular buckle ornamented with runiform signs was excavated from grave no. 170 of the settlement cemetery in Karcag-Orgondaszentmiklós. For a long time the buckle was the only epigraphic memory of the Cumans who moved to Hungary and it once again directed the attention to the issue of Cuman literacy. According to the proposed interpretation, the signs are characters from the Szekler runiform alphabet and can be read as a text in Turkish or perhaps Cuman, yet the linkage between the Cuman and Szekler runiform scripts has not been revealed. Recently, newer finds, all excavated in the region of the Maros–Körös köze, have expanded the range of circular buckles with runiform signs. Having studied the buckles typically with religious content and Gothic inscriptions we have proposed to modify the text and identified Franciscans who both knew the Cuman language and the Szekler letters as the makers of the objects in the middle and second half of the 14th century. In addition, it was at that time that Franciscans succeeded to convert the Cumans who had been Christians only in externals. The presence of the memory group in the region also indicates that Cuman groups may have remained in the former Cuman settlement area even after the Battle of Hód (1282). K E Y W O R D S : Cumans, buckles with Gothic inscriptions, Szekler runiform script, the region of Maros–Körös köze, 14th century



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
33
Középkori rovásfeliratos csatok a Kárpát-medencében
Selmeczi László 1992-ben kiadott gyűjteményes kötetében közölte először annak a rovásfeliratos kerek csatnak a rajzát,2 amely a karcag-orgondaszentmiklósi kun szállástemető 170. sírjában látott napvilágot 1972-ben.3 A temetkezés mélysége 58 cm, tájolása Ny-K 90° volt, a benne nyugvó váz teljesen elkorhadt. A sír egy részét a munkások elásták, csak a lábszárak maradtak épen. A csatkarika a medence tájékán volt, a jobb lábnál pedig egy „gyönggyel beszórt földdarab” – valószínűleg gyöngyös tarsoly maradványa – jelentkezett. Ezeken kívül előkerült még egy köves gyűrű (kézcsontról) és két pénzdarab.4 Az orgondaszentmiklósi csat 4,9–5 cm átmérőjű, szélessége 1–1,1 cm, vastagsága 0,15–0,17 cm.5 Felületén keretbe foglalt rovásjelek, hátulján reszelés nyomai láthatók (1. tábla 1). A csatot tartalmazó sírból származó érmék meghatározásáról sajnos nem rendelkezünk információval, de a csat a gótikus feliratú párhuzamok alapján a XIV. századra, azon belül is annak középső vagy utolsó harmadára keltezhető.6
2 Selmeczi 1992, 51., 23. kép. 3 Azaz a második, 1972. évi ásatás 100. sírjából (Selmeczi 1971–1972, 36.). E helyen is köszönetünket fejezzük ki Selmeczi Lászlónak, hogy engedélyezte az eredeti ásatási dokumentáció megtekintését, valamint az abban foglalt adatok felhasználását. Orgondaszentmiklós településen és a falu templom körüli temetőjében 1971–1973, majd 1978–1979 között folyt ásatás (Selmeczi 1996, 63.). 4 Selmeczi 1971–1972, 36. 5 Az orgondaszentmiklósi csat rajza, illetve fotója több helyen is publikálásra került (a teljesség igénye nélkül: Selmeczi 1992, 51., 23. kép; Havassy 1996, 96–97. oldalak közötti számozatlan oldalak közötti képek között [Kat. 125.]; Aydemir 2002a, 160.; Aydemir 2002b, 207.; Fogas 2009, 155., 172., 4. kép 1; Selmeczi 2011, 235., 138. kép), azonban csak egy esetben szerepelt mellette – utólag hozzászerkesztett – lépték: vö. Crişan 2016, 24., Pl. III. Mivel a szövegben megadott méretadatok között nem egyszer eltérés mutatkozott, ezért az ellentmondásokat kiküszöbölendő a tárgyat személyesen is megtekintettük és lemértük, így dolgozatunkban az általunk felvett méretadatokat közöljük. Ezúton is köszönetünket fejezzük ki Kelemen Angélának, hogy a tárgy megtekintésére és anyagvizsgálatára lehetőséget adott. 6 Hatházi 2004, 96–102.; Fogas 2009, 161.



ŐSI ÍRÁSAINK II.
34
Az orgondaszentmiklósi csat sokáig egyedülálló leletnek számított, azonban a 2016-os év folyamán egy újabb példány töredékéről is tudomást szereztünk. 2015 tavaszán lépett életbe a műszeres leletfelderítést is szabályozó kormányrendelet,7 amelyet követően a múzeumok körül olyan fémkeresős csoportok szerveződtek, amelyek tagjai az intézmények szerződéses viszonyba kerülő külsős munkatársai lettek. Munkájuknak köszönhetően soha nem látott mennyiségű fémtárgy kezdett beáramlani a hazai múzeumokba. Ehhez járultak még azok a „találatok” is, amelyek 2015 tavasza előtt kerültek napvilágra: a törvényi szabályozás miatt ugyanis számosan felhagytak korábbi tevékenységükkel, az addig általuk gyűjtött leletek pedig – szerencsés esetben – különböző közgyűjteményekhez kerültek. Ezek között olykor igazi kincsek is lapultak – ilyennek minősíthető az a csattöredék, amely a karcag-orgondaszentmiklósi kun szállástemetőben talált rovásfeliratos csat „testvére”. Megtalálója szerint a csat darabja „valahol Gyula és Békéscsaba között” látott napvilágot, őrzési helye az orosházi Nagy Gyula Területi Múzeum régészeti gyűjteménye.8 Mivel a töredék pontos előkerülési helye nem ismert, a bemondás alapján a lelet a „békési csat” nevet nyerte – eredeti átmérője 5,7 cm lehetett, szélessége 1,1 cm, vastagsága 0,13 cm (1. tábla 2). Még ezt megelőzően, 2010-ben végzett ásatást Ioan Crişan Cséffán (Cefa-La Pâdura, Románia), a középkori Radvány temetőjének területén, melynek eredményeit 2016-ban publikálta9 – azonban mi csak 2019-ben találkoztunk dolgozatával. A kutatás során 448 sírt tártak fel: a temető első fázisa a XI. század elején kezdődött és a következő század elejéig tartott, későbbi fázisa pedig a XVI. század második feléig keltezhető. Ez utóbbihoz tartozott az M.380 jelzésű, Ny-K-i tájolású, 110 cm mélységű temetkezés, amelyben egy gyermek nyugodott, s jobb oldali bordái és lapockája között egy 3,4 cm átmérőjű, 1,1
7 39/2015. (III. 11.) Korm. rendelet a régészeti örökség és a műemléki érték védelmével kapcsolatos szabályokról. 8 Gyarapodási száma: 2016/5. Itt is szeretnénk köszönetet mondani Zsikai Rajmund Péternek, az NGyTM külsős, fémkeresős munkatársának, aki a fémtárgyakat a megtalálótól átvette és a múzeumba szállította. 9 Crişan 2016.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
35
cm szélességű, rovásírásos csat került elő (1. tábla 3).10 A bordák és a medence csontjai alatt 77 különböző méretű zöld, sárgásfehér és barna színű gyöngy is napvilágot látott – hasonlóan az Orgondaszentmiklóson megfigyeltekhez. Az ásató a csatot a XIV. századra keltezte és a temetkezést a nagykunsági párhuzam alapján a kunokkal hozta összefüggésbe.11 2020 februárjában újabb rovásfeliratos csat töredéke került elő fémkeresős kutatások eredményeként Mezőberény-Laposi kertek alja I. lelőhelyről. A csat eredeti átmérője 4,0 cm lehetett, szélessége 0,90–0,96 cm, vastagsága 0,14–0,15 cm (1. tábla 4).12 Nem sokkal ezt követően látott napvilágot az eddig ismert példányok közül az ötödik rovásfeliratos csat töredéke Tótkomlós-Gyümölcsös, 53-as tábla lelőhelyről, azaz a középkori Komlós falu területéről 2020 márciusában. A csat eredeti átmérője 4,1 cm, szélessége 0,9–1,1 cm, vastagsága 0,130,15 cm volt (1. tábla 5).13 A fentebb ismertetett tárgyakról az alábbi megállapításokat tehetjük. A csatok keretbe foglalt felirata azonos rovásokból áll és a kezdő egyenlőszárú kereszt alakú jelet követően ugyanazt a három plusz két karakter felépítést mutatja. Csupán a jelsor hosszúsága eltérő, ami a csatok méretbeli különbözőségéből ered. Apró, de nem lényegtelen eltérést csak a komlósi példány mutat: a csatnak ugyan éppen az a része került elő, ahonnan a rávésett írás indul, de az
10 A radványi csatot nem volt módunk személyesen megvizsgálni és dokumentálni, így arról az eredeti publikációban közölt rajzot mellékeltük. Ezen nincsenek megjelenítve azok a térkitöltő szereppel is bíró zeg-zug minták, amelyeknek meglátásunk szerint központozó funkciót is tulajdoníthatunk – ugyanakkor a fényképfelvételen a radványi csat esetében is megfigyelhető ez a minta. Vö. Crişan 2016, 24., Pl. III. 11 Crişan 2016, 15–16. Köszönjük Ioan Crişannak, hogy a radványi csat fényképét rendelkezésünkre bocsátotta. 12 A leletet Dombi Zoltán hozta felszínre, melyet személyesen is volt módunk megvizsgálni a békéscsabai Munkácsy Mihály Múzeumban 2020. október 30-án. A tárgy ekkor még nem került nyilvántartásba, a közölt adatok saját méréseink. Ezúton is köszönjük Máthé Genovévának és Bácsmegi Gábornak, az intézmény munkatársainak, hogy a csattöredék vizsgálatát lehetővé tették és elősegítették. 13 A töredéket Zsikai Rajmund Péterné Náfrádi Krisztina, az NGyTM külsős, fémkeresős munkatársa találta, amelyet személyesen is megtekintettünk az őrzési helyén, az orosházi múzeumban 2020. június 19-én. A tárgy ekkor még nem került nyilvántartásba, a közölt adatok saját méréseink. Ezúton is köszönjük Hergott Kristófnak, az intézmény munkatársának, hogy a csattöredék vizsgálatát lehetővé tette.



ŐSI ÍRÁSAINK II.
36
– szemben a többi darabbal – nem a kereszt alakú jellel kezdődik. Ettől függetlenül valószínűsíthető, hogy az ezen a tárgyon is rajta lehetett.14 Az öt csat közül három – az orgondaszentmiklósi, a békési és a radványi – példány felületén megfigyelhető, hogy az írásjegyek által alkotott ismétlődő jelcsoportokat finom zeg-zug bekarcolással kitöltött mezők választják el egymástól. Először a csatok körvonalait, a szöveget és a jelcsoportokat elválasztó zeg-zug mintát véshették rá egy lemezre, majd ezt követően vághatták körbe a csattestet. A kivitelezés némileg elnagyolt, szabálytalan – ránézésre nem egy szakképzett ötvös készítette a tárgyat. Csupán a Radványról előkerült példánynak maradt meg a csattüskéje is.15 Az orgondaszentmiklósi, a békési és a komlósi példányokat XRF vizsgálatnak is volt módunk alávetni, ez alapján pedig megállapíthattuk, hogy anyaguk nagy mértékű hasonlóságot mutat, s azok egyfajta rézcink-ötvözetből, tombakból, más néven hamisaranyból készültek.16 Ha nem is egy lemezből, de ugyanazon receptúra alapján készített anyagból állíthatták elő ezeket a tárgyakat, és ez feltehetően a közös készítési helyre utalhat. A többnyire kerek, felirattal ellátott csatok Európa szerte ismertek a XIIXV. században, fénykoruk a XIII–XIV. századra tehető, hazánk területén leginkább a XIV. században, annak is középső és utolsó harmadában voltak jelen.17 A már említett elválasztó, térkitöltő funkciójú zeg-zug minta is a XIV. század második felére történő keltezést támogathatja, mivel a hasonló szerepű hálós háttér alkalmazása is a század utolsó évtizedeiben vált gyakorivá.18
14 Az eljárást magyarázhatja, ha feltételezzük, hogy a feliratot a csattest egy másik pontján kezdte a készítője. Azonban amíg a tárgy másik fele nem kerül elő, mindez csak elmélet bár meglátásunk szerint felfogásunk megalapozott. Az eltérő feliratozás alapján – ami az egyes csatok jeleinek formájánál is tetten érhető – felvethető, hogy nem egyetlen személy készítette a csatokat, illetve a feliratukat. 15 A korábban közölt rajzokon és az 1996-os katalógusban megjelenített fényképen még az orgondaszentmiklósi csat is rendelkezett csattüskével, azonban napjainkra már csak a csattest maradt meg – vö. jelen tanulmány 5. lábjegyzetében hivatkozott irodalmakkal. 16 A műszeres vizsgálatot dr. Fintor Krisztián végezte, munkáját itt is köszönjük. A mérések Jobin Yvon Horiba XGT 5000 röntgen analitikai mikroszkóppal a SZTE TTIK Ásványtani, Geokémiai és Kőzettani Tanszékén készültek (Röntgencső: Rh, gerjesztő feszültség: 50 kV, anódáram: 0,08 mA, t: 600 sec, a mérések 100 mikrométeres pontból történtek, kimutatási határ standard nélkül ~0,1 m/m%/1000 ppm). 17 Hatházi 2004, 96–102.; Hatházi 2005, 72–73.; Fogas 2009, 161. 18 Hatházi 2004, 99.; Fogas 2009, 161.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
37
A magyarországi gótikus feliratos példányok többsége a kunok és jászok lakta területekről, kizárólag női sírokból ismert.19 Itt érdemes kiemelni a most bemutatott tárgyak előkerülési körülményeinek párhuzamait és annak értelmezési lehetőségeit. E tekintetben a „békési”, a mezőberényi és a komlósi csatokat sajnálatos módon nem tudjuk figyelembe venni, mert az emlékek leletösszefüggés nélkül kerültek felszínre. Ugyanakkor az orgondaszentmiklósi és a radványi csatok esetében figyelemre méltó hasonlóságokat vélünk felfedezni: 1) az adott temetkezési helyet az Árpád-kor idején kezdték használni; 2) a korábbi sírkert területén később új népelemek (Orgondaszentmiklós esetében bizonyosan kunok) temetkeztek; 3) a csatot viselő személy medencéjének tájékán gyöngyök láttak napvilágot, melyek gyöngyös tarsoly jelenlétére utalhatnak. A tárgytípus a kunság vélhetően archaikus, steppei gyökerű viseleti eleme.20 A perkátai temető tanúságai alapján a gyöngyös tarsolyok a XIII. század végétől a XIV. század végéig jelen voltak s más kun szállástemetők alapján a XV. század végéig élt divatjuk,21 de a csatok párhuzamait szem előtt tartva jelen esetben a XIV. századi keltezés látszik elfogadhatónak. Az elhunyt neme az orgondaszentmiklósi csat esetében a bolygatás, a radványi csat esetében pedig az eltemetett fiatal kora miatt nem meghatározható, azonban az eddigi kutatási eredmények szerint a gyöngyös tarsoly általában nőknél és leánygyermekeknél volt jellemző,22 így talán nem tévedünk, ha feltételezzük, hogy ezen két esetben is nőnemű volt az eltemetett. Mindezeket figyelembe véve egyértelmű eltérés csupán magának a csatnak az elhelyezkedésében mutatható ki. A kerek feliratos csatok eredetileg a felsőruházat összekapcsolására szolgáló ruhatűként, brossként funkcionáltak.23
19 Fogas 2009, 160., 162. 20 Hatházi 2004, 115. 21 Hatházi 2004, 118. Zsigmond-kori létüket az aranyegyházi temető pénzzel keltezett, már esztergált csontgyöngyökkel díszített darabjai jelzik (Szabó 1938, 44., 172. kép), továbbá a tárgytípus későbbi használatát mutatják Csengele 31. sírjának Mátyás (1458–1490) pénzével keltezett, veretes pártaövhöz csatlakozó gyöngyei (Horváth 1978, 104–107., IV. tábla, 13 és 14. kép), melyeket feltárója – a perkátai eredmények alapján – újabban szintén az egykori tarsoly díszeinek tekint (Hatházi 2004, 119.). 22 Hatházi 2004, 116., 119. 23 Hatházi 2005, 48., 72.; Fogas 2009, 156.



ŐSI ÍRÁSAINK II.
38
Az ilyen típusú felhasználásra utalhat a radványi csat előkerülési helye is, mivel az egykor azt viselő gyermek jobb válla környékén találták a tárgyat.24 Másfajta alkalmazásra enged következtetni az orgondaszentmiklósi példány, amely az elhunyt medencéjén látott napvilágot, s egykor feltehetően textilövet foghatott össze.25 Erre a kettősségre már korábban is felfigyelt a kutatás, miszerint a Kárpát-medencében csupán az előkelőbb társadalmi rétegek alkalmazták ezen ruhacsatokat eredeti funkciójuknak megfelelően, míg a „magyar vidék” a saját viseleti szokásaihoz igazítva övcsatként használta.26 Ennek fényében felmerül a kérdés, hogy vajon jelenthet-e az orgondaszentmiklósi és a radványi csat eltérő viselési módja eltérő társadalmi rangot egykori viselőik személyét illetően? Erre a kérdésre jelenleg nem tudunk választ adni, azonban a csatokat tartalmazó két temető teljes feldolgozása talán ezt is elősegítheti a jövőben. Egyébiránt a radványi temetőben fellelt példány akár egy halotti leplet, vagy halotti lepelnek felhasznált köpenyt is összefoghatott. Habár a tömeggyártású kerek csattípus magyarországi megjelenése eleinte talán az osztrák és délnémet termékek beáramlásával hozható összefüggésbe, jelenlétük nem feltétlenül utal folyamatos kereskedelmi kapcsolatra.27 Ezt támaszthatja alá a rovásfeliratos csatok eddigi elterjedési területe, valamint ezek nyersanyagának és kivitelezésének hasonlósága is. Mind az öt tárgy a Tiszántúlon került elő és felületes kidolgozottságú, mondhatni gyenge utánzata a Nyugat-Európából ismert, többnyire öntött és szebb kivitelű példányoknak, ahogy erre korábban már Hatházi Gábor is utalt az orgondaszentmiklósi csat kapcsán.28 A jellegzetes és kedvelt nyugat-európai árucikk előállítását idővel hazánk területén is megkezdték, ahogy az többek között a balotapusztai csat esetében is kimutatható volt.29
24 Crişan 2016, 15., 21., Fig. 3. 25 Selmeczi 2011, 234. Fogas Ottó tanulmányának készítésekor 30 feliratos kerek csatot gyűjtött fel a Kárpát-medencéből, melyek közül csupán egyetlen példány volt, ami nem a medence tájékán került elő, a többit az öv valamilyen részeként, tartozékaként lehetett értékelni (Fogas 2009, 156.). 26 Pálóczi Horváth 1989, 126–127.; Hatházi 2005, 49., 73. 27 Hatházi 2004, 102–103. 28 Hatházi 2004, 103. 29 Hatházi 2005, 48.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
39
A külföldi példányok felületén jellemzően a latin ábécé betűivel írt vallási tartalmú szövegek vagy antik idézetek olvashatók, többnyire latin, német vagy angol nyelven. A hazánk területéről ismert feliratos kerek csatokon főként Máriára utaló szövegek és monogramok fordulnak elő.30 A felirat gyakran kereszttel indul a csattüske rögzítési pontjától, olykor a szavakat vagy betűket is kereszttel, liliommal, csillaggal vagy egyéb motívummal, esetleg sraffozással választják el egymástól,31 de esetenként maga a „felirat” is csak szövegimitáció.32 A most bemutatott öt csaton viszont – Hakan Aydemir megfejtése alapján – a székely rovásírás jelkészletét alkalmazták egy török nyelvű, alkalmasint kun szöveg leírására.
Gondolatok a csatok feliratai kapcsán
Az orgondaszentmiklósi rovásfeliratos gótikus csattal kapcsolatban az ásató, Selmeczi László úgy nyilatkozott, hogy a tárgy „az egyetlen olyan nyelvemlék, amely hazai kun szállástemetőből került elő”,33 valamint „az eddig előkerült egyetlen hazai rovásírásos kun emlék”.34 A magyar régészeti és turkológiai kutatásban lassan egy évszázada vannak jelen olyan vélemények, amelyek bizonyos, rovásjeleket – vagy ahhoz hasonló véseteket – tartalmazó középkori tárgyakat a kunok műveltségéhez kötöttek – napjainkra azonban csak az orgondaszentmiklósi feliratos csatot szokás ide sorolni, a korábbi eredményeket meghaladta a kutatás.35 A közelmúltban előkerült párhuzamokhoz kapcsolódó vizsgálódá
30 Fogas 2009, 156–157. 31 Többek között lásd a Fogas Ottó által felgyűjtött csatokat (Fogas 2009, 169–172., 1–4. kép), valamint a BERK-CF6AEB, WREX-56A1AB, HAMP-D47643, CAM-2E1627, NMSC985FA, NLM-B0D659, HESH-3899D2 azonosítójú tárgyakat a British Museum és az Amgueddfa Cymru – National Museum Wales által üzemeltett gyűjteményes weboldalon – https://finds.org.uk/; a letöltés időpontja: 2019. 12. 02. 32 Ilyen volt pl. a perkátai feliratos csat (Hatházi 2004, 102.). 33 Selmeczi 2011, 234. 34 Selmeczi 2013, 18., 8. kép. 35 A kunokhoz kötött rovásfeliratos tárgyak kutatástörténetéhez l. Katona-Kiss–Bíró 2020, 265–269. Itt kell megjegyeznünk, hogy Karcag-Orgondaszentmiklósról további két olyan tárgy is napvilágot látott, amelyekkel kapcsolatban felmerült, hogy felületén esetleg rovás



ŐSI ÍRÁSAINK II.
40
saink viszont arra mutatnak, hogy a rovásfeliratos csatoknak sincs közük a kunok archaikus műveltségéhez, annál inkább azok 14. századi történetéhez. Az orgondaszentmiklósi csat feliratával összefüggésben eddig egy megfejtési javaslat született, melyet Hakan Aydemir jegyez. Bár a kiváló turkológus példás mértéktartással előre jelezte, hogy „a tárgy szűkszavú közlése és a felirat jó minőségű fakszimiléjének hiánya miatt messzemenő következtetések levonását, valamint a gráfiai kérdések tárgyalását jelen pillanatban nem tartom megalapozottnak”, ettől függetlenül kísérletet tett egy lehetséges olvasat megadására. „Első látásra megállapítható, hogy rovásjelei megegyeznek a székely rovásírás jeleivel” – írta; a feliratot ennek megfelelően jobbról balra olvasta, az addig csak Selmeczi László által közölt, gyakorlatilag egyetlen kép alapján,36 a csattüske (helyének) alsó részétől kezdve az óra járásával megegyező irányban haladva. Ez alapján a felirat valószínű átbetűzése és értelmezése a következőképpen képzelhető el:
jelek lennének. Mivel ennek megerősítése még várat magára, egyelőre csak a tárgyakhoz kapcsolódó adatokat adjuk közre. A Gyulai Katalógusok nevű sorozat második tagjaként megjelent „Zúduló sasok” c. kötet katalógusában szerepel egy XIII. század végére keltezett fejesgyűrű ugyancsak Karcag-Orgondaszentmiklósról, melyen „rovásírásra emlékeztető vésett jelek” voltak megfigyelhetők (Havassy 1996, 103., Kat. 105.). Sajnos a gyűrűről az adott publikációban nincs kép közölve és az sem derül ki, hogy melyik sírból került elő, azonban Fehér Bence a Kárpát-medencei rovásírásos emlékek gyűjteményében ismertette a tárgyat. Leírása szerint: „Bronz pántgyűrű, feje felé szélesedik. 2,4 cm (átm.). A karikán ék alakú vésések és rovátkolás, a fejen jeleket alkotó vésések”. Ez utóbbiak kapcsán úgy értékelt, hogy „a jelek közül a fejrészen láthatóakról esetleg feltehető, hogy írást alkotnak. Kora és a fejnél szélesedő volta alapján valószínűleg nem tartozik a rovásírásos gyűrűk csoportjába” (Fehér 2020, 217.). Ugyancsak ezen a lelőhelyen, az 1. sírban került elő „a koponya alatt jobb oldalt a mellkason” egy préselt „rossz ezüst korong” (Selmeczi 1971–1972, 1.). Ugyan Selmeczi nem említette, de a Havassy-féle katalógusban az olvasható, hogy a – szerintük bronzlemezből préselt – korong peremén „keleti írásjelek (?)” futnak körbe, közepén „nyolc szirmú virág (nap?) motívum” (Havassy 1996, 103., Kat. 110.). Fehér Bence gyűjtésében is csak ez a leírás olvasható – azonban míg a katalógusban a korongot a XIII. század második felére keltezték, addig Fehér „a temető alapján” a XIV. századra helyezte a tárgyat (Fehér 2020, 220.). A lelőhely ásatója az 1. sírt a kun szállástemető korai periódusához sorolta, s azt a XIII. század második felére datálta (Selmeczi 2009, 20.). 36 Vö. Selmeczi 1992, 51., 23. kép. Ugyan a „Zúduló sasok” c. kiadvány már idézett katalógusában is bemutatták a tárgyat, de annak felirata a fénykép alapján tanulmányozásra alkalmatlan – vö. Havassy 1996, 96–97. oldalak közötti számozatlan oldalak közötti képek között [Kat. 125.].



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
41
Jobbról balra: sz(e)d(e)sz ögt(ü)r ötr(ü) / ögt(ü)r ötr(ü) / ögt(ü)r ötr(ü) / ögt(ü)r Értelmezése: ’Szedesz dicséret[é]-re / dicséret[é]-re / dicséret[é]-re / dicséret’ Hakan Aydemir jelezte: a rovásfelirat első ligatúrájának értelmezése ebben a betűösszevonásban nem egyértelmű – az olvasható rir-nek, szisz-nek és szdsz-nek vagy rsz-nek [(e)r(e)sz / (e)rsz?37] és szr [sz(a)r(i)?]-nek egyaránt. A szedesz olvasat tehát nem biztos, csak munkahipotézis – de az kimutatható a törökségből mint férfinév. Az ögt(ü)r-nek értelmezett szó megtalálható az ótörökben ögdir alakban és ’dicséret’ stb. jelentésben. Aydemir jelezte, hogy az ótörök d-vel szemben ugyan problémának mutatkozik a t megjelenése az ögt(ü)r-ben, de ennek lehetséges volta mellett szól az ótörök ögdir szó másik párja, az ögti ’dicséret’. Az ötrü szó szintén igazolható az ótörökből ötrü/ötürü formában. Ez utóbbi kimutatható még a XV. századi kipcsakból is ’miatt, -ért’ jelentésben.38 Mielőtt a megfejtéshez fűződő megjegyzéseinket ismertetnénk, érdemes rámutatni: Aydemir idézett munkáiban alapvetően nem az orgondaszentmiklósi csat feliratával foglalkozott, hanem a magyar nyelv moldvai csángó nyelvjárásában kimutatható kun-kipcsak eredetű elemeket vizsgálta. További más szavak mellett itt tárgyalta a ’metsz, ró’ jelentésű ír szót is,39 amellyel kapcsolatban a nyelvészeti érvek mellett azt is vizsgálta, hogy ha az ír szó „esetleg kun-kipcsak eredetű, akkor van-e ennek művelődéstörténeti háttere”.40 Mivel kutatásai szerint a szó „valószínűleg kun-kipcsak jövevény a moldvai csángó nyelvjárásban”,41 a művelődéstörténeti hátteret – az írott források azon tanúsága mellett, hogy a kunok ismerték az ujgur írást, illetve ismerhettek valamilyen írásrendszert42 – éppen az orgondaszentmiklósi kun szállástemetőben talált csat szolgáltatta a nyelvészeti eredményekhez. Magunk azonban úgy véljük, hogy tárgyunkat mindezektől függetlenül kell értékelnünk.
37 Ez az olvasat csak Aydemir egyik dolgozatában szerepel (Aydemir 2002a, 160.), a másik tanulmányban már nem – vö. Aydemir 2002b, 207. 38 Aydemir 2002a, 159–160.; Aydemir 2002b, 207–208. 39 Aydemir 2002a, 159–163.; Aydemir 2002b, 205–210. 40 Aydemir 2002a, 159.; Aydemir 2002b, 206. 41 Aydemir 2002a, 163.; Aydemir 2002b, 210. 42 Lásd az Aydemir által idézett kútfők adatait (Aydemir 2002a, 161.; Aydemir 2002b, 208.).



ŐSI ÍRÁSAINK II.
42
Mint fentebb rámutattunk, a feliratos kerek csatok – amelyek csoportjába az öt rovásjeles darab is tartozik – jellemzően vallási tartalmú szövegei igen gyakran kezdődnek egy kereszttel. Úgy véljük, hogy a feltételesen „szedesz” olvasatot képviselő „ligatúra” a felirat elején ugyancsak a kereszt jele, tehát azok nem összerótt jelek és így az nem is tulajdonnév. Így gyakorlatilag a kereszt által megjelenített kereszténység vagy a keresztfa, és így a Megváltó dicséretét hirdetheti a felirat.43 Ettől eltekintve úgy véljük, hogy az olvasat további része helytálló. A szolnoki Damjanich János Múzeumból kikért orgondaszentmiklósi csatkarika alapos vizsgálata arra a felismerésre vezetett, hogy a rovásjelek között éppen ott figyelhetők meg nagyon apró és igen sűrű zeg-zug minta bekarcolások, ahol Aydemir is tagolta a feliratot – erről azonban nem lehetett tudomása, mert az általa használt rajzon ezek a bekarcolások nincsenek feltüntetve. Ugyanilyen központozás található a békési és a radványi csattöredékeken is, ennek alapján úgy gondoljuk, hogy a sraffozásnak egyfajta szóelválasztó funkciója lehet. Az így nyert értelmezés tökéletesen illeszkedik a tárgytípuson megtalálható szövegek tartalmához, de ettől függetlenül adódik a kérdés: kik és miért jegyezték le székely betűkkel ugyanazt a valószínűleg kun nyelvű szöveget öt ugyanolyan típusú csatra is? Véleményünk szerint a szokatlan jelenség a magyarországi kunok között a XIV. század közepén újabb lendületet vett ferences térítéssel állhat összefüggésben. A tatárjárás után már biztosan szerepelt a ferencesek programjában nemcsak a magyarországi kunok, de a steppei nomádok közötti térítés is. A XIII. század második felében a ferencesek gyakorlatilag átvették a domonkosok helyét a Kárpátoktól keletre eső területeken – jól érzékelteti ezt az az 1278-ban írt levél, amelyben a ferencesek magyarországi provinciálisa azt kérte III. Miklós pápától (1277–1280), hogy a Szentatya állítsa vissza a korábban domonkos irányítás alatt álló, de a tatárok által elpusztított milkói (kun) püspökséget, mert számos rendtársa van a tatárok között, de ott nincs püspök, aki őket papokká szentelné.44 Az Arany Horda területén való térítésben nagy előnye volt
43 A kereszt a kereszténység szent jele, de Szent Pál kijelentése – „nem akarok mással dicsekedni, mint Urunk, Jézus Krisztus keresztjével” (Gal 6,14) – óta a kereszt örök időkre azonosult a Golgota szent megváltó fájával is (Dávid 2003, 3–4., 19.). 44 Kovács 2015, 153. Válaszul III. Miklós pápa 1278. október 7-én bullát állított ki, melyben a Szentatya említést tett a kunok között már eddig is működő ferencesekről, és felszólította az



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
43
a hazai ferenceseknek, hogy a magyarországi rendtartomány esett legközelebb a tatár főséget elfogadó kunok területeihez, de legalább ilyen fontos volt az is, hogy könnyebben és tökéletesebben megtanulták a korabeli délorosz-steppe lingua francáját, azaz a kunok nyelvét (linguam Cumanicam). Ez több alkalommal is visszaköszön a steppén térítő ferencesek leveleiben – XIII–XIV. századi forrásaink többször is említést tesznek arról, hogy a magyar ferencesek gyorsan és könnyen elsajátítják a térítéshez szükséges nyelvet. A magyarok e téren való előnye Kovács Szilvia szerint két tényezővel is magyarázható: egyrészt a magyar és török nyelvek tipológiai hasonlóságával, másrészt pedig a Magyar Királyságba beköltöző kunoknak köszönhetően a közöttük tevékenykedő fráterek már jártasságot szerezhettek a nyelvben.45 Egyébként is: a ferences nézetekben nagy jelentőséggel bírt az anyanyelviség kultúrája és – ezzel összefüggésben – az etnikai tudat. Pasztorálásuk fontos elve volt az egyszerűség és az érthetőség, hogy minél több emberhez juttassák el a hit személyes megélésének lehetőségét. Ebből következően az anyanyelviség kezdettől fogva nagy szerepet kapott Ferenc követőinek mozgalmában.46 A rend kunok közötti térítő buzgalma a XIV. század közepére néhány misszionáriust a mongol nagykán udvaráig is eljuttatott,47 de ugyanebben az időszakban, 1330–1340 körül állították össze a moldvai kunok között térítő ferencesek a Codex Cumanicus néven ismertté vált kézirategyüttest, amely kun-olasz-latin-perzsa szójegyzéket, kun nyelvtani leírást, valamint vallásos szövegeket, nyelvészeti és néprajzi megjegyzéseket tartalmaz.48
akkori tartományfőnököt, Adorjánt, hogy küldjön a kunok közé újabb hittérítőket (Szántó 1974, 11.). (Az adatot egyébként Szántó nem a steppén maradt kunokkal kapcsolta össze, hanem azt az alföldi kunokra vonatkoztatta.) Közvetett adatok szerint a ferencesek már ezt megelőzően is térítettek a kunok között – forrásaink (Rubruk útijelentése és IV. Béla király Ottó páduai püspökhöz írt levele) 1254-ben és 1261-ben említik a rend tagjait (Szántó 1974, 10–11.). 45 Kovács 2015, 152.; Kovács 2017, 56. 46 Sándor 2017, 262. 47 Sándor 2017, 258. 48 Sándor 2017, 262. Györffy György vizsgálatai szerint a Codex Cumanicus tartalmát 12941295-ben jegyezték fel, ma ismert datált és bevezetéssel ellátott alakjában 1303-ban írták le, és erről a század harmincas éveiben készítették a kódexből ismert másolatot. A jelenlegi szöveg tehát az eredeti szöveg másodszori átirata (Györffy 1990, 227.).



ŐSI ÍRÁSAINK II.
44
Ekkor indult meg az alföldi kunok közötti újabb térítési hullám is: 1348ban Nagy Lajos király leiratot eszközölt ki VI. Kelemen pápától, aki utasította a magyarországi ferencesek elöljáróját, Márton tartományfőnököt, hogy „a kunsági részekre a hitetleneknek katolikus hitre térítése végett” küldjön ki szerzeteseket.49 „Úgy látszik azonban, hogy nem lett kellő sikere ennek az intézkedésnek, mert Lajos király még 1354 körül is sürgetve kérte VI. Ince pápát, hogy a kunok megtérítéséről gondoskodjék. A pápa a feladat elvégzésére újfent a minoritákat küldte ki.”50 A ferencesek munkájáról Küküllei János, I. (Nagy) Lajos király életrajzírója is említést tett krónikájának XLVI. fejezetében. Eszerint Lajos király „gondoskodott a kunok tatár szertartás iránt elkötelezett népének katolikus hitre térítéséről, eljárva az Apostoli Szentszéknél Szent István király példájával, akit az isteni gondviselés választott ki arra, hogy Magyarországon az új hit alapját megvesse, és aki a hívők szívét az apostolok után égi esővel lelkiekben öntözte Isten nevének dicsőségére, hogy terjedjen a keresztény vallás. E keresztény hitre már kioktatott nép számára – az Apostoli Szentszéktől nyert felhatalmazás alapján – minorita rendi testvérek végezték a lelki ápolást, látták el a plébánosi jogokat, és szolgáltatták ki az egyházi szentségeket, és azok a hitben napról napra erősödnek.”51 Ezzel kapcsolatban fontos jeleznünk, hogy az általunk vizsgált csattípus Kárpát-medencei divatja (a XIV. század középső és utolsó harmada52) tökéletesen illeszkedik a ferences térítés időszakához. A térítő testvérek nemcsak a kun nyelvet bírták – ismerhették a székely rovásírást is. A székely írás „létezéséről a XIII. századból, betűiről, írásmódjáról, helyesírásáról a XV. századból vannak első ismereteink” – írta Róna-Tas Andrást idézve Hakan Aydemir, hozzátéve, hogy „a székely rovásírás történeti fejlődése főbb állomásainak rekonstruálása szempontjából is fontos adalékok
49 Szántó 1974, 12.; Gyárfás 1883, 485. 50 Györffy 1925, 768. 51 Kristó 2000a, 36. Bár Kristó Gyula szerint a fejezetben említett kunok közötti térítés a kumániai kunokra vonatkozik (Kristó 2000b, 78., 358. j.), magunk ahhoz a régészeti kutatás értékeléséhez csatlakozunk, amely szerint éppen a ferencesek XIV. század közepén indult „térítőmunkájuk tárgyi bizonyítékai a nyolcszög öt oldalával záródó szentélyű, egyhajós, gótikus stílusú falusi templomok felépítése a kun és jász szállásokon, általában a szállástemetők területén” (Selmeczi 1992, 179.). Vö. Szántó 1974, 17–18. 52 Hatházi 2004, 97.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
45
kal szolgálhat ezen kun rovásemlék” – „így magától értetődik a tárgy jelentősége”.53 Erdélyben gyakorlatilag a rend magyarországi történetének kezdetétől jelen voltak a konventuális ferencesek,54 1260-ban már külön erdélyi őrségük (custodia) volt.55 A ferencesek között egy idő után biztosan voltak, akik ismerték a székely ábécét – még naptárt is készítettek vele: ez a híres Bolognai Rovásemlék leghosszabb egysége.56 Ennek korát a legújabb kutatások ugyan a XV. század második felére teszik, de a székely naptárnak nemcsak latinból fordított latin betűs magyar előképe volt, hanem székely írással készült is.57 Ezzel kapcsolatban talán van jelentősége annak a ténynek, hogy a székely naptár nem tartalmazza más, a XIII. század után szentté avatott szent emlékünnepét, csak az 1444-ben elhunyt Bernátét, aki az obszerváns ferencesek első szentje lett (1450).58 Magunk nem kívánunk állást foglalni az emlék székely írásos előzményének korát illetően, csupán arra akartunk rámutatni, hogy nehézség nélkül elképzelhetőnek tartjuk olyan ferences testvér vagy testvérek jelenlétét a XIV. század közepén az alföldi kunok közötti misszióban, aki vagy akik nemcsak a pogányok nyelvét ismerte, ismerték, hanem a székely betűket is. Így lehet magyarázatot adni arra a különös jelenségre, hogy a kunok között a XIV. század közepén, illetve annak második felében felbukkannak a székely ábécé egyes je
53 Aydemir 2002a, 160.; Aydemir 2002b, 207. 54 A rend még Assisi Szent Ferenc életében kettészakadt a kötelességükké tett szegénység gyakorlásának módjára nézve. Az „enyhébb nézetű” konventuálisok állandó évi jövedelmeket és ingatlanokat (földeket, réteket stb.) fogadtak el „az apostoli szentszék nevében” – mert mindezekre nézve a tulajdonjog a római egyházé volt. Ezzel szemben a „szigorúbb nézetű” obszervánsok nem bírtak sem jövedelmekkel, sem birtokokkal, hanem csak alamizsnából, azaz mindennapi fáradtságos munkájuk díjából éltek (Szabó 1921, 49–51.). Bár a magyarországi rendtartomány kezdettől fogva az enyhébb irányzatnak az életmódját követte, de a XIV. század középső harmadában Erdélyben is megjelentek az obszervánsok (Szabó 1921, 63–64., 104.). 55 Szabó 1921, 63.; Boros 1927, 29.; Sándor 2017, 259. Boros Fortunát szerint a ferencesek eleve azért ültek meg igen hamar Erdélyben, mert a Magyar Királyság ezen része volt a legközelebb a kunokhoz, akik térítésére elindultak (Boros 1927, 28.). 56 Sándor 2017, 161–164., 279. Magára a Bolognai Emlék egészére lásd: Sándor 2017, 139140., 177–186. A rovásemlék ferences kötődésére lásd: Sándor 2017, 201–206. 57 Sándor 2017, 213–215. 58 Sándor 2017, 202., 211.



ŐSI ÍRÁSAINK II.
46
lei.59 Bár a ferences lelkigondozás anyanyelv-központúsága önmagában is indokolja a székely jelek iránti érdeklődést,60 mégis kérdés marad: mi célból vésték a térítő testvérek ezekkel a jelekkel az olcsó másolatokra az „Ave Maria-csatokon” feltűnő vallásos szövegekkel rokonítható feliratot? Nem a székely rovásjeles orgondaszentmiklósi, hanem általában a kun temetkezésekkel szorosabban vagy lazábban kapcsolatba hozható gótikus feliratos csatokkal összefüggésben már Fogas Ottó is utalt a ferencesek lehetséges közvetítő szerepére. Megfigyelése szerint ezek a viseleti elemek nők vagy kisleányok sírjaiból, és jellemzően a medence tájékáról kerültek elő – habár a középkori Európában alapvetően felsőruházat (köpeny) összefogására szolgáltak, tehát övcsatként való használatuk a tárgy anyaga és mérete miatt nehezen elképzelhető. A jelenség értelmezéséhez Fogas bevonta a vizsgálatba a kun női ősszobrokat, amelyek ábrázolásain az övre egymás mellé függesztett használati tárgyak (fésű, kés, erszény vagy készségtartó zacskó stb.) mellett bajelhárító, vagy óvó-védő funkcióra utaló amulettek is megtalálhatók. Következtetése szerint „ez felveti annak lehetőségét, hogy a keresztény kultúrához kapcsolódó, általában vallási szöveget tartalmazó csatok – a pogány hitvilághoz alakítva – a korábban viselt, de a kereszténységgel már nem összeegyeztethető amuletteket helyettesíthetik.”61 Mivel a radványi rovásfeliratos csat nem a medence táján, hanem a mellkas jobb oldalán került elő, továbbá mivel nem vagyunk arról meggyőződve, hogy minden feliratos kerek csatot a kunokhoz kellene kötni, nem tudjuk maradék
59 Az eddig magyarázat nélkül hagyott jelenségre legutóbb Fehér Bence mutatott rá, aki úgy értékelt, hogy „Aydemir a jeleket TMK szerint olvassa, ami eleve valószerűtlen feltevés, hiszen kun eredetű tárgyról van szó [...] Valószínűbb, hogy nem írásról van szó, hanem szimmetrikus-geometrikus díszítésről” (Fehér 2020, 219.). A TMK a „Telegdi–Marsigli-kánon” terminus rövidítése (Fehér 2020, 11.). Fontos azonban rögzíteni, hogy az orgondaszentmiklósi csat nem „kun eredetű tárgy”, hanem egy gótikus stílusú tárgytípus helyi utánzata, így a rajta lévő székely rovásjelekkel vésett felirat és annak kun sírban való jelenléte között nincs feloldhatatlan ellentmondás. 60 Sándor 2017, 278. 61 Fogas 2009, 156., 160–161., 174., 6. kép. A szerző „a pogány-keresztény átmeneti szinkretikus vallási képzetek szép kun példájaként” utalt a Perkáta–Kőhalmi-dűlő kun szállástemetőjének 140. sírjából napvilágot látott jelenségre, ahol a tarsolyt díszítő gyöngyök, róka- és halcsont amulettek között jelen van egy XIII. századra keltezhető kijevi típusú ereklyetartó mellkereszt másodlagos felhasználású függesztőtagja is (Fogas 2009, 161., 113. j.). Vö. Hatházi 2004, 122–124.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
47
talanul elfogadni Fogas Ottó érvelését, azonban magunk is úgy véljük, hogy az öt ugyanolyan székely rovásjelekkel, de kun nyelven „megírt” csat a pogány-keresztény átmeneti vallási állapotban lévő kunokhoz tudatosan került, és szándékoltan az ő részükre vésték az egyszerű lemezből kivágott csatkarikákra a rajtuk lévő rövid szöveget. A keresztény bajelhárító eredetű tárgyak világiasabb formái közé tartoztak a feliratos ékszerek és ruhatartozékok – így pl. a préselt díszlemezek, gyűrűk, övveretek és a köriratos csatok. Hatházi Gábor megfogalmazása szerint: „Esetükben a járulékos bajelhárító, óvó-védő szerep Krisztus, Mária és a védőszentek nevei vagy monogramjai, esetleg imarészletek általi megidézése révén érvényesült, de alkalmanként előfordulnak egyéb bibliai vagy antik citátumok, sőt: kifejezetten varázsformulák is”.62 A csatkarikák feliratának rovásjelekkel való kivitelezése mögötti gondolati hátteret talán a korábbi rovásfeliratos pántgyűrűk analógiájára lehet elképzelni: a jellemzően a XI. századra keltezhető „rovásgyűrűk”-kel kapcsolatban Szőke Béla Miklós és Vándor László arra a megállapításra jutott, hogy azokat talán az ún. Thebal-gyűrűkkel lehet párhuzamba állítani, amelyek a XII. század elején jelentek meg Nyugat-Európában. Ezek „gutaütés, szélhűdés, hőguta, köszvény, csúz és egyéb reumatikus megbetegedésekkel szemben védték viselőiket” és nem lehetetlen, hogy a „rovásgyűrűk” is hasonló funkciót töltöttek be. Azonban míg előbbiek megfejthető szövegűek, addig utóbbiaknál „még akkor sem hámozható ki a feliratból értelmes szöveg, ha azt latin, görög vagy héber betűkkel írták. Úgy tűnik tehát, hogy e gyűrűk varázsereje magukban a betűkben rejlett, a betegségekkel, rontással szemben a betűk varázsereje védett. A varázserőt fokozhatta, hogy különböző írásrendszerekből vették át a betűjeleket, sőt maguk a készítők találtak ki új, az írásjelekre emlékeztető jeleket, esetleg már csak ezekből állították össze a »feliratot« – hogy az ártó szellemeket még nagyobb feladat elé állítsák, s amíg a betűjelek és a jelsor megfejtésével foglalkoznak, nem jut idejük és erejük a gyűrű viselőjére. Valószínűleg az ártó pogány szellemek elrettentésére vésték majd minden gyűrűre a kereszt jelét is. Úgy tűnik, nem véletlen, hogy e gyűrűk éppen az utolsó pogánylázadások leverése után
62 Hatházi 2004, 122. Lásd még Hatházi 2004, 97., 102.



ŐSI ÍRÁSAINK II.
48
(1061) tűntek fel nagy számban az egész ország területén. Olyan eszközre lelhettek bennük, mellyel újabb tevékenységi területüktől foszthatták meg a pogány sámánokat, orvosokat. Terjesztőiknek a térítő papokat tartjuk, akik, mint láthattuk, gyakran már a templom köré temetkező híveik között árulták ezeket a varázsgyűrűket.”63 Bár a székely rovásjelekkel vésett csatok körének bővülése a régészet tudománya és a székely rovásírás kutatása szempontjából is örömteli fejlemény, de amennyiben érvelésünk elfogadható, úgy az előkerült példányoknak legelsősorban a magyarországi kunok története szempontjából lehet kiemelt jelentősége. Az újabban előkerült négy rovásfeliratos csat mindegyike a Maros–Körös köze vidékén látott napvilágot: a békési, a radványi és a mezőberényi a Körösök bal partjától délre húzódó egykori rétségi részeken, míg a komlósi a belső, mezőségi területen. IV. László király 1279. augusztus 10-én kelt, és a rendelkezései miatt „kun törvénynek” nevezett oklevelének [5.] pontja rögzítette a Magyar Királyságba bebocsátást kérő kunok szállásterületeit. Ez – egyebek mellett – „a Körös folyó mellett vagy a Maros és a Körös folyók között vagy ugyanannak a folyónak mindkét partján” jelölte ki egy máig ismeretlen nevű kun nemzetség szállásterületét.64 A kutatás – legalábbis Györffy György 1953-ban közzétett véleménye óta – eddig arra az álláspontra helyezkedett, hogy a területet az itt megült nemzetség (hasonlóan a Temes vidéki Borcsól nemzetséghez) az 1282ben zajlott hódi csata után nagyrészt elhagyta, kiürítette65 – ez adja magyarázatát annak a ténynek, hogy a Maros–Körös közén nem jött létre kun szék a XV. században.66 Azonban az események kortársa, IV. (Kun) László „hű papja”, az első ismert nevű magyar krónikaíró, Kézai Simon is arról számolt be Gesta Hungarorumában, hogy a kunok „[...] a csatában kemény vereséget szenvedtek, igen sokan elpusztultak közülük, mások pedig, feleségüket, gyermekeiket és minden ingóságukat hátrahagyva a barbár népekhez menekültek. Néhányan
63 Szőke–Vándor 1987, 73. 64 Kristó 1994, 135. 65 Györffy 1990, 285. Györffy tanulmányának eredeti megjelenési ideje 1953 (Györffy 1990, 304.). 66 Vö. Hatházi 2006. Utalt erre a Borcsól nemzetség kapcsán Pálóczi Horváth András is (Pálóczi Horváth 1974, 250.).



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
49
viszont, akik visszamaradtak [kiemelés a szerzőktől], a király parancsai előtt úgy meghunyászkodtak, hogy szívük félelmében alig mertek a király szemébe nézni”.67 Bár Kézai megjegyzése nem általában a magyarországi vagy a MarosKörös közén élő kunokra, hanem a csatában részt vevő harcosokra vonatkozik, de befolyásolhatta Györffy véleményét annak megítélésében, hogy az amúgy egyik fő kun szállásterület kun népessége erősen megfogyatkozott, és a térség alapvetően valóban elveszett a magyarországi kunok számára. Valamennyien azonban jó eséllyel maradhattak – az ismertetett rovásfeliratos csatok arra mutatnak, hogy a területen még I. (Nagy) Lajos regnálása alatt (1342–1382) is éltek pogány kunok, akik létszáma nem is lehetett elhanyagolható, ha ferences testvérek érkeztek térítésükre, lelki gondozásukra. Kun maradványnépesség tovább élése esetén magyarázatot nyer az is, hogyan maradhattak fenn a térségben olyan kun eredetű földrajzi nevek,68 amelyek kun nyelvi közeg nélkül aligha érték volna meg a következő századokat.
67 Kézai [75.] (Bollók 1999, 119.). L. még SRH I. 187. 68 A Maros–Körös közén, jellemzően a települések külterületein számos kun eredetű, illetve „kungyanús” helynév maradt fenn. Készülő nagyobb lélegzetű munkánkban ezeket részletesen tárgyaljuk, itt most csak felsorolásukra szorítkozunk: Kunágota, Kun-halom, Atalag, Kevermes, Bese, Döbörcsök, Karabuka, Köttön, Orgovány, Tege, Turgony, Csaj, Horga, Odormán, Özény, Barc, Csomorkány, Csarmaz, Kétegyház, Korhány, Ködegyház, Tomorcsok, Lajosszállás.



ŐSI ÍRÁSAINK II.
50
1. tábla: Középkori rovásfeliratos csatok a Kárpát-medencében 1–2, 4–5. fotó, rajz:
a szerzők munkája. 3. fotó, rajz: Ioan Crişan. Közölve: Consideraţii cu privire la colo
nizarea cumanilor în Bihorul medieval. Arheologie, onomastică, toponimie. Crisia,
XLVI. (2016) 13–24. 24., Pl.III.



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
51
BIBLIOGRÁFIA
Aydemir 2002a. Aydemir, Hakan: Új kutatási irány a kun-magyar nyelvi kapcsolatok terén. In: Bánkiné Molnár Erzsébet – Hortiné Bathó Edit – Kiss Erika (szerk): Jászkunság kutatása 2000. Tudományos konferencia a Kiskun Múzeumban (2000. szeptember 21–22). Jász Múzeumért Alapítvány, Jászberény–Kiskunfélegyháza, 2002. 155–166. (Jászsági könyvtár 5.) Aydemir 2002b. Aydemir, Hakan: Kun-kipcsak elemek a moldvai csángó nyelvjárásban. Magyar Nyelv, XCVIII. (2002) 2. sz. 198–211. Bollók 1999. Kézai Simon: A magyarok cselekedetei. Fordította Bollók János. Osiris Kiadó, Budapest, 1999. (Millenniumi Magyar Történelem – Források. Sorozatszerkesztő: Benda Gyula, Bertényi Iván, Pótó János) Boros 1927. Boros Fortunát: Az erdélyi ferencrendiek. Szent Bonaventura Könyvnyomda, Kolozsvár, 1927. Crişan 2016. Crişan, Ioan: Consideraţii cu privire la colonizarea cumanilor în Bihorul medieval. Arheologie, onomastică, toponimie. Crisia, XLVI. (2016) 13–24.
Dávid 2003. Dávid Katalin: A kereszt mint jel és ereklye az Árpád-kori Magyarországon. Szent István Társulat, Budapest, 2003. (Haza a magasban – Előadások a Szent István Társulatnál 8.)
Fehér 2020. Fehér Bence: A Kárpát-medencei rovásírásos emlékek gyűjteménye. I. kötet. Korai emlékek (1599 előtt) és kései feliratos emlékek. Magyarságkutató Intézet, Budapest, 2020. (A Magyarságkutató Intézet Kiadványai 12.) Fogas 2009. Fogas Ottó: A gótikus feliratos csatok európai elterjedése. In: Rosta Szabolcs (szerk.): „Kun-kép” A magyarországi kunok hagyatéka. Tanulmányok Horváth Ferenc 60. születésnapja tiszteletére. Bács-Kiskun Megyei Önkormányzat Múzeumi Szervezete, Kiskun Múzeuma, Kiskunfélegyháza, 2009. 147–174.
Gyárfás 1883. Gyárfás István: A jász-kúnok története. Harmadik kötet. 13011542-ig. Nyomatott Bakos Istvánnál, Szolnok, 1883. Hasonmás kiadás: „A Jászságért” Alapítvány, Budapest, 1992. Györffy 1990. Györffy György: A magyarság keleti elemei. Gondolat Kiadó, Budapest, 1990.



ŐSI ÍRÁSAINK II.
52
Györffy 1925. Györffy István: A kunok megtérése. Protestáns Szemle, XXXIV. (1925) 10. sz. 669–681.
Hatházi 2004. Hatházi Gábor: A kunok régészeti emlékei a Kelet-Dunántúlon. Magyar Nemzeti Múzeum, Budapest, 2004. (Opuscula Hungarica V.)
Hatházi 2005. Hatházi Gábor: Sírok, kincsek, rejtélyek. Híres középkori régészeti leletek Kiskunhalas környékén. Thorma János Múzeum – Halasi Múzeum Alapítvány, Kiskunhalas, 2005. Hatházi 2006. Hatházi Gábor: A kun és jász székközpontok kérdéséhez. Studia Caroliensia, (2006) 3–4. sz. 111–146. Havassy 1996. Havassy Péter: Katalógus. In: Havassy Péter (szerk.): Zúduló sasok. Új honfoglalók – besenyők, kunok, jászok – a középkori Alföldön és a Mezőföldön. Erkel Ferenc Múzeum, Gyula, 1996. 89–116. (Gyulai Katalógusok 2.) Katona-Kiss–Bíró 2020. Katona-Kiss Attila – Bíró Gyöngyvér: Újabb adatok a karcag-orgondaszentmiklósi csat kérdésköréhez. In: Barna Gábor (szerk.): Jászkunsági és kunszentmártoni tanulmányok. A XI. Jászkunság kutatása című konferencia előadásai. Kunszentmárton Város Önkormányzata, Kunszentmárton, 2020. 261–278. (Várostörténeti és néprajzi tanulmányok 19. Szerkeszti: Barna Gábor, Hegedűs Krisztián, Pusztai Gabriella) Kovács 2015. Kovács Szilvia: A ferencesek és Jajlak katun. In: Tóber Márta Maléth Ágnes (szerk.): Középkortörténeti tanulmányok 8. A VIII. Medievisztikai PhD-konferencia (Szeged, 2013. június 17–19) előadásai. Szegedi Középkorász Műhely, Szeged, 2015. 151–162. Kovács 2017. Kovács Szilvia: Egy elfeledett magyar ferences passiójáról. Vallási problémák az Arany Hordában. Acta Historica, 139. (2017) 55–65. Kristó 1994. Kun László emlékezete. A bevezetőt írta, a forrásszövegeket válogatta és a jegyzeteket összeállította Kristó Gyula. Szegedi Középkorász Műhely, Szeged, 1994. (Szegedi Középkortörténeti Könyvtár 5. Sorozatszerkesztő: Kristó Gyula) Kristó 2000a. Küküllei János: Lajos király krónikája. Fordította, az utószót és a jegyzeteket írta Kristó Gyula. Osiris Kiadó, Budapest, 2000. (Millenniumi Magyar Történelem – Források. Sorozatszerkesztő: Benda Gyula, Bertényi Iván, Pótó János)



ORGONDASZENTMIKLÓSTÓL KOMLÓSIG. ÚJABB KÖZÉPKORI ROVÁSFELIRATOS...
53
Kristó 2000b. Kristó Gyula: Jegyzetek. In: Küküllei János: Lajos király krónikája. Fordította, az utószót és a jegyzeteket írta Kristó Gyula. Osiris Kiadó, Budapest, 2000. 65–87. (Millenniumi Magyar Történelem – Források. Sorozatszerkesztő: Benda Gyula, Bertényi Iván, Pótó János) Pálóczi Horváth 1974. Pálóczi Horváth András: A kunok megtelepedése Magyarországon. Archaeologiai Értesítő, 101. (1974) 1. sz. 244–259. Pálóczi Horváth 1989. Pálóczi Horváth András: A Balota pusztai középkori sírlelet. Cumania, 11. (1989) 95–148. Sándor 2017. Sándor Klára: A székely írás reneszánsza. Typotex, Budapest, 2017.
Selmeczi 1971–1972. Selmeczi László: Karcag – Orgondaszentmiklós /Szentmiklósi halom/ kun szállástemető ásatása, XIV–XVI. század. 1971–1972. évi ásatás, Selmeczi László feltárása. Ásatási dokumentáció. Magyar Nemzeti Múzeum Régészeti Adattára XIII. 196/1973. Ltr. sz. 10109.
Selmeczi 1992. Selmeczi László: Régészeti-néprajzi tanulmányok a jászokról és a kunokról. Kossuth Lajos Tudományegyetem Néprajzi Tanszék, Debrecen, 1992. (Folklór és etnográfia 64.) Selmeczi 1996. Selmeczi László: Régészeti ásatások a Nagykunságon. In: Havassy Péter (szerk.): Zúduló sasok. Új honfoglalók – besenyők, kunok, jászok – a középkori Alföldön és a Mezőföldön. Erkel Ferenc Múzeum, Gyula, 1996. 57–66. (Gyulai katalógusok 2.) Selmeczi 2009. Selmeczi László: A karcag-orgondaszentmiklósi kun szállástemető régészeti kutatásának néhány tanulsága. In: Rosta Szabolcs (szerk.): „Kun-kép” A magyarországi kunok hagyatéka. Tanulmányok Horváth Ferenc 60. születésnapja tiszteletére. Bács-Kiskun Megyei Önkormányzat Múzeumi Szervezete, Kiskun Múzeuma, Kiskunfélegyháza, 2009. 17–32. Selmeczi 2011. Selmeczi László: Kötöny népe Magyarországon. Karcag Város Önkormányzata, Karcag, 2011.
Selmeczi 2013. Selmeczi László: Őseink nyomában. A magyarországi kunok Olas nemzetsége és Kolbaz-széke (1243/46–1686). Nagykun Hagyományőrző Társulás, Kisújszállás, 2013.
SRH I. Emericus Szentpétery (ed.): Scriptores rerum Hungaricarum tempore ducum regumque stirpis Arpadianae gestarum I. Nap Kiadó, Budapest, 1999.



ŐSI ÍRÁSAINK II.
54
Szabó 1921. Szabó György Piusz: Ferencrendiek a magyar történelemben. Adalékok a magyar ferencrendiek történetéhez. A szerző saját kiadása, Budapest, 1921.
Szabó 1938. Szabó Kálmán: Az alföldi magyar nép művelődéstörténeti emlékei. Országos Magyar Történeti Múzeum, Budapest, 1938.
Szántó 1974. Szántó Konrád: A jászberényi ferences templom története (14721972). Ecclesia, Budapest, 1974. Szőke–Vándor 1987. Szőke Béla Miklós – Vándor László: Pusztaszentlászló Árpád-kori temetője. Akadémiai Kiadó, Budapest, 1987. (Fontes Archaeologici Hungariae)
INTERNETES FORRÁSOK
https://finds.org.uk/; a letöltés időpontja: 2019. december 2.



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
55
ÍRÁSOS EMLÉKEK
A TOLNA-MÖZS-FEHÉRVIZE
DŰLŐI AVAR TEMETŐBEN
NOVOTNIK ÁDÁM – FEHÉR BENCE
A B S Z T R A K T : Tolna-Mözs-Fehérvize-dűlőn 258 sírból álló avar temetőt tártak fel 2008-ban. A temető igen gazdag volt kerámiában; még szokatlanabb az, hogy legalább három edényen és egy kisméretű ólomlapocskán (rovás)felirat volt azonosítható. Az összehajtva mindössze 1,6×1,2 cm-es, bizonytalan funkciójú ólomlapocska egyik oldalán egy tamga, másik oldalán 4 betűs felirat van, amely inkább jánoshidai, mint nagyszentmiklósi típusú jelekkel olvasható; a világos jelek dacára egyértelműen nem fejthető meg a szöveg, talán egy mágikus védőige. A legnagyobb, égetés előtt készült edényfelirat egy apróra tört fekete bögrén olvasható. A jelek alakja hanyag, „kurzív” jellegű, a nyers agyagba íráshoz idomult, ezért nehéz olvasni, de minden bizonnyal 4–6 betű (a végén talán csonka), amelyek nagyszentmiklósi és jánoshidai típusú jelek is lehetnek. Ugyanez a megállapítás tehető egy világosszürke palackon található három jelre. Ezek a tárgyak a VIII. század első felére – közepére keltezhetők, valamivel korábbi egy fekete bögre, amelyen egyetlen betűjel olvasható. Egyelőre az írás nyelvére és tartalmára csupán feltevéseket fogalmazhatunk meg, de kapcsolata a korabeli jánoshidai típusú írásbeliséggel vitathatatlan (egy tűtartó hasonló gondolati tartalmú bekarcolt emberalakja is ezt erősíti), és az írás viszonylagos elterjedtsége is feltűnő e korban. K U L C S S Z AVA K : avar temető, későavarkor, rovásírás, Jánoshida, edényfelirat, ólomlemez, tűtartó



ŐSI ÍRÁSAINK II.
56
A B S T R A C T : Written sources in the Avar cemetery of the Tolna-MözsFehérvize-dűlő. An Avar cemetery containing 258 graves was excavated in Tolna-Mözs-Fehérvize-dűlő in 2008. The cemetery was abundant in ceramics, and it was even more unusual that (runiform) scripts could be identified at least on three pots and a small lead plate. There is a tamga on one side and a four-letter inscription on the other side of the lead plate of uncertain function that was only 1.6 x 1.2 cm when folded. The inscription can be read rather with the signs of Jánoshida than those of Nagyszentmiklós. Despite the clear sign, the text cannot be deciphered, it might be a protective ward. The largest, pre-firing inscription is on a black mug broken into little pieces. As the signs are perfunctory and of “cursive”-type inscribed in raw clay, the inscription is difficult to read, but it certainly consists of (at the end perhaps incomplete) 4-6 letters that might be signs of Jánoshida- and Nagyszentmiklós-type. The same can be concluded in the case of the three signs found on a light grey flask. These objects can be dated to the first half of the 8th century. A black mug with only one character can probably be dated to somewhat earlier. For the time being, we can make only assumptions about the language and content of the inscription, but its link with the contemporary Jánoshida-type literacy is undisputable (the carved human figure of similar thought content on a needle holder also confirms it) and the relative prevalence of the inscriptions is also prominent in the age. K E Y W O R D S : Avar cemetery, late Avar age, runiform script, Jánoshida, inscription on pot, lead plate, needle holder
Jelen tanulmányban a Tolna-Mözs-Fehérvize-dűlői avar kori temető egyes tárgyain megfigyelhető írásjeleket kívánjuk közreadni kontextusuk és a lehetséges értelmezési lehetőségek bemutatásával. Mindenekelőtt szükségesnek tartjuk bevezetésként a temető és leletanyagának rövid ismertetését.1
1 A megelőző feltárást a 23186. azonosító számú „Tolna-Mözs – Fehérvize-dűlő (TO-03)” nevű nyilvántartott régészeti lelőhelyen a Magyar Tudományos Akadémia Régészeti Intéze



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
57
A 258 avar kori sír2 2008 tavaszán látott napvilágot megelőző feltárás keretében az M6 jelzésű autópálya nyomvonalának Dunaújváros és Szekszárd közé eső szakaszán, a Dunától mintegy 10 km távolságra fekvő Tolna-Mözstől délre található Fehérvize-dűlőn. A feltárt közel 260 temetkezés egy számottevően nem túl nagy soros jellegű temető részét képezi, amelynek használata a VII. század közepe táján kezdődött a temető délnyugati részén és a VIII. században északnyugati irányban folytatódott (1. kép). A temető szélét csak nyugati, északi és déli irányban sikerült teljes terjedelmében megtalálni. A téglalap alakú aknasírok többsége kisebb eltérésekkel DNy–ÉK-i irányítású, az elhunytakat nagyrészt deszkakoporsóba temették, igen sok temetkezésnél pedig megfigyelhető volt, hogy a sírgödör mindkét végében a koporsó alja alá mélyedt, 19 sír (a temető több mint 7 %-a) pedig bolygatatlan üres sírgödör volt.3 Nyolc lósír is előkerült három csoportban, mindegyik a gazdája sírjának lábfelőli végénél helyezkedett el szorosan. A temetőnek nagyjából a 60%-a volt rablott; fegyveres sírok tekintetében is viszonylag szegényesnek mondható, ezek csak a korábbra datálható, délnyugati felében fordultak elő. A temető közepén, nagyjából a 72. sír és a 155–156. ló- és lovastemetkezés vonalában a leletanyagban változás figyelhető meg: megjelennek a jellegzetes, VII. század utolsó harmadára, végére keltezhető leletek (oldalpántos bronz szíjvégek, dinnyemag alakú gyöngyök). A VIII. századra jellemző
te végezte dr. Horváth Tünde régész vezetésével, akinek ezúton szeretnék köszönetet mondani, hogy a leletanyagot szakdolgozat keretében történő feldolgozás céljából átengedte, és külön köszönet illeti dr. Mende Balázs Gusztávot és munkatársait (korábbi Archeosztráda Kft.), akik annak idején segítették a feldolgozási munkát. A szakdolgozat még közöletlen, a kézirat kapcsán lásd: Novotnik 2012. A 9. kép rajzait Boldog Zoltán, a 12. kép rajzait Tortoriello Fiorella és részben Novotnik Ádám készítette. A bemutatott fotókat Fehér Bence és Novotnik Ádám készítette. A leletanyag őrzési helye: Magyar Nemzeti Múzeum. Itt szeretnénk megköszönni a Magyar Nemzeti Múzeum, dr. Pusztai Tamás főigazgató-helyettes és dr. P. Barna Judit gyűjteményvezető szíves segítségét és engedélyét a jelen tanulmányban szereplő tárgyak közzétételéhez. Jelen tanulmányban az írásjelek lehetséges nyelvészeti szempontú értelmezése Fehér Bence munkáját képezi. 2 Az avar kori temető sírjai mellett 149 őskori, főként középső rézkori Balaton-Lasinja-kultúrához tartozó objektum, továbbá 23 római kori kelta és két középkori objektum is napvilágra került. 3 Az üres sírgödrök értelmezése és esetleges jelképessége kapcsán lásd még: Novotnik 2011, 99–113.



ŐSI ÍRÁSAINK II.
58
leletek – mint az öntött, indákkal díszített veretek és a sárga kerámia – szinte kizárólag az északkeleti részen találhatók meg, azonban egy-két VIII. századi sírt a temető korai felének szélénél is megáshattak később, ezt támasztja alá az ott igen szórványosan előkerülő késői leletanyag. Kiemelendő az igen gazdag kerámiaanyag is: összesen 88 darab, közel ép edény került elő. A szürke kerámia a temető teljes területén elterjedt volt, ám leginkább a délnyugati részen fordult elő. A fekete kerámiatípus is gyakorlatilag mindenütt megtalálható. Az alábbiakban a 12., 191., 226. és 245. sírokban előkerült tárgyakról lesz szó. Mielőtt azonban rátérnénk ezek tárgyalására, szükséges néhány szót ejteni az egyik 23–27 évesen elhunyt nő sírjában (66. sír) feltárt,4 feltehetően a hosszú használat miatt kopott és töredékes, szürkésbarna színű kulacsról,5 amelynek felületén látható bekarcolások kapcsán felmerülhetne, hogy rovásjeleket tartalmaz (2–3. kép). Újbóli tanulmányozása megerősítette a korábbi feltételezést, miszerint az elő- és hátlapon inkább rosszul sikerült, szabálytalanul bekarcolt hálómintát láthatunk, amely néhol egyfajta kuszaságba megy át: itt írásjelekről semmiképpen sem beszélhetünk, inkább egy sajátosan kialakított, részben rontott díszítésről. Elsőként a 12. sírból előkerült kisméretű (1,6×1,2 cm, vastagsága: 0,1 cm), hajlított ólomlemezkét tárgyaljuk, amelynek felületén rovátkolt karcolások láthatók (ltsz. 1.23186.050.007; 4–5. kép). A téglalap alakú aknasírban egy 3545 év körüli nő feküdt nyújtott pozícióban, hanyatt, DNy–ÉK-i tájolásban. A sírgödör mindkét végében volt egy-egy téglalap alakú lemélyülés, a váz körül koporsóra utaló elszíneződés látszott. Bolygatás érte főként a felsőtesten, a koponya hiányzott is, a helyén került elő maga a szóban forgó tárgy. A 12. sír a legsekélyebb sírok között a tárgyakban gazdagabbak közé tartozott. A temetkezésből előkerült még a fejnél (az északnyugati sarokban) egy világossárga színű, gyorskorongolt palack, a fej helye mellett és a jobb könyöknél egy-egy bronzdrótból hajlított, nyitott végű nagykarikás, alsó felében négy nóduszos fülbevaló,
4 Az embertani vizsgálatokat dr. Köhler Kitti és Kirinó Katalin, az archaeozoológiai vizsgálatokat pedig Tugya Beáta végezte el, amiért ezúton is köszönet illeti őket. 5 Keltezése: VII. század középső harmada; magasság: 19,8 cm; szélesség: 10 cm; átmérő: 16,1 cm). Ltsz.: 1.23186.125.001. Novotnik 2012, 83. és 142.



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
59
a medencénél vas övcsat, a bal combcsont mellett egyenes hátú, egyélű, vaskés, továbbá egy sárgásbarna színű, kúpszerű vagy kalapformájú, kézzel formált agyag orsógomb. A sír betöltésében találtak még egy sötétvörös alapon ötszörös szürkésfehér színű hurokfolyatott rátétdíszes, nyomott gömb alakú opak pasztagyöngyöt. A világossárga palack alapján a sír és leletei a későbbi, VIII. századi sírok közé sorolhatók. A jelen állapotában enyhén töredékes tárgy funkciója nehezen meghatározható. Korábban felmerült, hogy esetleg kisebb, vékony faedény – csésze vagy tálka – peremének kevésbé a díszítésére, mint inkább javítására szolgálhatott, amit megerősít, hogy a fej mellett került elő, ahová a temetőben gyakran helyeztek edényeket.6 Hasonlóan egyszerű, díszítetlen és csaknem formátlan darabok kerültek elő a zamárdi temetőben is, amelyek elsősorban nem díszítő funkciót láttak el, hanem a behasadt faedény peremét erősítették meg vele.7 Ez ellen szól viszont, hogy a tárgyalt darabon nem találhatók lyukak és az azokhoz tartozó szegecsek, amelyekkel ráerősíthették az edény peremére. Mivel a fejnél került elő, esetleg képezhette valamilyen fejfedő részét is, de pártadísz aligha volt. Amulettként lehetett az elhunyt nyakában, de mivel nincsen átfúrva, ez is kétséges.8 Annyi biztos, hogy két oldalról rá volt hajtva valamilyen tárgyra, annak peremét vagy (szalagszerű tárgy esetében) teljes átfogását biztosította, azonban az összehajtás csak nagyon vékony tárgyra illik, éppen ezért a faedény kevésbé valószínű.9 Az, hogy a felirat keresztirányú, arra utal, hogy a tárgy használatkor a lapocska állásának megfelelő volt. A fémlemez egyébként előlapja felé homorúan, ívesen hajlik. A lapocskának jelenleg, összehajtott állapotában mindkét oldalán jelek találhatók (kiterítve a lap teljes mérete 2,15×1,55 cm lenne). Az egyik oldalon a ráhajtott rész rövidebb a másik oldalnál; ezen egy bekarcolt rajzos szimbólum van, felfelé balra álló ék, amelynek bal szárát egy félkör metszi. Feltétlenül
6 Novotnik 2012, 25–26. és 82. 7 Garam 2009, 83. 8 Felmerült, hogy esetleg római átoktábla-töredék lenne, ám ahhoz túlságosan kisméretű. 9 A tárgy méreteihez képest a vastagabb falú kobaktök peremének javítására sem használhatták, bár utóbbi edénytípus használata más környékbeli avar temetőben (Gyönk-Vásártér) tett megfigyelések alapján nem zárható ki. Rosner 1975, 166.



ŐSI ÍRÁSAINK II.
60
jobbról balra haladó sorrendben karcolták be, de nem bizonyítható, hogy az ék és a félkör egykorúak. A félkör bal szára szándékosan vagy a vésőeszköz megcsúszása folytán túlnyúlik, a jel vége az összehajtás alatti felületen is látszik, vagyis legalábbis ezen a lapon bizonyos, hogy a jel már összehajtás után, tehát végleges alkalmazása közben került a tárgyra. Az összehajtás pontatlansága és az áthúzódó jel egyaránt azt sejteti, hogy használat közben nemigen látszott ki. Feltehetőleg tulajdonjelzés (tamga) lehetett; gyaníthatólag egyszerre készült, az összes karc együtt teszi ki a jelet. (6. kép.) Eszerint a másik oldalt lehet „előlapnak” nevezni; az ezen levő jelek szövegszerűnek látszanak, négy világosan kivehető bekarcolt jel (betű), 0,8–1,1 cm. Utólag három párhuzamos vonalat véstek fölébe keresztben, a felső a 2–4. betűt metszi, a középső mindegyiket, a 3. jel alakját kétessé teszik. A betűalakok a rovásírásokra alkalmazott numerikus kód szerint leírva nagyjából a következők:10 ← 41 87 13? 01 A betűk hastái lefele sekélyednek és vékonyodnak, tehát fentről le, megszakadó kézmozdulatokkal karcolták őket; dőlésük és az enyhe méretcsökkenés alapján szinte biztosan jobbról balra haladnak. Ez megfejtési lehetőségeiket leszűkíti: latin, görög betű, germán rúna eleve valószínűtlen (és valóban, egyik írásrendszer szerint sem ad ki világos betűket11), valamelyik rovásírásos rendszert lehet feltételezni. Az avar korból eddig ismert két rovásrendszer közül a nagyszentmiklósinak a 2. jel nyilvánvalóan nem felel meg, hacsak nem egy nagyon erősen rontott 98 jelet látunk bele (természetesen eddig ismeretlen betű felbukkanását sem lehet 100%-ig kizárni). A nagyszentmiklósi írás használata tehát valószínűtlen, de nem lehetetlen. Ez esetben a szöveget jelenleg nem tudjuk kiolvasni.12
10 Az első jel keresztvonala lenn nagyon felszínes, ezért első ránézésre 06 01 jelcsoportnak néz ki, de valójában a 41 jel biztosra vehető; a 2. és 3. jel felső részén is egy-egy nagyon rövid ferde véset vehető ki, amelyet a felső keresztvonás eléggé tönkretett; véleményem szerint ezek is inkább utólagos és felszínes sérülések, de ha mégsem, akkor a két betűalak 86 és 22. 11 Ha tükrözve, jobbról balra írt latin betűket próbálunk olvasni, akkor a szöveg esetleg betűkre tagolható, kb. nafi (nbfi? naki?) jön ki, ami nyilvánvalóan nem értelmes. Normális irányba csak i*a/d*, akár latin, akár görög nyelven próbálkozunk. 12 Mind Vékony Gábor, mind Róna-Tas András megfejtése bizonyos fokig problémás; a Vékony-féle ábécé szerint a szöveg γtas/γtäs, a Róna-Tas-féle szerint qr1gs lenne. Saját kombi



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
61
A másik avar kori írásrendszer, a jánoshidai még sajnos csak részleteiben ismert,13 de a székely rovásírás távoli ősét jelenti, ezért hipotetikusan a székely rovásírás jeleit be lehet helyettesíteni még ismeretlen betűi helyére; ezzel a feltételezéssel élve (ha a 3. betű tényleg 13 és nem 22) valamennyi jel beillik az ábécébe; a klasszikus székely értékekkel az olvasat így ROTS lenne, de az I. évezredbe visszavetítve minden bizonnyal inkább RO/UTS.14 Értelmezhető-e a szöveg valamilyen nyelven? A jánoshidai analógia15 és a X. századi, majd középkori kontinuitás alapján a leglogikusabb lenne magyar nyelvet feltételezni, de mint látni fogjuk, ez a megoldás egyelőre legalábbis kérdéses. Nyilvánvalóan elképzelhető valamilyen török vagy mongol nyelv használata is – ez esetben a megfejtésben nem vagyok kompetens, megfelelő turkológus, ill. mongolista szakember tud csak előrelépni. Ószláv nyelven világos, hogy nem jön ki eredmény; germán nyelven esetleg lehetséges, bár a tárgy feltételezett funkciójához nehezen kapcsolható, talán tulajdonosnévként.16 Mivel a VIII. században maradék germán (gepida) népességet az avar birodalomban nem lehet kizárni, ez csak azt a problémát vetné fel, miért nem a saját rúnaírásukat használták,17 miért a (többségi) társadalom írását alkalmazták ad hoc, hangértéki pontatlansággal a nyelvükre. Viszont a funkcióból kiindulva, mivel a hátoldalon tételezünk fel egy tulajdonosjelzést, a puszta személynév éppen nem valószínű; észszerűbb gondolat egy igét várni: vagy jókívánságot, vagy mágikus igét. (Esetleg, ha a tárgy mégis edényhez tartozott, lehet ételnév vagy étkezésre buzdítás.) Egy esetleges magyar értelmezés ennek elvileg megfelelhetne, mert a szó vége alapján lehetne
nációs kísérleteim tapasztalata szerint (ld. Fehér 2021, in print) a szóvégi 01 karakter sajnos az egyetlen gyakori karakter, amely bizonyosan több nyelvtani funkcióban lehet, így még a szó szófajiságának meghatározására sem alkalmas. 13 Fehér 2020, 126–130. 14 A X. századi alsóbűi feliraton a 86 jel értéke Vékony Gábor (1999) szerint /u/, ezt az olvasatot követi Hosszú–Zelliger (2014, 421.) is, bár a felirat további betűit másképp értelmezik; szerintem a későbbi magyar /o/ előzménye, amely természetesen a VIII–X. századokban mindenképp az /u/-hoz közeli hang lehetett. 15 Fehér 2020, 127–128., 133–134., vö. KMRE 075. 16 Például lehetne gót (az adott szituációban: gepida) rauþs, rauþis. 17 Vannak nyomok arra, hogy a rúnaírás az avar birodalomban is továbbélt, ld. KMRE 087, vagy (a publikálók szerint szláv környezetben) Macháček et all. 2021.



ŐSI ÍRÁSAINK II.
62
E/2. személyű ige. A gond az, hogy a betűknek egyetlen ismert ősi igénk sem felel meg teljesen. (Várható mágikus kontextusú igék lehetnének pl. rejt, ront, ró: ezeknek azonban a feltehető kortárs alakjukban *rχt-, *rmt-, *roγ- tőalakokat várnánk, amelyeket a tényleges betűkből nehezen lehet kiolvasni.)18 Az egyetlen igei tő, amely ideillik, egy feltételezett *rot- tő lenne, amely a rothad ige szócsaládjának történetileg nem dokumentált alapigéje,19 viszont nem világos, miért lenne ez alkalmas mágikus igének (jókívánságnak biztosan semmiképp). (Esetleg abból a bizonytalan feltételezésből kiindulva, hogy a pántocska javítás céljából került az ismeretlen tárgyra, annak a hibáját jelezné?) Persze ha a szó mégis személynév, a lehetőségek köre kibővül, de főleg számunkra úgysem azonosítható szavakkal.20 A négybetűs felirat értelme tehát továbbra is messzemenően bizonytalan, sőt nyelve is, magyar és germán megoldást sem lehet kizárni, az viszont igen valószínű, hogy a jánoshidai típusú írást alkalmazza, annak főbb ismert példáival21 szinte egykorúan. A következő tárgy a 226. sír északkeleti sarkában (talán fej felőli végén) talált gyorskorongolt, fekete színű, vékonyfalú, oldalán körbefutó vonalköteggel díszített bögre, amelynek pereme letörött (ltsz. 01.23186.435.001; 7. kép). A téglalap alakú aknasírban, ahol deszkakoporsó nyomai is megfigyelhetők voltak, egy 4–10 év körüli gyermek rossz megtartású hosszúcsont-töredékei feküdtek. A sírban még egy egyenes hátú, egyélű vaskés két töredéke került elő a sír közepén lévő hosszúcsonton keresztben. Az edénytípus technológiai és morfológiai jellegzetességei alapján a Vida Tivadar-féle IC2 alcsoportba sorolható, amely a
18 Hacsak nem indulunk ki abból, hogy egyik-másik betű túlnyúlik és a véséskor az alja a fémlapocskáról „lecsúszott”. Ez esetben a 2. betű éppen lehetne egy elég torz χ, ami megengedné a *rχts ‘rejtesz’ olvasatot. 19 Új magyar etimológiai szótár II. 535, http://uesz.nytud.hu/uesz_2.pdf (feltöltés 2016. 04. 26.); a TESz szerint elképzelhető kapcsolata a rút szóval (ősi jelentése talán ‘törékeny, korhadt’: TESz III. 450., III. 465.). Függetlenül ennek a kapcsolatnak a valóságtartalmától, a rút- tő is kiolvasható lenne, ha ehhez egy ősi igét tudnánk rendelni. 20 Az egyetlen ténylegesen ismert közelítőleg ideillő név tudtommal Ravasz, de ennek kortárs realizálása vsz. *ruβosu (írva *ro/uβs v. *ro/uβso/u) lehetne, vagyis a 3. betű semmiképp nem stimmelne. 21 KMRE 073, 075, 109.



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
63
koraavarkor második felétől jelenik meg és a VIII. század közepéig fordul elő szinte kizárólag a Kelet-Dunántúl területén.22 Edényünk a sír temetőn belüli elhelyezkedése és a szomszédos jellegzetes sárga kerámiát tartalmazó temetkezések (214. és 218. sír) alapján, a legkésőbbi használathoz köthető. A fémlapocskánál is nagyobb újdonságot jelent a bögre felirata, amely (értelmezéstől függően) 4–6 jelet tartalmaz egy sorban, de a sor vége csonkának tűnik: ez az első ismertté vált avar kori agyagedény, amelyen folyamatos szöveget alkotó, betűkre tagolódó, égetés előtt készült jelsor található (8. kép). Ugyanakkor sajnos a felvetett problémák is jóval nagyobbak a fent tárgyalt fémlapocskáénál. Ennek oka részben a bögre töredékes volta: a jelenleg (9,0) × 4,9–5,1 cm (aljátm.) méretű tárgy hiányos, és a meglevő rész is sok darabból van összeillesztve, a törési vonalak pedig betűkön húzódnak keresztül, megnehezítve azok azonosítását. A másik ok az írástechnikából adódik: az égetés előtt behúzott jelek lendületes vonással készültek, így szinte bizonyosan nem „szabványos” alakúak, hanem megdőlnek, talán egyfajta „kurzív” írásstílust mutatnak, azonban ennek egyelőre a korszakból nem ismerjük párját. Értelemszerűen így a betűk azonosítása jóval nehezebb, esetenként egyelőre megoldhatatlan. Az egyes vonalak egymást nem metszik, de a „kurzív” jelleg miatt ettől még nincs kizárva, hogy több vonal alkot egy betűt. A dőlésszög, a jelalakok alapján úgy tűnik, a felirat jobbról balra halad; a betűk 0,8–1,1 cm magasak, a felirat hossza 4,7 cm, balra tőle 3,2–4,4 cm folytonossági hiány, amelyen elvileg még folytatódhatott. Jobb oldalt nem látunk további jeleket, de mivel kb. egy betűnyi távolságra nagy térségben eltörött a felszín, elvileg nem lehetetlen egy legelső megsemmisült jel feltételezése sem. A jelek ismételten nem tartoznak könnyen azonosítható írástípushoz, latin, görög és rúnaírás is gyakorlatilag kizárható. Első ránézésre azonban a két avar kori rovástípustól is távol állónak tűnnek. Értelmezésükhöz a duktus jellegzetességeit is figyelembe kell vennünk. A jeleket viszonylag vastag hegyű, éles szerszámmal húzták be az anyagba, s különös sajátossága a fentről lefelé behúzott száraknak, hogy eleinte felszínesebben nyomódtak be, csak a betű al
22 Vida 1999, 68–71.



ŐSI ÍRÁSAINK II.
64
ján érték el végleges mélységüket. Emiatt az alsó végpontok jól láthatók, de a betűk tetején felszínes érintések nyomai láthatók, s általában feltehető, hogy a tervezett írás néhány milliméterrel magasabban kezdődött volna, mint a ténylegesen megvalósult. Ez különösen fontos azért, mert így a különálló széttartó szárak egy részéről elképzelhető, hogy egyetlen betű részei. Az első fennmaradt jel függőleges vonás, ami mindkét rovásrendszernek lehet jele, ám különös módon rövidebb a többinél, magasabban ér véget (és mivel az alsó végpont szokott stabil lenni, ez tervezett rövidség). Szótagolójelnek azonban túl nagy (a szöveg elején különben sem volna értelme), így mégis kénytelenek vagyunk a 01 (székely rovásírásos értékben Sz) jelnek tekinteni. Tőle jobbra akár egy teljes jel is elférne, de nincs látható jeltöredék: legalább három rézsútos karmolódás ugyan van, de ezeknek az iránya ellentmondana az összes többi jel haladási irányának, s felszínesebbek is azoknál, ezért véleményem szerint ezek az edény összetörését előidéző (vagy esetleg még azelőtti) sérülés következményei. A következő jel már normális hosszú függőleges vonás, amelytől balra nagyon halványan kivehető egy ferde, rövidebb hasta: a felső meghosszabbíthatóság figyelembevételével ez lehetne 06 jel; a függőleges hasta közepén, sajnos éppen a fő törésvonalban azonban egy másik jelenség nyomai is láthatók. A törés miatt nem bizonyítható, de elképzelhető, hogy egy rövid ferde vonal keresztezte a főszárat, ez esetben a jel inkább 07; azonban jelenleg a jelenség oly kicsi, hogy hihető az is, hogy ez az íróeszközzel tett véletlen mozdulatból eredt. Mindenesetre 07 jel a székely rovásírásban nem ismert, a nagyszentmiklósiban viszont igen; 06 jel mindkettőben van, de tudomásunk szerint e korszakban görbült szárral. A következő ferde vonások látszatra három független jelet adnak (a két szélső hosszabb), azonban mindháromnál jól észlelhető, hogy fölfele fokozatosan vesznek el. Emiatt indokoltnak tartom mindhárom jelet felfelé meghosszabbítani, s így valószínűleg egyetlen betűt (vagy ligatúrát) alkotnak, amelynek alakja kb. a 37 jelnek felel meg.23 A nagyszentmiklósi írásban ilyen jel nincsen. A székely rovásírásból jól ismert (értéke /g/), s bár a legkorábbi fázisból eddig nem
23 Kevésbé pontosan lehetne 19, ezt eddig egyetlen esetben ismerjük nagyszentmiklósi jelsorból (KMRE 080), és természetesen jól ismert székely jel, azonban az utóbbi esetben a VIII.



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
65
ismertük, semmi ok kései fejleménynek vagy átvételnek tartanunk, így alkalmazása hihető lehet. Esetleg elképzelhető, hogy Š^R2 ligatúrának értékeljük,24 azonban az előző feliratunkon R1 alak látható. Különös lenne, hogy ugyanabban a közösségben, ugyanakkor az R2 jelet is használják, amely egyébként is hihetőleg az R1-ből fejlődött ki oly módon, hogy a függőleges hasták ligatúra részei lettek. Csupán akkor lenne realitása egy Š^R1 olvasatnak, ha feltennők, hogy a betűnek egy bal függőleges szára (amely nem érintkezett közvetlenül a középső vonallal) éppen a törésvonalba esett és megsemmisült: nem lehetetlen, de igen csekély valószínűségű feltételezés, hiszen akkor az utána következő betűhöz jóval közelebb esnék, mint általában a felirat betűközei. Végül közvetlen a végső törés előtt egy különös módon görbülő ferde jel van, amely ha magában áll, mindkét írásrendszertől idegennek tűnik. Sajnos a felső végpontja ennek is egy nagy törésbe érkezik (a törés felett a felső vége még éppen kilátszik), s akár jobbra le, akár balra vízszintesen lehetséges, hogy egy másik hasta folytatta. Alsó végpontja azonban bizonyos. Valószínűnek tartom, hogy a jel görbülése csak az írás „kurzív” voltának következménye; jobbra folytatva nem jutunk eredményre; balra az egész felirat végét jelentő nagy törés kezdete áll, amelynek felső peremén még látható egy nagyon halvány jeltöredék (felső végponton ez ugye megszokott), s ha a kettőt hipotetikusan egy jellé kombináljuk össze, akár a nagyszentmiklósi 30, akár a székely 44 = Ü jel variánsa lehet. Ha pedig a két jel csak összetartott, de nem érte el egymást, elvileg egy „kurzív” 13 jel is elképzelhető, amely mindkét írásban ismert (Jánoshidán /t/ hangértékben.) Talán egyetlen szóról van szó, de a 2. és 3. jel közt a távolság egy picit nagyobb, s éppen úgy helyezkedik el a törés, hogy ott akár egy szótagolójel is elveszhetett.
századig visszavezetni abszurdum, hiszen hangértéke /c/, amely hang az I. évezredben még nem létezett a magyarban, így e betű későbbi fejlemény. 24 Az Š betűnek a KMRE 200 feliraton látható alakváltozatával. – Nyilván csábító lenne egy edényfeliraton a ser szó tövét olvasni (az utána következő jel /ü/ olvasattal lehetne akár sorvadó végmagánhangzó, akár egy -ü[l] rag része), de a betűalak ekkora fokú bizonytalansága mellett, míg a mondatot feltehetőleg kezdő igét nem tudjuk azonosítani, semmiképp nem merünk ilyen javaslatot tenni.



ŐSI ÍRÁSAINK II.
66
A végleges olvasat tehát a következő változatokat kínálja: ← 01 07 (◦?) 37 30 [- - -?] vagy ← 01 06 (◦?) 37 30 [- - -?] vagy ← 01 07 (◦?) 37 44 [- - -?] vagy ← 01 06 (◦?) 37 44 [- - -?] vagy esetleg ← 01 07 (◦?) 37 13 [- - -?] vagy ← 01 06 (◦?) 37 13 [- - -?] (mindegyik esetben esetleg az elején még egy jellel). A 3. jel alakja mindenképp ellentmond annak, hogy nagyszentmiklósi típusú írásnak tekintsük; a 2. jel 07 alakját viszont (eddigi ismereteinkkel) a jánoshidai típusban nem tudjuk értelmezni. (De a 06 alak is különös mindkét írás számára, mert nem görbül.) Ez azonban nem kizáró érv, mert a jánoshidai írásban lehetett ismeretlen számú olyan jel, amelyek a későbbi székely rovásírásból kikoptak. Ezért s a fémlapocska írásának jellege miatt is valószínűbb, hogy a jánoshidai írástípussal kell értelmeznünk a szót (vagy két szót), de nem minden betűjére tudunk javaslatot tenni: S * (◦) G Ü/T? [- - -]. Természetesen kicsi az esély a megfejtésre, pontosabban szinte bármely nyelven lehet hipotézist felállítani rá.25 Az azonban elmondható, hogy magyar nyelvű megfejtés itt sem zárható ki: az első két jel több olyan igének lehet része, amellyel egy edényfeliratot kezdeni teljesen logikus (eszik, iszik, szív, sőt akár szop is26). A harmadik vizsgált tárgy a 245. sír palackja (ltsz. 01.23186.462.001). A sírban nyugvó 35–50 év körüli férfi lehetett a gazdája a sír láb felőli végénél található 246. sírban, vele azonos tájolásban fekvő maturus korú kancának, amely
25 Egyebek mellett kézenfekvően lehetne akár latinul (!) is feloldani: S*(=U)GT[-] sugit[o]. Ennek egyetlen akadálya van, és az történeti természetű: teljesen illogikus lenne e nyelv használatát itt, ekkor és éppen rovásírással feltételezni. 26 Az első kettő persze csak kijelentő módban képzelhető el, ami talán kevésbé valószínű. A szív igénél e korban akár siβ-, akár sip- tő elképzelhető, a /p/ értéket azonban kizárja az, hogy az Aquincum–Szőlő utcai edényen (KMRE 073) annak alakja 11. Viszont a nagyszentmiklósi jeleknél Vékony megfejtése szerint a 07 értéke éppen /β/. Hosszú–Zelliger (2014, 421., 424–6.) értelmezésében az alsóbűi felirat 3. jelét alkotó ligatúra egyik eleme is 07, szintén /β/ olvasattal; sőt ezt a jelet még a XV. századi székelydályai feliratokon is így olvassák (Hoszszú–Zelliger 2014, 427.), az utóbbi helyen azonban ez a jel bizonyosan nem áll (lásd Fehér B. tanulmányát a jelen kötetben). Alsóbűi jelenlétét teljesen kizárni nem lehet, bár én az adott szót másképpen olvasom (KMRE 117). Kalandos és megbízhatatlan dolog lenne ennyire bizonytalan adatokból hipotézist alkotni, és mindenképpen akadály az értelmezésben az, hogy ha erről az igéről volna szó, a végén nem tudnánk ragot azonosítani. Egyelőre annál kell maradnunk, hogy rögzítsük: elvileg több magyar ige is szóba jöhet az olvasathoz – feltéve persze, hogy az első jel előtt nem volt még egy, mára megsemmisült mássalhangzó!



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
67
a temető keleti felében található harmadik, késői lósírok csoportjához tartozik. Az egyébként bolygatatlan lósírból a lószerszámzat hiányzott, mindössze néhány bronzveret töredéke került elő. Az elhunyt teljesnek mondható övgarnitúrája, amely egy bronzból öntött, áttört laposindás, hegyes végű és ívelt oldalú tokos nagyszíjvégből és négy darab, szintén bronzból öntött, áttört, háromszöges-rácsos díszítéssel dekorált övveretből,27 valamint egy övbújtató elülső oldalán griffes ábrázolású, keskeny, téglalap alakú öntött bronz előlapjából állt (9. kép), a későavarkor első felére keltezhető.28 Három vas övcsatja volt, továbbá a medencén vaskarika is előkerült. Esetében megfigyelhető a kettős kés viselete is. A VIII. század közepi keltezést megerősítik a bronzból öntött, hatszögletű, félhasáb alakú (trapéz átmetszetű varkocsszorítók is,29 míg a szóban forgó világosszürke színű, finoman iszapolt, oldalán háromszoros körbefutó vonalköteggel díszített palack (15,0 × 3,7 [szájátm.] / 6,8–7,1 [aljátm.] cm; 10. kép) megerősíti e kerámiatípus kései használatát.30 Ezen a tárgyon szintén világosan írásos, betűkre elkülönülő jelek láthatók a legalsó vonalköteg alatt életlen eszközzel, elmosódottan. A betűk a numerikus kóddal leírva:
← 13 01 01/06?
Egyértelműen szándékos írásról van szó (11. kép), amelynek az első két jele mindkét avar kori rovásrendszerbe beillik, tehát lehet nagyszentmiklósi is (olvasat ez esetben nem adható), és jánoshidai is, ez esetben a valószínű olvasat TS. (A 12. sír ólomlemezének jelsora alapján valószínűbbnek tarthatjuk a jánoshidai típusú megfejtést, hiszen közelítőleg azonos korszakban egy közösségben kevésbé valószínű, hogy együtt élt volna a két különböző írás.) Az első jel alul sérült, szerintem véletlenül. A harmadik jel lényegesen kisebb, a soregyen felső részébe esik: elképzelhető, hogy ez azonos a második jellel kis
27 Hasonló áttört négyszögletes veretek voltak a tiszafüredi temető 368. és 845. sírjában, amelyek a későavarkor első felére jellemzők (IV. fázis). Garam 1995, 408. 28 A motívum és keltezése kapcsán bővebben: Szenthe 2019, 50–52., 113–114. és 193–198. vö. V.1.1.2. szakasz 1.1. típus (naturális laposindák) 2. változata. 29 A viseleti tárgy formája és díszítése alapján Andrási Júlia V. típusába sorolható. Vö. további példákkal: Andrási 1996, 112. és 19. kép, valamint lásd még: Kat. 93. és 86. 30 Vö. Vida 1999, 57. és Rosner 1999, 138.



ŐSI ÍRÁSAINK II.
68
méretben, vagy egy hanyagul kivitelezett oldalszár többletje van,31 de az is, hogy egyfajta tagolópont (rövidítés jele?), vagy egy megkezdett, de véghez nem vitt betű. Valamennyi jelen jóval vékonyabb eszközzel, érezhetően utólag metszett keresztvonás van a közepén, ami alighanem annak a jele, hogy valaki a felirat érvénytelenségét jelezte. Utána pedig egy viszonylag nagy sérülés látható az anyagon, amely elképzelhető, hogy egy ugyanilyen kisebb méretű jelet eltüntetett (de persze az is, hogy itt a felület sima volt). A szöveg olvasata valószínűleg nem lesz megbízhatóan megadható, amíg az előző feliratok nincsenek megfejtve: két mássalhangzó, tetszés szerint egy vagy két magánhangzóval kiegészítve (VCVC és CVC szerkezetben), eleve anynyi kombinációt megenged, hogy szinte mindegyik szóba jöhető nyelvből lehet megfejtési javaslatot találni, ráadásul nem lehetetlen, hogy nem folyamatos szövegről, hanem monogramjelzésről van szó. Funkcionálisan ugyanis egyformán valószínűsíthető jókívánság, ételnév, tulajdonosjelzés vagy mágikus ige is. (Viszont edénytípus megnevezése, amit esetleg egy török nyelvű megfejtés sugallna, biztosan nem, hiszen semmi értelme egy átlagos, népi használati tárgyon pusztán a tárgy nevét felírni.) A negyedik, írásjelet tartalmazó tárgy egy fekete bögre (7,7 × 9,2–9,4 [szájátm.] / 5,2–5,7 [aljátm.] cm), amely a 191. sír északkeleti, láb felőli végében látott napvilágot (ltsz. 01.23186.370.001). Az antropológiai meghatározás szerint az elhunyt egy 10 éves fiú volt, bolygatás – talán rókalyuk – következtében a koponya hiányzott, lábai rombusz alakot adva, térdből be voltak hajlítva.32 A temető egyik, mondhatni teljes övgarnitúrája innen került elő (12. kép). A bronzlemezből kivágott, elhegyesedő végű, díszítetlen oldalpántos nagyszíjvég és a kisszíjvégek,33 a bronzlemezből kivágott, hatszögletű veretből álló karikacsüngős övdíszek,34 valamint utóbbiak gyakori kísérőjeként megjelenő enyhén
31 Ha betűnek értelmezzük: TSS vagy TSJ, esetleg TSŠ? 32 A két láb eredetileg fel lehetett húzva, a térd be volt hajlítva, és feltehetőleg a föld súlya vagy a test elbomlása miatt két oldalra dőltek, békaterpeszbe nyílva. 33 E középavar kori nagyszíjvég-típus a VII. század végén jött divatba. Vö. Somogyi 1984, 85. és Garam 1995, 202. 34 Egy hármas karikacsüngős övdísz és további 10 darab szimpla karikacsüngős övdísz. Az ilyen karikacsüngős lemezveretek „tipikus darabjai a közép avar kori – a kora avar kor



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
69
trapéz alakú, lekerekített téglalap alakú bronz szíjszorítós testtel és vaspecekkel ellátott lemezes bronzcsat35 a középavarkor végére, illetve a későavarkor elejére, azaz VII. század végére, VIII. század első harmadára keltezhetők. Ezt megerősítik a gyöngycsüngős fülbevalók és maga a fekete kerámia jelenléte is. A sírban még egy vaskés és egy keskeny, téglalap alakú vas páncéllemez volt, amely talán az elhunyt magasabb társadalmi állására utalhat.36 Az edény (13. kép), ahogy a 226. sír bögréje, szintén a Vida-féle tipológia IC2 alcsoportjába sorolható.37 Ennek az edénynek az oldalán egyetlen jól észlelhető, égetés előtt behúzott jel található (1,7 cm). A jel olvasata meglehetősen biztos: ,87=06. Ez szintén megegyezik egy nagyszentmiklósi jellel,38 és egy jól ismert jánoshidai típusú jellel is, amelynek olvasata valószínűleg /j/. Önmagában ez legvalószínűbben monogram-jelzés. Figyelemre méltó azonban az is, hogy eléggé hasonlít az eddigi egyetlen agyagedényen publikált avar tamgajelzés (Tihany tér 1. sír)39 harmadik eleméhez. Bár annál ez az edény kevéssel korábbi, minőségét és anyagát tekintve hasonló (méretét tekintve kisebb), ezért a jelhasználat analóg volta sem zárható ki, vagyis elképzelhető, hogy itt tamgafunkciójú jelről/rövidítésről van szó. A temető 88 edényéből tehát négyen biztosan írott jelzés van. Ez önmagában is figyelemreméltó arány, közel 5%-ot tesz ki; az eddigi avar temetőközlésekből ilyen magas írásbeliségi arány nem volt igazolható. Ráadásul bár ezek a temető VIII. századi részében sűrűsödnek, a negyedik edény alapján úgy tűnik, az írás
tól élesen elváló – fémművességnek”. Szalontai 2003, 381. Hasonló, enyhén íveltebb oldalú darabok ismertek a terehegyi temető 1., illetve ötszögletű példányok a Nagypall I. – Határi-dűlő 94. sírjában, amelyeket Kiss Attila már a későavarkor korai és középső fázisára keltez. Kiss 1977, 80. és 149. Garam Éva a gyűrűcsüngős veretek legidősebb típusainak tartja ezeket, ugyanis a tiszafüredi temetőben ezek a préselt és lemezes szíjvégekkel együtt fordultak elő. Garam 1995, 214. A Kr. u. 700–720 körüli keltezéssel kapcsolatban vö. még: Zábojník 1991, 248. 35 A csattípus közel áll az áttört, kettős háromszög-díszítésű lemezveretekhez, ugyanakkor már az öntött bronzveretekkel is előfordul. Kovrig 1963, 157–158. és vö. még: Garam 1995, 228. 36 Csallány 1960, 17. és Pásztor 1995, 60. 37 Ld. fentebb! 38 Róna-Tas szerint R2, Vékony szerint I olvasatú; véleményem szerint imperativusi vagy birtok/birtokosi szerepköre tehető fel (Fehér 2021, in print) – természetesen szó végén; magányos jelként alkalmazva ez szóba sem jöhet. 39 László 1941, 108.; KMRE 071.



ŐSI ÍRÁSAINK II.
70
a temető egész fennállása során használatban volt. Arról nem is beszélve, hogy közlésünkben egy szándékosan minimalista értelmezéshez tartottuk magunkat: még kilenc edényen lehetett valamiféle jelzéseket azonosítani, ezek egy része minden bizonnyal nem írásjel, hanem csak grafikus szimbólum,40 esetleg számjel,41 de néhány esetben felvetődhet az írásutánzás vagy tamga lehetősége is.42 És tekintettel a jánoshidai írástípus használatának valószínűségére, meg kell említeni még egy grafikus jelzést nem edényen, hanem egy tűtartón, amely jó analógiája az ezt az írást többször megőrző tűtartóknak (Jánoshida, Udvard):43 a 01.23186.126.005. ltsz. kis hengeres tűtartón (6,0×1,6×1,2 cm, V: 0,2–0,4 cm, lyukátm.: 0,8×1,2 cm) ugyanolyan kis méretű, finoman bekarcolt, nagyon stilizált emberalak látható, mint amelyhez e darabok mágikus igéi szólnak, csakhogy esetünkben minden írás nélkül (ld. 14. és 15. kép). Az elhunyt 40–45 év körüli férfi egyébként földúlt sírjában viseleti elemként egy vascsat, továbbá egy vaskés és a jobb lábszár mellett vas fokosbalta44 került elő; a temetkezést a teme
40 41. sír: gyorskorongolt, fekete bögre (ltsz.: 01.23186.092.001.); 100. sír: gyorskorongolt, vöröses-barnás foltosra égett, fekete bögre (X-szerű karcolat; ltsz.: 01.23186.235.001.); 139. sír: gyorskorongolt, barnás-vöröses foltosra égett, fekete bögre (ltsz.: 01.23186.293.001.); 248. sír: gyorskorongolt, gyűrűfüles, sárga bögre (ltsz.: 01.23186.465.001.) 41 Talán a 184. sír szürke színű, foltosra égett, gyorskorongolt palackja (ltsz.: 01.23186.359.001.) és a 262. sír gyorskorongolt, sötétsárga pohara (ltsz.: 01.23186.480.001.). 42 22. sír: gyorskorongolt, világosszürke kisfazék (ltsz.: 01.23186.059.001.); 35. sír: gyorskorongolt, világosszürke füleskancsó (ltsz.: 01.23186.086.001.); 89. sír: gyorskorongolt, szürke fazék (ltsz.: 01.23186.210.001.) 43 KMRE 075, °109. Az alakot ismerjük még a 0751 és talán 085 (ld. Fehér 2021, in print) tűtartóról is. 44 A tolna-mözsi domborúan ívelt élű, négyzetes átmetszetű és enyhén lehajló fokban végződő, alsó felén hegyes (félrombusz) végződésű köpűjű példányhoz formailag a Zamárdi-Rétiföldek temetőjének 701. és 1392. sírjaiban talált példányok állnak közel (Bárdos–Garam 2009, 100., 182. és 184. valamint Taf. 89, 160). A Szücsi Frigyes által kialakított tipológiában az elsősorban fegyverként, de munkaeszközként is használt fokosbalták kalapácsfokú altípusába sorolható. A zamárdi 701. síréhoz hasonló kialakítás a későrómai- és kora-népvándorláskori germánoknál (IV–VI. sz.), de a X–XI. századi bolgár leletanyagban is megtalálható. Az éremmel keltezett sírok (köztük az említett zamárdi 1392. sír Heraclius- és Heraclius Constantinus-solidusa) alapján a legnagyobb számban a Dunántúlról ismert fokosbalták a koraavarkor végén, a VII. század második negyedében már jelen vannak az avar kori leletanyagban. Szücsi 2014, 122., 129. és 134. Garam Éva szerint – az igari második leletre hivatkozva – a harci balták általában a Kárpát-medencei régészeti leletanyagban a VII. század utolsó harmadában jelennek meg nagyobb számban; a tiszafüredi temetőben is a legtöbb példány az ún. griffes-indás csoport időszakára jellemző. Garam 1995, 349.



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
71
tő korábbra datálható részén tárták fel. Összefoglalólag tehát a Tolna-Mözs-Fehérvize-dűlői avar temető meglepően gazdag írásos anyaga hasonló kulturális közeget mutat, mint a VIII. századi avar írásbeliség jánoshidai csoportja, de abszolút újdonság, hogy az íráshordozók ezúttal agyagedények; az írott szövegeket egyelőre nem tudjuk biztonsággal értelmezni, részben talán éppen az anyagbeli különbségek miatt, de az írástípus azonosnak látszik.



ŐSI ÍRÁSAINK II.
72
KÉPEK JEGYZÉKE
1. kép: Tolna-Mözs-Fehérvize-dűlő, temetőtérkép (Novotnik Ádám rajza)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
73
2–3. kép: Kulacs a 66. sírból (Magyar Nemzeti Múzeum)
4–5. kép: Fémlapocska a 12. sírból (Magyar Nemzeti Múzeum, Fehér Bence felvétele)



ŐSI ÍRÁSAINK II.
74
6. kép: Fémlapocska a 12. sírból, felirat (Fehér Bence rajza)
7. kép: Edény a 226. sírból (Magyar Nemzeti Múzeum, Fehér Bence felvétele)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
75
8. kép: Edény a 226. sírból, felirat (Fehér Bence rajza)
9. kép: A 245. sír leletei (Novotnik Ádám rajza)



ŐSI ÍRÁSAINK II.
76
10. kép: Edény a 245. sírból (Magyar Nemzeti Múzeum, Fehér Bence felvétele)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
77
11. kép: Edény a 226. sírból, felirat (Fehér Bence rajza)
12. kép: A 191. sír leletei (Novotnik Ádám rajza)



ŐSI ÍRÁSAINK II.
78
13. kép: Edény a 191. sírból (Magyar Nemzeti Múzeum, Fehér Bence felvétele)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
79
14. kép: Hengeres tűtartó (Magyar Nemzeti Múzeum, Fehér Bence felvétele)



ŐSI ÍRÁSAINK II.
80
15. kép: Hengeres tűtartó (Fehér Bence rajza)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
81
IRODALOM
Andrási 1996. Andrási Júlia: Avar kori varkocsszorítók. Archaeologiai Értesítő, 123–124. (1996) 85–123. Bárdos – Garam 2009. Bárdos Edith – Garam Éva: Das awarenzeitliche Gräberfeld in Zamárdi-Rétiföldek. Teil I. Magyar Nemzeti Múzeum – MTA Régészeti Intézete, Budapest, 2009. (Monumenta Avarorum archaeologica 9.) Csallány 1960. Csallány Dezső: A hajdúdorogi avar mellpáncél. A Debreceni Déri Múzeum Évkönyve 1958–1959. (1960) 17–23.
Fehér 2020. Fehér Bence: Legősibb nyelvemlékeink? Bajelhárító alakok és rovásfeliratok avarkori tűtartókon. In: Berta Péter – Vizi László (szerk.): A Magyarságkutató Intézet évkönyve 2019. Magyarságkutató Intézet, Budapest, 2020. 111–142. Fehér 2021. Fehér Bence: Gondolatok a nagyszentmiklósi írások megfejthetőségének korlátairól. In: Vizi László – Kovács Attila (szerk.): A Magyarságkutató Intézet évkönyve 2020. Magyarságkutató Intézet, Budapest, 2021. in print.
Garam 1995. Garam Éva: Das awarenzeitliche Gräberfeld von Tiszafüred. Akadémiai Kiadó, Budapest, 1995. [Cemeteries of the Avar period (567–829) in Hungary 3.] Garam 2009. Garam Éva: Avar kori faedények. In: Somogyvári Ágnes – V. Székely György (szerk.): „In terra quondam Avarorum...” Ünnepi tanulmányok H. Tóth Elvira 80. születésnapjára. Bács-Kiskun Megyei Önkormányzat Katona József Múzeuma, Kecskemét, 2009. 79–100. (Archaeologia Cumanica 2.) Hosszú–Zelliger 2014. Hosszú Gábor – Zelliger Erzsébet: A Bodrog-alsóbűi rovásemlék számítógépes írástörténeti kapcsolatai és egy olvasati kísérlete. Magyar Nyelv, 110. (2014) 417−431.
Kiss 1977. Kiss Attila: Avar Cemeteries in County Baranya. Akadémiai Kiadó, Budapest, 1977. [Cemeteries of the Avar Period (567–829) in Hungary 2.] KMRE. Fehér Bence: A Kárpát-medencei rovásírásos emlékek gyűjteménye I. Magyarságkutató Intézet, Budapest, 2020.
Kovrig 1963. Kovrig Ilona: Das awarenzeitliche Gräberfeld von Alattyán. Akadémiai Kiadó, Budapest, 1963. (Archaeologia Hungarica XL)



ŐSI ÍRÁSAINK II.
82
László 1941. László Gyula: A tihanyi-téri avarkori temető. In: Laureae Aquincenses memoriae Valentini Kuzsinszky dicatae II. K. M. Pázmány Péter Tudományegyetem Érem- és Régiségtani Intézete, Budapest, 1941. 106–112. (DissPann II/11.) Novotnik 2011. Novotnik Ádám: Ein besonderer Bestattungsbrauch: „leere” Gräber in der Awarenzeit. Acta Antiqua Academiae Scientiarum Hungaricae, 51. (2011) 99–113.
Novotnik 2012. Novotnik Ádám: A tolna-mözs-fehérvize-dűlői avar temető. Szakdolgozat. Kézirat, Eötvös Loránd Tudományegyetem Bölcsészettudományi Kar, Budapest, 2012. Macháček et al. 2021. Jiří Macháček – Robert Nedoma – Petr Dresler – Ilektra Schulz – Elias Lagonik – Stephen M. Johnson – Ludmila Kaňáková – Alena Slámová – Bastien Llamas – Daniel Wegmann – Zuzana Hofmanová: Runes from Lány (Czech Republic) – The oldest inscription among Slavs. A new standard for multidisciplinary analysis of runic bones. Journal of Archaeological Science, 127. (2021) 105333.
Pásztor 1995. Pásztor Adrienn: Újabb adatok az avar kori páncélviselet kérdéséhez. Altum Castrum, 4. (1995) 58–78. Rosner 1975. Rosner Gyula: Előzetes jelentés a Gyönk-Vásártér úti avar temető feltárásáról. III. A Szekszárdi Béri Balogh Ádám Múzeum Évkönyve, 4–5. (1975) 117–166.
Rosner 1999. Rosner Gyula: Das Awarenzeitliche Gräberfeld in Szekszárd Bogyiszlói-Strasse. Magyar Nemzeti Múzeum – Magyar Tudományos Akadémia, Budapest, 1999. (Monumenta Avarorum archaeologica 3) Somogyi 1984. Somogyi Péter: A cikói temető. In: Kiss Gábor – Somogyi Péter: Tolna megyei avar temetők. Múzsák Közművelődési Kiadó, Budapest, 1984. 37–102. (Dissertationes Pannonicae ex Instituto Archaeologico Universitatis de Rolando Eötvös nominatae Budapestinensis provenientes. Series III./2.) Szalontai 2003. Szalontai Csaba: A székkutas-kápolnadűlői avar kori temető öveinek elemzése. In: B. Nagy Katalin: A székkutas-kápolnadűlői avar temető. Móra Ferenc Múzeum, Szeged, 2003. 371–411. (A Móra Ferenc Múzeum Évkönyve – Monographia Archaeologica I.)



ÍRÁSOS EMLÉKEK A TOLNA-MÖZS-FEHÉRVIZE-DŰLŐI AVAR TEMETŐBEN
83
Szenthe 2019. Szenthe Gergely: Növényi ornamentika a késő avar kori díszítőművészetben (Kr. u. 8. század – 9. század eleje). Kultúrtörténeti tanulmányok. A Magyarságkutató Intézet Kiadványai 3. Magyarságkutató Intézet, Budapest, 2020. Szücsi 2014: Szücsi Frigyes: Avar kori balták, bárdok, szekercék és fokosok. Baltafélék a 6–8. századi Kárpát-medencében. Alba Regia 42. (2014) 113186. Vékony 1999. Vékony Gábor: Székely írás legrégibb emléke Bodrog-Alsóbű vaskohászati műhelyéből. In: Gömöri János (ed.): Traditions and Innovations in the Early Medieval Iron Productioned. Dunaferr-Somogyország Archeometallurgiai Alapítvány – MTA VEAB, Dunaújváros–Veszprém, (1997) 1999. 226–229.
Vida 1999. Vida Tivadar: Die awarenzeitliche Keramik I. (6.-7. Jh.). Balassi Kiadó, Budapest, 1999. (Varia Archaeologica Hungarica 8.) Zábojník 1991. Zábojník, Jozef: Seriation von Gürtelbeschläggarnituren aus dem Gebiet der Slowakei und Österreichs (Beitrag zur Chronologie der Zeit des awarischen Kaganats). In: Čilinská, Zlata (red.): K problematike osídlenia stredodunajskej oblasti vo včasnom stredoveku. Archeologický Ústav SAV, Nitra, 1991. 219–321.






AZ ÍRÁSEVOLÚCIÓ KLADISZTIKAI MEGKÖZELÍTÉSE
85
AZ ÍRÁSEVOLÚCIÓ KLADISZTIKAI
MEGKÖZELÍTÉSE
PUSKÁS TIMEA – HOSSZÚ GÁBOR
A B S Z T R A K T : A tanulmány olyan írások evolúciójának kladisztikai elemzésével foglalkozik, amelyben a vizsgált írások nem csak egy elődtől származnak. A kidolgozott eljárás a fenetikai leírást evolúciós információkkal kibővítő, ún. kiterjesztett fenetikai modellből indul ki, amelynek segítségével a vizsgált írások elődírásai meghatározhatók. A jelen kladisztikai vizsgálat célja, hogy felderítse a tanulmányozott írásoknak egymáshoz és a korábbi kutatásokból meghatározott elődírásaikhoz való evolúciós leszármazási kapcsolatait. A kladisztikai elemzésben a Wagner-módszer segítségével hoztuk létre a kladogramokat, és az eljárást a steppei népek írásainak vizsgálatára használtuk fel. Az elemzések megvalósítása Python programozási nyelven történt. K U L C S S Z AVA K : fenetika, írásinformatika, kladisztika, konzisztenciaindex, összetartási index, rovás írások, Wagner-módszer
A B S T R A C T : A cladistic approach to script evolution. The study deals with the cladistic analysis of the evolution of scripts that originate from more than one predecessor script. The starting point of the elaborated procedure is the ‘extended’ phenetic model that expands the phenetic description with evolutionary information with the help of which the predecessor scripts of the scripts under examination can be defined. The objective of the present cladistic analysis is to reveal the evolutionary lineage relations of the examined scripts



ŐSI ÍRÁSAINK II.
86
with one another and with predecessor scripts identified in previous researches. In the cladistic analysis, cladograms are created using the Wagner method and the described procedure is used to examine the scripts of the Steppe peoples. The analyses were implemented in Python programming language. K E Y W O R D S : cladistics, consistency index, phenetics, retention index, Rovash scripts, scriptinformatics, Wagner method
Bevezetés
A világban számtalan megfejtetlen írásemlék van. Az írásinformatika hosszútávú célja, hogy ezeknek az értelmezésében, megfejtésében segítsen az írások evolúciós kapcsolatainak feltárásával (Hosszú 2010, 2014a, 2014b, 2015, 2019). Az írásinformatikai kutatások hátteréhez érdemes figyelembe venni, hogy az írások fejlődése gyakran több évszázadon keresztül zajló folyamat, azonban ebből sokszor csak egy-egy írásemlék maradt fenn, amely nem elég az írás teljes fejlődésének nyomon követéséhez. Tegyük fel például, hogy biztosan tudjuk, hogy egy írást egy évezreden keresztül használtak, de összesen csak két írásemlék maradt fenn róla, egy a hatodik századból, egy a nyolcadikból. Ez önmagában nem elég arra, hogy az írás fejlődését végig követhessük, és megmondhassuk, mikor, hogyan és milyen behatás alatt fejlődött az írás, és milyen formákban jelent meg. További probléma, hogy nem minden megtalált írásemléken használt írást lehet azonosítani és a leírt szöveget megfejteni. Például tekintsük a Kr. e. 196-ban, Egyiptomban készült Rosette-i követ, amelyet 1799-ben találtak meg (Parkinson 1999). Esetében azért volt lehetőség a rajta található szövegek elolvasására, mert a három részből álló felirat elég hosszú ahhoz, hogy fel lehessen ismerni a felirat egyes részeihez használt írásokat. Ezek az egyiptomi hieroglif, a démotikus és a görög írás. Az előbbi két írással készült felirat óegyiptomi, az utóbbi ógörög nyelvű szöveget tartalmaz, azonban ezek lényegében azonos tartalmúak. Ezzel szemben például egy egyszerű egy-két sza



AZ ÍRÁSEVOLÚCIÓ KLADISZTIKAI MEGKÖZELÍTÉSE
87
vas, ismeretlen írással készült sírfelirat megfejtése sokkal nehezebb feladat. A régészek ezerszámra találnak olyan rövid írásemlékeket, amelyek esetén még a felirathoz használt írás meghatározása is bizonytalan, így a felirat megfejtése is gyakran lehetetlen. Ennek az egyik oka az, hogy a feliraton található jelalakok olyan írással vagy írásváltozattal készültek, amely addig ismeretlen volt. Ezen a gondon segítene, ha az írások fejlődését a mainál részletesebben ismernénk. Az írásfejlődés modellezéséhez a biológiai evolúcióban alkalmazott módszerek csak módosítva alkalmazhatók, s ez a két tudományterület tárgya közötti eltérésekből adódik. Az ezzel kapcsolatos kutatások járulékos haszna lehet, hogy az eredetileg csak a biológiai evolúcióban alkalmazott módszerek átdolgozva további evolúciós folyamatok leírására is alkalmassá válhatnak, ilyen terület például a szoftverevolúció. A filogenetikus rendszertan eredetileg az élőlények rendszerezésével foglalkozik; az élőlények törzsfejlődése során kialakult rokonsági kapcsolatok alapján rendszerez, és az ezen kapcsolatokat kifejező filogenetikus családfa segítségével osztályoz. A filogenetika feltételezése, hogy a hasonló dolgoknak közös ősük van. Két fő része van: a nevezéktan és az osztályozási rendszer. A neveket a leszármazás alapján adják, egy osztályba pedig a genetikailag hasonló dolgok tartoznak. A közös csoportba tartozás és a közös őssel rendelkezés ekvivalens. A kladisztika a filogenetika egy, leszármazási mintákat feltáró módszertana. Ezzel szemben a fenetika a morfológiai vagy más megfigyelhető jellegbeli hasonlóságokon alapuló elemzés, amely nem veszi figyelembe az élőlények közötti leszármazásbeli vagy evolúciós tulajdonságokat (Podani 2007, 114–115., 197–203.). Az evolúciós folyamatok nem csak a biológiában találhatók, ezért az evolúció tanulmányozására kidolgozott módszereket más tudományterületeken is lehet alkalmazni. Ennek egyik példája a szoftverevolúció, amely a szoftverek fejlődésének vizsgálatával foglalkozik (Sampaio 2007). Szintén az evolúciós módszerek alkalmazásának területe az írásinformatika (Hosszú 2019, 120), amelyben az írás az osztályozási alapegység (taxon), a taxonokat leíró jellegek pedig a grafémák és az írásszabályok. A kutatás során vizsgált írások egy részéhez csak igen kevés írásemlék ismert, ráadásul azok nagy részének a kora



ŐSI ÍRÁSAINK II.
88
ismeretlen vagy csak durva közelítéssel határozható meg, így ezen írások teljeskörű kladisztikai vagy filogenetikai elemzése túlmutat a kutatás eddigi keretein. Ezért elsődlegesen a fenetikai elemzésre kellett korlátozni a vizsgálatokat, s jóllehet ez elvileg nem nyújt ismeretet evolúciós összefüggésekre, de az írások egymás közötti hasonlósági viszonyait leírja. A vizsgálatok során kapott fenetikai eredmények, vagyis az, hogy egyes írások hasonlóbbak egymáshoz, mint mások, utalnak az evolúciós hátterükre, de nem jelentenek közvetlen evolúciós ismereteket. Az írások sajátossága, hogy a biológiai fajokhoz képest sokkal kevesebb jelleggel lehet azokat leírni, ezért nagy a véletlen egybeesések, ún. homopláziák (véletlen hasonlóság) esélye. Ennek következtében a fenetikai analízis könnyen téves összefüggéseket mutathat ki. Ennek elkerülésére evolúciós jellegű megfontolásokat is figyelembe vettünk a Budapesti Műszaki és Gazdaságtudományi Egyetem Elektronikus Eszközök Tanszékének ezirányú kutatásait felhasználva (Hosszú 2017, 2019, 2021). Így egy kiterjesztett fenetikai analízist lehetett elvégezni, s ez azzal a járulékos előnnyel járt, hogy az ebből kapott eredmények alkalmassá váltak közelítő evolúciós következtetések levonására is. Ezen vizsgálatok alapján meghatároztuk a steppei népek által használt írások egy csoportjának, a rovás írásoknak a valószínű elődeit (Hosszú 2021a, 229–231.). Ezek szerint a rovás írások elsődleges elődje az arám-középiráni írások egy csoportja (hivatalos arám, párthus, középperzsa és szogd), s a másodlagos elődje a bráhmi írás. Az írások egy részének nem csak egy elődje van, így a fejlődésüket nem lehet leírni egyetlen filogenetikai fával, vagyis egyszerű előd-utód kapcsolatként nem egyszerű törzsfa mentén haladt, hanem az eltérő ágak esetenként összekapcsolódtak, s ezt retikulációs evolúciónak (hálózatos evolúció, anasztomózis) nevezünk (Podani 1997: 175). A retikuláris evolúció egyik mechanizmusa a hibridizáció. Ha több elődje van egy írásnak, akkor ezek hibridizációját nem fával, hanem hálózatos gráffal ábrázolhatjuk. A hibridizáció két fajtája az írásszintű hibridizáció és a grafémaszintű hibridizáció (Hosszú 2021a, 21–22.). Az írásszintű hibridizáció írások keveredésével, azonban a grafémaszintű hibridizáció különböző írásokból származó grafémák összeolvadásával keletkezik. Mivel a kladisztikai elemzés előfeltétele az egyetlen elődtől való leszármazás,



AZ ÍRÁSEVOLÚCIÓ KLADISZTIKAI MEGKÖZELÍTÉSE
89
ezért a hibridizáció esetét általában nem lehet kladisztikailag vizsgálni. Azonban a vizsgált utódírások jellegeit leíró, kiterjesztett fenetikai modell felbontható olyan részmodellekre, amelyekben már csak egy elődírás szerepel. Természetesen egy ilyen részmodell nem írja le pontosan a vizsgált utódírások teljes fejlődését, azonban közelítőleg megmutatja, hogy egy adott elődírás hogyan hatott a vizsgált utódírásokra. Különösen akkor lehet hatékony ez a módszer, ha a vizsgált utódírásokra nem egy időben hatottak az elődírások, hanem eltérő időszakokban. Ugyanis az elődírások hatásának elkülönítésével a vizsgált utódírások fejlődési korszakai leírhatókká lehetnek. A jelen vizsgálat az egyes elődírások hatásainak elkülönítése céljából részekre bontott kiterjesztett fenetikai modellen alapuló kladisztikai vizsgálatokkal foglalkozik. A kladisztikai vizsgálat célja, hogy felderítse a tanulmányozott írásoknak egymáshoz és a korábbi kutatásokból meghatározott elődírásaihoz való evolúciós leszármazási kapcsolatait. A kladisztikai analízisben általában a legegyszerűbb és ezért a legvalószínűbbnek tartott, ún. legparszimónikusabb kladogramok létrehozatala a cél (Podani 1997, 177.). Megjegyzendő, hogy a parszimónia, vagyis a lehető legkevesebb jellegállapot-változás feltételezése, más szóval a takarékossági elv egy általános tudományos alapelv. Ennek a filozófiában Occam [Ockham] borotvája felel meg, amely szerint a legegyszerűbb magyarázat a helyes. A kladisztikában az optimális fa minimális számú jellegállapot-változással magyarázza a leszármazási viszonyokat. Az írásinformatikai adatbázisra alkalmazott kladisztikai vizsgálatok elméleti hátterét Hosszú Gábor dolgozta ki, a szükséges szoftvert Pythonban Puskás Timea készítette el. A vizsgálatok eredményét a valamikori steppei népek által használt négy írás példáján mutatjuk be, nevezetesen a türk rovás (TR), székely-magyar rovás (SZMR), a Kárpát-medencei rovás (KMR) és a steppei rovás (SR) (Hosszú 2019, 138–140.); azonban a kidolgozott módszer az elődök hatásának elkülönítésével általánosan is felhasználható taxonok retikulációs evolúciójának kladisztikai elemzésére és előd-utód kapcsolatok meghatározására. A cikk először a módszer elméleti hátterével, majd a kidolgozott eljárás leírásával, a vizsgálati eredmények ismertetésével, végül a következtetések levonásával foglalkozik.



ŐSI ÍRÁSAINK II.
90
Elméleti háttér és irodalmi áttekintés
Evolúciós és írásinformatikai alapfogalmak
A taxon (taxonómiai egység) a vizsgált objektumok (egyedek, statisztikai egyedek, adatpontok, objektumok) azonos kategóriába sorolt csoportja, amelyet a rendszertanban egységként kezelnek. Általában a modellezés elvonatkoztatási szintjétől függ, mit tekintünk taxonnak. A taxon azon egyedek egy csoportja, amelyeknek a leszármazási viszonyait vizsgáljuk. A biológiai evolúció modellezésében a taxon lehet egy faj vagy egy fajta. Az írásinformatikában a taxon általában egy írás, de lehet egy írásváltozat is (Hosszú 2019, 125.). A biológiai egyedek írásinformatikai megfelelői az adott írással készült feliratok (Hosszú 2017, 183.). A jelleg az a tulajdonság, amelynek alapján vizsgáljuk a taxont, pl. egy írás jellegei közé tartoznak, milyen grafémákat (betűk, ligatúrák, számjegyek vagy írásjelek) tartalmaz. Az írásinformatikában a jelleg lehet graféma vagy írásszabály. A jellegállapot egy adott jellegnek egy taxonbeli megléte (1) vagy hiánya (0). A homoplázia olyan tulajdonság, amely több nem közös őstől származó taxon között megegyezik (Torres-Montúfar és mtsai. 2018, 543–551.). Ezzel szemben a szünapomorfia két vagy több taxon megfelelő jellegének közös leszármazott jellegállapota, amely a közös törzsvonalon evolúciós újdonságként jött létre, és a legközelebbi közös elődjüktől ered. Bár a kladisztika alkalmazása manapság általánosan elterjedt, azonban egyes esetekben a fenetika használata kedvezőbb. Ennek egyik példája, ha nincs nyilvánvaló előd-utód kapcsolat a vizsgált taxonok között, mivel ekkor a kladisztikai módszerek nem elég hatásosak és helyettük fenetikai eljárásokat kell alkalmazni (Podani–Morrison 2017, 191.). A fenetika alkalmazásának másik példája, ha nem csak egyszerű elágazásos fejlődés van, hanem valószínűleg hálózatos, akkor a kladisztika alapfeltételei nem teljesülnek. Így annak ellenére, hogy a fenetika kevesebbet ígér, mint a kladisztika, mégis érdemes végrehajtani a fenetikai elemzést, mert a vizsgált taxonokat leíró elég sok jelleg ismerete esetén a fenetikai elemzés biztosan végrehajtható.



AZ ÍRÁSEVOLÚCIÓ KLADISZTIKAI MEGKÖZELÍTÉSE
91
A kladisztika csak azokat a jellegeket (fenotípusokat) használja, amelyek evolúciós szempontból lényegesek. Ezzel szemben a fenetikai osztályozás minden észlelhető jelleget figyelembe vesz, így nemcsak azokat, amelyeknek evolúciós jelentőségük van. A kladisztikai eredményeket kladogramon, a fenetikai eredményeket fenogramon ábrázolják. Mind a kladogram, mind a fenogram olyan gráf, amelynek terminális csomópontjai az osztályozott taxonoknak felelnek meg. A dendrogram a taxonok egymáshoz tartozását szemlélteti.
Egyszerű fenetikai modell
A fenetikai modellezés során az írások mint taxonok és a jellegeik megléte vagy hiánya alapján egy kétdimenziós, bináris taxon–jelleg-adatmátrix hozható létre (Hosszú 2017, 200–201.). A jellegtervezés során dönteni kell minden vizsgált írás esetén az egyes jellegek meglétéről vagy hiányáról. Egy-egy jelleghez tartozó taxonok (esetünkben írások) kiválasztása egy szöveges adatbázisban történik, amelyben az egy jelleghez tartozó adatok együttes elnevezése a hasonlósági jellegcsoport (Similarity Feature Group, SFG). Az SFG-k meghatározása a gépi tanulást előkészítő jellegtervezésbe tartozik (Hosszú 2017, 182). A hivatkozott közleményben szereplő fenetikai modell egy részlete látható az 1. ábrán, ahol néhány SFG szerepel.
Az 1. ábrán látható SFG-k közül az SFG-9, SFG-10 és az SFG-11 problémamentes, az ezekben szereplő betűalak SFG-nként ugyanahhoz a grafémához tartozik, így az azonos SFG-ben szereplő írások biztosan ugyanazt a jelleget
1. ábra: A 2017-ben közölt 66 írás 186 jellegét tartalmazó fenetikai modell egy
részlete (Hosszú 2017, 207)



ŐSI ÍRÁSAINK II.
92
tartalmazzák. Az SFG-9 különlegessége, hogy kiegészítésképpen tartalmaz egy olyan jelleget is, amely valószínűleg a rúna (Runic) íráson belüli fejlődés eredménye, és más írásban nem jelenik meg, ezt autapomorfiának (autapomorphy) nevezik. Mivel az autapomorf jelleg csak egyetlen írásban (taxonban) jelenik meg, ezért a filogenetikai elemzésben általában nincs szerepe, továbbá nem képez összehasonlítási alapot, s az 1. ábrán látható SFG-9-ben csak a teljesség igénye miatt jelenik meg. Az 1. ábra SFG-8 mélyebb vizsgálatot igényel. Az északkelet-ibér (NE-Iberian), a keltibér (Celtiberian) valamint a SZMR (SHR) egyaránt tartalmazza az SFG-8-beli szár nélküli, háromszög alakú betűalakot. Az előbbi kettő egymással kétségtelenül szoros rokonságban lévő óhispán írás, ezzel szemben a SZMRnak biztosan nincs közvetlen köze az óhispán írásokhoz, legfeljebb azokkal közös elődei lehetnek, s az SFG-8-ban szereplő betűalak talán ilyen közös elődtől való leszármazásból adódik. De az is lehet, hogy a homoplázia (jellegállapotok nem evolúciós eredetű azonossága) egyik esetével, a párhuzamos evolúcióval állunk szembe, amikor egymástól függetlenül kifejlődött mind az óhispán írásokban, mind a SZMR-ban az <a> betűnek az SFG-8-ban szereplő háromszögszerű alakja. A kifejlődés oka is hasonló lehetett: a szár nélküli betűalakot könnyebb vésni.
Kiterjesztett fenetikai modell
Amint azt az SFG-8 példáján láthatjuk, a rendelkezésre álló ismeretek alapján gyakran nem lehet meghatározni, hogy két graféma hasonlósága evolúciós eredetű-e, vagy csak a véletlen műve (homoplázia). Ilyenkor az egyértelmű döntés információvesztéssel járhat. Ezért célszerű egy jellegnek egy vizsgált írás szempontjából való elemzésébe evolúciós megfontolásokat is bevonni, bár ez általában nem a fenetika, hanem a kladisztika jellemzője (Hosszú 2020, 52.). A biológiai evolúcióval szemben az írásevolúcióban sokkal gyakoribb a homoplázia, s ez a taxont meghatározó jellegek kisebb változatosságából adódik. Ezért az egyszerű fenetikai modellezés tovább lett fejlesztve az ún. kiterjesztett fenetikai modellé (Hosszú 2019, 2021), amelyben egy SFG-ben a bizonytalan esetekben több, alternatív lehetőség is figyelembe vehető anél



AZ ÍRÁSEVOLÚCIÓ KLADISZTIKAI MEGKÖZELÍTÉSE
93
kül, hogy hiányos információ alapján dönteni kellene közöttük. Ezek az alternatív lehetőségek valamilyen (történelmi, földrajzi stb.) indokra épülnek, és a vizsgálat időpontjában a jellegtervezés során nincs elég ismeret annak eldöntésére, hogy az alternatív lehetőségek közül melyik szerint zajlott le egy adott jelleg fejlődése. Ezen alternatív lehetőségek elnevezése az eredetmodell. Egy adott SFG-beli eredetmodellek csak arra az egy SFG-re vonatkoznak, és nem feltétlenül terjednek ki a taxon – vagyis a vizsgált írás – többi jellegére. A korábbi kutatások során létrehozott kiterjesztett fenetikai modellben (Hosszú 2019, 2021) számos olyan jelleg van, amelyben csak egy eredetmodell jöhet szóba, de a jellegek többségénél egynél több alternatíva lehetséges, s közülük kizárólag csak az adott jelleg vizsgálata alapján nem lehet biztosan eldönteni, melyik a valóságban tényleg megtörtént evolúciós lépés leírása. Más szavakkal, a rendelkezésre álló adatok alapján gyakran nem dönthető el, hogy az adott jelleghez tartozó utódgraféma melyik számba vehető elődírásból származik (erre példa az 1. ábrán szereplő SFG-8). Egy jelleghez (utódírásbeli grafémához vagy írásszabályhoz) több alternatív elődírásbeli graféma vagy írásszabály is szóba jöhet, amelyek mind ugyanabba az SFG-be tartoznak (Hosszú 2020, 53.). Az SFG egy olyan adatstruktúra, amely tartalmazza egy adott jelleghez (graféma vagy írásszabály) az összes információt. Vagyis egy SFG magában foglalja egy jelleghez kapcsolódóan az összes taxont (írást), amelyben az adott jelleg előfordul, valamint a hozzájuk tartozó egyéb információkat is. Ha nem tudható biztosan, hogy két hasonló jelleg evolúciósan megegyezik-e, akkor inkább külön SFG-be kerülnek (Hosszú 2014a, 2014b, 2015, 2017). Gyakran nem lehet megmondani, hogy ha egy tulajdonság több taxonban is jelen van, akkor az csak a véletlen műve (homoplázia), vagy az érintett taxonok evolúciós kapcsolatban állnak. Erre egy megoldás, ha különböző háttérinformációk felhasználásával eldöntjük, melyik igaz a két lehetőség közül. Ahhoz, hogy leírható legyen az összes számba vehető elődírásjelölt, a hagyományos fenetikai modell ki lett egészítve az adott jellegre vonatkozó, egyes származási alternatívák figyelembevételével. Az így létrejött kiterjesztett fenetikai modell (Pe) lehetővé teszi az abból adódó probléma elkerülését, hogy az egyszerű fenetikai modell (Hosszú 2017) nem veszi figyelembe a vizsgált



ŐSI ÍRÁSAINK II.
94
taxonok egyes tulajdonságainak evolúciósan távolabbi, elődként valószínűsíthető taxonokból származó eredetét, hanem csak a vizsgált taxonok egymáshoz viszonyított jellemzőit vizsgálja. A vizsgált utódírások (eredményírások, utódtaxonok) leírására, különböző evolúciós megfontolások (eredetmodellek) alapján elkészített kiterjesztett fenetikai modell (Pe) azonban nem egyértelmű, mivel a modellt alkotó hasonlósági jellegcsoportok (SFG-k) egy része több elődíráshoz tartozó elődgrafémát tartalmaz (Hosszú 2019, 182.). Ennek egyik oka az, hogy az SFG-kben több, alternatív eredetmodell szerepel, amelyek eltérő evolúciós hátteret (földrajzi, történelmi, nyelvészeti adatokat) írnak le, és az ugyanazon SFG-ben szereplő eredetmodellek általában eltérő elődíráshoz tartozó elődgrafémát tartalmaznak. Az SFG-k egy részében található elődírások többféleségének másik oka az, hogy még egyetlen eredetmodellből is gyakran egynél több lehetséges elődgraféma következik. Ugyanis a különböző írások egyes grafémái nagyon hasonlóak lehetnek, így az alakzati és hangértékbeli tulajdonságok alapján sokszor nem lehet eldönteni, hogy egy utódgraféma melyik – egymással rokon – elődírásból származik. A kiterjesztett fenetikai modellben szereplő alternatív lehetőségekről nem tudható, melyik írja le a ténylegesen végbement evolúciós folyamatot, s ez csökkenti a modell egyértelműségét.
A fenetikai analízis és az elődanalízis eredménye
A Pe kiterjesztett fenetikai modellből azon hasonlósági jellegcsoportok (SFG-k) értékelhetők ki legegyszerűbben, amelyek valamilyen szempontból egyértelműek. Ha csak az egyetlen elődírást tartalmazó SFG-ket vesszük figyelembe a modell kiértékelésénél, akkor a Pe-beli SFG-knek csak a töredékét vehetjük figyelembe, ez pedig csökkenti a modell felbontását, vagyis a vizsgálat pontosságát. A kiértékeléskor felhasználható SFG-k számának növelése érdekében figyelembe vehető, hogy az SFG-k egy részénél szereplő elődírásjelöltek vagy közeli rokonai egymásnak, vagy egy korban, egy földrajzi térségben használt, összefüggő kulturális közegből származnak. Így a bennük található elődgrafémák nagyon hasonlók lehetnek, és ezért bizonytalan, hogy ezen rokon elődírásjelöltek közül pontosan melyik a tényleges előd. Ráadásul,



AZ ÍRÁSEVOLÚCIÓ KLADISZTIKAI MEGKÖZELÍTÉSE
95
figyelembe véve a retikulációs evolúció lehetőségét, számításba lehetne venni a grafémaszintű hibridizációt is (Hosszú 2017, 185.), vagyis egy graféma tényleges evolúciója során akár több elődje is lehetett. Azonban a jelen vizsgálatban a grafémaszintű hibridizáció lehetőségével nem számolunk. Ha nem elődírásokat, hanem hasonló jellegekkel rendelkező elődírások csoportjait keressük a modell kiértékelésekor, akkor az egyértelmű SFG-k száma növekedik azon SFG-kkel, amelyekben ugyan több elődírás van, de ezek rokonok. Ezért érdemes elődíráscsoportokat alkotni (Hosszú 2020, 54–56.; Hosszú 2021a, 210–211.). A Pe kiterjesztett fenetikai modell kiértékelése szukcesszív eliminációs eljárással történik (Hosszú 2019, 383–388.; Hosszú 2020, 56–70.; Hosszú 2021a; Hosszú 2021b). Ennek során az elődíráscsoportok átkonfigurálhatók, ha ezzel a szukcesszív eliminációs eljárással kapott fenetikai modellben az elődíráscsoportokra nézve egyértelmű SFG-k száma, vagyis a modell felbontása növekszik (Hosszú 2021a, 222–223.). A jelen vizsgálatokban a Pe-beli utódírások az eurázsiai steppe népeinek egy része által használt írások (TR, SZMR, KMR és SR); az elődírások pedig a Pe-beli valamelyik SFG-ben elődgrafémát adó írások (Hosszú 2019: 188–370). A hivatkozott közleményben (Hosszú 2019) szereplő modell – felépítési elveinek változatlansága mellett – az azóta végzett kutatások alapján tovább lett fejlesztve (Hosszú 2021a). Az elődíráscsoportok használatának járulékos előnye, hogy ezzel kezelhetővé válik az az eset is, amikor egy hajdani grafémaátadás nem pontosan azokból az írásokból történt, amelyeket ma önálló elődírásként veszünk figyelembe, hanem ezek valamilyen jelenleg ismeretlen átmeneti formájából. Ilyenkor az elődíráscsoportban lévő írások grafémái csak közelítik a feledésbe merült hajdani tényleges elődgrafémákat (Hosszú 2020, 54.). A Pe kiterjesztett fenetikai modell szukcesszív eliminációs eljárással történt elemzése alapján létrejött fenetikai modell részhalmaza a négy vizsgált írásnak (TR, SZMR, KMR és SR) egymáshoz képesti hasonlósági viszonyait leíró egyszerű fenetikai modell. Az ebből származó fenogramot (Hosszú, 2021a, 228.), vagyis a fenetikai elemzés eredményeképpen kapott dendrogramot bemutatja a 2. ábra.



ŐSI ÍRÁSAINK II.
96
Az alternatív eredetmodellekkel kibővített kiterjesztett fenetikai modell (Pe) az elődírásnak jelölt írásokból számos közel-keleti, kis-ázsiai, indiai, belső-ázsiai és közép-európai írást tartalmazott. A kiterjesztett fenetikai modell szukcesszív eliminációs eljárással történt elemzése (Hosszú 2021b, 207–231) azt mutatta, hogy a vizsgált írások két nagy elődíráscsoport hibridizációjából származnak. Ezek egyike az arám-középiráni íráscsoport (hivatalos arám, párthus, középperzsa és szogd írás), a másik csoport egyetlen tagja az indiai eredetű, de egy időben Belső-Ázsiában is használt bráhmi írás (Hosszú 2021a, 222–223.). Megjegyzendő, hogy a bráhmi írásnak is voltak egymástól eltérő változatai Belső-Ázsiában (Hosszú 2021a, 257–258.). Az adatbázisban megjelenő 119 SFG-ből 33 van, amelyről biztosan tudjuk, hogy az arám-középiráni íráscsoportból származik, azaz 33 olyan tulajdonságról beszélhetünk, amely az arám-középiráni íráscsoport behatása alapján fejlődött ki. Az 1. táblázatban olyan SFG-k egy-egy részlete látható, amelyben egy vagy több rovás grafémának (jellegnek) megfelel az arám-középiráni íráscsoport valamelyik írásának megfelelő grafémája (jellege). Az 1. táblázatban és a később következő 2. táblázatban csak egy-két alakváltozat látható. A további alakváltozatok, átbetűzési és átírási értékek, irodalmi hivatkozások, valamint a közölt grafémaalakok forrása megtalálható a vizsgálatot részletező könyvben (Hosszú 2021a).
2. ábra: A négy vizsgált írás fenogramja



AZ ÍRÁSEVOLÚCIÓ KLADISZTIKAI MEGKÖZELÍTÉSE
97
Az adatbázisban megjelenő 119 SFG-ből 29 van, amelyről biztosan tudjuk, hogy a bráhmi írásból származik, azaz 29 olyan tulajdonságról beszélhetünk, amely a bráhmi íráscsoport hatása alapján fejlődött ki. A 2. táblázatban olyan SFG-k egy-egy részlete látható, amelyben egy vagy több rovás grafémának megfelel a bráhmi íráscsoport valamelyik írásának megfelelő grafémája.
1. táblázat: Az arám-középiráni íráscsoport néhány grafémájának megfeleltetése a
kiterjesztett fenetikai modellben (Hosszú 2021, 53–206.)
2. táblázat: A bráhmi írás néhány grafémájának megfeleltetése a kiterjesztett fene
tikai modellben (Hosszú 2021, 53–206.)



ŐSI ÍRÁSAINK II.
98
A vizsgált utódírásoknak a szukcesszív eliminációból kapott két fő elődje közül nagyon valószínű, hogy az arám-középiráni íráscsoport hatása megelőzte a bráhmiét (Hosszú 2021a, 229.). Ez azt jelenti, hogy a vizsgált taxonok fejlődése az arám-középiráni íráscsoportból indult, és ezzel alakult ki egy feltételezett írás, a *protorovás (Hosszú 2019, 390–392.). Ezek után a *protorovás írásba horizontális átadás történt a bráhmi írásból, ez pedig a hálózatos evolúció egyik mechanizmusa. Így viszont az utódíráscsoport fejlődése nem vizsgálható kladisztikai módszerekkel, mert az rendszerint csak elágazásos fejlődést vesz figyelembe, hálózatos fejlődést általában nem. A szukcesszív eliminációval kapott fenetikai modellben szereplő olyan SFG-k különválaszthatók, amelyek egyértelműen vagy az arám-középiráni, vagy a bráhmi elődíráscsoportból származnak. Így az eredetileg egy fenetikai modell három partícióra bontható, abból az egyik tartalmazza az egyértelműen arám-középiráni eredetű jellegeket (SFG-ket), a másik az egyértelműen bráhmi eredetűeket, a harmadik partíció pedig az összes többi SFG-t. Az arám-középiráni eredetű jellegeket tartalmazó partíciónak a csak a vizsgált utódírásokra vonatkozó része az (1) képletben látható Parám-középiráni, azonban a bráhmi eredetű jellegeket tartalmazó partíciónak a csak a vizsgált utódírásokra vonatkozó része a (2) képletben látható Pbráhmi. Összesen 33 db SFG volt a szukcesszív elimináció eredményeképpen kapott fenetikai modellben, tehát egyértelműen az arám-középiráni íráscsoportból származnak a jellegek, ennek megfelelően a Parám-középiráni oszlopainak száma 33. Hasonlóan a Pbráhmi oszlopainak száma 29. Mindkét mátrixban a sorok rendre azt jelzik, hogy az oszlopoknak megfelelő jellegek szerepelnek-e a vizsgált taxonokban (TR, SZMR, KMR és SR).
(1)
(2)



AZ ÍRÁSEVOLÚCIÓ KLADISZTIKAI MEGKÖZELÍTÉSE
99
A kladisztikai analízis előkészítése
Mivel mind a négy vizsgált írás (TR, SZMR, KMR és SR) jellegei között szerepel mind az arám-középiráni, mind a bráhmi íráscsoport hatása, ezért kézenfekvő feltételezés, hogy a négy írás teljes szétválása előtt hatott rájuk mind a két íráscsoport. Így lehetőség nyílik arra, hogy az arám-középiráni és a bráhmi hatást egyesítsük, s egy kladisztikai elemzést úgy végezzünk el, hogy az arám-középiráni és bráhmi hatásokat megtestesítő jellegek összességét hordozó *protorovást mint külcsoportot tekintjük, és ehhez képest nézzük az egyes vizsgált taxonok fejlődését, s ez az arám-középiráni és bráhmi jellegek részbeni, fokozatos elvesztését jelenti. A közös arám-középiráni és bráhmi íráscsoport bevezetésének járulékos haszna, hogy bizonyos SFG-ket, amelyeknél nem volt egyértelmű, hogy a bennük szereplő jellegek az arám-középiráni íráscsoportból vagy a bráhmi írásból származnak, és ezért ki kellett volna zárni az elemzésből, az arám-középiráni és bráhmi hatás egyesítésével egyértelműnek tekinthetünk. Az olyan SFG-k száma 72, amelyek egyértelműen az arám-középiráni-bráhmi íráscsoportból származnak. Ez jelentősen több, mint az (1)-ből és (2)-ből adódó 33 + 29 = 62; így a felhasználható SFG-k száma, vagyis az elemzés felbontása nőtt. Az arám-középiráni és bráhmi jellegeket hordozó *protorovás segítségével vizsgált taxonokra (TR, SZMR, KMR és SR) lehetőség nyílott egy kladisztikai elemzés elvégzésére. A kladisztikai analízis célja a tanulmányozott írások törzsfejlődésének evolúciós elágazási sorozatára vonatkozó következtetések levonása. A kladisztikai analízist egy Python nyelven készült szoftver végzi el és eredményét kladogram alakjában jeleníti meg. A szoftver bemenete egy olyan adatmátrix, amelyben a sorok a taxonoknak (esetünkben írások), az oszlopok pedig az SFG-k által meghatározott jellegeknek felelnek meg. Az adatmátrix bináris, vagyis az elemeinek értéke 0 vagy 1, mivel a jellegek egy-egy taxonbeli megléte vagy hiánya (jellegállapot) tartalmazza az információt. Így egy taxon jellegállapotainak sorozata egy bitsorozatot jelent.



ŐSI ÍRÁSAINK II.
100
Módszer
Az eredeti Wagner-módszer
A kladogram, vagyis az a dendrogram, amelyet egy kladisztikai elemzés eredményeként kapunk, többféleképpen létrehozható. Az egyik megoldást Hennig dolgozta ki (Hennig 1966). Eljárásának lényege, hogy ismertek a jellegek ősi állapotai, és a jellegállapotok változásai visszafordíthatatlanok. Ezért egy kladogramon belül a jellegek csak egyszer változhatnak. Ha ezek a feltételek együtt nem teljesülnek, akkor enyhíteni kell Hennig feltételezésein, és valamilyen stratégia, pl. a parszimónia alapján lehet meghatározni egy elfogadható kladogramot (Podani 1997, 177.). A parszimónia alkalmazásának egyik eszköze lehet a Wagner-módszer, amelyet Kluge és Farris alkotott meg 1969-ben (Farris 1969; Farris 1970). Ekkor a kladogramot a taxonok fokozatos hozzácsatolásával hozzuk létre úgy, hogy mindig a lehető legkevesebb jellegállapot-változást próbáljuk elérni, amikor kiválasztjuk, melyik taxont hova kapcsoljuk. Ennél a módszernél nem kell az ősi jellegállapotokat meghatározni. A Wagner-módszer azt feltételezi, hogy az evolúció minimális számú állapotváltozással halad (parszimónia elve). A kidolgozott szoftver a Wagner-módszer egy, az igények szerint módosított változatát alkalmazza. Ugyanis az eredeti módszer szerint a Wagner-fa készítésének első lépése megkeresni a külcsoportot (outgroup): ez azon taxon (írás), amelynek minden jellegállapota nulla (Farris 1982). Esetünkben azonban a külcsoport a *protorovás (Hosszú 2019, 390–392.), amelynek minden arám-középiráni-bráhmi eredetű jellegállapota 1, és a taxonok fejlődése ezen jellegállapotok egy részének fokozatos 0-vá alakulása. A Wagner-fa szerkesztésekor egy új belső csomópont egyik jellegállapota akkor lesz 1, ha azon a helyen minden levelén 1 van, és akkor lesz 0, ha minden levelének megfelelő jellegállapota 0. Ha a leveleinek érintett jellegállapotai nem egyeznek meg (1 és 0 vagy 0 és 1), akkor a fában előtte található csomópont fog dönteni, vagyis ha az előtte álló csomóponton 1 van, akkor 1 lesz a fához most hozzáadandó belső csomópont megfelelő jellegállapota, ha pedig az előtte lévő csomópont megfelelő jellegállapota 0, akkor az új belső csomópont megfelelő



AZ ÍRÁSEVOLÚCIÓ KLADISZTIKAI MEGKÖZELÍTÉSE
101
jellegállapota is 0 lesz. Az eredeti Wagner-fa szerkesztésének bemutatásához tekintsük a 3. táblázattal megadott példát, amelyben az A, B, C és D vizsgált taxonokat jelöl. Az eredeti Wagner-módszer 1. lépésének eredményét a 3. ábra szemlélteti.
Taxon Jelleg1 Jelleg2 Jelleg3 Jelleg4 Jelleg5 Jelleg6
Külcsoport 0 0 0 0 0 0
A 111001
B 001000
C 101000
D 101001
3. táblázat: Példamátrix
Az ezt követő lépés annak a kikeresése, melyik taxonban van a legkevesebb származtatott állapot, azaz olyan tulajdonság, amely a külcsoporthoz képest megkülönbözteti a taxont. Ebben az esetben ez azt jelenti, hogy a mátrixban a tulajdonság alatt ’1’ található, azaz a tulajdonság megjelenik a taxonban, lásd 4. ábra.
3. ábra: Az eredeti Wagner-módszer 1. lépése



ŐSI ÍRÁSAINK II.
102
A Wagner-módszer következő lépése megnézi a megmaradt, mátrixbeli taxonok közül a legkevesebb leszármazott állapotot tartalmazó taxont, és hozzárajzolja a kladogramhoz, majd a kettő találkozási pontjánál megjelöli, hogy melyek a közös leszármazott állapotaik. Tehát például, ha van egy C taxonunk, amelynek a jellegállapotai: (101000), és egy B taxonunk (001000) jellegállapotokkal, akkor a találkozási pontjukra a (001000) írható, lásd 5. ábra.
4. ábra: A Wagner-módszer 2. lépése
5. ábra: A Wagner-módszer 3. lépése



AZ ÍRÁSEVOLÚCIÓ KLADISZTIKAI MEGKÖZELÍTÉSE
103
A Wagner-módszer ezután ismét kikeresi a maradék taxonok közül a legkevesebb leszármazott állapottal rendelkező taxont, viszont most már kérdéses, hova tudja hozzáilleszteni a fához. Ehhez használatos a fa egyes ágaihoz rendelt hosszúság mérésére szolgáló Wagner-képlet, lásd (3).
ahol d(A,B) az A és B közötti jellegállapotok változásainak száma, X(Ai) az A taxonhoz tartozó i-edik jelleg állapota és X(Bi) az B taxonhoz tartozó i-edik jelleg állapota. Ennek alapján összehasonlítjuk a soron következő vizsgált taxont az összes lehetséges fához való csatlakozási lehetőséggel. Vegyünk példaként két, B és C nevű taxont egy fában. A B(001000) és a C(101000) taxonok neve utáni zárójelben az egyes jellegek állapota látható. Ennek a két taxonnak a közös csatlakozási pontja a BC(001000); a közös csatlakozási pont is leírható a jellegállapotok sorozatával. A Wagner-módszer következő lépésében az előző lépésben kapott fához megpróbálja hozzácsatlakoztatni a D(101001) taxont. A D taxon a B-től két jellegállapotban, a C taxontól egy jellegállapotban, míg a BC-től szintén két jellegállapotban tér el (4. táblázat).
Taxon Jellegállapotok Különbség
D 101001
B 001000 2 db
C 101000 1 db
BC 001000 2 db
4. táblázat: A Wagner-módszer 3. lépésében kapott gráf tulajdonságai
A 4. táblázat alapján a D-t közvetlenül a C taxonhoz kell csatlakoztatni. Vagyis ebben a lépésben is a legkevesebb leszármazott állapottal rendelkező taxont kell kikeresni, és a Wagner-képlet alapján eldönteni, hogy hova kerüljön beillesztésre a gráfon belül. Ekkor létrejön a DC(101000) csatlakozási pont (6. ábra).
(3)



ŐSI ÍRÁSAINK II.
104
A Wagner-módszer 4. lépésében kapott gráfot (dendrogramot) az 5. táblázat írja le.
Taxon Jellegállapotok Különbség
A 111001
D 101001 1 db
B 001000 3 db
C 101000 2 db
CD 101000 2 db
BCD 001000 3 db
5. táblázat: A Wagner-módszer 4. lépésében kapott gráf tulajdonságai
Az 5. táblázat alapján a fentiekben leírtak szerint kerül csatlakoztatásra a következő (A) taxon (7. ábra).
6. ábra: A Wagner-módszer 4. lépése



AZ ÍRÁSEVOLÚCIÓ KLADISZTIKAI MEGKÖZELÍTÉSE
105
A B taxon, amely először leválik, a harmadik elemében különbözik a külcsoporttól, ez egy változásnak minősül (4. ábra). Ezután a C taxon válik le, amely az első elemében különbözik az előzőtől, ez plusz egy jellegállapot-változás (5. ábra). A D taxon a hatodik, az A taxon pedig a második elemében különbözik az előtte lévő jellegállapottól (6. és 7. ábra). A következő felsorolásban vastagítottan jelöljük azokat a jellegeket, amelyek az adott taxonban leszármazott jellegállapotok a kladogram előző szintjéhez képest: A(111001), B(001000), C(101000), D(101001). Ez összesen négy jellegállapot-változás, így a korábban meghatározott Wagner-fa hossza L=4. A külcsoport esetén minden jellegállapot (bit) zérus: (000000). Megjegyzendő, hogy változásnak számít a 0-ról 1-re, és az 1-ről 0-ra váltás is. Ha lenne olyan jellegállapot-változás a példában, ahol a leszármazott jellegállapot 0, pedig az elődjénél ugyanennek a jellegnek az állapota 1 (pl.: A(110001), D(101001)) akkor az szintén jellegállapot-változásnak számítana, az L hosszhoz ugyanúgy hozzáadódna. A Wagner-módszer lépései addig folytatódnak, amíg van olyan taxon a kiindulási adatmátrixban, amely még nem lett elhelyezve a fába. Előfordulhat, hogy a különbség két opciónál megegyezik, ebben az esetben az elsőt választjuk.
7. ábra: Az algoritmus 5. lépése



ŐSI ÍRÁSAINK II.
106
Ezt azért tehetjük meg, mert a Wagner-módszerrel kapott gráf egy kezdetinek tekinthető kladogram, amelyet csupán arra használunk, hogy élhosszúságainak összegével felső határt szabjunk arra, hogy milyen összes élhosszúság várható a majd meghatározandó optimális, ún. legparszimónikusabb kladogramtól. Ez csak felső határ, mivel a kladogramot készítő Wagner-módszer mohó algoritmus, vagyis mindig helyileg optimalizál (Hosszú 2005, 84–85). Ezért az általa kialakított gráf nem feltétlenül legparszimónikusabb megoldás, vagyis nem biztos, hogy a lehető legkevesebb jellegállapot-változást tartalmazó kladogram. Így szükség van egy további másik algoritmusra, amely a Wagner-módszerrel kapott kezdeti kladogramot optimalizálja a legparszimónikusabb kladogram megtalálása érdekében.
A módosított Wagner-módszer
A kifejlesztett szoftver ugyan a Wagner-fa alkotásának elvét veszi alapul, de ettől eltér annyiban, hogy a külcsoport csupa 0 helyett csupa 1-ből áll, ezért megfordul a hozzáadás sorrendje: minden lépésben a legkevesebb leszármazási állapot helyett a legtöbb leszármazási állapotot tartalmazó taxon kerül bele a kladogramba. A 3. táblázatbeli példamátrix esetén a sorrend úgy nézne ki, hogy: A, D, C, B; továbbá a belső csomópontok is megváltoznak. Egy egyszerű példa: KCS(111111), A(111011), B(110011), C(100011), D(100100), lásd 8. ábra. 1. Felrajzoljuk a külcsoportot: KCS(111111). 2. Hozzákapcsoljuk az A-t (5 db 1-es). 3. Az A-hoz hozzákapcsoljuk a B-t (4 db 1-es). A harmadik jellegállapotuk eltér, ezért a fában előző csomópont (amely maga a külcsoport) megfelelő jellegének állapota dönt (amely adott, hogy csupa 1), így ide is 1 kerül. A negyedik bitjük azonosan 0, ezért ide is 0 kerül. Közös pontjuk: (111011). 4. A következő taxon a C (3 db 1-es) ez a B-hez áll legközelebb, ezért oda kötjük be. Közös pontjuk: (110011), eltérés a második bitnél, egyel korábban (A és B közös belső csomópontja) 1 van, ezért ide is 1 kerül, harmadik bitnél minkettő 0, ezért ide is 0 kerül.



AZ ÍRÁSEVOLÚCIÓ KLADISZTIKAI MEGKÖZELÍTÉSE
107
5. Már csak a D (2 db 1-es) van hátra, ez C-hez áll a legközelebb. Közös pontjuk: (100011). Eltérések: negyedik bit: előzőnél (C-B) itt 0 van, ezért ide is 0 kerül, ötödik bit: előzőben itt 1 van ezért ide is 1 kerül, hatodik bit: előzőben itt 1 van, ezért ide is 1 kerül.
A kladogram optimalizálása
Ahhoz, hogy eldönthessük, melyik fa a legparszimónikusabb, az eredeti vagy módosított Wagner-módszerrel kapott fa (Wagner-fa) L hosszát kell megnéznünk. A Wagner-fa L hossza az a skaláris mennyiség, amellyel azt jellemezzük, hány jellegállapot-változás ment végbe a fán. Ez azon jellegállapot-változások összegzéseként kapható, amelyek ahhoz szükségesek, hogy eljussunk az összes csomóponttól a gyökérig. Minél kisebb az L hossz, azaz minél kevesebb jellegállapot-változásra van szükség, annál parszimónikusabb a fa. A fentiekben kiszámított Wagner-fában a 9. ábrán látható jellegek változnak.
8. ábra: Egyszerű példa a módosított Wagner-módszerre



ŐSI ÍRÁSAINK II.
108
Az ág és kötés (branch and bound) módszeren (Hendy–Penny 1982) alapuló kladogram-optimalizáló algoritmus úgy működik, hogy kiszámít minden olyan lehetséges faelrendezést, amelynek hossza kisebb a korábban megkapott Wagner-fa hosszánál. Vagyis egy-egy faelrendezés kialakítása közben a kladogram-optimalizáló algoritmus folyamatosan számítja a még csak részben kialakított faelrendezés hosszát. Ha ez a hossz meghaladja a kezdeti Wagner-fa hosszát, akkor tudható, hogy az adott – félkész – faelrendezés biztosan nem optimális, így újabb taxonok figyelembevételével nem kell tovább folytatni a fa kiszámítását. Ezzel jelentősen gyorsul a kladogram-optimalizáló algoritmus működése. Miután a kladogram-optimalizáló algoritmus létrehozta az összes, a kezdeti Wagner-fa hosszánál nem nagyobb hosszúságú faelrendezést, közülük kiválasztja a legkisebb hosszúságút, mert ez lesz a parszimónikusabb kladogram. Előfordulhat, hogy nem egyetlen legrövidebb fa létezik, ha két, különböző fa hossza megegyezik, ebben az esetben a szoftver az összes ilyet eltárolja és kirajzolja.
9. ábra: A Wagner-fa hosszának számítása



AZ ÍRÁSEVOLÚCIÓ KLADISZTIKAI MEGKÖZELÍTÉSE
109
A kladogram ellenőrzése
A kladogramok minőségét nemcsak a korábban bevezetett hosszúságukkal lehet mérni, hanem azzal is, hogy a jellegállapotok között mekkora a homopláziák aránya. A konzisztenciaindex azt adja meg, hogy a jellegváltozások száma hogyan aránylik az elméletileg elképzelhető minimumhoz. Mértéke az állapotváltozások minimális száma (figyelembe véve az adatokban szereplő jellegek számát), osztva az állapotváltozások aktuális számával (Kluge–Farris 1969; Podani 1997, 197–198). Egyetlen jellegre is értelmezhető, de kiszámítható egy τ kladogram összes jellegére is. Az utóbbi esetben a neve: átlagos konzisztenciaindex (4).
ahol a τ kladogram j-edik jellegállapotával (j=1,2,...,n) a fában sj változás történik, pedig az adatokra felírható egy olyan fa is, amelyben a j-edik jelleg állapotában csak minimális számú, mj változás áll be. A τ kladogramban lévő szünapomorfiák mennyiségét méri az összetartási index, amelynek mértéke: a bármely fán mérhető állapotváltozások maximális száma (jellegenként az 1-as állapotú vagy a 0-s állapotú taxonok számának öszszege attól függően, melyik a kisebb, összegezve az összes jellegre) mínusz az állapotváltozások száma az aktuális fán, osztva a bármely fán mérhető lépések maximális száma és az állapotváltozások minimális számának különbségével (Farris 1989: 417), lásd (5).
ahol Mj a j-edik jelleg lehetséges megváltozásainak maximális száma. Ennek értéke annál nagyobb, minél kisebb a homoplázia részesedése a szünapomorfiák kialakulásában. Ha nincs homoplázia, akkor RI(τ)=1; ha pedig az összes szünapomorfiát homoplázia okozza, akkor RI(τ)=0 (Podani 1997, 198.).
(4)
(5)



ŐSI ÍRÁSAINK II.
110
Vizsgálati eredmények és értékelésük
Az elvégzett vizsgálatok során a négy vizsgált írás (TR, SZMR, KMR és SR) korábban meghatározott két elődjét (bráhmi írás és az arám-középiráni elődíráscsoport) egyetlen íráscsoportban kezeltük és feltételeztük, hogy ez az egyesített íráscsoport a négy vizsgált írás közös elődjére, az ún. *protorovásra hatott. Az egyértelműen arám-középiráni-bráhmi eredetűnek minősíthető, és ezért az elemzésben felhasználható SFG-k száma 72, amelyből 33 arám-középiráni, 29 bráhmi és 10 vagy arám-középiráni vagy bráhmi eredetű. A módosított Wagner-módszert alkalmazó szoftverrel számított Wagner-fa (τo, 10. ábra) jellemzői: hossza 111, 60, CI(τo)=60, RI(τo)=21.
A kladogram-optimalizálás után kapott legparszimónikusabb fa (τ1, 11. ábra) jellemzői: hossza 101, CI(τ1)=66, RI(τ1)=39.
10. ábra: A Wagner-fa (τ0)



AZ ÍRÁSEVOLÚCIÓ KLADISZTIKAI MEGKÖZELÍTÉSE
111
Következtetések
A cikkben ismertetett eljárás az írások leszármazási kapcsolatainak modellezésére kidolgozott, evolúciós megfontolásokkal kiegészített, ún. kiterjesztett fenetikai modell kladisztikai elemzéséhez használható olyan esetekben, amelyekben a kiterjesztett fenetikai modell kiértékelése során végzett elődanalízisből az az eredmény adódott, hogy a vizsgált írások fejlődése nem egy elődtől, hanem többtől indult, és a fejlődés egy adott pontján írásszintű hibridizáció történt. A kladisztikai elemzést megelőző fenetikai és elődanalízis azért volt szükséges, mert igen hiányosak a vizsgált írásokhoz (mint taxonokhoz) rendelkezésre álló adatok: néhány vizsgált íráshoz csak kevés írásemlék ismert, ráadásul azok nagy részének a kora ismeretlen, vagy csak durva közelítéssel határozható meg. A vizsgált írásoknak a kiterjesztett fenetikai modellben szereplő jellegeinek alkalmas szétválogatásával lehetővé vált, hogy egy elődíráscsoporttól való függésük önállóan legyen vizsgálható. Az elvégzett vizsgálatok során egy olyan szoftver lett kifejlesztve, amely megfelelően strukturált bementi adatokat a gépi tanulásból ismert adatfeldolgozó módszerekkel elemzi, majd a kapott eredményeket kladogramokban megjeleníti. A jelenlegi adatbázisra épülő modell alapján számított kladogram
11. ábra: A legparszimónikusabb (τ1) fa



ŐSI ÍRÁSAINK II.
112
szerint a KMR és SZMR állnak egymáshoz a legközelebb, és evolúciósan az SR közelebb áll hozzájuk, mint a TR. A kidolgozott kladisztikai eljárás azt mutatja, hogy az eredetmodellekkel kibővített, kiterjesztett fenetikai modellre épülve kladisztikai eszközökkel is lehet vizsgálni a tanulmányozott taxonok törzsfejlődése evolúciós elágazási sorozatát. A kapott eredmények alkalmasak lehetnek arra, hogy más tudományágak felhasználják pl. ismeretlen feliratokon használt írások meghatározása során.



AZ ÍRÁSEVOLÚCIÓ KLADISZTIKAI MEGKÖZELÍTÉSE
113
IRODALOMJEGYZÉK
Ashlock 1974. Peter D. Ashlock: The Uses of Cladistics. Annual Review of Ecology and Systematics, 5. (1974) 81–99.
Farris 1969. James S. Farris: A successive approximations approach to character weighting. Systematic Zoology, 18. (1969) 4. sz. 374–385. Farris 1970. James S. Farris: Methods for Computing Wagner trees. Systematic Zoology, 19. (1970) 1. sz. 83–92. Farris 1982. James S. Farris: Outgroups and parsimony. Systematic Zoology, 31. (1982) 3. sz. 328–334. Farris 1989. James S. Farris: The retention index and the rescaled consistency index. Cladistics, 5. (1989) 4. sz. 417–419. Hendy–Penny 1982. M. D. Hendy – David Penny: Branch and Bound Algorithms to Determine Minimal Evolutionary Trees. Mathematical Biosciences 59. (1982) 2. sz. 277–290. Hennig 1966. Willi Hennig: Phylogenetic systematics. University of Illinois, Urbana (IL), 1966.
Hosszú 2005. Hosszú Gábor: Az internetes kommunikáció informatikai alapjai. Novella Kiadó, Budapest, 2005. Hosszú 2010. Hosszú Gábor: Az informatika írástörténeti alkalmazásai. (Meghívott plenáris előadás) In: Cserny László (szerk.): Informatika Korszerű Technikái Konferencia. (2010. március 5–6.). Dunaújvárosi Főiskola Informatikai Intézet, Dunaújváros, 2010. 5–21. Hosszú 2014a. Hosszú Gábor: Topológiai eltérések minimalizálására visszavezetett graféma leszármazási vizsgálatok. In: Cserny László – Hadaricsné Dudás Nóra – Nagy Bálint (szerk.): Informatika Korszerű Technikái Konferencia (2012. november 16–17.). Dunaújvárosi Főiskola – Új Mandátum Könyvkiadó, Budapest, 2014. 60–71. Hosszú 2014b. Gábor Hosszú: Mathematical Statistical Examinations on Script Relics. In: V. Bhatnagar (ed.): Data Mining and Analysis in the Engineering Field. Chapter 8. Information Science Reference, Hershey–New York, 2014. 142–158. Hosszú 2015. Gábor Hosszú: A Novel Computerized Paleographical Method



ŐSI ÍRÁSAINK II.
114
for Determining the Evolution of Graphemes. In: Mehdi Khosrow-Pour (ed.): Encyclopedia of Information Science and Technology. Third edition. Chapter 194. Information Science Reference, Hershey–New York, 2015. 2017–2031. Hosszú 2017. Gábor Hosszú: Phenetic Approach to Script Evolution. In: Hannah Busch – Franz Fischer – Patrick Sahle (eds.): Kodikologie und Paläographie im Digitalen Zeitalter 4. Codicology and Palaeography in the Digital Age 4. Books on Demand, Norderstedt, 2017. 179–252. Hosszú 2019. Hosszú Gábor: Írásemlékek grafémaalakjainak térstatisztikai és fenetikai elemzése. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 120450. Hosszú 2020. Hosszú Gábor: Evolúciós számítások írásinformatikai alkalmazása. In: Fehér Bence – Ferenczi Gábor (szerk.): Ősi írásaink. Tanulmánykötet a Magyarságkutató Intézet által 2019. december 12–13-án rendezett konferencián elhangzott előadásokból. Magyarságkutató Intézet, Budapest, 2020. 51–76. Hosszú 2021a. Gábor Hosszú: Scriptinformatics. Extended Phenetic Approach to Script Evolution. Nap Kiadó, Budapest, 2021. http://napkiado.hu/media/ Hosszu_Gabor-Scriptinformatics.pdf Hosszú 2021b. Gábor Hosszú: Data-Driven Phenetic Modeling of Scripts’ Evolution. In: Shifeng Liu – Gábor Bohács – Xianliang Shi – Xiaopu Shang – Anqiang Huang (eds.): LISS 2020. Proceedings of the 10th International Conference on Logistics, Informatics and Service Sciences. Chapter 28. Springer, Singapore, 2021. megjelenés alatt. Kluge–Farris 1969. Arnold G. Kluge – James S. Farris: Quantitative Phyletics and the Evolution of the Anurans. Systematic Zoology, 18. (1969) 1. sz. 1–32. Parkinson 1999. Richard Parkinson: Cracking Codes. The Rosetta Stone and Decipherment. University of California Press, Berkeley–Los Angeles, 1999. Podani 1997. Podani János: Bevezetés a többváltozós biológiai adatfeltárás rejtelmeibe. Scientia Kiadó, Budapest, 1997.
Podani 2007. Podani János: A szárazföldi növények evolúciója és rendszertana. ELTE Eötvös Kiadó, Budapest, 2007.



AZ ÍRÁSEVOLÚCIÓ KLADISZTIKAI MEGKÖZELÍTÉSE
115
Podani–Morrison 2017. János Podani – David A. Morrison: Categorizing ideas about systematics: alternative trees of trees and related representations. Rendiconti Lincei. Scienze Fisiche e Naturali, 28. (2017) 1. sz. 191–202. Sampaio, 2007. Alberto Sampaio: Software Phenetics, Phylogeny and Evolution. In: Third International IEEE Workshop on Software Evolvability 2007, Paris, France, 2007. 60–66. Torres-Montúfar és mtsai. 2018. Alejandro Torres-Montúfar – Thomas Borsch – Helga Ochoterena: When Homoplasy Is Not Homoplasy: Dissecting Trait Evolution by Contrasting Composite and Reductive Coding. Systematic Biology, 67. (2018) 3. sz. 543–551.






JELENKORI ROVÁSEMLÉKEK – DIGITÁLIS TARTALOMFEJLESZTÉS
117
JELENKORI ROVÁSEMLÉKEK
DIGITÁLIS
TARTALOMFEJLESZTÉS
RUMI TAMÁS – SÍPOS L ÁSZLÓ – SOMFAI TAMÁS
A B S Z T R A K T : A cikk röviden áttekinti korunk rováshasználatának hétköznapi példáit, amelyek egyben a jövő rovásemlékei is. Majd részletesen bemutatja a digitális rovástartalmak környezetét és fajtáit, valamint azok létrehozatalához szükséges fejlesztések – mindenekelőtt a rovás szövegfeldolgozás, nyelvészeti informatikai megoldások – jelenlegi állását. Végül pedig kitekint a rovásműveltség lehetséges jövőjébe is. K U L C S S Z AVA K : rovásinformatika, tartalomfejlesztés, rovásemlék, nyelvészeti informatika, rovásműveltség
A B S T R A C T : Recent Rovas findings – Digital content development. The article presents a brief overview of the everyday examples of the use of runiform script at present that will soon become the Rovas findings of the future. The article also introduces in detail the environment and the types of the digital runiform contents and the present status of developments, in particular text processing and linguistic IT solutions required for their creation. Finally, the article gives an outlook for the possible future of the Rovas culture. K E Y W O R D S : runiform informatics, content creation, Rovas findings, linguistic informatics, Rovas culture



ŐSI ÍRÁSAINK II.
118
Bevezetés
A történeti rovásemlékek számának, tudományos feldolgozottságának folyamatos növekedésével (Zelliger 2019) egyre bizonyosabbnak tűnik, hogy a székely-magyar rovás használata a Kárpát-medencében a kialakulásától (Zelliger 2020; Hosszú 2021) a mai napig folyamatosnak tekinthető. Ennek tükrében kevésbé meglepő az egyre több példával alátámasztott feltevés, hogy a rovás szinte párhuzamosan és kölcsönhatásban fejlődött a latin betűs nemzeti írásunkkal, vagyis a latin írás magyar változatával (Rumi 2012; Zelliger 2016). A székely-magyar rovás története folyamán ugyanis időről időre megjelentek olyan felhasználói csoportok, amelyek funkcionális írásként tekintettek a rovásra és törekedtek az adott kor íráshasználati szokásaihoz, technológiájához való igazodásra, valamint a latin betűs magyar ortográfiával való megfeleltethetőségre (Sípos 2012; Demeczky és mtsai. 2013b). A mai kor rováshasználóinak egyre jelentősebb hányada tulajdonképpen ezt a hagyományt igyekszik folytatni – immár a XXI. századi igényeknek megfelelően (Teszler 2019). Napjainkban ez a törekvés a rovás technológiai fejlesztésében, mindennapi használatának elősegítésében nyilvánul meg, melynek egyik korszerű terepe a digitális tartalomfejlesztés és a rovás szövegfeldolgozás. A 2008-ban létrejött közhasznú szervezet – a Rovás Alapítvány – főbb feladatai között a kutatás és az ismeretterjesztés mellett kiemelt szerepet tölt be a műszaki fejlesztések kidolgozása, a hétköznapi rováshasználat megkönnyítése, valamint a korszerű rovásos tartalmak előállítása (Rovás Info). E cikket a Rovás Alapítvány azon munkatársai állították össze, akik a rovással készült digitális tartalmak előállításához szükséges nyelvészeti-informatikai rendszert megtervezték és kifejlesztették.
A rovásműveltség
Korunk rovásemlékeinek jelentőségét nem kizárólag a dinamikusan növekvő számuk és arányuk adja. Miközben növekedik a felhasználói kör, szélesedik az



JELENKORI ROVÁSEMLÉKEK – DIGITÁLIS TARTALOMFEJLESZTÉS
119
alkalmazási terület és egyre változatosabb a rováshasználat, addig a rovás jelkészlet és rovás tartalmak előállításának szabályrendszere az egységesítés felé halad. Ezt a folyamatot gyorsítja a technikai fejlődés és minőségi iránt támasztott igény is (Kliha 2012). A jelenkori rovásemlékek vizsgálata előtt azonban meg kell határoznunk a „rovásműveltség” koncepcióját, amely a székely-magyar rovás emlékeit, a rováshasználat környezetét, módját és célját, valamint a felhasználói csoportokat tágabb összefüggésekben értelmezi. A rovás ugyanis nem csupán egy jelsor, vagy írásmód, hanem szerves egységet képez a magyar kultúra szinte minden fontosabb elemével a nyelvtől kezdve a valláson át a különböző művészeti ágakig. A rováskultúra értelmezési tartománya viszont túlmutat a magyar nyelven, kultúrán és hagyományőrzésen, a kutatáson és technológián át egészen a médiáig, vagy akár a gazdaságig. A közös pont mindenkor az élő, hétköznapi rováshasználat, valamint a folyamatos innovációra való törekvés.
Jelenkori rováshasználat
A rováshasználat környezete, célja minden korban rendkívül színes és öszszetett volt a szimbolikától és szakralitástól kezdve, az önazonosság kifejezésén, művészi ábrázolásokon át az adatközlésig. A rovásemlékek keletkezési környezetében az egyes elemek – funkcionalitás, művészet, közélet, identitás – jelentősége koronként, területenként és felhasználói csoportonként jelentősen eltérő volt. A közelmúltban azonban határozott eltolódás figyelhető meg a funkcionalitás irányába, ezt pedig a szaporodó olvasnivalók, hétköznapi feliratok (helynévtáblák, cégérek, termékfeliratok) és kommunikációs tartalmak is jelzik (1. kép). A jelenlegi tendenciák alapján valószínűsíthető, hogy a közeljövő rovásemlékei között még nagyobb arányban jelennek meg a funkcionális rováshasználat példái (2. kép). Ezek közül is kiemelkednek – a technikai fejlesztések sebességétől függően – az informatika által támogatott eljárásokkal készülő, valamint az elsődlegesen már digitális rovástartalmak.



ŐSI ÍRÁSAINK II.
120
1. kép: Termékek latin és rovásbetűs feliratokkal - Székely Fesztivál (Budapest,
2019)
2. kép: Rovásfeliratos tájékoztatók - Előd sípálya (Csíkszentmárton, 2013)



JELENKORI ROVÁSEMLÉKEK – DIGITÁLIS TARTALOMFEJLESZTÉS
121
Mindezzel párhuzamosan a hagyományos és digitális művészet számos ága időről-időre felfedezi a rovásműveltséget és a rovás egyaránt megjelenik mint művészi téma – például a rovás és a jelenkori rováshasználat negatív összefüggésben történő ábrázolása, karikatúrája (3. kép) (Mucsi 2013) – és mint eszköz (4. kép). Egyelőre mindkét tekintetben folyamatosnak tűnik a digitális rovásművészeti alkotások arányának növekedése (5. kép).
3. kép: Hibás (betűk és írásirány – eredeti szándék szerint: HAZA) rovásfeliratos
öngyújtó – Néprajzi Múzeum kortárs kiállítása (Budapest, 2014)



ŐSI ÍRÁSAINK II.
122
4. kép: Rovás díszzászló – Ópusztaszeri Nemzeti Történelmi Emlékpark kápolnája
Csete Ildikó (1940-2010)
5. kép: Rovásfeliratos mém – Facebook (Átrovó iskola, 2020)



JELENKORI ROVÁSEMLÉKEK – DIGITÁLIS TARTALOMFEJLESZTÉS
123
A rovásműveltségről szóló médiamegjelenések (6. kép) és a hozzá kötődő, vagy kötődni vélt viszonyulás, világnézet (7. kép) a jelenkori rovásemlékek egyik izgalmas keletkezési környezete. A 2010-es évek elején – részben az egyre láthatóbb hétköznapi és jelképszerű rováshasználat által – a rovásműveltség maga is a megosztó közéleti témák egyikévé vált, azonban dinamikáját tekintve ez a környezet a 2020-as években már kevésbé meghatározó a funkcionális és művészi eredetű rováshasználathoz képest.
Korunkban párhuzamosan figyelhető meg az identitás szerepének felértékelése, vagy éppen annak tagadása. Ahogyan mindezek hatása megjelenik a szimbolikában – többek közt a nyelvi jelképrendszerekben is –, úgy a rováshasználat sem maradt érintetlen. A fenti párhuzam példája a 2012-ben indult mozgalom: a személyi okmányokon történő alárovás (rovás aláírás) hivatalos használatának népszerűsítésére (8. kép), majd 2014-ben ennek a gyakorlatnak az ellehetetlenítése a Belügyminisztérium Okmányfelügyeleti Főosztálya által.
6. kép: Rovástábla avatás – Körzeti híradók (Kereki, 2011)



ŐSI ÍRÁSAINK II.
124
7. kép: Választási„plakát” – Magyar Kétfarkú Kutya Párt (Budapest, 2019)
8. kép: Ideiglenes személyi igazolvány alárovással – Kiss András (Budapest, 2017)



JELENKORI ROVÁSEMLÉKEK – DIGITÁLIS TARTALOMFEJLESZTÉS
125
Digitális tartalmak
A rovás szövegfeldolgozás történeti kutatása előtt még sok feladat áll, de annyi már bizonyosnak tűnik, hogy szinte minden korban léteztek olyan innovatív felhasználói csoportok, amelyek próbáltak felzárkózni a latin betűs szövegfeldolgozás aktuális szintjére (9. kép). A rovással készítendő szövegek méretének és bonyolultságának növekedésével egyre több olyan feladatot is meg kellett tudni oldani, amelyek a gyakorlatban addig vagy nem merültek fel, vagy ideiglenes megoldásokkal orvosolhatók voltak. A jelenleg megoldandó feladatok nagy része ma is párhuzamba állítható és az eredmények (pl. helyesírás-ellenőrzés) jelentős hányada átültethető.
A rovásos szövegfeldolgozás történetében a rovás írásrendszerek bizonyos tulajdonságaiból eredeztethető sajátos kísérletekre sok példa van, ugyanakkor mára nyilvánvalóvá vált, hogy a korszerű rováshasználat nemcsak hogy nem mehet szembe a latin betűs írásunk hagyományaival és szabályaival, de egyenesen támaszkodnia kell annak szövegfeldolgozási tapasztalataira, technikai eredményeire és infrastrukturális hátterére.
9. kép: Az első ismert rovás szövegszerkesztő (Nagy Béla, 1995)



ŐSI ÍRÁSAINK II.
126
Ennek következtében az elmúlt 1-2 évtized folyamán jelentős egységesedés volt megfigyelhető a rováshasználatot érintő szabályok tekintetében, pl. kis- és nagybetűk használata, írásjelek alkalmazása, harmonizáció a latin betűs magyar ábécé betűsorával (dz, dzs, q, x, y, w), valamint az idegen eredetű szavak és történeti helyesírású tulajdonnevek megjelenítése. A korszerű rováshasználat kiteljesedése előtt álló akadályok közül még jelenleg is a technikai lemaradás az egyik legjelentősebb. Bár sok áthidaló megoldás született és születik a digitális rováshasználat elősegítésére (szövegszerkesztők, fonttervezés, billentyűzetkiosztás, adattárolási megoldások), a felzárkózás még várat magára a nemzetközi karakter-szabványosítás folyamatának félresiklása, valamint a gyakorlati használatra alkalmatlan végeredmény miatt. A helyzet azonban nem szokatlan a rovótársadalom előtt, az alternatívák keresési folyamata bíztatónak mutatkozik és a kihívások ösztönzőleg hatnak az innovatív rováshasználat szemléletének terjedésére.
Szövegfeldolgozás
A hagyományos, kézzel készült rovásos szövegek előállítása folyamán a szerkesztő tulajdonképpen fejben hajtja végre a szöveg előkészítését és szerkesztést, valamint a szükséges nyelvészeti feladatokat, majd a szöveg megjelenítését manuálisan végzi el (11. kép). Azonban nagyobb méretű és komplex szövegek esetén ennek a folyamatnak korlátai vannak, amelyeket nyelvészeti-informatikai megoldásokkal át lehet hidalni. Ezen megoldások révén az elmúlt évtizedben a megszülető rovás tartalmakon belül meghatározóvá vált a számítástechnikával támogatott átírás, transzkripció (Kliha 2012).
10. kép Rovás tartalom – Wass Albert: Adjátok vissza a hegyeimet! – rováskiadás (2012)



JELENKORI ROVÁSEMLÉKEK – DIGITÁLIS TARTALOMFEJLESZTÉS
127
11. kép: Kézi szövegszerkesztés – Magyar, keletre tekints (Debrecen, 1940
(Pirint–Sólyom 2018)



ŐSI ÍRÁSAINK II.
128
A transzkripciós eljárásokon alapuló szövegfeldolgozás többlépcsős folyamat, amely az eredeti latin betűs tartalom előkészítésével kezdődik. Ez a szakasz magában foglalja az eredeti szöveg helyességének ellenőrzését, a szövegrészek nyelvek és megjelenítési típusok szerinti elkülönítését, a számok megjelenítési típusok szerinti kijelölését (arab, római, rovás), valamint a tördelés, központozás és egyéb különleges funkciók, egyedi előkészítő feladatok (pl. tulajdonnevek, idegen szavak kezelése) meghatározását. A következő szakaszban a szövegelemekről egyenkénti vizsgálat dönti el, hogy automatikusan átróhatók-e, vagy a helyes átíráshoz (hangérték alapján történő megjelenítés) és átbetűzéshez (betűről-betűre való megfeleltetés) szerkesztői segítség szükséges. A latin betűs magyar szövegekben ugyanis közel 200 olyan karakterkapcsolat (12. kép) található, amelynek hangértéke és így átrovása nem egyértelmű – kettő vagy akár három megoldás is lehetséges. Az ilyen betűkapcsolatokat tartalmazó szavak a hangérték megadása után egy folyamatosan bővülő tapasztalati korpuszba kerülnek, melynek tartalma részben nyelvi ellenőrző algoritmusok, egyéb nyelvészeti informatikai megoldások segítségével egészül ki, módosul.
12. kép: A dz és dzs betűkapcsolatok átrovási esetpéldái



JELENKORI ROVÁSEMLÉKEK – DIGITÁLIS TARTALOMFEJLESZTÉS
129
Végül a rovás szövegfeldolgozó rendszer az előkészítésnek, a korpuszoknak, valamint a beépített transzkripciós és egyéb ellenőrző algoritmusoknak megfelelően előállítja azt a köztes szövegállapotot, amely a helyesrovás szabályainak megfelel és már egyetlen lépésben átalakítható a végleges rovásszöveggé. E köztes szövegállapot, vagy a kész rovásszöveg közvetlenül más informatikai alkalmazásokba ültethető mint szerkesztett rovástartalom (13. kép).
„Miért kerül ennyibe az e-könyv, ha ki sem nyomják? Nálunk Európában egyedülálló módon még mindig 27 százalék áfa van rajta. A könyvkiadók már többször kérték, hogy ez csökkenjen, de nem kaptak választ.”
Kihívások
Az összetett irodalmi, vagy hétköznapi szövegek átrovása sok esetben túlmutat a latin betűs magyar helyesírás szabályain, az íráshasználat szokásain, ezért a nem latin betűs írású nyelvek által alkalmazott mintákhoz, vagy akár a rovás esetére optimalizált egyedi megoldásokhoz szükséges folyamodni. Az ismert rovástörténet első digitálisan szerkesztett és nyomtatott könyve, az Egri csillagok szövegének (Gárdonyi 2009) átrovásakor felmerült a szövegfeldolgozás majd minden kihívása, amelyek közül elsőként a többnyelvűség kérdését emeljük ki. Az idegen nyelvű szövegrészletek – akár csak egy-egy szó, vagy tulajdonnév – megjelenítésének módjáról a szöveg előkészítése folyamán születik döntés. Az eredetileg is idegennyelvű szövegrésznél általában megma
13. kép: Szövegállapotok az átrovás (transzkripció) 3 lépésében



ŐSI ÍRÁSAINK II.
130
rad az eredeti írás, főleg, ha megszokott és ismert írásrendszerről van szó, mint a latin betűs írásnál a német, az olasz vagy a latin nyelv esetében. De az eredetileg is fonetikusan magyarra átírt török szöveg azonban csak hangzás szerint róható át (14. kép).
Hasonló kihívás az idegen eredetű magyar és az idegen nyelvű tulajdonnevek kezelése. Míg az első esetben a megfeleltethetőség, a helyesírási szabályok és az adatbázis-kezelés a betűhív átrovást teszi indokolttá, a második esetben az eredeti nyelv kiejtését leginkább közelítő, de a magyar hangkészletre épülő átrovási módok egyike lesz a megoldás (15. kép). A Kis herceg (Saint-Exupéry 2018) címlapján rovással olvasható a szerző neve: Antoán dö Szant-Egzüperí (16. kép). Az összetett számhasználat valóban egyedivé – bár e tekintetben talán még nem véglegesen kiforrottá – teszi a székely-magyar rovást. Az Újszövetség rováskiadásában (Káldi-féle szentírásfordítás 2012) nem kizárólag arab, római és rovás számok együttes használatára találunk példákat (17. kép), de a könyv szerkesztése kifejezetten a rovásszámok alkalmazását egységesítő tapasztalati ajánlást eredményezte (18. kép). Jelen pillanatban az egyik legkorszerűbb rovás szövegszerkesztési példa a térképészetben található (19. kép). A már második kiadását élő “A székely nemzet atlasza” (Faragó 2018) rovással feliratozott térképművében a magyar és az idegen nyelvű szövegrészek, tulajdonnevek, valamint a rovásszámok, továbbá rövidítések, írásjelek és különleges karakterek mind megtalálhatók. A korszerű térképkészítő szoftver segítségével előállított rovástartalom létrehozatalát töb
14. kép: Rovásszöveg idegen nyelvű szövegrészletekkel – Gárdonyi Géza: Egri
csillagok – rováskiadás (2009)



JELENKORI ROVÁSEMLÉKEK – DIGITÁLIS TARTALOMFEJLESZTÉS
131
15. kép: Tulajdonnevek átrovási javaslata – Rumi–Sípos (Kis herceg - rováskiadás,
2018)



ŐSI ÍRÁSAINK II.
132
bek között rovás szövegszerkesztő és függvények által is kezelt rovás adatbázis támogatja. Ezen a szakterületen a rovás tehát mindenben egyenértékű írássá vált a latin betűs magyar írással.
16. kép: Címlap idegen nyelvű tulajdonnév átrovása – Antoine de Saint Exupéry: A
kis herceg – rováskiadás (2019)



JELENKORI ROVÁSEMLÉKEK – DIGITÁLIS TARTALOMFEJLESZTÉS
133
17. kép: Rovásszám alkalmazások – Újszövetség – rováskiadás (2012)
18. kép: Számok alkalmazási javaslata rovásszövegekben – Rumi–Sípos (Újszövet
ség – rováskiadás, 2012)



ŐSI ÍRÁSAINK II.
134
19. kép: Térképszelvény részlete – A Székely Nemzet Atlasza (Faragó: 2018)



JELENKORI ROVÁSEMLÉKEK – DIGITÁLIS TARTALOMFEJLESZTÉS
135
Következtetések
A székely-magyar rovás gyarapodó felhasználói közösségén belül egyre többen tekintenek a rovásra mint a magyar nyelv alternatív megjelenítési formájára. És bár a hétköznapi rováshasználat jelentősen bővült és fejlődött az elmúlt évtizedben, még jelentős feladatok várnak megoldásra a műszaki, nyelvészeti és jogi hátteret illetően ahhoz, hogy minél több területen legyen alkalmazható a rovás mint valóban teljes értékű, funkcionális írás. Ugyanakkor több érdekes kísérlet már a jövőbe mutat olyan területeken, mint például a mobil alkalmazások (rovás csevegő) és szövegszerkesztők komplett rovás “nyelvi csomagja”, kiterjesztett valóság alkalmazások, mesterséges intelligencia felhasználása (tanuló algoritmusok), létező digitális tartalmak automatizált átrovása és tetszőleges – akár képi formátumú – szövegek valós idejű konverziója. A közeljövőben várható, hogy a kihívásokra adott válaszok és megoldások, valamint az innováció tovább fogják közelíteni a székely-magyar rovás funkcionalitását a latin betűs magyar íráséhoz, melynek következtében növekedni fog a felhasználói kör és annak aktivitása is. Ezáltal a jelenkori rovásemlékek sora bizonyosan tovább bővül majd mind mennyiségben, mind terjedelemben és minőségben, ezáltal nagyságrendekkel több és átfogóbb feladatot hagyva a jövő rováskutatói számára.



ŐSI ÍRÁSAINK II.
136
IRODALOMJEGYZÉK
Demeczky és mtsai. 2013a. Demeczky Jenő – Hosszú Gábor – Rumi Tamás – Sípos László – Zelliger Erzsébet: A magyar nyelvtörténet és rovás paleográfia találkozása. E-nyelv Magazin, 2013. (2). http://e-nyelvmagazin. hu/a-magyar-nyelvtortenet-es-a-rovas-paleografia-talalkozasa (Utolsó elérés: 2021. 03. 16.) Demeczky és mtsai. 2013b. Demeczky Jenő – Hosszú Gábor – Rumi Tamás – Sípos László – Zelliger Erzsébet: A rovás szabványosítása. E-nyelv Magazin, 2013. (2). http://e-nyelvmagazin.hu/a-rovas-szabvanyositasa (Utolsó elérés: 2021. 03. 16.) Faragó 2018. Faragó Imre: A székely nemzet atlasza – Székelyföld helységei, tájai és egykori közigazgatása – 2.1. Atlaszmű. Kiss András, Budapest, 2018. Fehér–Ferenczi 2020. Fehér Bence – Ferenczi Gábor: Ősi írásaink. Tanulmánykötet a Magyarságkutató Intézet által 2019. december 12–13-án rendezett konferencián elhangzott előadásokból. Magyarságkutató Intézet, Budapest, 2020. Gárdonyi 2009. Gárdonyi Géza (átrovás: Rumi Tamás – Sípos László – Somfai Tamás): Egri csillagok. Rováskiadás. WOU – Imagent, Budapest, 2009. Hosszú 2021. Gábor Hosszú: Scriptinformatics. Extended Phenetic Approach to Script Evolution. Nap Kiadó, Budapest, 2021. Káldi-féle szentírásfordítás 2012. Káldi-féle szentírásfordítás nyelvében megújítva, javítva a Neovulgáta alapján (átrovás: Rumi Tamás – Sípos László – Somfai Tamás): Újszövetségi Szentírás – rováskiadás. Rovás Alapítvány – Szent Jeromos Katolikus Bibliatársulat, Budapest, 2012. Kliha 2012. Kliha Gergely: Szövegek rovásra alakításának lehetőségei. In: Hosszú Gábor (szerk.): I. Alkalmazott Számítógépes Paleográfiai Konferencia. ASZPK 2012. Budapest, 2012. december 1. Budapesti Műszaki és Gazdaságtudományi Egyetem Villamosmérnöki és Informatikai Kar, Budapest, 2012. 105–111.
Mucsi 2013. Mucsi Emese: Betűvetés, Art-Magazin Online, 2013. október 31. https://www.artmagazin.hu/articles/kritika/a18045834840315aef03a02f6f777a91



JELENKORI ROVÁSEMLÉKEK – DIGITÁLIS TARTALOMFEJLESZTÉS
137
Nagy 1995. A Nagy Béla saját fejlesztésű, rovásbetűs szövegszerkesztőjével készített szöveg képernyőképe. Az 1995-97-ben, a „hőskorban” megalkotott, rovásjelekkel író szövegszerkesztőben alkalmazott nyomtatott, írott, vastag és vékony, kis és nagybetűit, valamint számjeleit is Nagy Béla tervezte. (Személyes levelezés alapján)
Pirint–Sólyom 2018. Pirint Andrea – Sólyom Ferenc: Mokry Asztala. Rovásírók Miskolcon a két világháború között. Rovás Alapítvány, Szolnok, 2018. Rumi 2012. Rumi Tamás: A latin betűs írás hatása a székely-magyar rovásra. In: Hosszú Gábor (szerk.): I. Alkalmazott Számítógépes Paleográfiai Konferencia. ASZPK 2012. Budapest, 2012. december 1. Budapesti Műszaki és Gazdaságtudományi Egyetem Villamosmérnöki és Informatikai Kar, Budapest, 2012. 91–104. Saint-Exupéry 2018. Antoine de Saint-Exupéry (átrovás: Rumi Tamás – Sípos László – Somfai Tamás): A kis herceg. Rováskiadás. Rovás Alapítvány, Szolnok, 2018. Sípos 2012. Sípos László: Gyökrovás. In: Hosszú Gábor (szerk.): I. Alkalmazott Számítógépes Paleográfiai Konferencia. ASZPK 2012. Budapest, 2012. december 1. Budapesti Műszaki és Gazdaságtudományi Egyetem Villamosmérnöki és Informatikai Kar, Budapest, 2012. 76–90. Teszler 2019. Teszler Vendel: A rovásírás kibontakozása napjainkban. In: Fehér Bence – Ferenczi Gábor: Ősi írásaink. Tanulmánykötet a Magyarságkutató Intézet által 2019. december 12–13-án rendezett konferencián elhangzott előadásokból. Magyarságkutató Intézet, Budapest, 2020. Wass 2011. Wass Albert (átrovás: Rumi Tamás – Sípos László – Somfai Tamás): Adjátok. Rováskiadás. Rovás Alapítvány – Milani, Szolnok, 2011. Zelliger 2016. Zelliger Erzsébet: Nyelvemlék? Művelődéstörténeti emlék? Gondolatok az ÓMS és a vargyasi rovásírásos felirat kapcsán. In: Juhász Dezső (szerk.): Kerekasztal körül. Huszonöt nyelvészeti tanulmány. ELTE Magyar Nyelvtörténeti, Szociolingvisztikai, Dialektológiai Tanszék, Budapest, 2016. 92–98. Zelliger 2019. Zelliger Erzsébet: Módszertani kérdések a nagyszentmiklósi kincs rovásfeliratai kapcsán. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest,



ŐSI ÍRÁSAINK II.
138
2019. 10–25. Zelliger 2020. Zelliger Erzsébet: Hangtörténet és rovásábécé. In: Fehér–Ferenczi 2020. 309–326.
KÉPJEGYZÉK
1. Fénykép: Rumi Tamás 2. Fénykép: Rumi Tamás 3. Fénykép: Sípos László 4. Fénykép: Rumi Tamás 5. Mém: Átrovó Iskola FB-csoport (szabad felhasználás) 6. Képernyőkép: szabad felhasználás 7. Fénykép: Sípos László 8. Ideiglenes személyi igazolvány fényképe (adatfedéssel): Kiss András 9. Képernyőkép: Nagy Béla 10. Szövegrész - Adjátok vissza a hegyeimet! (rováskiadás), Rovás Alapítvány 11. Címoldal - Magyar, keletre tekints (folyóirat) 1940 12. Ábra: Rumi Tamás - Sípos László 13. Ábra: Rumi Tamás - Sípos László - Somfai Tamás 14. Szövegrész - Egri csillagok (rováskiadás), Rovás Alapítvány 15. Tanulmányrész - Kis herceg (rováskiadás), Rovás Alapítvány: Rumi Tamás - Sípos László 16. Címlap - Kis herceg (rováskiadás), Rovás Alapítvány: Rumi Tamás - Sípos László 17. Szövegrész - Egri csillagok (rováskiadás), Rovás Alapítvány 18. Tanulmányrész - Újszövetség (rováskiadás), Rovás Alapítvány: Rumi Tamás - Sípos László 19. Térképrészlet - A székely nemzet atlasza: Faragó Imre



AZ APAHIDAI MAURIC (MAURICUS ≈ MAURICIUS)
139
AZ APAHIDAI MAURIC
(MAURICUS ≈ MAURICIUS)
SZABÓ ÁDÁM
Memoriae István Bóna1* (Heves 1930 – Dunaújváros 2001)
A B S Z T R A K T : Az apahidai (Románia, Kolozs megye) régészeti szempontból jól ismert gepida kori (Kr.u. 5–6. század) I. (1889) és II. (1968/69) germán „fejedelmi” sír mellett a szórványleletek alapján egy III. sír is számba vehető (1. kép). A szórványleletek mellett ugyanerre utal a Magyar Nemzeti Múzeumban őrzött apahidai vésett, retrográd monogramos pecsétgyűrű (simbolum) is (2–4. kép). A retrográd monogram mutatja, hogy nemcsak személyes ékszer, hanem funkcionálisan, hitelesítésre használt eszköz is volt a gyűrű. Bár az Apahidán belüli lelőhelye bizonytalan, a pecsétgyűrűt mégis az I. sír összefüggésében, Onachar névgyűrűjének egyféle párdarabjaként kísérelte meg értelmezni a szakma, hasonló olvasatát keresve a monogramnak is, mint ami a névgyűrűn áll. Tekintettel arra, hogy a névgyűrű O betűje nem szerepel a monogramban, és a monogram M betűje nem szerepel a névgyűrűn, a két gyűrű azonos névolvasatának vélelme minden egyéb indoklás nélkül is elesik. Ez és egyéb formai
1 * Vö. Trogmayer 2001, 7-8.



ŐSI ÍRÁSAINK II.
140
okok miatt a korábbi Marc(us) [Hampel J.], Audomariuς [Bóna I.], Mariaς [J. Spier], Omacar(?) [C. H. Opreanu] olvasatok sem megfelelők. Formai alapon a monogram egy, az 5–7. századok közé keltezhető tömb- vagy kockamonogram, amelyet a középen álló szókezdő betű köré szerkesztettek (5. kép). Szabály szerint a szó minden betűje szerepel benne, s minden betű csak egyszer szerepel. A korszak monogramjai személynevet vagy tisztségnevet tartalmaznak, s genitivusban állnak. A monogram olvasati nyelvéül a görög, illetve a latin is felvetődött a szakirodalomban korábban. A görög olvasat a lenyomati jobb szélén álló Szigmaként (Σ) is értékelhető karakter (formailag sigma lunata) miatt vizsgálható (6. kép). A monogramszerkezet és a monogramtípus olvasási szabályszerűségeit figyelembe véve, a sorba rakott azonosítható betűkből adódó összes lehetőséget megvizsgálva a latin MAVRICI (nom. Mauricus, Mauricius) olvasatot adja a monogram (7., 9. kép). A görög MAΥPIΣI (nom. Mαυρις) lehetőség (8. kép) a latin genitivusi -i és nem a görög -ou végződés miatt legfeljebb grecizálásnak tekinthető, egyébként az olvasat a korban indokolható hangalakváltozást mutatva ugyanazt adja, mint a latin olvasat. A nevet latin -us végződés nélkül, esetleg egy „germanizált”-nak tekinthető nominativusi MAVRIC (Mauric) alakban is használhatták. Germán – ezen belül a korszakra és a lelőhelyre való tekintettel – gepida közegben eddig ismeretlen volt. Germán közegbeli használatát előmozdíthatta a név -ric (-rik, -rich) végződése is. A pecsétgyűrű keresztény közegben készült, gazdája vélhetőleg keresztény volt, ezt a gyűrűfejen a monogram fölötti hosszú- vagy latin kereszt (crux immissa) mutatja. (5. kép) A keresztforma alapján a korszak (Kr.u. 5–6. sz.) összefüggéseiben nem dönthető el, hogy a római vagy a bizánci egyházhoz tartozott-e, de az sem állítható, hogy ariánus lett volna. Hosszú- vagy latin keresztet biztos görög monogrammal együtt állóan nem találtam, ez a gyűrű és gazdája nyugati kötődésének valószínűségét erősíti. Neve az agaunumi (Saint-Maurice, Svájc) katonavértanú, Mauricius (Szent Móric) kultuszának a 4. századtól felfelé egyre népszerűbbé válásával és a korabeli keresztény világban való elterjedésével függhet össze. A név a 6. század első negyedében a frankoktól elfoglalt Burgund Királyság területére utal vissza, Mauricius kultuszának központjára és kiindulási helyére. Az apahidai nyugati germán típusú leletekkel – vagyis az I.-II.-III(?) „fejedelmi” sírok anyagával [vö. Gáll et al. 2017, 26-28 Nr. 9-10., 11-13] összevetésben – felté



AZ APAHIDAI MAURIC (MAURICUS ≈ MAURICIUS)
141
telezhető, hogy az ugyanebben az összefüggésben tárgyalható apahidai Mauric egy nyugatról (esetleg belpolitikai viszályok vagy a frank hódítás elől) menekült germán előkelő (regulus) lehetett. Hasonlóan a névgyűrűjéről ismert, neve és személyes tárgyai alapján szintén nyugati germán kötődésű regulus apahidai Onacharhoz [Ona(c)har|us ≈ Aunacharius, vö. Szabó 2020a-b.], ő is a gepida világ szélén telepedett le. Nemcsak a Keleti-Meroving-kultúra megjelenésében [vö. Dobos 2019] játszhatott szerepet ő is, hanem az Apahida környéki még azonosítatlan település regionális igazgatási központként való szereplésében is. A monogramos gyűrűn látható sérülések, vélhetőleg egyféle „kancelláriai” gyakorlatban való huzamosabb használatát jelzik a tárgynak. K U L C S S Z A VA K : késő római kor, kora bizánci kor, Erdély, Apahida, gepida királyság, Mauric, pecsétgyűrű, monogram, Keleti-Meroving-kultúra, 5–6. század.
A B S T R A C T : Mauric from Apahida. Besides the well-known “princely” graves no. I (1889) and II (1968/69) from Apahida (Romania, Cluj County) which are dated to the Gepid age (5-6. century AD), another princely grave (no III) can be taken into consideration (Figure 1) on the basis of sparse finds. Apart from these sparse finds, an engraved seal ring with a monogram from Apahida - treasured in the Hungarian National Museum also indicates the above (Figures 2-4). The retrograde monogram on the ring indicates that the seal ring was not only a personal jewel, but also a functional tool used for authentication. Although the site of the ring within Apahida is unclear, it is still interpreted in connection with Onachar’s grave, grave no. I, as a similar reading of the monogram is suggested to the one [Ona(c)har|us, cf. Szabó 2020a-b.] that stands on the name ring. Since the O letter of the name ring does not appear in the monogram, and the M letter of the monogram does not appear on the name ring, the presumption of identical names in case of the two rings can undoubtedly be turned down. Based on its shape, the monogram is a block- or box-monogram, which can be dated to the period between the 5th and 7th century AD (Figure 5). According to the characteristics of the monogram type, it figures all letters from the word and each letter appears only once. The monograms from this period usually contain either personal names or office



ŐSI ÍRÁSAINK II.
142
names with genitive ending. Due to the above reasons, the former readings as Marc(us) [Hampel J.], Audomariuς [Bóna I.], Marιaς [J. Spier], Omacar(?) [C. H. Opreanu] are not adequate. As a reading language to the monogram, Latin and Greek were proposed in former literature. A Greek reading should be analysed due to the possibility of one Σ (i.e. sigma lunata) letter, which stands on the right side of the imprinted monogram. (Figure 6) Considering the structure of the monogram and the reading rules of the monogram type, as well as all the solutions provided by the identifiable letters conjoined in alphabetical order, the monogram gives the Latin MAVRICI (nom. Mauricus or Mauricius) reading. (Figures 7, 9) The Greek MAΥPIΣI (nom. Mαυρις) solution (Figure 8) could only be considered at most as Graecism because of the Latin -i and not a Greek -ou genitive ending. A kind of „Germanized” nominative version of the name without the Latin -us ending might have been MAVRIC (Mauric). So far, the name was unknown within the Germanic and - considering the era and the site from Apahida - the Gepid medium. The -ric (-rik, -rich) ending might have contributed to the use of the name in the Germanic medium. The seal ring was made in a Christian medium, and its owner was probably a Christian, which is indicated by the long or Latin cross (crux immissa) on the ring head over the monogram. (Figure 5). Based on the cross and the context of the age (5-6 centuries AD), it is uncertain if the ring’s owner belonged to the Roman, the Byzantine or the Arian church. I have not found long or Latin crosses with Greek monograms, which makes it plausible that the ring and its owner originated from the West. His name may be related to the soldier martyr Mauricius from Agaunum (Saint-Maurice, Valais canton, Switzerland) and to the spreading popularity of his cult in the Christian world. The name refers to the centre and origin of the St. Mauricius (Saint Maurice) cult, the territory of the Burgundian Kingdom conquered by the Francs in the first quarter of the 6th century AD. In comparison with the western Germanic type of the finds, namely the artefacts from the „princely” graves no. I, II and III(?)from Apahida [cf. Gáll et



AZ APAHIDAI MAURIC (MAURICUS ≈ MAURICIUS)
143
al. 2017, 26-28 Nr 9-10, 11-13.], it can be assumed, that „Mauric from Apahida” - who can be examined in the same context - was a western Germanic regulus who fled either from an internal political conflict or the Franc conquest. Similarly to „Onachar from Apahida” who - based on his name and personal artefacts – may have also been a western Germanic refugee regulus - Mauric also settled in the confine of the Gepid world. He may have had a role both in the emergence of the eastern Merovingian culture in Transylvania [cf. Dobos 2019] and in the role of a yet unidentified settlement in the vicinity of Apahida as a regional politico-administrative centre. The damages on the surface of the seal ring with the monogram indicate its presumably longer usage in a kind of „chancellery” practice. K E Y W O R D S : Late Roman Age, Early Byzantine Age, Transylvania, Apahida, Gepid Kingdom, Mauric, seal ring, monogram, eastern Meroving culture, 5-6 century AD.
1. Az alábbi közlemény a 2020 decemberében Budapesten rendezett Ősi írások II. konferencián „Az apahidai Mauric” címmel tartott előadás szövege.2 Egyúttal folytatása az Ősi írások I. konferencián 2019 decemberében bemutatott és azóta angolul, illetve magyarul meg is jelent „Az apahidai Onachar” előadásnak. Utóbbi az apahidai (Románia, Kolozs megye) (1. kép) névgyűrű olvasatáról szólt,3 a jelenlegi az apahidai monogramos pecsétgyűrűről (2–4. kép), amelynek feloldására és olvasatára tavaly még nem volt javaslatom. Ezért mind az előadásban, mind a közleményben csak a monogramos gyűrű eltérő olva
2 Itt is köszönöm a konferencia szervezője, Fehér Bence tudományos tanácsadó meghívását és hozzászólásait, Hajnal Zsuzsának, Gáll Erwinnek, Dobos Alpárnak, Kiss P. Attilának és Kovács Péternek a kézirat elolvasása után tett észrevételeiket, szakmai tanácsaikat és szakirodalmi javaslataikat, Fábián Sárának az absztrakt átnézését, Hajnal Zsuzsának a fényképeket, a lenyomatot és annak a képét, Gáll Erwinnek a térképet, Masek Zsófiának és Rácz Zsófiának az előadás PPT bemutatójához fűzött észrevételeit. 3 Szabó 2020a, 277–291. és Szabó 2020b, 201–226. Őh. Muzeul Naţional de Istorie a României. Ltsz.: 54580. Vö. még Werner 1967/68, 120–123. és Popescu 1976, 394. Nr. 437b.



ŐSI ÍRÁSAINK II.
144
satának lehetőségét emeltem ki a névgyűrűhöz képest. Ugyanott elméleti (‛ad absurdum’) lehetőségeket is vázoltam annak vizsgálatára, hogyan lehetne mégis valósnak tekinteni a monogram elterjedtebb korábbi szakirodalmi olvasati javaslatait [Bóna I.: Audomarius, C. H. Opreanu: Omacar(?)],4 amelyek a névgyűrűvel összefüggésben keletkeztek. A monogram által megjelenített nevet viszont még elméleti lehetőség szerint sem lehetne megfelelteni a névgyűrű nevével, hiszen a névgyűrű kezdőbetűje az O, forma szerint nem szerepel a monogramban. A latin olvasatú R vagy görög olvasatú P (Rho) felső részét nem lehet O betűnek tekinteni két okból:5 1. Az O betű vagy érintő mentén csatlakozik jól felismerhetően vagy külön áll a korszak és a típus monogramjaiban,6 egész kivételesen lehet egy P (Rho) vagy
4 Bóna 1986, 147.; Bóna 1989, 79–8.0; Bóna in: Bóna et al. 1993, 41.; Bóna in: Bóna et al. 1999, 8. és Opreanu 1999, 926–928. = AE 2007, 1193b: Omacar(?); Opreanu 2014. 5 Gyakoribb jelenségnek írja Feind 2010, 20. – azonban az alábbi példák, vagyis az ismert példák közel teljesen, ennek ellentmondanak, ld. az 5. jegyzetet és ld. a 6. jegyzetet. 6 Ld. BMCV- 29, 30 (Vand.): II. Theodosius; 44, 45: Odoacer [a közleményben téves olvasat, a monogram: A^V^D^O azaz Audo(acar)]; 50, 51, 57, 58, 59, 78 (Ostrog.): Theoderic [a közleményben indokolatlanul Theodoric feloldás]; 32 (Vand.): Zeno [három változatban]; 32, 33 (Vand.): I. Anastasius [két változatban]; 33 (Vand.): I. Iustinianus [bizonytalan olvasat, mivel a névben nincs O betű, latin dativus alkalmazása indokolatlan, legfeljebb görög -ou genitivusi végződés része lehet a különálló O, a későbbi monogramokban az -ou végződést össze is kapcsolták, ld. alább]; 171, 173 (Benev.]: Grimoald [tömbmonogram még, valamivel későbbi a tárgyalt korszaknál]. Ld. ugyanezeket facsimile in Feind 2010, 320.; RIC 10: - II. Theodosius nn. 1–5, I. Leo nn. 1–6, Zeno nn. 1–14, Iulius Nepos n. 1, Odoacer n. 1 [pénzérmék hátlapján] – idézi őket facsimile Feind 2010, 346. Ld. még PLRE II.3.1.: n. 5, n. 7, n. 20, n. 31, n. 32, n. 33A, n. 35; PLRE II.3.2.: n. 43, n. 50, n. 69; PLRE III.3.: n. 75, n. 77, n. 78, n. 85, n. 98, n. 102, n. 103; PLRE II.3.5.: n. 153, n. 159, n. 169, n. 171, n. 177; PLRE II.3.6.: n. 181, n. 186, n. 187, n. 188, n. 189, n. 198, n. 199, n. 200, n. 206, n. 207; PLRE II.3.7.: n. 215, n. 218, n. 220, n. 221, n. 235, n. 238, n. 239, n. 240, n. 241, n. 242, n. 245; PLRE II.3.8.: n. 246, nn. 246-250, nn. 254–257, n. 262-268, n. 274, n. 275, n. 278, n. 280; PLRE II.3.9.: 282, n. 291, n. 313, n. 314; PLRE II.3.10.: n. 321, nn. 337–339, n. 347; PLRE II.3.11.: nn. 357–358, n. 366, nn. 372–373, n. 377, n. 380, n. 384, n. 386, n. 388; PLRE II.3.12.: nn. 401–402, nn. 405–406, nn. 410–411, nn. 414–415 – ezek bár típushoz tartoznak korszakban távolibbak és bonyolultabb szerkezetűek többségükben, néhol már a keresztmonogramok formájába hajlóan; az Omegát tartalmazókat szintén besoroltam - idézi őket még facsimile Feind 2010, 334–345. Vö. még Bulgaria Plate II–VI tömb- vagy kockamonogramjait, ld. még egyanezeket in Feind 2010, 322-326. DO 1- 11–12, 27, 31: I. Anastasius, ld. ugyanezt facsimile in Feind 2010, 327. Ld. még Orghidan 1-3, idézi facsimile Feind 2010, 330–332. tömb- vagy kockamonogram rajzait. Hasonlóképpen Shumen, Tarse és Zacos rajzait, ld. uo. facsimile, Feind 2010, 347–353., 364–381. – kivétel nélkül a monogram egyik betűjéhez



AZ APAHIDAI MAURIC (MAURICUS ≈ MAURICIUS)
145
R felső részét O betűnek tekinteni – egy talán rontott példány van az itt cáfolt eseten kívűl, azaz inkább csak hasonló a forma7 –, nagyon ritkán pedig elhagyják8. O betűforma legfeljebb a monogram kerete lehetne, s ennek bármilyen párhuzam nélkül még csekélyebb a valószínűsége, mint egy görög P vagy latin R felső részét tekinteni O-nak. Azaz akár görög, akár latin nyelvi alapon, de O betű nélkül olvasandó a monogram.9 Másik lehetőség, hogy az AU betűk jelenítenék meg az O hangot: ez a korban váltakozva mindkét példával előfordul, így az Odoacer monogramok Audo(acar) írásmódjában valamint az Aunachar név Onachar írásmódjában.10 Ez esetben azonban egy AU>O kezdetű, először is értelmetlen, másodszor ugyanazon betűk ismételt beolvasásával esetleg emendatiókkal terhelt és indokolhatatlan olvasat alakulna. Teljes szóként és rövidítésként sem lenne értelme, sem germán, sem romanizált germán vagy más névváltozatként, sem görög, sem latin olvasattal. 2. A monogram típusából – tömb- vagy kockamonogram11 – adódóan az olvasata általában középről indítandó, nagyon kivételes a szélről indítható olvasat, egy darab ismert.12 Azaz
érintő mentén csatlakozó O betűkkel a kocka- vagy tömbmonogramok esetében. További példák: http://www.ancientcoins.ca/monograms/monograms.html. 7 Ld. BMCV 31[a] (Vand): I. Leo – kivételes, talán hibás monogram, az O egy R szerű alakzat felső része, másik változatán (31[b]) az O érintő mentén csatlakozik a függőleges betűszárhoz; 55 (Ostrog.): Theoderic – az O egy retrográd B alsó részéhez hasonló alakban; RIC 10: Gundobad n. 1 – idézi facsimile Feind 2010, 346. Ez esetben legfeljebb a B-be olvasható bele az O, de inkább feltehető, hogy a fonetikus lejegyzésben a D és B közötti alig hallható vagy néma O kimaradt. 8 Ld. BMCV 46 (Ostrog.): Theoderic [a közleményben indokolatlan Theodoric feloldás]; 55, 78, 87 (Ostrog.): Theoderic – a korábbi monogramok különálló O betűjének helyén C. Ld. ugyanezeket facsimile in Feind 2010, 320. DO 1- 192: I. Iustinianus, ld. ugyanezt facsimile in Feind 2010, 327. PLRE III.9.: n. 307 – idézi facsimile Feind 2010, 342. RIC 10: Gundobad n. 1 – idézi facsimile Feind 2010, 346. Feltehető, hogy a fonetikus lejegyzésben a D és B közötti alig hallható vagy néma O elveszett. 9 Vö. Szabó 2020a, 283–284. és Szabó 2020b, 208., 212–214. 10 Ld. RIC 10: Odoacer n. 1 [pénzérmék hátlapján] és Szabó 2020a, 283–284. és Szabó 2020b, 208., 212–214.: Ona(c)har. 11 „Block- oder Kastenmonogramme” vö. Fink 1981, 75–86.; Feind 2010, 20–21. [a „Kastenmonogram” kifejezést itt kockamonogramként használom, magyarul kifejezőbb]. 12 Ld. BMCV 31 (Vand): I. Leo – kivételes monogram, mindkét változatán az olvasat szélről induló; 55 (Ostrog.) – ez esetben viszont a szókezdő Th hang T-jét a középen álló H bal szárán felül a kereszthastával jelenítették meg, azaz valójában középen áll a szókezdő hang. Ld. ugyanezeket facsimile in Feind 2010, 320.



ŐSI ÍRÁSAINK II.
146
egyik szélső betű sem jöhet szóba első lehetőségű névkezdő elemként, ha van középről induló értelmes olvasat, vagy nagyon jó indokkal kellene rendelkezzen a szélről induló olvasat, azonban ilyen ez esetben nincs. 2. A monogramos gyűrű a monogram jellegéből fakadóan eleve több olvasati lehetőséget kínál, emellett az olvasati nyelv sem látszik elsőre egyértelműnek. A monogramforma és a betűk lehetőséget adnak mind a görög, mind a latin nyelvű olvasatra. Az előkerülése, illetve ismertté válása óta eltelt 123 év olvasati kísérleteit megnehezítette, hogy a jobban olvasható névgyűrű tulajdonosához tartozónak tekintették, ezáltal magától értődőnek véve, hogy ugyanaz kell álljon rajta, mint a névgyűrűn. Bonyolította a helyzetet, hogy a névgyűrű olvasata sem volt pontos 2019/2020-ig. A két gyűrű összefüggéseiben az azonos tartalmat vélelmező olvasatok fő kapcsolódási pontjait képező O és M betűk közül, láttuk, hogy a névgyűrűn nincs M, a monogramos gyűrűn meg nincs O. Annak vélelme, hogy csak germán név lehet, amelyet görögül vagy latinul fejeztek ki a monogramban, nem egyszerűsítette a helyzetet. A gyűrű időrendjének megfelelő korszakban, az 5. század második felétől, harmadik harmadától felfelé, számba kell venni annak lehetőségét is, hogy a germán származású – keresztény vagy krisztianizálódó közegben13 született – személy latin, vagy esetleg más eredetű nevet kapott.14 3. A nagyméretű, hüvelykujjra vagy kesztyűre készített arany pecsétgyűrű ovális, egyszer tagolt keretű feje egy latin keresztet (crux immissa) és egy vésett retrográd monogramot tartalmaz (5. kép). Átmérője 3,1–3,3 cm; a fej átmérője 1,2–1,7 cm; a pánt szélessége 1,3–0,7 cm; a pánt vastagsága 0,6–0,35 cm. Súlya 54,9 gramm. A nem túlságosan kopott, de a felületi sérülései szerint hosszabb ideig használt gyűrű csak szakirodalmi alapon kötődik az I. apahidai „fejedelmi” temetkezéshez, az Onachar [gyűrűje felirata: Onˆa(c)har|us] sírhoz.15 Finály Henrik
13 A kérdéshez vö. még Gáll – Mărginean – Peter 2019, 27–34. 14 Vö. pl. Köbler 2014 Anhang 2.: Biblisch-gotischen Namen. 15 Ld. Gáll et al. 2017, 26. Nr. 9. Vö. Finály 1889, 305–320.; Csallány 1961, 222–223.; Horedt, Protase 1972, 174–220.; Kuhn–Werner–Horedt 1973, 365–367.; Bóna 1986, 146–149.; Harhoiu 1987; Kiss 1987; Bóna 1989, 75–83., 79–80.; Cseh J. in Bóna et alii 1993, 40–41.; Kiss 1995; Oanţă-Marghitu 2014, 615–619.; Kiss P. 2015, 89–90.; Vida 2016, 47–49.; Rácz 2018.



AZ APAHIDAI MAURIC (MAURICUS ≈ MAURICIUS)
147
1889-ben nem is említi az első, a sír közvetlen előkerülését követő közlésében.16 1897-ben került a Magyar Nemzeti Múzeumba Springer Dávid gyulafehérvári ékszerész közvetítésével, Apahida lelőhely-megjelöléssel. A leltárkönyvbe a lelőhelyadatot Hampel József kérdőjellel vette fel a (MNM RT-N) 27/1897.2 szám alá. A vele együtt behozott tárgyak (27/1897.1 és 27/1897.3), de közülük a vadkanfejes pendulum az egyetlen olyan tárgy, amely erősítette a gyűrű apahidai I. sírhoz való kötődésének vélelmét, de nincs adat, hogy együtt kerültek volna elő. Ennek megfelelően – a lelőhelymegjelölés elfogadása ellenére – nem állítható bizonyossággal, hogy a tágabb lelőhelyen belül ugyanabból a temetkezésből került elő, mint a biztosan az I. vagy Onachar sírhoz tartozó névgyűrű és keresztgyűrű. (1. kép) 4. A gyűrűn álló monogram a kortárs, közel kortárs és távolabbi kortárs ismert bizánci, italiai/ravennai és burgundiai, azonos típusba tartozó monogramok közül a II. Theodosius (402–450), I. Leo (457–474), Gundobad (473516), Iulius Nepos / Ricimer (474–475), Zeno (474–475, 476–491), Odoacer (476–493), Anastasius (491–518), Nagy Theoderik (474/493–526), I. Iustinus (518–527), I. Iustinianus (527–565), valamint a sirmiumi pénzverdében17 az 5. század második felétől készült érmek hátlapjáról ismert különböző monogramokkal mutat közeli és szoros formai hasonlóságot. A típus monogramjai többnyire latin nyelvűek, az 5. században csak Basiliscus (475–476) monogramja és Zeno (474–491) néhány monogramváltozata görög, a tendencia a következő század első felében sem változott.18 A felsorolt példák azt is illusztrálják, hogy a monogramtípus használata a közigazgatásban az 5. század első felétől Bizáncból indult, a század második felére és a következő század elejére már nyugaton is elterjedtnek számított a közigazgatás csúcsán álló személyek körében.
16 Finály 1889, 305–320. 17 A sirmiumi pénzverdéhez ld. legutóbb Gennari 2019, 63–252. 18 Ld. pl. BMCV- n. 29, 30 (Vand.): II. Theodosius; n. 31[a-b] (Vand): I. Leo; n. 32, 33 (Vand.): I. Anastasius; n. 32 (Vand.): Zeno; n. 33 (Vand.): I. Iustinianus; n. 44, 45: Odoacer; n. 46, 50, 51, 55, 57, 58, 59, 78, 87 (Ostrog.): Theoderic; n. 171, 173 (Benev.]: Grimoald. DO 1.- n. 11–12, 27, 31: I. Anastasius; n. 192: I. Iustinianus. Demo 2017, 80–95./95–111. Gennari 2019, 162. és 163–249. Rauch 2015, n. 786. RIC 10: - II. Theodosius nn. 1-5; I. Leo nn. 1-6; Gundobad n. 1; Iulius Nepos n. 1; Zeno nn. 1–14; Odoacer n. 1. További példák: http:// www.ancientcoins.ca/monograms/monograms.html.



ŐSI ÍRÁSAINK II.
148
5. A monogram többféleképpen oldható fel és olvasható, görög vagy latin nyelvi alapon (vegyesen nem), nominativusi vagy genitivusi alakban, germán vagy latin esetleg egyéb eredetű névként. Azonban bármelyik azonosítható betűje alapján olvasott szövege csak erőltetve, a valószínűségi határt sem elérve feleltethető meg a névgyűrű szövegének, bármelyik korábbi, illetve jelenlegi olvasatának. Ez a nehézkes és sok magyarázatot igénylő megfeleltethetőség támasztja első olvasatra az egy személyhez való tartozás vélelmével szembeni kétségeket. Hampel József 1905-ben csak az egyedülállóan azonosítható betűket számba véve, a latin MARC(us) olvasatot javasolta.19 2010-ben Jeffrey Spier pedig a görög MAPIAΣ (genitivus), az elhunyt „gót, talán gepida Omharus” feleségére utaló olvasati javaslatot tette.20 Hampel J. jó irányban indult, az M betűvel kezdve az olvasatot, de az egyben álló betűket nem vette figyelembe, ezért betűket hagyott ki az olvasatból, és nominativusban értelmezte a monogramot, így nem juthatott jó eredményre. J. Spier olvasatának jelentősége, hogy kiemelte a monogramnak a névgyűrű nevétől való különbségét, és – módszertani szempontból megfelelően – szintén kihagyta az O betűt az olvasatból, illetve Hampelhez hasonlóan a középen álló M betűvel kezdte a szót. Javaslatában viszont nem vette figyelembe a gyűrű nagy méretét, valamint ugyanazon betűnek (A) többszöri beolvasásával számolt, más betűket (I, V) meg kihagyott, így jó kiindulása ellenére olvasata nem megfelelő. 6. Annak elfogadásával, hogy tényleg Apahida a lelőhely, a gyűrű tehát egy következő, ugyanazon területen eltemetett kortárs személy szétdúlt sírjából kerülhetett elő. Emellé, tekintetbe véve azt is, hogy a hasonló korabeli sírokból eddig egyszerre csak egy nevet tartalmazó gyűrű vagy pecsétgyűrű került elő,21 a monogramos gyűrűt ennek alapján is másik apahidai kontextusban kell keresni és értelmezni, mint a névgyűrűt. A bizonyíthatatlan szakirodalmi vélelmet, hogy a két gyűrű egy sírból került elő, a rendhagyóság kiemelésével J. Spier még úgy látta feloldhatónak, hogy Onachar a korábban elhunyt felesége gyűrűjét temettette el magával. A gyűrű mérete ellentmond annak, hogy női
19 Hampel 1905 (1971), 698. 20 Spier 2010, 15. 21 Számos példát idézve Szabó 2020a.



AZ APAHIDAI MAURIC (MAURICUS ≈ MAURICIUS)
149
gyűrű lenne, másrészt valószínűbb, hogy a gazdájával együtt temették el, aki eszerint sem lehet azonos a saját, s vele együtt eltemetett gyűrűje által ismert Onacharral. Bóna István és ugyanígy Ştefan Matei már felvetették egy III. „fejedelmi” sír esetleges létét egy, az ismert két sír tárgyaihoz nem illeszkedő övcsat22 és további kisebb leletek alapján.23 Emellett a két jól ismert „fejedelmi” sír (I. és II.) leletein kívül24 Apahidáról több olyan korabeli viseleti tárgy vált ismertté, amelyek tovább erősítik a még nem összefüggésben látott tárgyakra támaszkodó meglátásokat, hogy legkevesebb még egy további „fejedelmi”, illetve egyéb temetkezésekkel is számolni kell a területen.25 (Vö. 1. kép) Tehát a névgyűrű és a monogramos gyűrű egy személyhez és sírjához tartozásának vélelmeivel, illetve az ugyanazon nevet támogató olvasatokkal szemben már megfogalmazott kétségek, valamint a különbözőség bizonyításának figyelembevételével a monogramos gyűrű részére is javasolható saját, önálló régészeti kontextus helyben, jóllehet ennek pontos lokalizációja még várat magára. 7. A monogram az ún. tömb- vagy kockamonogramok („Block- oder Kastenmonogramme”) közé tartozik. A típust az 5–7. századok között használták, mind kelet-római, mind nyugat-római területen. Jellemzője a típusnak, hogy központi betű köré szerkesztették, minden betű egyszer fordul elő benne, nexusokat (ligatúrákat) tartalmaz, amelyek nem feltétlenül jeleznek egymás mellé rendelt betűket. Végül a korszak monogramjai esetvégződést is tartalmaznak.26 Formai alapon tehát a monogramos gyűrű nem rendelhető egyértelműen sem görög, sem latin nyelvközeghez. Ugyanígy a monogram fölötti latin vagy hoszszú kereszt (crux immissa) sem kötődik a korban kizárólag sem a kelet-római vagy bizánci, sem a nyugat-római vagy ravennai kultúrkörhöz. Azonban hoszszú keresztes biztosan görög betűs monogramot eddig nem találtam.27 Nem
22 Ehhez vö. még Oanţă-Marghitu et al. 2009, 227–233. 23 Matei 1982, 387–392. 24 Ld. Gáll et al. 2017, 26–27. Nr. 9. és Nr. 10., 195–196. / 3–4 táblák. Vö. Harhoiu 2013, Abb. 15. az első és második sír tárgyainak jó összesített fényképe. 25 Vö. még Matei 1982, 387–392. Ld. Gáll et al. 2017, 27–28. Nr. 11. és Nr. 13. 26 Vö. Feind 2010, 20–21. Vö még Fink 1981, 75-86. 27 Vö. itt feljebb 5. 6. 7. és 16. jegyzeteket.



ŐSI ÍRÁSAINK II.
150
állítható viszont a keresztforma28 alapján, hogy ariánus közeghez kötődne, s ez bizonytalanná teszi a korabeli ariánus germán államok bevonását a gyűrű vallási alapon vizsgálható kapcsolatrendszerébe, bár nem is zárja ki.29 Végül időrendi-szerkezeti szempontjai is kizárják, hogy bármelyik, a lenyomatának bal széléről induló olvasati javaslat megfelelő legyen. (6. kép) 8. Bóna István szerint a monogram görög nyelven olvasandó; ezt formai alapon, illetve a Σ-ként (Szigma) is értelmezhető utolsó karakter alapján javasolta. A monogramot a névgyűrűvel azonos tartalmúnak és egy tulajdonoshoz tartozónak tekintette. Ennek megfelelően fogalmazott, szélről induló és többszörös betűismétlést is tartalmazó olvasatának latin/görög átiratával kapcsolatban: „A tükörírásból egyaránt kibetűzhető az OMARIVΣ vagy az AVD-OMARIVΣ név, egyáltalán nem meglepő, hogy a második gyűrűn olvashatóval azonos névről van szó.”30 Máshol a következőképpen fogalmazott: „Audomharjis / Omharius ... A név eredeti, teljesebb első tagja a sír monogramos pecsétgyűrűjén kibetűzhető AVD szóval kezdődik, ami az auda ’boldogság-üdvösség’ szónak értelmezhető.”31 Más lehetőségként a rendhagyóságot külön is hangsúlyozó, de betűismétlést tartalmazó görög nyelvi alapú MAPIAΣ (gen.) olvasatot javasolt a feljebb idézett Jeffrey Spier.32 Az A betű formabontó ismétlését kihagyva, Fehér Bence hozzászólásban a MAPIΥΣ (nom.) megfontolható lehetőséget is felvetette, s ez csak a retrográd monogram funkciója által indokolt genitivus, azaz a számba veendő második I hiánya miatt esik ki a tárgyalandó lehetőségek közül. További elképzelhető és esetleges O betű nélküli görög nyelvi alapú, teljes, illetve rövidített lehetőségeket vettem számba 2019-ben, ’ad absurdum’ a szélről induló és a genitivusi végződést többnyire nélkülöző olvasatokkal eleve kétséges eredménnyel, a teljesség érdekében pl.: PAMIΣ (Ramis), PAMΥΣ (Ramus), PAMΥΣI (Ramusi), PAΥΣ (Raus), PAΥΣIM (Rausim) stb., amelyek közül egy sem igazolható valós vagy ebben az esetben indokolható névként, illetve névrövi
28 Az első évezred kereszt-típusainak ismérveihez vö. Dávid 2012. 29 Vö. Kiss P. 2019, 369–408. 30 Bóna 1986, 147.; Bóna 1989, 79–80. 31 Bóna in: Bóna et al. 1993, 41. Vö. még Bóna in: Bóna et al. 1999, 8. 32 Vö. Spier 2010, 15.



AZ APAHIDAI MAURIC (MAURICUS ≈ MAURICIUS)
151
dítésként.33 Közülük valós név a PAΥΣ (Raus), amely germán közegben előfordul egy 3. századi forrásban (Cassius Dio 72.12) hasding vandál névként. Egy alpes maritimai 3–4. századi felirattöredéken szintén előfordul a névalak.34 A lehetőséget viszont a monogramban erőteljesen kiütköző M eleve kizárja, amint az M nélküli egyéb lehetőségeket is. Az adott gondolatmenet mentén szintén vizsgálható a PAMIΣ (Ramis) név, ami egy I. századi forrásban germán chattus nő neveként fordul elő (Strabon 7.1.4). Végül névrészként, azaz rövidítésként a PAΥΣIM (Rausim) vethető fel elméleti lehetőségként, mint pl. a Rausimodus név rövidítése (vö. Zósimos 2.21.1 és 3).35 A vázoltak közül utóbbi esik legközelebb térben és időben az apahidai monogramos gyűrű keltezési lehetőségeihez, a személy etnikuma nem határozható meg, bár szarmata vezetőként tűnik fel. A név rövidített, de hibás kiindulású olvasati lehetőségén túl semmilyen más kapcsolódási pontja nem vázolható az apahidai 5–6. századi germán közösséghez.36 Végül, ahogy feljebb már idéztem, latin nyelvi alapon Hampel József a MARC(us) olvasatot, Coriolan Horaţiu Opreanu pedig az OMACAR(?) olvasatot javasolta, a névgyűrűvel azonos szövegűnek tekintve a monogramot.37 9. A monogram akár görög, akár latin nyelvi alapú és akár nominativusban, akár genitivusban álló olvasatához és értelmezéséhez két további szempont vehető számításba. Az egyik, hogy a monogram neve egyáltalán nem a P (gör.) / R (lat.) betűvel kezdődik, hanem valamely másik, a monogram közepén feltűnő betűvel, ahogy például J. Spier és Fehér B. is észrevételezték az M esetére, jogosan. A korszak monogramjai központi betű köré rendeződnek. Másik szempont még egyszer kihangsúlyozva, hogy egyáltalán nem biztos, hogy a kontextusa és esetleg hozzá tartozó egyéb leletek alapján germán közegbe tartozó egykori tulajdonos, aki az 5. század harmadik harmadában – negyedik negye
33 Vö. Förstemann 1856, 1030., 1034–1035.; Schönfeld 1911, 182–186., különösen 184. 34 CIL 5 7975 = CAG 6, p. 647, Alpes Maritimae, Cemenelum (Franciaország / Alpes Maritimes megye / Tourrette-Levens): D(is) M(anibus) | Rausi. 35 Vö, még Kovács 2013, 193–211. 36 Ugyanezzel a kiindulással pl. a még kevésbé indokolható PRIAMΥΣ (stb.) nevet is kiadná a monogram egy az R-el együttálló P betű olvasatával, ami indokolt esetben lehetséges lenne, de itt tárgytalan. 37 Hampel 1905 (1971), 698.; Opreanu 1999, 926–928. = AE 2007, 1193b. Vö. még Opreanu 2014.



ŐSI ÍRÁSAINK II.
152
dében születhetett, eredendően germán nevet viselt. Végül alapvető szempont, hogy ugyanannak a betűnek többszöri beolvasásával nem lehet számolni. A korszakban inkább teljességre törekedve, legfeljebb rövidítve szerkesztették a neveket monogramba. A monogram általában név, de lehet tisztségnév is.38 A jelen esetben csak névről van szó, akár görögül, akár latinul olvassuk. Semmilyen latin vagy görög nyelvű ismert tisztségnév nem alakítható ki a betűkből, még a korabeli monogramszerkesztési szabályszerűségek figyelmen kívül hagyásával sem. 10. A monogram latin nyelvi alapon való olvasata valószínű lehetőség, annak is megfelelően, hogy a gyűrű hol és milyen közegből került elő. Másrészt a korszak hitelesítésre használt gyűrű-monogramjai, illetve az érmek hátlapjainak monogramjai is többnyire latin nyelvűek, Bizáncban is. A monogram latin betűi ABC sorrendben, anagrammaszerűen bemutatva a következők: Α, a; C, c; I, i; I, i; Μ, m; R, r; V, v. (7. kép). Középen álló betűje az M, hozzá illeszkedik a többi. Feltehető lehetne esetleg egy P, p léte is, az R, r betűforma lehetősége miatt, de csak abban az esetben, ha az olvasat indokolja. A lenyomat jobb szélén, a függőleges hastához felül és alul vízszintesen csatlakozó rövid kereszthasták C betűt képeznek, más nem lehet az alakzat. Az M betű felső fele formázza a V-t, bal fele kereszthastával alkotja az A-t, egyben az R függőleges és ferde szárát. Az M két függőleges szára továbbá egy-egy I betűként értékelhető, emellett a lenyomat szerinti bal oldali az R, a jobb oldali a C betű hátaként. Önállóan álló betű nincs a monogramban. Az ACIIMRV betűsor jóval több kombinációs lehetőséget tartalmaz, mint ahány értelmezhető germán, görög vagy latin név alakul ki belőle. Eleve kizárva az R kezdetű, feljebb tárgyalt típusú neveket, a monogram központi M betűjéből kiindulva, az értelmetlen lehetőségek sorát itt kihagyva, a betűsor egy értelmezhető név genitivusban álló alakjává rendezhető: MAVRICI, azaz nominativusban Mauricus vagy Mauricius, -us végződés nélküli esetleges „germanizált” alakban Mauric. (9. kép) 11. A monogram hosszú időn keresztül javasolt olvasati nyelve a görög volt. Ennek egyik oka a monogram formai alapon csak Bizánc mellé feltételezett for
38 Összefoglalóan vö. Feind 2010.



AZ APAHIDAI MAURIC (MAURICUS ≈ MAURICIUS)
153
mája, másik a monogram lenyomati jobb szélére eső betűjének alakja, amely Szigmaként (Σ) értékelhető görögül, a betűforma ez esetben egy sigma lunata. A monogramforma nem dönti el az olvasati nyelvet, hasonló monogramokat már az 5. század első felétől használtak az egykori Római Birodalom keleti részében, a század második felében pedig a nyugati felében is, a 6. századi példák még számosabbak, s nemcsak pecsétgyűrűkön fordulnak elő, hanem pénzérmék hátlapjain és építészeti alkotásokon is.39 A Szigma (Σ, sigma lunata), lehetősége formai, azaz felirattani szempontból valós jelenség a monogramon. Ebből is kiindulva a görög nyelvi alapú olvasat lehetősége alapvetően megvizsgálandó. Az azonosítható görög betűk a monogramban ABC sorrendben, egyféle anagrammaként a következők: Α, α -Alpha; Ι, ι – Iota, ι -Iota; Μ, μ -Mü; P, Π, ρ -Rho; Σ, σ, ς -Szigma; Υ, υ – Üpszilon (8. kép). A P+M és M+Σ közös – nexusban vagy ligaturában álló – szárai a monogramon belül egy-egy Iotát (I) jelenítenek meg, az M (Mü) és az Υ (Üpszilon) nexusban (ligaturában) állnak, a Mü felső része alkotja az Üpszilont. A Mü lenyomati bal fele egy kereszthastával nexusban vagy ligaturában álló A betűt is formáz. Az A, I, I, M, P, Σ, Υ betűsor jóval több kombinációt tartalmaz, mint ahány értelmezhető germán, görög vagy latin esetleg egyéb korabeli név alakul ki belőle. Kizárva a P (Rho) kezdetű, feljebb tárgyalt neveket, a monogram központi M (Mü) betűjéből kiindulva egy értelmezhető névnek a végződés nélküli nominativusává vagy latin genitivusban álló alakjává állnak össze a betűk: MAΥPIΣI (Mαυρισι), azaz nominativusban Mαυρις. Vagyis ugyanaz jön ki görög nyelvi alapon is, mint a latin olvasat esetében, de latin -i és nem görög -ou genitivus végződéssel. Tehát ha valóban a görög nyelv volt a szempont, úgy inkább grecizált módú a monogram és nem görög. Kisebb a valószínűsége egy nominativusban álló névnek is: MAΥPIΣ (Mαυρις) a monogram retrográd jellegét (5–6. kép), azaz hitelesítő funkcióját tekintve, s ez szükségképpen igényli a genitivus végződést. A monogram betűi közül ez csak egy latinul értelmezhető I lehet. A görög olvasatú alakot fonetikus átírással lehetne még indokolni, amely feltételezi, hogy a latin név C hangja vagy inkább CI hangkapcsolata vált Szigma
39 A monogramos gyűrűk korabeli és későbbi használatához nyugaton és keleten vö. Hilberg 2000, 63–122. Vö. még itt az 5. jegyzetet.



ŐSI ÍRÁSAINK II.
154
(Σ) hangértékké. Ez az eredeti Mauricius névformát támogatná, a Mauricust görögül inkább a Kappával (K) jelenítették volna meg.40 A jelenség a vésnök részére genitivusi alakban bemondott név Maurici alakját támogatná, amelyet ő Maurisi-nek hallott és jegyzett le,41 vagy esetleg Morisi-nek is hallhatta, s az O-t az AU betűk/hangok összekapcsolásával írta – erre a korszakból már feljebb láttunk példát. Mindez persze akkor érvényes, ha görög a monogram, amely mint láttuk nem valószínű, s ezt egyelőre az is alátámasztja, hogy biztos görög olvasatú monogram melletti hosszú keresztet nem találtam. 12. A monogram esetében tehát az a különleges helyzet áll elő, hogy mindkét számba vehető nyelven ugyanaz áll rajta. Az írás, illetve a nyelv alapján így nem foglalható egyértelműen állás a gyűrű készítési helyét illetően. A lelőhely geopolitikai helyzete és tágabb kapcsolatrendszere mind a bizánci, mind a nyugati készítés feltételét lehetővé teszi.42 Ebben a korszakban a hosszú- vagy latin kereszt (crux immissa) sem ad egyértelmű lehetőséget a kérdés eldöntésére, bár a görög monogramok mellől hiányzó hosszú kereszt a latin nyelvközeg felé mozdítja az értékelést. Ezt is számba véve s az eddigieket összefoglalva, a latin változat kevesebb indoklással és magyarázattal támogatható, tekintetbe véve a tárgy funkciójához szükséges végződés (-i és nem -ou) latin volta mellett azt a közeget is, amely a -ric (-rich) végződésű neveket használta, valamint a feltételezhető nyugati origoját a gyűrű gazdájának. (9. kép) 13. A tulajdonos az apahidai „fejedelmi” sírok és leletek kontextusában, gyűrűje által is jelzetten43 egy előkelő nyugati germán férfi lehetett, aki a korszakban a gepida világ északi–északkeleti peremterületén élt haláláig. Ha király nem is volt, monogramos pecsétjével hitelesítendő dokumentumokat kiadó, nem ismert
40 A kérdés nyelvészeti vonzataihoz vö. Väänänen 1963, 55–56.; Mihăescu 1978, 196., 199200.; Fehér 2007, 388–389. 41 Vö. ehhez pl. Kajanto 1963, 77., 82. és Kajanto 1965, 206. 42 Vö. általában Halsall 2007; a régészeti – történeti aspektusokhoz vö. Kiss 1991; Bóna et alii 1999 (bevezetés Bóna István, a tanulmányok szerzői: B. Tóth Ágnes, Cseh János, Gallina Zsolt, Mesterházy Károly, Nagy Margit); Schmauder 2002; Schmauder 2003; Prohászka 2008; Quast 2001, 431–452.; Kiss P. 2015; Masek 2018; Vida 2018; Rácz–Vida 2018; a VidaQuast–Rácz-Koncz 2019 kötet tanulmányai, különös tekintettel a Dobos 2019-re, mindezek a korábbi irodalommal. 43 Vö. Garipzanov 2018, ezen belül különösen 147–148.



AZ APAHIDAI MAURIC (MAURICUS ≈ MAURICIUS)
155
státuszú, de regionális vezető lehetett. Keresztény közegbe tartozását a gyűrűn ábrázolt kereszt is mutatja. Vélhető germán származása ellenére nem germán nevet viselt, hanem latin közegből eredő nevet, amely a Római Birodalom egykori területén mind a kora, mind a késő császárkorban többször előfordul, a Maurusból alakult Mauricus, illetve Mauricius alakjában.44 Esetleg az eredeti közegében nem is latinos végződéssel, hanem a latin -us nominativusi végződést lehagyva Mauric alakban viselte a nevet, amelynek végződése így inkább az előkelő germánok, regulusok -ric, -rik (-rich) végződésű neveit idézhette formai szempontból. A név befogadását és használatát ez is előmozdíthatta germán közegben, eredendő kontextusa mellett. A korszakbeli (kb. az 5. század utolsó negyede – a 6. század első negyede) apahidai Mauric neve viszont nem a kora császárkori Mauricusokkal vagy Mauriciusokkal állhat közvetlen összefüggésben, hanem a korakeresztény Mauricius vértanúval, akivel a késő római – kora bizánci korból ismert keresztény Mauriciusok/Maurikioszok45 neve is kapcsolatba hozható.46 A név az eddig gepida közegből ismert nevek között újdonságnak számít.47 14. Az eddig csak legendájából vagy mártíraktájából ismert, núbiai származású keresztény katona, Mauricius a legenda szerint példamutató legionárius tiszt volt a római hadsereg thebaiszi (thébai) legiójában. Octodurumban/ Agaunumban vált vértanúvá a 3. század negyedik negyedében, 284-ben vagy 286-ban, esetleg a következő század elején, 302-ben.48 Ezt követően kanonizálták Szent Mauricius (Móric) névvel, ünnepe szeptember 22., s tisztelete szin
44 Vö. Kajanto 1965, 206.; OPEL III, 68. 45 Vö. PLRE II.3, 854–862. – A PLRE 527 előtti időszakra vonatkozó gyűjtésében (II) a név nem fordul elő a források adatolta magasabb rangú személyek körében, ami tekintetbe véve az 527-től felvett felnőtteket, a név népszerűbbé válását az 5. század utolsó negyedétől teszi számíthatóvá. 46 A korakeresztény kori névadási gyakorlathoz általában vö. Kajanto 1963. 47 Az ismert gepida nevekhez vö. Bóna et al. 1993, 26–52.; Haubrichts 2019, 57–81. 48 Vö. Eucherius Lugdunensis: Passio Acaunensium martyrum. In: Bibliotheca Hagiographica Latina 5737 és Bruno Krusch (Hrsg.): Monumenta Germaniae historica. Scriptores rerum Merovingicarum III. Passiones vitaeque sanctorum aevi Merovingici et antiquiorum aliquot, Berlin, 1896. 32–39. (Vö. Tokodi 2018, 353–358., a legenda magyar fordítása). Ld. még Woods 1994, 385–395. (=Woods 2018, 229–240.) a Mauricius legenda problematikájához. Vö. még Carrié 2005, 9–35. (=Carrié 2018, 197–228.) a Mauricius legenda hadtörténeti problematikájához.



ŐSI ÍRÁSAINK II.
156
te azonnal elkezdődött a területen. 390-ben az Agaunumba (Saint-Maurice / Valais kanton / Svájc) szállított maradványai fölött templom épült, 515-től pedig királyi alapítású kolostor (apátság) és intézményes kultusz kötődött hozzá ugyanott a Burgund Királyság49 keretei között. Mauricius tisztelete nemcsak vértanúságának területén, hanem vértanúságának helyéről az egész római világban elterjedt és népszerűvé vált mind a nyugati, mind a keleti területeken, és tart napjainkig.50 A kultusz és a név terjedését az egykori római birodalmi területen feltűnő, ráutaló nevek is mutatják. Az ismert nevek szerint Szent Mauricius az 5. század végétől, esetleg a 6. század elejétől tekinthető népszerűbbnek, a Kr.u. 527-től számba vett, felnőtt és vezető tisztséget viselő férfiakat tekintve.51 Lehetségesen a kappadokiai Arabissusban 539-ben született és 582-ben trónra lépett, 602-ig uralkodó, később a keleti egyház szentjévé váló Maurikiosz (Tiberius Mauricius) bizánci császár52 nevének is köze van az agaunumi vértanúhoz. A császár neve a kultusz és vele a név az egykori Római Birodalom keleti régiókig ívelő fokozatos terjedését is mutatja egyúttal. 15. Az apahidai Onachar 5. század második felére-harmadik harmadára keltezhető sírmellékletei nyugati, frank uralmi területhez való kötődést mutatnak,53 ugyanerre utal a neve is, ahogy fibulája szerint magasrangú nyugat-római/italiai tisztséget is betöltött korábban.54 Mauric neve hasonló kapcsolódási pontokat kínál. Olyan területhez kötődik a név terjedésének kiindulási pontja, amelyet a száli frankok a 6. század első harmadában foglaltak el, folytatva az előző század végén megkezdett terjeszkedésüket. A Burgund Királyság uralkodóját, Sigismundot (Sigismundus; Szent Zsigmond, a
49 Vö. Sécretan 1868; Drew 1972. 50 Vö. Suckale-Redlesfen 1987. A Kárpát-medencei egyéb előfordulásához vö. Bálint 2006, 281–289. Általánosabb kitekintésként és a Mauricius kultusz utóéletéhez vö. Sághy 2014, 337–346. Ld. még általánosan pl. a Világtörténet 8. (40.) évf. 2018/2 számát, amelynek tanulmányai mind Szent Mauriciusszal foglalkoznak. 51 A PLRE II.3 Kr.u. 395-től 527-ig terjedő gyűjtésében egyetlen Mauricius sincs, szemben a PLRE II.3. Kr.u. 527-től 641-ig terjedő korszakából, amely 10 ismert főállású Mauricius nevű személyt mutat be. 52 Vö. Whitby 1988; PLRE II. 3, 855–860. 53 Ld. Schmauder 1998; Quast 2015. Vö. még Opreanu 2005, 7–10. 54 A kérdéshez vö. még pl. Rummel 2005, 376–379.; Onacharhoz részletesebben ld. Szabó 2020a, 283–284. és Szabó 2020b, 208., 212–214.



AZ APAHIDAI MAURIC (MAURICUS ≈ MAURICIUS)
157
monogramja által is ismert törvényhozó Gundobad55 fia)56 Chlodomir frank király 523-ben megölette. 532-ben a frankok legyőzték a Burgund Királyságot, 534-ben pedig felosztották.57 A frank foglalás mellett az 520-as évek legelején belpolitikai viszály is előmozdíthatta a területen élő egyes előkelők menekülését. A burgund Sigismund király felesége, Nagy Theoderik lánya Ostrogotho, közös fiúk, Sigeric trónra juttatását kísérelte meg Sigismunddal szemben, aki 522-ben megölette a trónkövetelőt.58 Feltűnő, hogy a kor- és esetleg eredetileg honfitárs, Sigeric neve sajátos, nem szerkezeti csak formai hasonlóságot mutat a Mauric névvel, talán egy itt meg nem erősíthető névadási divatot tükrözve. 16. Erős feltételezés szintjén fogalmazható meg tehát nagyjából ugyanaz, ami kortársa és „szomszédja” Onachar esetében, alátámasztva a nyugati típusú apahidai tárgyakkal és a nyugati eredetű nevekkel. Mauric (Mauricius), a monogramos gyűrű gazdája belpolitikai viszályok, esetleg a frankok támadása miatt menekülhetett a gepidák közé59 legkésőbb a 6. század első negyedében. A burgund Sigismund környezetének, felesége Ostrogotho révén szorosabb kapcsolatai lehettek az itáliai osztrogót állammal, ezen keresztül a sirmiumi székhelyű Gepida királysággal, illetve az erdélyi és Tisza vidéki – pontosan nem ismert – típusú politikai-közigazgatási szervezetben élő gepidákkal is,60 így nem érkezhetett teljesen idegen közegbe. A gepidáknak és a burgundoknak az 5. század közepéig visszatekintő kapcsolatai mutathatók ki egyébként ettől függetlenül is.61 A gepida világ északi–északkeleti részén helyezkedett el Apahida, ahova talán nagyobb biztonsággal tudtak nyugatról menekült előkelők letelepedni. Az odatelepülő „regulusok” egyféle politikai központot is
55 RIC 10: Gundobad n. 1. Vö. Drew 1972. 56 Vö. Klaniczay 2000, 67–68. 57 Vö. Sécretan 1868; Drew 1972; Périn–Kazanski 1996. 58 Vö. Dailey 2015, 87–88. 59 A kérdéskörhöz átfogóan vö. pl. von Welck–Wieczorek–Hermann 1996 és az RPMK 2006 tanulmányait. 60 A témához általánosan vö. pl. Wolfram 1997; Arnold 2014; Vida 2018, 9–23. a korábbi irodalommal. 61 Vö. pl. Martin 2007, 313–319.; Kiss P. 2015, 89–101.; Kovács 2021, 89-90.



ŐSI ÍRÁSAINK II.
158
megjelenítenek a régióban,62 amelynek kancellária-gyakorlatát is tükrözheti a monogramos gyűrű. A feltehető központ a gyűrűk és a leletek alapján a rex cím hiánya miatt királyinak nem tekinthető. Az apahidai regulusok kíséreteikkel együtt a „Keleti-Meroving-kultúra” legkorábbi hordozói lehettek az erdélyi területen, ezen belül a Kis-Szamos mentén,63 köztük Onahar és Mauric is.
62 A különböző gepida központok kérdéséhez kiegészítőleg vö. még Bóna–Nagy 2002–2005; B. Tóth 2006. 63 Vö. Dobos 2019, 111–142. A gepida kor Kis-Szamos lelőhelyeinek kronológiai elemzése, illetve elterjedésük térképe: Gáll et al. 2017, 136–142., 3. térkép. A Kárpát-medencei Meroving kulturális hatások kérdéséhez vö. még Bóna 1987, 149–151.; Vida 2018, 9–23.



AZ APAHIDAI MAURIC (MAURICUS ≈ MAURICIUS)
159
KÉPEK JEGYZÉKE
1. kép: A Kis-Szamos mente gepida kori lelőhelyei és Apahida (Gáll Erwin)



ŐSI ÍRÁSAINK II.
160
2. kép: Az apahidai monogramos pecsétgyűrű felülnézetből (Hajnal Zsuzsa)
3. kép: Az apahidai monogramos pecsétgyűrű oldalnézetből (Hajnal Zsuzsa)



AZ APAHIDAI MAURIC (MAURICUS ≈ MAURICIUS)
161
4. kép: Az apahidai monogramos pecsétgyűrű alulnézetből (Hajnal Zsuzsa)
5. kép: Az apahidai monogramos pecsétgyűrű retrográd monogramja (Hajnal Zsuzsa)



ŐSI ÍRÁSAINK II.
162
6. kép: Az apahidai monogramos pecsétgyűrű monogramjának lenyomati képe
(Hajnal Zsuzsa)



AZ APAHIDAI MAURIC (MAURICUS ≈ MAURICIUS)
163
7. kép: Az apahidai monogramos pecsétgyűrű latin betűi (Szabó Ádám)
8. kép: Az apahidai monogramos pecsétgyűrű görög betűi (Szabó Ádám)
9. kép: Az apahidai monogramos pecsétgyűrű betűi a MAVRICI szót formázva
(Szabó Ádám)



ŐSI ÍRÁSAINK II.
164
RÖVIDÍTÉSEK ÉS IRODALOM
AE. L’Année Épigraphique, Paris, 1888Arnold 2014. Jonathan J. Arnold: Theoderic and the Roman Imperial Restoration. Cambridge, 2014. Bálint 2006. Csanád Bálint: A Note on the Research on the Ewer with Enamel Plaques of St. Maurice d’Agaune. Acta Archaeologica Academiae Scientiarum Hungaricae, 57. (2006) 281–289.
BMCV. Warwick William Wroth: Western and provincial Byzantine coins of the Vandals, Ostrogoths and Lombards and the Empires of Thessalonika, Nivaea and Trebizond in the British Museum. Chicago, 1956. (ND der 1. Auflage 1908). Bóna 1986. Bóna István: A gepidák királysága. In: Makkai László – Mócsy András (szerk.): Erdély története I. (A kezdetektől 1606-ig). Budapest, 19861, 19872, 19883.138–159. Bóna 1987. István Bóna: Ungarns Völker im 5. und 6. Jahrhundert. Eine historisch-archäologische Zusammenschau. In: Wilfried Menghin – Tobias Springer – Egon Wamers (Hrsg.): Germanen, Hunnen und Awaren: Schätze der Völkerwanderungszeit. Die Archäologie des 5. und 6. Jahrhunderts an der mittleren Donau und der östlich-merowingische Reihengräberkreis, Germanisches Nationalmuseum, Nürnberg, 12. Dezember 1987 bis 21. Februar 1988, Museum für Vor- und Frühgeschichte der Stadt Frankfurt am Main, 13. März bis 15. Mai 1988, Nürnberg, 1987. 116–130. Bóna 1989. Bóna István: Daciától Erdőelvéig. Erdély és a Kelet-Alföld a népvándorlás korában (217–895) / A gepidák királysága (455–567). In: Köpeczi Béla – Szász Zoltán (szerk.): Erdély rövid története. Budapest, 1989. 75–83. Bóna et al. 1993. Bóna István – Cseh János – Nagy Margit – Tomka Péter Tóth Ágnes (Bóna István szerk.): Hunok – Gepidák – Langobárdok. JATE Magyar Őstörténeti Kutatócsoportja, Balassi Kiadó, Budapest, 1993. Bóna et al. 1999. Bóna István – В. Tóth Ágnes – Cseh János – Gallina Zsolt Havassy Péter – Mesterházy Károly – M. Nepper Ibolya – Nagy Margit: A gepidák. Kora középkori germán királyság az Alföldön – Ein frühmittelalterliches germanisches Königreich auf den grossen ungarischen Tiefeben.



AZ APAHIDAI MAURIC (MAURICUS ≈ MAURICIUS)
165
In: Havassy Péter szerk.: Gyulai Katalógusok 7., Gyula, 1999. Bóna–Nagy 2002–2005. István Bóna – Margit Nagy: Gepidische Gräberfelder am Theissgebiet I–II. Monumenta Germanorum Archaeologica Hungariae 1–2., Magyar Nemzeti Múzeum, Budapest, 2002–2005.
B. Tóth 2006. Ágnes B. Tóth: Gepidische Siedlungen im Theissgebiet. Monumenta Germanorum Archaeologica Hungariae 4., Magyar Nemzeti Múzeum, Budapest, 2006.
Bulgaria. Ivan Jordanov: Corpus of Byzantine seals from Bulgaria 1. Geographical names, Agato, Sofia, 2003.; Corpus of Byzantine seals from Bulgaria 2. Family names, Agato, Sofia, 2006.; Corpus of Byzantine seals from Bulgaria 3. SOCASTO, Sofia, 2009.
CAG 6. Carte archéologique de la Gaule 6. Les Alpes-Maritimes, Paris, 2010.
Carrié 2005. Jean-Michel Carrié: Des Thébains en Occident? Histoire militaire et hagiographie. In: Otto von Wermelingen (Hrsg.): Mauritius und die Thebäische Legion. Fribourg, 2005. 9–35. Carrié 2018. Jean-Michel Carrié: Thébaiak nyugaton? Világtörténet, 8. (2018), 2. sz. 197–228. CIL. Theodor Mommsen (cond.): Corpus Inscriptionum Latinarum. Berlin, 1863
Csallány 1961. Csallány Dezső: Archäologische Denkmäler der Gepiden im Mitteldonaubecken (454–568 u.Z.). Archaeologia Hungarica S. N. 38. Ungarischen Akademie der Wissenschaften, Budapest, 1961.
Dailey 2015. Erin T. Dailey: Queens, Consorts, Concubines: Gregory of Tours and Women of the Merovingian Elite. Mnemosyne Supplements, Volume 381. Brill, Leiden, 2015.
Dávid 2012. Dávid Katalin: A kereszt teológiai és ikonográfiai értelmezése az első évezredben. Budapest, 2012.
Demo 2017. Željko Demo: O sirmijskoj kovniei iz vremena seobe naroda – ponovno i od početka. / The Sirmium Mint in the Migration Period – Once Again from the Beginning. Numizmatičke Vijesti, 70. (2017) 80–95/95–111. DO. Philip Grierson et al.: Catalogue of the Byzantine coins in the Dumbarton Oaks Collection and in the Wittemore Collection I–V. DO Research Library, Washington D.C. 1966–99.



ŐSI ÍRÁSAINK II.
166
Dobos 2019. Alpár Dobos: On the edge of the Merovingian culture. Row-grave cemeteries in the Transylvanian Basin in the 5th–7th centuries. In: Tivadar Vida – Dieter Quast – Zsófia Rácz – István Koncz (Hrsg.): Collapse – Reorganization – Continuity. Gepids after the fall of the Hun Empire. Proceedings of the International Conference at Eötvös Loránd University, Budapest, 14th–15th December 2015. (Institut für Archäologie des Forschungszentrums für Humanwissenschaften der Ungarischen Akademie der Wissenschaften – Leibniz-Forschungsinstitut für Archäologie, Römisch-Germanisches Zentralmuseum, Mainz), Budapest, 2019. 111–142. Drew 1972. Katherine Fischer Drew: The Burgundian Code. Philadelphia, 1972. Fehér 2007. Fehér Bence: Pannonia latin nyelvtörténete. Budapest, 2007. Feind 2010. Robert Feind: Byzantinische Monogramme und Eigennamen: alphabetisiertes Wörterbuch / Byzantine monograms and personal names: an alphabetized lexicon. Regenstauf, 2010.
Finály 1889. Finály Henrik: Az apahidai lelet. Archaeologiai Értesítő, 9. (1889) 305–320. Fink 1981. Walter Otto Fink: Das frühbyzantinische Monogramm. Jahrbuch der österreichischen Byzantinistik, 30. (1981) 75–86. Förstemann 1856. Ernst Förstemann: Altdeutsches Namenbuch. Erster Band: Personennamen. Nordhausen, 1856. Gáll et al. 2017. Gáll Erwin – Dobos Alpár – Petruţ Dávid – Kapcsos Norbert – Wanek Ferenc – Piroska Eszter – Nagy Szabolcs – Iván András: „Daciától Ultrasilvaniáig”. A Kis-Szamos medencéjének településtörténeti változásai (3/4–12/13. század) – ‘From Dacia to Ultrasilvania’. The settlement-historical transformations in the Someșul Mic Valley between the 3rd/4th and the 12th/13th centuries AD. Erdélyi Múzeum-Egyesület, Kolozsvár, 2017. Gáll–Mărginean–Peter 2019. Gáll Erwin – Florin Mărginean – Sarah Peter: A jelképek értelmezéséről: Keresztforma egy Pécskán feltárt sír agyagedényén, Magyar Régészet, 8. (2019) 4. sz. 27–34.
Garipzanov 2018. Ildar Garipzanov: Graphic Signs of Authority in Late Antiquity and the Early Middle Ages, 300–900. Oxford University Press, Oxford, 2018. Gennari 2019. Alain Gennari: The “Sirmium group”: about the so-called



AZ APAHIDAI MAURIC (MAURICUS ≈ MAURICIUS)
167
Gepids siliquae. With a specific catalogue – 2nd edition. Acta Numismatica Hungarica, I. (2019) 63–252.
Halsall 2007. Guy Halsall: Barbarian Migrations and the Latin West, 376–578. Cambridge Medieval Textbooks. Cambridge University Press, Cambridge, 2007.
Hampel 1905 (1971). József Hampel: Alterthümer des frühen Mittelalters in Ungarn. Braunschweig, 1905. [(Farnborough, 1971); Fb&C Limited, 2018)]. Harhoiu 1987. Radu Harhoiu: Die Beziehungen zwischen Romanen und Barbaren in der Sicht einer ungarischen Geschichte Transilvaniens. Dacia, N. S. 31. (1987) 119–129. Haubrichs 2019. Wolfgang Haubrichs: Die germanischen Personennamen der Gepiden. In: Tivadar Vida – Dieter Quast – Zsófia Rácz – István Koncz (Hrsg.): Collapse – Reorganization – Continuity. Gepids after the fall of the Hun Empire. Proceedings of the International Conference at Eötvös Loránd University, Budapest, 14th–15th December 2015. (Institut für Archäologie des Forschungszentrums für Humanwissenschaften der Ungarischen Akademie der Wissenschaften – Leibniz-Forschungsinstitut für Archäologie, Römisch-Germanisches Zentralmuseum, Mainz), Budapest, 2019. 57–81. Hilberg 2000. Volker Hilberg: Monogrammverwendung und Schriftlichkeit im merowingischen Frankenreich. In: Erika Eisenlohr – Peter Worm (Hrsg.): Arbeiten aus dem Marburger hilfswissenschaftlichen Institut. Elementa diplomatica 8. Universitätsbibliothek Marburg, Marburg an der Lahn, 2000. 63–122. Horedt–Protase 1972. Kurt Horedt – Dumitru Protase: Das zweite Fürstengrab von Apahida. Germania, 50. (1972) 174–220. Kajanto 1963. Iiro Kajanto: Onomastic Studies in the Early Christian Inscriptions of Rome and Carthage. Acta Instituti Romani Finlandiae, 11: 1. Helsinki, 1963. Kajanto 1965. Iiro Kaianto: The Latin Cognomina (Commentationes Humanarum Litterarum 36.2), Helsinki-Helsingfors, 1965.
Kazhdan 1991. Alexander Kazhdan (ed.): Oxford Dictionary of Byzantium. Oxford, 1991.



ŐSI ÍRÁSAINK II.
168
Kiss 1987. Attila Kiss: Über eine Insigne des Gepiden-Königs Omharus von Apahida (Siebenbürgen). Folia Archaeologica, 38. (1987) 193–207. Kiss 1991. Attila Kiss: Die “barbarischen” Könige des 4.-7. Jahrhunderts in Karpatenbecken als Verbündeten des Römische Reiches. Communicationes Archaeologiae Hungariae. (1991) 115–128.
Kiss 1995. Attila Kiss: Die Werkstätte des Gepidenkönigs Omharus von Apahida (Siebenbürgen). Acta Archaeologica Academiae Scientiarum Hungaricae, 47. (1995) 305–318.
Kiss P. 2015. Kiss P. Attila: „...ut strenui viri...” A gepidák kárpát-medencei története. Szeged, 2015. Kiss P. 2019. Kiss P. Attila: Between Wotan and Christ? Deconstruction of the the Gepidic belief system based on the written and archaeological sources. In: Tivadar Vida – Dieter Quast – Zsófia Rácz – István Koncz (Hrsg.): Collapse – Reorganization – Continuity. Gepids after the fall of the Hun Empire. Proceedings of the International Conference at Eötvös Loránd University, Budapest, 14th–15th December 2015. (Institut für Archäologie des Forschungszentrums für Humanwissenschaften der Ungarischen Akademie der Wissenschaften – Leibniz-Forschungsinstitut für Archäologie, Römisch-Germanisches Zentralmuseum, Mainz), Budapest, 2019. 369–408. Klaniczay 2000. Gábor Klaniczay: Holy Rulers and Blessed Princesses: Dynastic Cults in Medieval Central Europe. Cambridge, 2000.
Kovács 2013. Péter Kovács: Constantine, the Sarmatians, the Goths and Pannonia. In: Pál Fodor – Gyula Mayer – Martina Monostori – Kornél Szovák – László Takács (Hrsg.): More modoque. Die Wurzeln der europäischen Kultur und deren Rezeption im Orient und Okzident Festschrift für Miklós Maróth zum siebzigsten Geburtstag. Forschungszentrum für Humanwissenschaften der Ungarischen Akademie der Wissenschaften, Budapest, 2013. 194–211. Kovács 2021. Kovács Péter: Pannonia vége és a hunok. Studia Epigraphica Pannonica, 12. (2021) 83-106. Köbler 2014. Gerhard Köbler: Gotisches Wörterbuch 20144. https://docplayer. org/59236007-Gerhard-koebler-gotisches-woerterbuch-4-auflage-2014. html (2020. 2. 11.)



AZ APAHIDAI MAURIC (MAURICUS ≈ MAURICIUS)
169
Kuhn–Werner–Horedt 1973. Hans Kuhn – Joachim Werner – Kurt Horedt: Apahida. In: Reallexikon der Germanischen Altertumskunde I. Göttingen Academy of Sciences and Humanities, Walter de Gruyter, 1973. 365–367. Martin 2007. Max Martin: Hunnen vs. Burgunden. Rache oder Schicksal? In: Anke Bodo (Hrsg.): Attila und die Hunnen. Begleitband zur Ausstellung im Historischen Museum der Pfalz. Speyer vom 17. Juni 2007 bis 6. Januar 2008, Stuttgart, 2007. 313–319.
Masek 2018. Masek Zsófia: A Közép-Tisza-vidék településtörténete a Kr. u. 4–6. században Rákóczifalva-Bagi-földek 5–8–8A. lelőhely értékelése alapján. PhD dissz., ELTE, Budapest, 2018. Matei 1982. Ştefan Matei: Al treilea mormânt princiar de la Apahida. Acta Musei Napocensis, 19. (1982) 387–391.
Mihăescu 1978. Haralambie Mihăescu: La langue latin dans le sud-est de l’Europe. Bucureşti–Paris, 1978. Oanţă-Marghitu et al. 2009. Rodica Oanţă-Marghitu – Gheorghe Niculescu – Doina Seclâman – Roxana Bugoi – Migdonia Georgescu: The gold belt buckle from Apahida III (Romania), 5th century AD. ArcheoSciences. Revue d’Archéométrie, 33. (2009) 227–233.
Oanţă-Marghitu 2014. Rodica Oanţă-Marghitu: Primul mormânt princiar de la Apahida. In: Rodica Oanţă-Marghitu (ed.): Aurul şi argintul antic al Romăniei. Catalog de expoziţie, Râmnicu Vâlcea, 2014. 615–619. OPEL III. Barnabás Lőrincz (comp. et corr.): Onomasticon Provinciarum Europae Latinarum. Vol. III. Labareus–Pythea, Wien, 2000. Opreanu 1999. Coriolan Horaţiu Opreanu: The beginnings of Christianity among the Germanic peoples in the 5th century Transylvania. In: Reinhardt Harreither – Renate Pillinger – Philippe Pergola – Andreas Pülz (Hrsg.): Akten des XIV. Internationalen Kongresses für Christliche Archäologie. Frühes Christentum zwischen Rom und Konstantinopel, Wien, 1999. SAC 62 – ÖAW. PH Arch. Forsch. 14, Wien – Città del Vaticano, 2006. 926–928. Opreanu 2005. Coriolan Horaţiu Opreanu: Childeric și Omahar. Doi regi barbari federaţi ai Imperiului Roman târziu – Childeric and Omahar. Two Barbarian Kings Federates of the Later Roman Empire. In: Zeno Karl Pinter – Ioan Marian Ţiplic – Maria Emilia Ţiplic (coord.): Relaţii interetnice în



ŐSI ÍRÁSAINK II.
170
Transilvania (sec. VI-XIII). Bibliotheca Septemcastrensis, XII. (2005) 7–10. Opreanu 2014. Coriolan Horaţiu Opreanu: Latin or Greek? The Case of the Inscriptions and the Monograms on the Golden Rings from the Royal Grave Apahida I (Romania) and the Hoard from Reggio Emilia (Italy). In: Sorin Cociş (Hrsg.): Archäologische Beitrage. Gedenkschrift zum hundertsten Geburtstag von Kurt Horedt. Patrimonium Archaeologicum Transylvanicum 7. Cluj-Napoca, 2014. 279–293. Orghidan. Vitalien Laurent: La collection Orghidan. Paris, 1952. Périn–Kazanski 1996. Patrick Périn – Michel Kazanski: Das Grab Childerichs I. In: Karin von Welck – Alfried Wieczorek – Hermann Ament (Hrsg.): Die Franken. Wegbereiter Europas. Vor 1500 Jahren: König Chlodwig und seine Erben Vol. 1. Katalog-Handbuch. Reiss-Museum, Mannheim–Mainz, 1996. 173–182. PLRE II. Arnold Hugh Martin Jones – John Robert Martindale – John Morris: The Prosopography of the Later Roman Empire. Volume 2. AD 395–527. Cambridge University Press, Cambridge, 1980.
PLRE II.3. John Robert Martindale: The Prosopography of the Later Roman Empire 2. Volume 3. AD 527–641. Cambridge, 1992.
Popescu 1976. Emilian Popescu: Inscripţiile greceşti şi latine din secolele IVXIII descoperite în România. Inscriptiones intra fines Dacoromaniae repertae Graecae et Latinae anno CCLXXXIV recentiores (IIFDR). Academia RSR, Bucureşti, 1976. Prohászka 2008. Prohászka Péter: Imperium et Barbaricum. Kapcsolatrendszerek a Kárpát-medencében a római birodalom és a barbár népek között a római császár- és koranépvándorlás-korban. PhD dissz., ELTE, Budapest, 2008. Rauch 2015. 98. Münzenauktion. 21–23. September 2015. Auktionshaus H. D. Rauch Ges.m.b.H., Wien, 2015. Quast 2001. Dieter Quast: Byzantinisch-gepidische Kontakte nach 454 im Spiegel der Kleinfunde. In: Eszter Istvánovits – Valéria Kulcsár (Eds.): International Connections of the Barbarians of the Carpathian Basin in the 1st-5th centuries A.D. Proceedings of the international conference held in 1999 in Aszód and Nyíregyháza. / Kárpát medencei barbárok nemzetközi kapcsola



AZ APAHIDAI MAURIC (MAURICUS ≈ MAURICIUS)
171
tai az I–V. században. Az 1999-ben Aszódon és Nyíregyházán megrendezett nemzetközi konferencia anyaga. Aszód–Nyíregyháza, 2001. 431–452. Quast 2015. Dieter Quast: Das Grab des fränkischen Königs Childerich in Tournai und die Anastasis Childerici von Jean-Jacques Chifflet aus dem Jahre 1655. Mit Beiträgen von Hermann Ament – Raymond Brulet – Annette Frey – Andreas Gietzen – Matthias Hardt – Elmar Mittler – Patrick Périn – Dieter Quast – Philipp von Rummel – Fritz Wagner – Ian Wood. Römisch-Germanisches Zentralmuseum, Leibniz-Forschungsinstitut für Archäologie, Mainz, 2015. Rácz 2018. Rácz Zsófia: Apahida. Arany és gránátkő: királyi temetkezések emlékei? Apahida. Gold und Granat: Zeugnisse königlicher Bestattungen? In: Heinrich-Tamáska Orsolya – Winger Daniel: 7000 év története: Fejezetek Magyarország régészetéből. – 7000 Jahre Geschichte: Einblicke in die Archäologie Ungarns. Verlag Bernhard Albert Greiner, Remshalden, 2018. 198–199. Rácz–Vida 2018. Rácz Zsófia – Vida Tivadar: Germánok keletről és nyugatról: A gepidák és langobardok régészete – Germanen von Osten und Westen: Die Archäologie der Gepiden und Langobarden. In: Heinrich-Tamáska Orsolya – Winger Daniel: 7000 év története: Fejezetek Magyarország régészetéből. – 7000 Jahre Geschichte: Einblicke in die Archäologie Ungarns. Verlag Bernhard Albert Greiner, Remshalden, 2018. 189–210. RIC 10. John P. C. Kent: The roman imperial coinage 10. The divided empire and the fall of the western parts 395–491. London, 1994. (2nd ed. 2018).
RPMK 2006. Thomas F. X. Noble (ed.): From Roman provinces to Medieval kingdoms. Rewriting Histories, New York–Abingdon, Oxon, 2006. Rummel 2005. Philipp von Rummel: Habitus Barbarus. Kelidung und Representation spatantiker Eliten im 4. und 5. Jahrhundert. Ergänzungsbände zum Reallexikon der germanischen Altertumskunde. Band 35. Berlin–New York, 2005. Salin–France-Lanord 1956. Edouard Salin – Albert France-Lanord: Sur le trésor barbare de Pouane (Aube). Gallia, 14. (1956) 1. sz. 65–75. Sághy 2014. Sághy Marianne: Szent Móric, a birodalom védőszentje: Az ereklyék története. Az ezerötszáz éves Saint-Maurice d’Agaune-apátság kincs



ŐSI ÍRÁSAINK II.
172
tárának kiállítása a párizsi Louvre-ban. Világtörténet, 36. (2014.) 2. sz. 337–346. Schmauder 1998. Michael Schmauder: Die Oberschichtgräber und Verwahrfunde Südosteuropas und das Childerichgrab von Tournai. Anmerkungen zu den spätantiken Randkulturen. Acta Praehistorica et Archaeologica, 30. (1998) 55–68.
Schmauder 2002. Michael Schmauder: Obersichtgräber und Verwahrfunde in Südosteuropa im 4. und 5. Jahrhundert. Zum Verhältnis zwischen dem spätantiken Reich und der barbarischen Oberschicht Aufgrund der archäologischer Quellen. Band I–II. Archaeologia Romanica III. Editura Academiei Române, Bucureşti, 2002. Schmauder 2003. Michael Schmauder: The ‘gold hoards’ of the early migration period in south-eastern Europe and the Late Roman Empire. In: Richard Corradini – Maximilian Diesenberger – Helmut Reimitz (Eds.): The Construction of Communities in the Early Middle Ages. Texts, Resources and Artefacts. Leiden, 2003. 81–94.
Sécretan 1868. Édouard Sécretan: Le premier royaume de Bourgogne. Mémoires et documents publiés par la société d ́histoire de la Suisse Romande. Tome XXIV, Lausanne, 1868.
Shumen. Ivan Jordanov – Zhekova Zhenya: Catalogue of medieval seals at the regional historical museum of Shumen. Shumen. 2007.
Spier 2010. Jeffrey Spier: Some Unconventional Early Byzantine Rings. In: Chris Entwistle – Noël Adams (eds.): Intelligible Beauty. Recent Research on Byzantine Jewellery. British Museum Research Publication 178. British Museum, London, 2010. 13–19.
Suckale-Redlesfen 1987. Gude Suckale-Redlesfen: Mauritius: der Heilige Mohr. München–Zürich, 1987. Szabó 2020a. Ádám Szabó: Onachar from Apahida (> Onacharus < Aunacharus). Acta Musei Napocensis, 57. (2020) 1. sz. 277–291. (=Szabó 2020b) Szabó 2020b. Szabó Ádám: Az apahidai Onachar (> Onacharus < Aunacharus). In: Fehér Bence – Ferenczi Gábor (szerk.): Ősi írásaink. Tanulmánykötet a Magyarságkutató Intézet által 2019. december 12–13-án rendezett konferencián elhangzott előadásokból. Magyarságkutató Intézet, Budapest,



AZ APAHIDAI MAURIC (MAURICUS ≈ MAURICIUS)
173
2020. 201–226. (= Szabó 2020a) Tarse. Jean-Claude Cheynet: Sceaux Byzantines des museés d‘Antioche et de Tarse. In: Traveaux et memoires, 12. Paris 1994. Tokodi 2018. Tokodi Péter (ford.): Szent Eucherius: Az agaunumi vértanúk, Szent Mauríciusz és társai kínszenvedése. Világtörténet, 8.(2018) 2. sz. 353358. Trogmayer 2001. Trogmayer Ottó: In memoriam Bóna István (1930–2001). Studia Archaeologica, VII. A Móra Ferenc Múzeum Évkönyve, Szeged, 2001. 7–8.
Väänänen 1963. Veikko Väänänen: Introduction au latin vulgaire. Paris, 1963. (3. kiadás 1981).
Vida 2016. Vida Tivadar: Késő antik fémedények a Kárpát-medencében. Gazdagság és hatalom a népvándorlás korában – Late Antique Metal Vessels in the Carpathian Basin. Luxury and Power in the Early Middle Ages. Hereditas Archaeologica Hungariae. Archaeolingua, Budapest, 2016.
Vida 2018. Vida Tivadar: A sztyeppei, a bizánci és a Meroving birodalmak között. Kulturális változások a Kárpát-medence nyugati felén Kr. u. 6–7. században. Akadémiai doktori (DSc) disszertáció, Budapest, 2018. Vida–Quast–Rácz–Koncz 2019. Tivadar Vida – Dieter Quast – Zsófia Rácz – István Koncz (Hrsg./Eds.): Kollaps – Neuordnung – Kontinuität. Gepiden nach dem Untergang des Hunnenreiches. / Collapse – Reorganization – Continuity. Gepids after the Fall of the Hun Empire. Institut für Archäologiewissenschaften, Eötvös Loránd Universität, Budapest – Institut für Archäologie des Forschungszentrums für Humanwissenschaften der Ungarischen Akademie der Wissenschaften, Budapest – Leibnitz-Forschungsinstitut für Archäologie, Römisch-Germanisches Zentralmuseum, Mainz, Budapest, 2019.
von Welck–Wieczorek–Hermann 1996. Karin von Welck – Alfried Wieczorek – Hermann Ament (Hrsg.): Die Franken – Wegbereiter Europas. Vor 1500 Jahren: König Chlodwig und seine Erben Vol. 1–2. Katalog-Handbuch, Reiss-Museum, Mannheim–Mainz, 1996. Werner 1967/68. Joachim Werner: Namensring und Siegelring aus dem gepidischen Grabfund von Apahida. Kölner Jahrbuch für Vor- und Frühgeschi



ŐSI ÍRÁSAINK II.
174
chte, 9. (1967–1968) 120–123.
Whitby 1988. Michael Whitby: The Emperor Maurice and his Historian. Theophylact Simocatta on Persian and Balkan Warfare. Oxford, 1988.
Wolfram 1997. Herwig Wolfram: The Roman Empire and its Germanic Peoples. Berkeley and Los Angeles, 1997. Woods 1994. David Woods: The Origin of the Legend of Maurice and the Theban Legion. Journal of Ecclesiastical History, 45. (1994) 385–395.
Woods 2018. David Woods: Szent Móric és a thébai légió legendájának eredete, Világtörténet, 8. (2018) 2. sz. 229–240. Zacos. George Zacos – Alexander Veglery: Byzantine lead seals. Vol. I. Glückstadt/Basel 1972 (I); George Zacos – Alexander Veglery: Byzantine lead seals. Vol. II. Bern, 1984. (II).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
175
KAUKÁZUSI RÉGÉSZETI ÉS
NÉPRAJZI MEGFIGYELÉSEK
A ROVÁSFELIRATOS
NAGYSZENTMIKLÓSI KINCS
ÉRTÉKELÉSÉHEZ AZ ÚJABB
ARCHAEOMETRIAI VIZSGÁLATOK
TÜKRÉBEN
SZABÓ GÉZA
A Kelet általában is igen jó iskola arra, hogy ráeszméljünk, mennyire egyoldalú és szűklátókörű a mi oly nagyra tartott európai rendszereskedésünk és szemléleti módunk. (Baktay Ervin)
A B S Z T R A K T : A rovásfeliratos, évtizedeken át avarnak tartott Nagyszentmiklósi kincs értékeléséhez az utóbbi években a kutatás a témakör újragondolására késztető eredményekkel járult hozzá. A hazai kutatásban a rovásfeliratok tanulmányozása, a nemzetközi porondon pedig a leletek alapos archaeometriai vizsgálata és a többnyire annak folyamatához, eredményeihez szorosan kapcsolódó tanulmányok hoztak teljesen új, esetenként meglepő eredményeket. Hosz



ŐSI ÍRÁSAINK II.
176
szú Gábor és Zelliger Erzsébet szerint a Nagyszentmiklósi kincs rovásfeliratai között kétszer is olvasható (6. és 23. edények), a Kárpát-medencei rovás úgynevezett hármas O betűje alapján kizárható az edények 10. századnál korábbi elrejtése. A 6. korsó alán nyelvű rovásfeliratával is alátámasztottan a Kaukázus felé mutató és értelmezhető, a honfoglalás kori ábrázolásokkal a korábban feltételezettnél is szorosabb formai és tartalmi összefüggések – Fehér Géza, Nikola Mavrodinov, László Gyula, Vékony Gábor, Dienes István kutatásai alapján pedig egyaránt a kincs elrejtésének 10–11. századi keltezését igazolják. K U L C S S Z A VA K : Nagyszentmiklósi kincs, magyar honfoglalás kora, rovás feliratok, archeometria, szaszanida fémművesség
A B S T R A C T : Caucasian archaeological and ethnographical observations for the evaluation of the treasure with runiform scripts in Nagyszentmiklós in the light of the latest archaeometric analyses. In recent years, the research has contributed to the evaluation of treasure in Nagyszentmiklós believed to be of Avar origin for decades with results prompting the reconsideration of the topic. In Hungarian research, the studying of the Rovas scripts and on the international arena the thorough archaeometric analysis of the finds and studies on the process and results of the analysis have produced completely novel and sometimes surprising results. According to Gábor Hosszú and Erzsébet Zelliger, the sign can be read twice (pots no. 6 and no. 23) among the Rovas scripts of the treasure in Nagyszentmiklós; due to the so-called threefold O letter in the Carpathian Basin Rovas script, the pots could not have been hidden before the 10th century. The Alan-language Rovas inscription on jar no. 6 indicating an interpretation in the context of the Caucasus and the formal and contextual connections – on the basis of the researches of Géza Fehér, Mavrodinov Nikola, Gyula László, Gábor Vékony and István Dienes - with representations from the Conquest era that were tighter than previously assumed, prove that the treasure was hidden in the 10th–11th century. K E Y W O R D S : Nagyszentmiklós treasure, age of the Hungarian conquest, Rovas inscription, archaeometry, Sasanian metallurgy



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
177
A mai magyar–román határ túloldalán, az Aranka folyó partján fekvő Nagyszentmiklós1 határában 1799-ben talált, 23 aranyedényből álló, közel 10 kg súlyú kincsleletről az elmúlt kétszáz év alatt könyvtárnyi irodalom jelent meg, azonban a kutatás még a legalapvetőbb kérdésekben – a készítés idejét, korát, a történeti hátteret, a lehetséges tulajdonost illetően – sem jutott egységes álláspontra. Talán egyedül abban van egyetértés, hogy az edények többségét nem egy időben és nem egy műhelyben készítették. A tárgyak egy részén látható, különböző nyelvű, eltérő technikákkal készült görög betűs és rovásfeliratok megfejtési kísérletei szintén sok vitát váltottak ki. Legutóbb éppen a rovásfeliratok elemzése vetett fel az éppen elfogadottól eltérő kormeghatározást,2 a 6. korsón olvasható négynyelvű szövegben szereplő , valamint az alán dan/víz szó (1a. kép) ismételten a Kaukázus előterében élő nép felé mutató kapcsolatok jelentőségére hívta fel a figyelmet.3 Az egymástól jelentősen eltérő megközelítésű és szemléletű kutatási eredmények közötti ellentmondások feloldása természetesen nem lehet célja ennek az újabb, rövid tanulmánynak, de bízom abban, hogy az iráni népeknél megfigyelhető jelenségek, szokások ismertetése hozzájárulhat a kincs kulturális hátterének jobb megvilágításához, pontosításához, a főként a Kaukázus térségében szerzett tapasztalatok, alapvető archaeometallurgiai ismeretek révén.4 Különösen a kaukázusi alán népnél, az oszéteknél a bronzkortól szinte változatlan formában megőrzött szokások mutattak rá arra, hogy számos esetben egy olyan kulturális kontinuitás figyelhető meg, amely évezredeken át szinte változatlan formában rögzítette a társadalmi rend, a hitvilág jelképeit. Az adott földrajzi térségben hosszú időn át hasonló dinamikával zajló, a történeti folyamatokat is tükröző ábrázolásokban megfogalmazott, évezredeken át kicsiszolódott, finomodott üzenetek egészen apró részletei is széles körben egyér
1 Régi román helyesírással: Sînnicolau Mare 2 Hosszú–Zelliger 2014. 3 Vékony 2004, 149. 4 Ezúton is hálával gondolok G. I. Szmirnova segítségére, aki lehetővé tette, hogy ösztöndíjasként az Ermitázs gyűjteményében dolgozhassam. Munkám során a Kárpát-medence bronzkori-vaskori keleti kapcsolatainak kutatása során a múzeumi anyagok megismerése mellett Törökország, Irán, Grúzia és a Kaukázus, Szibéria területén terepi megfigyelésekre is lehetőségem volt.



ŐSI ÍRÁSAINK II.
178
telműen értelmezhető jelentéseket hordoztak és hordoznak a mai napig. Ez a környezet egy régész számára egyben egy időutazás, egy új világ, egy teljesen más gondolkodásmód felfedezésére és egyben a régi dolgaink más szemléletű megközelítésére is lehetőséget ad. A Nagyszentmiklósi kincs előkerülése után I. Ferenc magyar király 1799. október 1-jén kelt intézkedése alapján a bécsi Császári és Királyi Régiségtár, napjainkban a bécsi Szépművészeti Múzeum (Kunsthistorisches Museum) gyűjteményébe került. A magyar kutatás már a leletek Bécsbe szállítása során megismerhette a tárgyakat, és hamarosan több kisebb beszámoló is megjelent az aranyleletről.5 Részletesen azonban Joseph Calasanza Ritter von Arneth (1791–1863) ismertette először a bécsi császári érem- és régiséggyűjtemény 1850-ben kiadott háromkötetes leltárában, a szélesebb magyar közönség pedig csak a két, 1884-es és a 2002-es budapesti bemutatója alkalmával csodálhatta meg az aranytárgyakat. A kiállításokhoz mindkét esetben jelentős új kutatások is kapcsolódtak, amelyek a kincs kutatástörténetében mintegy kezdő- és végpontjaivá is váltak a tudományos körökben jelenleg általánosan elfogadott nézeteknek.6 Hampel József az Archaeológiai Értesítőben 1884-ben a népvándorlás kori művészetről írt tanulmányában 1–23-ig számozta a kincs edényeit, és ezt azóta is használja a kutatás.7 Német nyelvű tanulmányának címe, Schatz des Attila, pedig utalás a leletek általa feltételezett korára is, és egyben a nemzetközi
5 Hampel 1884, 2.; Az előkerülés körülményeiről részletesen: Makkay 2002; Prohászka, 2018. 6 Mindkét munka részletesen ismerteti a kincslelet addigi kutatástörténetét és a kapcsolódó szakirodalmat, itt röviden csak a téma szempontjából elengedhetetlenül fontos, a leletekkel kapcsolatos gondolatok ívét leginkább tükröző néhány munkára térek ki. Hampel 1884; Bálint 2004. 7 A Nagyszentmiklósi kincs edényei Hampel József (1884) számozása alapján: 1–7.: korsó; 8: tojásdad alakú lapos csésze; 9–10.: kerek csésze (alja közepén kereszt); 11–12.: billikom; 13–14.: tojásdad mély csésze (széle bikafőben végződik); 15–16.: tálca (füle nyelv formájú lemez); 17.: kürt idomú ivóedény; 18.: ivóedény (nautilust utánoz); 19.: szelence (idoma lapított gömb); 20.: kerek csésze (fenekén szárnyas griff); 21.: kerek csésze (fenekén áttört korong); 22–23.: pohár (a kupa gömbszelvény idomú). Ma a szakirodalomban az eredeti sorszámozást megtartva, de az elnevezéseket némileg módosítva használják. Jelen tanulmányban elsősorban László Gyulának a funkciót jobban tükröző elnevezései szerepelnek (1–7: korsó; 8: csésze; 9–10: csésze 11–12: pohár; 13–14, 18: ivócsanak; 15–16: nyeles tálka; 17: kürt; 19: szilke; 20–21: tál; 22–23: kehely), a 19. edény idegen eredetére és rendeltetésére is utaló pyxis kivételével.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
179
szakirodalomban évtizedeken át használt megnevezés alapjául is szolgált. Bár először hunkorinak, 4–5. századinak határozta meg az aranyedényeket, később már ő is elfogadta a későbbi keltezést. Nagy Géza a török nyelvű feliratok Boila és Butaul neve alapján 7–9. századi avar–bolgár kincsre gondolt. A fémművesség stílusjegyei alapján Supka Géza Mezopotámia, Örményország–Kaukázus, valamint Belső-Ázsia, Távol-Kelet, India felé látott kapcsolatokat, és felvetette azt a lehetőséget is, hogy a 3–4. korsó a kérőé, a 15–16. tálka pedig a leányé volt. A bolgár Nikola Mavrodinov az ábrázolások értelmezéséhez széles körből hozott antik példákat is bevont vizsgálatának körébe. A 7. korsó medallionjának értelmezésénél tanulmányozta például az indiai mitológiából Visnu isten járművét; valamint a sasfejű, embertestű lény, Garuda és a már a korai iráni vallásban is a legnépszerűbb és legszélesebb körben tisztelt istenségei között számontartott; a termékenység, a víz, az egészség és a gyógyulás, valamint a bölcsesség istennője, Anahita ábrázolásait.8 Hampel József a ragadozó madár karmai között még mindkét oldalon egyértelműen női ábrázolást említ,9 ezzel szemben ő az egyik jelenetet a Zeusz által sas képében elrabolt Ganümédészhez kötötte,10 és ezt többen lényegében kritika nélkül vették át tőle.11 A kincsleletet a távolra mutató párhuzamok alapján egy olyan nép hagyatékának tartotta, amely vonulása során kapcsolatba kerülhetett Belső-Ázsia, Baktria, Perzsia, Bizánc és az avarság kulturális világával. Ez a nép szerinte a bolgár–török nép lehetett, az aranyedények a Bulgária területén tovább működő antik városokban készülhettek, elrejtésüket pedig a magyar honfoglalás kora (896) eseményeihez kötötte.12 A kincs bolgár eredetét már Fehér Géza is felvetette egy korábbi munkájában.13 Az aranykincs rejtekhelye közelében a 10. században alapított, a bolgár egyházhoz tartozó monostor alapján feltételezte, hogy a területen keresztény bolgár népesség élt.14 A 9–10. csészéket a görög betűs és nyelvű feliratok stílusa és tar
8 Mavrodinov 1943, 94–98. 9 Hampel 1884, 24. 10 Mavrodinov 1943, 96. 11 László–Rácz 1977, 184–185.; Bálint 2004, 345. 12 Mavrodinov 1943, 224. 13 Fehér 1931. 14 Fehér 1931.



ŐSI ÍRÁSAINK II.
180
talma, valamint a rajtuk látható kereszt alapján liturgikus edényeknek tartotta, és a 948-ban Bizáncban megkeresztelt Gyula személyéhez kötve a 9. század végére, 10. század első felére keltezte.15 Alföldi András az edényeken látható díszítőelemek és ábrázolások korai mezopotámiai, Achaimenida perzsa, szaszanida és post-szaszanida, indiai, hellénisztikus párhuzamait emelte ki. Kádár Zoltán szintén a mezopotámiai gyökerű, hellénisztikus elemekkel kevert iráni, szaszanida művészetben látta a kincs előzményeit, amelynek szerinte folytatása a rakamazi korongpár – mivel azok „az ősi mezopotámiai művészettől egészen a magyar Árpád-korig terjedő keleti kultúrfejlődést hidalják át”. László Gyula a tárgyak alapos személyes vizsgálata alapján kialakított véleményét abban foglalta össze, hogy a kincs ábrázolásainak előzményei a Volga–Urál–Kaukázus vidékére mutatnak.16 Az aranytárgyak a kutatásban korábban felmerült szempontok alapján közvetlenül nem kapcsolhatók a mezopotámiai, hellén, szaszanida, indiai, kínai vagy bizánci kultúrkörök egyikéhez sem, noha ezek hatásai megfigyelhetők a leleteken.17 A Nagyszentmiklósnál talált kincsek honfoglalás kori magyar, 10-11. századi leletek, amelyek közül a rovásírásos készlet a fejedelem, a másik a fejedelemasszony asztali terítékéhez tartozhatott.18 László Gyula – kitartva saját véleménye mellett – közreadta Dienes István felvetését is. Dienes szerint a kincs egy részét a magyarok zsákmányolhatták helyben is a bolgároktól vagy az avaroktól, Keletről kaphatták valamilyen követjárás alkalmával, továbbá magukkal hozhatták keleti szállásterületükről, és ott még akár Irán határán lévő műhelyekből is beszerezhették, vagy odavaló ötvösöket is foglalkoztathattak.19 Az ezredfordulón az aranykincs bécsi,20 majd második budapesti kiállítása ismét lendületet adott a kutatásoknak, a magyar álláspontot egyértelműen je
15 Fehér 1950, 35–44. A felirat megfejtését 1971-ben részben pontosítva, Vékony Gábor szerint a 10. csészén a név olvasata magyarul Ajtony, s a megkeresztelkedéséhez kapcsolódóan a tárgy 10. századi bolgár környezetből került ki (Vékony 2020). 16 László–Rácz 1977, 185. 17 László–Rácz 1977, 32–41. 18 László–Rácz 1977, 32–41. 19 László–Rácz 1977, 188. 20 Bécs, 1994 (Daim 2018, VII–VIII.).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
181
lezte már a katalógus címe is: A nagyszentmiklósi kincs – Az avarok aranya.21 A témakört összefoglaló munkájában Bálint Csanád a korábbi megfigyeléseket, eredményeket széles körben értékelte, a vaskos monográfiában testet öltött következtetései, véleménye a magyar kutatásban ma is meghatározónak számít, ezért itt elsősorban az ő kötetére támaszkodom.22 Szerinte a kincslelet tárgyai viszonylag szűk időszakon belül, egyetlen régészeti korszakból származnak: azokat az avar ötvösök készítették a 7. század második fele és a 8. század vége között,23 a rajtuk lévő díszítések, ábrázolások inkoherens elemekből összeállított művészi kompozíciók. A Nagyszentmiklósi és általában a honfoglalás kori leletek összekapcsolását helytelennek tarja, például a rakamazi korong esetében azért is, mert ott a ragadozó madár nem nőt tart a karmai között, és ugyanígy alaptalannak tartja bárminemű, a Kaukázus fémművessége felé mutató kapcsolat keresését. Megfigyelései szerint csak a Nagyszentmiklósi kincs edényein és az avar övvereteken látható az a speciális griff, amelynek a felső szájpadlását kettős ív (fog?) jelzi (4a kép). Véleménye szerint a 2. és 21. edények állatküzdelmi ábrázolásai az avar övveretek állatküzdelmi jeleneteivel azonos tartalmúak (5a–b kép), és azt is felvetette, hogy a bikakultusz a sztyeppére és általában az ázsiai művészetre kevésbé jellemző, Európában viszont Mükéné óta jelen van. Az Ada 8. századi avar temetőjéből előkerült ovális edényt a láthatóan jelentős formai és ábrázolásbeli eltérések ellenére is a kincs avar kori keltezése fontos bizonyítékának, a 8. csésze szoros párhuzamának tartja. A 7. korsó esetében ugyanakkor hiányolja a két fa (szőlőtő) között látható jelenetnél a szaszanida művészetben gyakori szőlőfürtös indákra, hálókra utaló részleteket.24 Egyedül a 2. korsót állítja tipológiai kapcsolatba a szaszanida fémművességgel, feltételezve, hogy ötvöse a szaszanida kultúrától ihletve dolgozott,25 és az edényen látható ábrázolások alapján is elképzelhetőnek tart bizonyos közép-ázsiai kapcsolatokat.26 A kincs egészét tekintve a keresztény elemek és az erős bizánci hatások
21 Garam–Kovács, 2002. 22 Bálint 2004; 2010. 23 Bálint 2004, 531. 24 Bálint 2004, 165. 25 Bálint 2004, 163. 26 Bálint2004, 245.



ŐSI ÍRÁSAINK II.
182
ellenére sem lát a leletegyüttesben ott készült tárgyat.27 Két edényt azonban kiemel a többi közül. A hét korsó közül a 2. és 7. kilóg a sorból, az antik forma és az iráni népekhez köthető ízlés ilyen nagymértékű keveredése a kincsen belül egyetlen másik darabnál sem figyelhető meg, és ezt pontosan tükrözik a technikai felkészültségre és gyakorlatra utaló jegyek közötti eltérések is. Szerinte a korsók aljánál öt esetben palástszerűen kialakított testbe alulról forrasztották bele a homorú talpat, a 2. és 7. korsónál pedig az ötvös az anyag kalapálásával állította elő azt.28 Az edények több időpontra utaló készítése az utólagos beavatkozások alapján kétféle folyamatosságot feltételez: a birtokost, aki folyamatosan tudott ötvösöket foglalkoztatni; valamint az ötvösöket, akik folyamatosan képesek voltak a feladatokra, és rendelkeztek a megfelelő eszközzel, tudással.29A leletek egy részénél a kopásnyomok hiányából arra következtet, hogy a kincs egymást követő tulajdonosai a tárgyakat nem sokat használták, az aranyedények többnyire csak a kincstárban álltak.30 A jövőre nézve a Nagyszentmiklósi kinccsel kapcsolatos kérdésekre a válaszokat szerinte másutt, mint Keleten, és más módon, mint egy-egy edényre vagy egyetlen tálon látható jelenetre való hivatkozással kell keresni, mert a tárgyak egy része a 8. század átmeneti korszakában, ráadásul egy köztes kultúrájú, nem bizánci régióban készült31 az avar ötvösök műhelyeiben.32 A fenti rövid áttekintésből is jól látható, hogy a Nagyszentmiklósi kincs keltezéséről és népességéről hagyományosan három elképzelés merült fel: a) 7-8. századi késő avar ötvösremek, b) 9. századi bolgár aranyedény, c) honfoglalás kori magyar, 10-11. századi fejedelmi készlet. László Gyula a kezdetektől meglévő, látszólag nehezen feloldható véleménykülönbségeket azzal a megjegyzéssel hidalta át, hogy a késői avar fémművesség és a honfoglalás kori magyarok
27 Bálint 2004, 261., 589. 28 Bálint 2004, 531. 29 Bálint 2004, 548. 30 Bálint 2004, 541. 31 Bálint 2004, 303. 32 A rövid kutatástörténeti áttekintésben csak azokat a főbb véleményeket és észrevételeket emeltem ki, amelyek az utóbbi évek vizsgálati eredményeinek értékelése szempontjából közvetlenül is érdekesek lehetnek.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
183
poncolt-domborított ötvössége, valamint a bolgár fémművesség felé mutató szoros kapcsolatok alapján az edények nem egyik vagy másik nép környezetében készültek, hanem mindhároméban.33 Az utóbbi évek újabb kutatási eredményei sorra azt erősítik meg, hogy a Nagyszentmiklósi kincs tárgyai, azok kapcsolatrendszere egyre kevésbé szűkíthető le egyetlen időszakra, kultúrára, népre. A 7-8. századi keltezés, a késő avar kori ötvösremekként való meghatározásra beszűkített horizont az ezredforduló utáni látszólagos nyugalom után jól érezhetően ismét tágulni kezdett. Ebből a folyamatból különösen két, véleményem szerint úttörő jelentőségű, új szálra szeretném felhívni a figyelmet. A hazai kutatásban a rovásfeliratok tanulmányozása, a nemzetközi porondon pedig a leletek alapos archaeometriai vizsgálata és a többnyire annak folyamatához, eredményeihez szorosan kapcsolódó tanulmányok hoztak teljesen új, esetenként meglepő eredményeket. Hosszú Gábor és Zelliger Erzsébet 2014-ben megjelent tanulmányában a Nagyszentmiklósi kincs rovásfeliratai között kétszer is olvasható (6. és 23. edények), a Kárpát-medencei rovás34 úgynevezett hármas O betűje alapján kizárták az edények 10. századi elrejtését (1b kép).35 Biztosra vették, hogy a a korai cirill betűs írásból származik, az ottani megfelelője a Ѫ, amely grafémának az elnevezése az óegyházi szláv nyelvben onsь volt. A cirill Ѫ YUS (onsь) nazális magánhangzó adaptálása a Kárpát-medencei rovásba hármas O-ként nem történhetett meg a cirill ábécé létrejötte, vagyis a 893 és 927 közötti időszak előtt.36 Nyelvtörténeti adatok szerint a keleti szláv nyelvben a 10. század közepén már nem voltak meg a nazálisok, a szlovénban pedig a 10. században tűntek el, a bolgár viszont tovább, még a 12-13. században is őrizte azt. Ebből arra következtettek, hogy a 6. korsón a szláv nyelvű vodojǫ/vízzel szóban37 olvasható nazális magánhangzó a bolgár szláv nyelvre utal, ez pedig azt a feltételezést erősíti, hogy ez a felirat a bolgár, majd bizánci vazallus Ajtony
33 László–Rácz 1977, 41. 34 Fontos megjegyezni, hogy a szerzők szerint a honfoglalók nem ismerték a Kárpát-medencei rovást (Hosszú–Zelliger 2014, 182.). 35 Hosszú–Zelliger 2014, 187. 36 Hosszú–Zelliger 2014, 187. 37 Vékony 2004, 149.



ŐSI ÍRÁSAINK II.
184
udvarában keletkezett.38 Bár a kincs keltezésével kapcsolatos kérdéssel külön nem foglalkoztak, megfigyeléseik eredményei egyértelműen az avar kori, 7-8. századi keltezés ellen szóltak, és László Gyula évtizedeken át elutasított 10-11. századi keltezéséhez tértek vissza.39 A kincslelet tárgyain az ezredfordulón meginduló szisztematikus műszeres vizsgálatok, összetétel- elemzések, ötvöstechnikai megfigyelések fontosabb eredményeinek előzetes ismertetésére és megvitatására 2010-ben konferenciát tartottak Bécsben, amelynek anyaga csak öt év múlva jelent meg.40 A még későbbi, részletes eredményeket közlő kétkötetes monográfia Magyarországon sajnálatos módon még ma is alig érhető el,41 pedig adatai alapvetően új alapokra helyezik az aranyedényekkel kapcsolatos kutatásokat.42 Ezúttal csak néhány új megállapításra hívnám fel a figyelmet. Viktor Freiberger és Brigit Bühler komplex vizsgálati eredményei a technológiai eljárások, eszközlenyomatok alapján olyan edénycsoportok között is szoros kapcsolatokat mutattak ki, amelyeket a korábbi, inkább régészeti, művészettörténeti megközelítésű elemzések a kincsen belül eltérő időszakokba soroltak (2. kép).43 Az edények készítése során használt eszközök, sajátos ötvöstechnikai megoldások például meglepő módon egy csoportba kapcsolnak olyan, ránézésre stilisztikai szempontból egymástól teljesen eltérő tárgyakat, mint az alakos ábrázolású 2., 7. korsó és a 8. csésze vagy az úgynevezett pálcikaindás (13-16., 20-21.) tálak, valamint a 19. pyxis.44 Például a 2. és 7. számú kancsó hátterének kialakításához teljesen hasonló, könnycsepp alakú szerszámot használtak.45
38 Hosszú–Zelliger 2014, 187.; Következtetéseik abból a szempontból is fontosak, hogy László Gyula korábbi álláspontját, amelyben a Nagyszentmiklósi kincset az előkerülés helyéhez közel eső egykori marosvári (Csanád) székhely és utolsó csata miatt Ajtonyhoz (kb. 955-kb. 1028) kötötte, ismét a kutatás előterébe helyezték. (László–Rácz 1977, 187.). 39 László–Rácz 1977. 40 Daim et al. 2015. 41 Bühler–Freiberger 2018. 42 Olyan alapvető, több mint kétszáz éve rosszul értelmezett készítéstechnikai kérdéseket tisztáztak, hogy például a leletegyüttes korsóinak teljes teste egy darabból áll, és ezért a korsó falának alján nincsenek forrasztások. Erre az eljárásra nem találtak párhuzamokat, ezért egy sajátos technológiának tartják. (Freiberger–Bühler 2015, 12.). 43 Freiberger–Bühler 2015, 10. 44 Freiberger–Bühler 2015, 10. 45 Freiberger–Bühler 2015, 10., Abb. 14–15.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
185
A 8. csésze vízszintes fogantyúján, valamint a 3., 6-7. korsóknál is gyűrűs végű ponccal alakították ki a térhatás növelésére a hátteret, ráadásul az eszközlenyomatok méretei a 8. csésze és a 7. korsó esetében ugyanazon szerszám használatára utalnak.46 Többségben a pálcikaindás csoporthoz tartozó edényeken fordultak elő a háromszög alakú, „nyílhegy” munkaszélű lenyomatok is (8., 10., 13., 14., 15., 16. és 20. edények).47 Más esetekben – mint a 9. és 10. számú tálpárosnál – pedig a teljes formai hasonlóság ellenére sem lehetett bizonyítani egyetlen ponton sem azonos szerszámok használatát, sőt, még az elvileg hasonló feladatokhoz (pl. háttér poncolása) is gyakran különböző típusú eszközöket alkalmaztak, ez pedig akár eltérő műhelyre is utalhat.48 Az eredményeik alapján a kincsleletben az eddig feltételezettnél szélesebb körben és szorosabban egymáshoz köthető tárgyak kapcsán a szerzők azt gondolták, hogy a jelenség hátterében részben az általános és hosszú időn át alig változó kézműves hagyományok, az egymáshoz szorosan kapcsolódó műhelyek, „műhelykörök” állhattak. Másrészt ez szerintük jelzés arra nézve is, hogy az aranyedények készítése során nem telhetett el olyan hosszú idő, mint azt korábban gondolták.49 Az eredetileg palacknak készült edények füles korsókká való átalakítása, a 8. csésze vízszintes füllel, a 20-21. tálak csattal való kiegészítése, a 11-12. poharakon megfigyelt, félbemaradt átalakítás nyomai pedig felvetik azt a kérdést, hogy mindezek vajon összefügghettek-e a tárgyak tulajdonosváltozásaival is.50 A bécsi konferencia egy másik résztvevője, Egon Wamers már tanulmánya címében is jelezte, hogy szerinte a Nagyszentmiklósi kincs nem tekinthető avar kori ötvösterméknek.51 Erre akkor következtetett, amikor a 19. pyxist a 8-9. századi európai művészet kontextusában vizsgálta, különös tekintettel a Bizánc–Alpok
46 Freiberger–Bühler 2015, 10., Abb. 17., 19–20. 47 Freiberger–Bühler 2015, 13., Abb. 51–55. 48 Freiberger–Bühler 2015, 12. 49 Freiberger–Bühler 2015, 11. 50 Freiberger–Bühler 2015, 17–18. 51 Bálint Csanád elutasítja a Karoling eredet lehetőségét, a 820–850 között készült, 1027 körül elrejtett Halton Moor-i csésze és a nagyszenmiklósi pyxis közötti szoros párhuzamot azzal magyarázta, hogy a kincs tárgyait készítő avar ötvös ismert, látott ilyen nyugat-európai edényeket. Az avar kerámiák között megtalálható formai párhuzamokat önmagukban is elegendő bizonyítéknak tartotta a 19. pyxis avar eredetére (Bálint 2004, 500–504., 499.).



ŐSI ÍRÁSAINK II.
186
Dél-Karoling liturgikus művészet és építészet 800 körüli évtizedekben keletkezett alkotásaira.52 A színes, üvegberakású pyxisen látható „életfa” és griff szerinte az adott korban már egyértelműen keresztény motívum, és a kereszttel díszített, eredetileg fedéllel ellátott edény liturgikus használatát feltételezi. Füllel való felszerelését, ivóedénnyé alakítását, másodlagos profán használatát más kulturális kontextushoz köti. Az általános morfológiai, művészettörténeti és ikonográfiai szempontok alapján a 19. pyxis a (keleti) Alpok–Felső-Olaszország–Adria régióban, a 9. század közepénél nem később készülhetett.53 Megfigyelései szerint a Nagyszentmiklósi kincs 1-7. korsóihoz hasonló edényeket a liturgiában a keleti és a nyugati egyházban egyaránt használtak a 9. század első felében. Ezért a kincs egészére nézve is megfontolandónak tartja, hogy annak egyes részei eredetileg a liturgia eszközeiként egyházi felszereléshez tartozhattak, amelyek valamilyen módon pogány kezekbe kerültek, ahol azokat saját céljaikra alakították át.54 A Nagyszentmiklósi kincslelet 19. pyxisét azonban Mechthild SchulzeDörlamm szerint még valamivel később, legkorábban a 9. század második harmadában készíthették.55 Szerinte a kincs edényei formájukban és díszítésükben egyébként is olyan nagymértékben különböznek egymástól, hogy azok eltérő időpontokban készülhettek, és más-más eredetűek lehetnek, bár jellemzően a 9. századra datálhatók.56 A 20. számú tálra szerelt hársfalevél alakú csat (3a kép) párhuzamait a 9-10. század eleji leletek között találta meg, számunkra különösen fontos, hogy többek között Bolsije Tigani, Tiszaeszlár–Bashalom és Vereb honfoglalás kori temetőjének sírjaiban, az utóbbiban ráadásul I. Berengar császár (915–924) érmével keltezhetően (3b kép).57 Ugyancsak a 9–10. századi honfoglalás kori tárgyak díszítőelemei között találta meg a 6. számú korsó külső szélén látható négy pár palmetta dísz párhuzamait, amelyek sima, fényes felületükkel jól kiemelkednek a poncolt háttérből. A két-két kifelé hajló, csomóval párba fogott palmetta ág formájában és szerkesztési módjában is jól kö
52 Wamers 2015. 53 Wamers 2015, 107–108. 54 Wamers 2015, 108. 55 Schulze-Dörlamm 2010, 138. 56 Schulze-Dörlamm 2010, 127. 57 Schulze-Dörlamm 2010, 135–136., Abb. 7–8.; Fodor et al. 1996, 187., 375.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
187
vethető eltéréseket látott a késő avar kori fémművesek hasonló motívumaitól. Megfigyelései alapján kizárta a kincs röviddel 800 előtti vagy utáni elrejtését, a felsorolt érvek alapján inkább a 10-11. századot tartotta reálisnak. A késő avar kori meghatározással szemben javasolta, hogy a továbbiakban ennek megfelelő irányba folyjon a kutatás a kincs kapcsolatrendszerének, lehetséges tulajdonosának felkutatására.58 Az imént felsorolt néhány fontosabb újabb vizsgálati eredmény, megfigyelés mindenképpen abba az irányba mutat, hogy érdemes a korábbi, a 2002-es budapesti kiállítás koncepciójában tükröződő álláspont főbb elemeit újragondolni. Ennek módjára Bálint Csanád ma is megszívlelendő útmutatót adott, amikor a kincslelet rejtélyeinek megoldásához a párhuzamok öncélú és felesleges szaporítása helyett Fodor István szavaival érvelt: „Magukon a tárgyakon kell tehát olyan részleteket feltárnunk, amelyek a kutatók szeme elől eddig rejtve maradtak, és amelyek talán újabb gondolatsort indíthatnak el.”59 Egyik ilyen apró, Keletről és Bizáncból ismeretlennek és ezért speciálisan a kincs edényeire jellemzőnek tartott részlet lehet, hogy alaposabban megnézzük a kincs edényein (2., 7., 8., 19., 20.) a csőrén kettős ívvel (foggal?) ábrázolt griffeket60 és a párhuzamaként bemutatott komáromi avar övveretet (4a kép).61 Azt rögtön az elején le kell szögezni, hogy a sas- és különösen a sólyomféléknél általánosan jellemző a felső csőrkávának a táplálék darabolását segítő kettős ívelése (4c kép), amely így a régészeti anyagban inkább a természet pontos megfigyelését jelzi és kevésbé valami speciális jelenséget.62 Ráadásul a korhatározó erejű bizonyítéknak tartott komáromi vereten63 látható állatnak (4b kép) nem sima felületű, hegyes csőre van, az nem griff, hanem egyértelműen azt a pillanatot ábrázolja, amikor
58 Schulze-Dörlamm 2010, 138. 59 Bálint 2004, 407.; Fodor 1981, 113. 60 Bálint 2004, 510., 248. kép. 61 Bálint 2004, 510., 249. kép 3. 62 Ezúton is szeretném megköszönni Bagyura János segítségét, aki segített eligazodni a sas- és sólyomfélék viselkedésének jellemzői között. 63 Komárom–Hajógyár avar temető 36. sír övveretén látható fejet az ásató már az első közlésekben is tévesen griffnek határozta meg, és címadó borítóképe a Griffek és oroszlánok népe könyvnek is (Trugly 1987; 1991, 259.; 1994.), amelyet a későbbi kutatás széles körben automatikusan átvett.



ŐSI ÍRÁSAINK II.
188
a borjú születésekor a jellegzetesen félrelógó, redős nyelvével kibújik az anyjából.64 Így ennek az egyébként jól keltezhető avar leletnek valójában semmi köze a Nagyszentmiklósi kincs kormeghatározásához vagy ábrázolásaihoz. A 2. és 21. edényeken látható állatábrázolásokkal kapcsolatba hozott avar övveretek azonos tartalmúnak gondolt állatküzdelmi jeleneteiről65 csak röviden jegyezném meg, hogy ott is jelentős és többszörös a félreértés. A feltételesen az uralkodói hatalom kifejeződésének tartott állatküzdelmi jelenetek,66 konkrétan a 2. és 21. edényeken a bizáncinak és nem keleti eredetűnek vélt, a griff és a szarvas jelenete67 az ikonográfiai részletek miatt nehezen hasonlítható össze a bemutatott avar övveretek ábrázolásaival (5a kép).68 Tény, hogy – bár eltérő testtartással, de – mindkettőn szerepelnek griffek és növényevő állatok is. Az aranyedényeken azonban egyértelműen szarvas látható, míg az avar vereteken szarvasmarha, méghozzá a következetesen ábrázolt csök alapján bika (5b kép).69 A két képtípusban a növényevők lábtartása következetesen eltér: a bika a teste alá húzott, összekötözött lábakkal, áldozati pózban van, ennek megfelelően a kép üzenete is ehhez kapcsolódik.70 A kincslelet edényein a szarvasok lábai ezzel ellentétben szabadon vannak, a jobb oldalon előre, illetve hátra nyúlnak. Különösen a jobb hátsó láb számos ábrázoláson megfigyelhető tartása árulkodik arról, hogy itt egy közismert, régi és széles körben elterjedt, ikonográfiai szempontból pontosan szerkesztett, jól értelmezhető üzenet van előttünk.71 Ahhoz, hogy ez az üzenet
64 A komáromi veret téves értelmezésére dr. Bozi Róbert állatorvos hívta fel a figyelmemet. Külön köszönöm a mindig készséges baráti segítségét, az állatok viselkedésére vonatkozó ismereteinek megosztását, munkámhoz nyújtott tanácsait. 65 Bálint 2004, 394., 161–162. kép. 66 Bálint 2004, 352–357. 67 Bálint 2004, 357. 68 Bálint 2004, 161–162. kép. 69 Ez azért is érdekes, mert a szerző hosszasan érvel amellett, hogy bár a bikakultusz a török népek egy részénél kimutatható, a kora középkori sztyeppei – és általában az ázsiai – művészetben bikaábrázolással alig találkozni, ugyanakkor az Mükéné óta jelen van Európában (Bálint 2004, 488.). Ez csak részben igaz, meg kell jegyezni, hogy – mint arra Makkay János már régen felhívta a figyelmet – számos sztyeppei elem éppen a korai iráni népek görög területeken való megjelenésével terjedt el (Makkay 1998; 2006; 2008). 70 Szabó 2019b. 71 Már az altaji Pazirik 1. kurgán szkíta kori ábrázolásain is fontos ikonográfiai elem ez a lábtartás (Руденко 1952, Рис. 113.).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
189
értelmezhető legyen, tisztázni kell, hogy a szarvas ebben az esetben az agancsai ellenére sem bika, hanem mint a lábtartása mutatja, ugyanaz az ősanyát jelképező agancsos ünő, mint ami az altaji Basadar 2. kurgán szkíta kori leletén vagy az iráni szaszanida edényeken is látható (5c–d kép).72 Mindezek arra mutatnak, hogy a nagyszentmiklósi 2. és 21. edényeken nem küzdő, hanem a termékenységre utaló párzó állatok láthatók, amelyek teljesen más üzenetet hordoznak, és alapvető ikonográfiai részletekben is eltérnek az avar övveretek áldozatbemutatáshoz kapcsolódó, bikát és griffeket ábrázoló jelenetétől. A nagyszentmiklósi és általában a honfoglalás kori leletanyag közötti lehetséges kapcsolatok elutasításának érvei között az a látványos elem is szerepel, hogy a rakamazi korongon a sas nem nőt tart a karmai között,73 hanem két fiókát (6a kép). Természetesen már az sem mindegy, hogy ki mit ért a félrevezető módon általánosan „égberagadási jelenet”-nek nevezett ábrázoláson, amely a kincs 2. és 7. korsóján is látható (6b-c kép). Ha a jelenet tartalmi elemeire és – a továbbiakban ismertetett – természeti-néprajzi párhuzamokra is figyelemmel vagyunk, akkor azonban teljesen világos, hogy nászjelenetről,74 a termékenységről van szó mindkét esetben, amelynek célja az utódok nemzése. Erre egyik jó és legteljesebb példa a permi, Bolsaja Anikova lelőhelyen talált, 6-7. századra keltezhető, feltehetően kelet-iráni készítésű tál, ahol a sas és a nő mellett a két „vadász”, azaz utód is látható (6d kép).75 A gyökereiben a bronzkorig visszanyúló és széles körben elterjedt jelenet változatain jól látható, hogy az ábrázolásokon a sas nemcsak nőt ölelhet át karmaival, hanem agancsos szarvastehenet, az ősanyát jelképező csodaszarvast is foghat, mint például
72 Руденко 1952, Рис. 107.; Szabó 2020, 10. kép. 73 Bálint 2004, 140. 74 Füzes-Frech’ Miklós is felvetette már ezt a lehetőséget, de ő az ábrázoláshoz kapcsolódó Ganümüdész-teóriára utalva (Mavrodinov 1943, 94–98.) úgy látja, hogy az emberi lény passzív pederasztiában, a sas alakú Zeusszal passzív bestialitásban szenved (László–Rácz 1977, 184.). 75 Kamilla Trever a két vadászt a Dioszkuroszokkal, a női alakot Anahita istennővel azonosította. Kérdéses azonban az is, hogy a szaszanida edény képeinek üzenetét a helyiek vajon ugyanúgy értelmezték-e. Тревер 1937, 13., T. III.; Bálint 2004, 346.



ŐSI ÍRÁSAINK II.
190
az altaji szkíta aranyleleten76 vagy a szaszanida edényeken.77 (A jelenet pontos hátterére, egyértelműen megfogalmazott és jól követhető ikonográfiai elemeire, értelmezési lehetőségére a továbbiakban még részletesen visszatérek.) A termékenység ábrázolásának ez a módja szervesen kapcsolja a kincs reliefjeit a kaukázusi és a sztyeppei, szaszanida leletekhez ugyanúgy, mint a honfoglalás kori viseleti tárgyakhoz. Ebbe a sorba tartozik a 8. csésze utólag ráforrasztott78 fülén látható nagymacska és „szent fa” ókori eredetű, bőséget, termékenységet jelentő ábrázolása,79 amely szintén inkább a honfoglalók hajfonatkorongjain látható hasonló jelenetek képi és tartalmi világához áll közelebb, mintsem csak az ovális formájában és vízszintes fülében egyezést mutató adai avar temetőben feltárt tálhoz.80 A Nagyszentmiklósi kincs hét korsójából a kitüntetett figyelemmel elemzett 2. és 7. korsónál az antik forma és a barbár ízlés feltételezett nagymértékű keveredésének igazolására az érvek sorában szerepelnek a leletegyüttes többi tárgyához képest a technikai felkészültségre és gyakorlatra utaló jegyek közötti eltérések is. Az egyik ilyen állítás, hogy a korsók aljánál öt esetben a palástszerűen kialakított testbe alulról forrasztották bele a homorú talpat, a 2. és 7. korsónál pedig az ötvös az anyag kalapálásával állította elő azt.81 Az újabb archaeometriai vizsgálatok azonban arra mutatnak, hogy a korsók testét minden esetben egyetlen darabból formálták, aljuknál a röntgenfelvételeken sincs forrasztásnak nyoma.82 A kincslelet korsóinak éppen az az egyik, csak a közelmúltban megfigyelt technikai sajátossága, hogy a korsó teljes teste egy darabból áll, és ezért a korsó falának alján nincsenek varratok. Ennek a szokatlan, nagyon összetett gyártási folyamatnak a régészeti leletek között egyelőre nem is ismert párhuzama,83 ez azonban technológiai szempontból még inkább
76 Руденко 1952, Рис. 107. 77 Szabó 2020, 10. kép. 78 Bühler–Freiberger 2018, 80. 79 Komoróczy 1976. 80 Bálint 2004, 471. 81 Bálint 2004, 531. 82 Bühler–Freiberger 2015, 11. 83 Bühler–Freiberger 2015, 11.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
191
egybekapcsolja a hét korsót. Még akkor is, ha ezen a körön belül a 2. és 7. korsónál a fenék egyaránt enyhén homorú kiképzése eltér a másik öt tárgy gyűrűszerűen kialakított aljától.84 A két korsó díszítése között a hasonló témájú ábrázolások ellenére is jól megfigyelhető formai eltérések vannak. Ilyen például a 7. korsó esetében az értelmezés szerint két fa (szőlő) közötti jelenet85 is, ahol hiányoznak a szaszanida művészetben gyakori szőlőfürtös indákra, hálókra utaló részletek.86 Az indás növényeknek automatikusan a szőlővel, borral való összekapcsolása a kutatásban egy általános toposz, amely teljesen figyelmen kívül hagyja, hogy az áldozati ital – és így az ábrázolt növény is – kulturálisan meghatározott, az egyes népek életmódjára, hagyományaira jellemző, évezredeken át jól követhető szál.87 A két korsó ábrázolásait újabban Nikolay Markov elemezte, aki élesen bírálta és elutasította mind a tárgyak Kárpát-medencei avar készítését, mind pedig a dunai proto bulgár eredetet, valamint a Ganümüdész elrablásáról szóló mítosszal való összekapcsolást is.88 Lényegében az Avesztából és a zoroasztriánus vallásokból ismert Anahita, a vizek ősi indoiráni istennőjével kapcsolatos, Kamilla Vasziljevna Trever által már 1937-ben leírt89 magyarázathoz kanyarodott vissza. A korsókon látható személyek közül szerinte a lángoló koronás fő Takhmurasz, aki a gonosz Ahrimán legyőzése után azon lovagolt („vadászjelenet”), a páncélos vitéz („győztes fejedelem”) az Uladot foglyul ejtő Rusztem, aki Raksh lovának nyerge mögé Arshlang fejét akasztotta.90 Ugyancsak a perzsa mítoszokat őrző Sáhnáme sorait idézi Szám sah kitagadott fia, Zál kapcsán is, akit száműzetésében az Alburz hegység sziklái között egy nőstény oroszlán szoptatott, amíg Szimurg el nem ragadta táplálékul a fiókáinak, akik azonban nem ették meg, hanem vérrel itatták, s így hatalmas vitéz lett belőle. Ebben az összefüggésben szerinte értelmezhetők az olyan részletek is, mint az emberi
84 Bühler–Freiberger 2018, T. 23 k., T. 157 f. 85 Bálint 2004, 165. 86 Bálint 2004, 165. 87 Szabó 2018a. 88 Markov 2014. 89 Тревер 1937, 14. 90 Markov 2014, 96.



ŐSI ÍRÁSAINK II.
192
test meztelensége, a madár felé nyújtott edényben a szóma (haoma), az isteni halhatatlanság itala és a démonok, valamint a boszorkányok legyőzését segítő barszuma ág is.91 (Azonban meg kell jegyezni, ez a magyarázat azt is feltételezi, hogy az edény mindkét oldalán látható emberi lény neme férfi.) A 7. korsó nyakán lévő növényt92 az életet adó, gyógyító, hatalmas Gaokerena fával azonosította, amelynek gyümölcse a halhatatlanság elixírjét tartalmazta. Ez a fontos jelkép továbbélt a kereszténységben és az iszlámban is. A fa elpusztítására a gonosz békaként a gyökerek közé fészkelt, a korsó nyakán ez magyarázná a béka ábrázolását és aránytalanul nagy méretét, a kétéltűt megfogó gém pedig a rossz felett győzedelmeskedő jó megtestesítője.93 A vizsgált aranyedények készítőit Nikolay Markov szerint a korsók ábrázolásain a perzsa mítoszokban, a zoroasztriánus jelképrendszerben jól követhető jegyek alapján a tűzimádást valló, többé-kevésbé az ősi iráni népek kulturális hagyományainak örökösei között kell keresni. A kincs tárgyain megjelenő keresztény szimbólumokat, utólagos feliratokat a tárgyaknak a kereszténységet is megérő hosszú élettartama bizonyítékának tartotta.94 Fontos azonban megjegyezni, hogy az úgynevezett állatküzdelmi jelenetnek nem találta meg konkrét mitológiai párhuzamát, azt a zoroasztriánus vallás alapvető képzeteihez kapcsolódóan a jó és a gonosz harcának gondolta.95 Sajnos sem a két korsó közötti eltérésekre, sem pedig a 2. korsó szűkebb körű ábrázolásainak értelmezésére nem tért ki. Pedig a magyar kutatás éppen a 2. korsót állította tipológiai kapcsolatba a szaszanida fémművességgel, feltételezve, hogy ötvöse a szaszanida kultúrától ihletve dolgozott,96 és az edényen látható ábrázolások alapján is elképzelhetőnek tartott bizonyos közép-ázsiai kapcsolatokat.97
91 Markov 2014, 98. 92 Füzes-Frech’ Miklós a 7. korsó nyakán látható növényt békatutajnak határozta meg (László–Rácz 1977, 183.). 93 Markov 2014, 99–100. 94 Markov 2014, 100. 95 Markov 2014, 97. 96 Bálint 2004, 163. 97 Bálint 2004, 245.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
193
Már ez a néhány most említett újabb kutatási eredmény is jelzi, hogy a Nagyszentmiklósi kincslelet avar keltezésre vonatkozó, előzőleg már ismertetett főbb érveknek és következtetéseknek több tényező is ellentmond. Ilyen például a rovásírások egy részének 10. századnál biztosan nem korábbi keltezhetősége, a 19. pyxis 9. századon belüli készítése, valamint a 21. tál utólag ráerősített csatjának a 9-10. századi honfoglaló anyagban található párhuzamai is, az ábrázolások kulturális összefüggéseiben pedig lényegesen nagyobb mértékben kell számolni az iráni népek hagyományaival. Ebből a szempontból is rendkívül érdekes és értékes, hogy Vékony Gábor a 6. korsó alján látható, eltérő nyelvű (ogur, magyar, szláv, alán) feliratok, de azonos jelentésű rovásfeliratok azonosítása során a peremen lévő negyediket az alán dan/víz szóval azonosította.98 Az iráni népek közé tartozó alánok késői leszármazottai, a hagyományaikat évezredek óta szinte változatlan formában őrző oszétek ma is a Kaukázusban élnek, ez pedig így jó lehetőséget jelent a Nagyszentmiklósi kincs értelmezését is megkönnyítő szokásaik, gondolkodásmódjuk közvetlen megismerésére.99 A kaukázusi oszétek híres etikettje nemcsak a bronzkorig visszakövethető, a Nart eposzokban is olvasható hagyományaik egyes elemeit őrizte meg, hanem mai napig az életük minden fontos mozzanatát a legapróbb részletekig meghatározó szabályrendszer is.100 Az egyik legfontosabb eseményen, a lakomákon az ültetésen, az imák sorrendjén, a teríték pontos elhelyezésén, a három lepény felvágásának módján és az egyes személyeknek járó megfelelő húsdarabok rendjén túl még az olyan apró részletek is pontosan szabályozottak, hogy az imák alatt hogyan kell a teljességet jelző három ujjal az asztalt érinteni.101 Nem is beszélve a férfiak és nők viseletének, viselkedésének, de még használható szavainak is szigorúan meghatározott és megkövetelt használatáról. Ilyen, minden jelkép esetében a közösség tagjai számára jól értelmezhető formához
98 Vékony 2004, 149.; Hosszú–Zelliger 2014, 187. 99 Kutatóútjaim során a térség (Törökország, Irán, Grúzia, Észak- és Dél- Oszétia) jelentős részét sikerült bejárni 2012 és 2019 között, és a korábbi oroszországi ismereteimet újabb, a múzeumokban látottakon túl jelentős terepi tapasztalatokkal egészíthettem ki. 100 Нарты 1991. Jellemző a már csak maroknyian lévő oszétek gondolkodására az a mondás, hogy „tartsd meg a szokásaidat, és a szokásaid megtartanak téged”. 101 Szabó 2018b.



ŐSI ÍRÁSAINK II.
194
pontosan megfogalmazott tartalmat és jelentést rendelő kulturális környezetben elképzelhetetlen, hogy például a közösségi alkalmakkor használt edényeiken csak úgy, „idealizált, inkoherens elemekből összeállított művészi kompozíció”102 jelenjen meg.103 A térség régészeti leletein egyébként is jól követhető az a folyamat, ahogyan az ókori Kelet és a sztyeppe iráni népei között közvetítő szerepet játszó Kaukázus fémművessége révén a Dél-Mezopotámiában a 4-3. évezredben kiteljesedő szokáselemek a mitológiai motívumok dokumentáltan egységes rendszerévé kiforrva eljutottak az északabbi területekre.104 Ezek hatása aztán – miként más, a gazdálkodáshoz, fémművességhez stb. köthető elemek – körkörösen sugározva, széles körben (vissza)hatottak, és elterjedtek a sztyeppen – és a vaskortól főként az iráni, majd a türk népek vándorlásai révén Európában is. A díszes bronz lemezöveket például olyan mesterek készítették, akik pontosan ismerték ugyan az urartui bronzövek képi és tárgyi világát, szerkesztési szabályait, és képsoraikon ugyan azok stílusát követve, de mégis saját közösségük hangsúlyozottan helyi gyökerű szokásait tükrözték vissza.105 Ez a hagyományrendszer egyaránt eltért például a szarvasoknak az ókori Keleten elsősorban vadászzsákmánynak tekintett felfogásától és a sztyeppei népeknél széles körben az összekötözött lábú áldozati állatokat ábrázoló szemléletétől is.106 Pontosan megfogalmazott ikonográfiai elemekkel (a csodaszarvas sikertelen vadászata, szoptató agancsos ünő) jelezte a saját, az agancsos ünőhöz mint ősanyához való viszonyát, amely egyébként az iráni népek mozgásához köthetően a kora vaskortól Ázsia és Európa területén is széles körben elterjedt és szívósan továbbélt.107 A részletek között aprónak tűnő eltérések jelentőségét jól mutatja, hogy például a Nagyszentmiklósi kincs 2. korsóján a lerogyó, hát
102 Bálint 2004, 370. 103 Magam is megtapasztaltam, amikor annak ellenére, hogy a közösség megbecsült vendége voltam, egy szokáselem véletlen megszegése, egyetlen apró, végig nem gondolt kézmozdulat miatt, mégis azonnal, szinte lincshangulat alakult ki. Több esetben pedig még a vendégjog sem volt elég ahhoz, hogy a szertartásokon való részvételen túl a szokások legfontosabb elemeit dokumentálhassam is. 104 Погребова 1992. 105 Castelluccia 2017.; Szabó 2019a. 106 Погребова 1992, Рис. 26–27.; Szabó 2019b. 107 Szabó 2017a; 2019b 4–13. ábra.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
195
raforduló, jobb hátsó lábát természetellenes módon kinyújtó szarvas ábrázolása a Koban-kultúra anyagából még hiányzik, viszont pazirik szkíta kori ábrázolásaitól kezdve a gondolatkör ezzel a jól követhető elemmel is kiegészült és széles körben elterjedt.108 A kobáni halotti öveken a jelenetsor a temetési szertartáson használt ruházat óvó-védő díszeinek is része, az emberi élet fontos fordulópontjához, ünnepi alkalmához kapcsolódva jelent meg. Az öveken legnagyobb számban látható, gyakran az „életfa” előtt álló nagymacskák képsorai az urartui előképek alapján nem kétséges, hogy az ottani tárgyakon látható oroszlánokat utánozták.109 Sőt, még az állatok oldalán látható rozetták, csepp alakú díszek is onnan átvett elemeknek tekinthetők (8c kép). (Ezek a természeti előképekhez nem kapcsolható, évezredeken át megőrződött ikonográfiai részletek (8b kép) még honfoglalás kori hajfonatkorongjaink nagymacskáinak oldalán is gyakran megfigyelhetők (8a, d kép110). Azonban jól látható, hogy a helyi mesterek nemcsak egyszerűen lemásolták és átvették a mintául szolgáló tárgyakon lévő ábrázolások elemeit, szerkezeti felépítését, hanem az adott keretek között az oroszlán helyett saját környezetükből egy másik, de nagyon hasonló karakterű állatot ábrázoltak. Sőt, akárcsak a szarvasok esetében, azt saját képükre átformálva, a közösségük hagyományainak megfelelő jegyekkel, jelentéssel ruházták föl. Az előképek és párhuzamok, a jegyek összessége, a helyi természeti környezet alapján a Tli 350. sírjában111 talált lemezövön látható ragadozókat például közelebbről leopárdnak (Panthera pardus ciscaucasica), helyi elnevezésével barsznak lehet meghatározni.112 Ez a sajnos kihalófélben lévő, mintegy 2,5 m hosszú, pöttyözött bundájú állat a Kaukázus térségében a legnagyobb ragadozó volt, vadásztudományát, erejét, ügyességét nem véletlenül csodálják és félik is egyszerre az ott élő emberek a mai napig. S évezredek után is ugyanazok a tiszteletből fakadó érzetek kapcsolódnak hozzá, az oszétek címerállataként ugyanazon értékeket
108 Руденко 1952, Рис. 113. 109 Техов 2002, T. 100., T. 35–39. 110 Aldebrő, Balatonújlak, Dunamocs, Eger, Kalocsa, Kunpeszér, Nyíracsád, Tiszaeszlár–Bashalom stb. (Szabó 2021). 111 Техов 2002, T. 20–22.; Scsiev et al. 2020. 112 Szabó 2019a.



ŐSI ÍRÁSAINK II.
196
hirdeti és ugyanúgy óvó-védő, a közösséget összetartó ereje, szerepe van, mint a bronzkori Koban-kultúra idejében. A Nagyszentmiklósi kincs 2. korsóján a szarvas hátán lévő szárnyas nagymacskaféle karcsú, poncolással pöttyözött teste (5a kép) Kádár Zoltánt is párducra emlékeztette.113 A barsz nemétől és testtartásának pontos ábrázolásától függő jelentést, üzenetet a korabeli emberek széles körben értették, egyértelmű számukra például a honfoglalás kori korongjainkon látható, a termékenységre való utalásként taposó mozdulatot végző állatok másfajta jelentése (8d kép). Csak a kultúrkört már nem ismerő, késői korok találgatásokra szoruló embere gondolhatja ezeket ötletszerűen összeválogatható ikonográfiai elemeknek. A kaukázusi hagyományokon felnevelkedett ember szempontjából például a 2. és 7. korsón látható ragadozó madár értelmezéséhez álljon itt az a történet, amely jól tükrözi, hogy mit tartanak a sasról még ma is az oszét nők, és amely meggyőződésem szerint a Nagyszentmiklósi kincs tárgyai mellett számos honfoglalás kori leletünk üzenetének megértéséhez is hozzásegít bennünket. Róza Tandelova és Galina Dzsidzsojeva osztotta meg velem az ironoknak és digoroknak114 azt a természetismeretüket tükröző történetét, ahogyan a kaukázusi hegyek nagy testű ragadozó madara, a szirti sas egy életre társat választ magának. Amikor eljön a párválasztás ideje, akkor a tojó letör egy gallyat egy fáról vagy bokorról, a csőrébe veszi, és nagy magasságba emelkedik vele, majd körözni kezd. A hímek odagyűlnek és körbeveszik a tojót, aki leejti az ágat, és figyeli, hogy melyik sas kapja el és hozza fel neki újból és újból, majd adja neki vissza óvatosan a csőrébe. Ezt sokszor megismétlik, amíg a tojó teljesen biztos lehet abban, hogy a hím a ledobott ágat elkapja és vissza tudja vinni, a nászukra csak azután kerülhet sor. A nagy testű szirti sas fiókái sokáig tehetetlenek, csak lassan érnek meg a repülésre, ezért a pár fészküket magas, megközelíthetetlen sziklafalakra építi. A nagyméretű, ágakból, gallyakból rakott fészket saját tollazatukból kitépett pihékkel bélelik a hideg ellen. A kiköltött tojásokból előbújó
113 László–Rácz 1977, 181. 114 A mai Észak-Oszét-Alánia Köztársaság őslakói többségében az inkább sztyeppei kötődésű ironok és a nyelvükben és szokásaikban is archaikusabb, az ókori Kelet felé szorosabb kapcsolatokat mutató digorok lakják (Szabó 2017b; 2018c).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
197
esetlen fiókákat a puha, meleg fészekben a szülők a testükkel védik, takargatják az esőtől, a tűző naptól, vizet, ételt visznek nekik egészen addig, amíg meg nem erősödnek, ki nem nő a szárny- és faroktolluk is. Akkor a hím a fészek szélére ül és szárnyaival verni, csépelni kezdi azt, hogy az összes toll kiessen belőle és csak a kemény ágkeret maradjon meg. A fiókák a kényelmetlenné vált fészekben megszeppenve figyelik, hogy anyjuk ezúttal a fészektől pár méterre leül az etetésükre hozott hallal, és elkezdi enni a zsákmányt. Az egyre éhesebb és türelmetlenebb fiókák kiabálnak, rikácsolnak, követelik az ételt, nem értik, mi történik, miért olyan kényelmetlen és huzatos a fészek, miért nem kapják a megszokott módon a csőrükbe a húsdarabokat. Korábban még soha nem végzett dolgot kell tenniük: ahhoz, hogy anyjukhoz és a táplálékhoz jussanak, kénytelenek kiugrani a fészekből. Nehéz, erőtlen testük még ügyetlen ahhoz, hogy elérjenek az anyáig, így a magas sziklafalról a mélybe zuhannak. Az apjuk azonban utánuk repül, és zuhanás közben elkapja őket, fiókáit visszaviszi a fészekbe. Továbbra sem kapnak enni, ezért kezdődik minden elölről, újból és újból, amíg egyszer csak kitárt szárnyukon siklani kezdenek, és többé már nem kőként zuhannak, hanem repülnek, a táplálékkal egyre messzebb és messzebb leülő anyjukhoz tudnak menni, és aztán megismerik a távoli halászó helyeket is, készülnek az önálló életre. A nem véletlenül a nők körében népszerű, reális elemekre épülő párválasztási tantörténetnek a régészet oldaláról több szempontból is szintén nagyon fontos üzenete van. Ahogyan Nikolay Markov meggyőzően logikus magyarázatokat talált a Nagyszentmiklósi kincs két korsóján látható ábrázolások értelmezésére az iráni kultúrkör mítoszain belül, a kaukázusi szokások, hagyományok értelmében a fenti elbeszélés alapján is a konkrét esetben végképp elvethető a görög kultúrkörhöz kötődő Ganümédész-legenda felőli megközelítés.115 A bolgár szerző ugyan együtt beszélt a 2. és 7. korsóról, azonban valójában inkább csak a 7. korsó ábrázolásait elemezte részletesebben. A 2. korsón látható szarvas és griff jelenetének nem találta konkrét párhuzamát a zoroasztriánus jelképek között, ezért csak általánosságban kötötte a jó és a gonosz harcának
115 Markov 2014, 94.



ŐSI ÍRÁSAINK II.
198
gondolatához.116 Más megközelítésben ez azt is jelenti, hogy amíg a 7. korsó szinte minden apró részletig magyarázható az Avesztából vagy a Sahnáméból a késő szaszanida fémművesség jelképeivel, addig a 2. korsón az egyik jelenet egyáltalán nem kapcsolható oda. A szirti sas párválasztásának leírása alapján pedig érdemes a két aranyedényen lévő jelenetet részleteiben külön is összehasonlítani. Teljesen hasonló a sas minden mozdulata, még a felső káváján karéjos csőr részlete is. Ugyancsak azonos a feltekintő, feltett kezeit széttáró, csípőjében félig elforduló, emberi lény is. (Annak jelzésére használtam az emberi lény kifejezést, hogy az esetleges eltérések szempontjából most a nemiség kérdése lényegtelen, annak vizsgálata majd a következő lépés lesz.) A sas felé felnyújtott kezekben a 2. korsón mindkét oldalon egy leveles, nóduszos indájú ág van, hasonló növényből, mint amilyen a korsó nyakán is látható (9a kép). A 7. korsón lévő személy pedig mindkét oldalon az edény füle felé forduló madár csőréhez az egyik kezében phialét tart, a másikban meg egy dúslevelű ágat. Az ábrázolásokon az azonos szerkezet megőrzésére a két oldalon a tárgyakat tartó jobb-bal kezet felcserélték (9b kép). Az ág levélzete azonos a többi jelenetet is körbeölelő növényével, de nem hasonlítható a korsó nyakán látható, feltehetően Gaokerena fáéhoz. A két ábrázolás között látszólag apró a különbség, de amíg a kaukázusi sasok viselkedése alapján a 2. korsó ábrázolása teljes egészében értelmezhető a párválasztás, a nász jeleneteként (6a kép), a 7. korsón a madár csőréhez tartott phiale már mindenképpen egy olyan plusz elemet jelent, amely már nem magyarázható a természeti előképek alapján (6b kép). Ez egyben arra is felhívja a figyelmet, hogy – a kutatásban általánosan elterjedt véleményekkel szemben – a sokkal gondosabb kivitelezésű 2. korsó nem lehet előképe a hetediknek,117 csak fordítva: a szaszanida hagyományok elemeit szélesebb körben tartalmazó 7. korsó (vagy ahhoz hasonló: 7a-b kép) lehetett esetleg a minta a 2. ábrázolásának elkészítéséhez.118 Az is világosan látható, hogy a látszólag hasonló jelenet ellenére a kompozíció teljessége érdekében a phiale helyett is magasba tartott nóduszos indájú ág
116 Markov 2014, 97. 117 Bálint 2004, 564.; Freiberger–Bühler 2015, 12. 118 Korábban már Kádár Zoltán is erre a következtetésre jutott (Kádár 1961, 121).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
199
ugyanakkor már egy olyan különbséget is takar, amely már egy másik, nemcsak általánosságban megfogalmazott, hanem pontosan a helyi közösség számára jól és egyértelműen érthető üzenetet közvetített. Ebből a szempontból viszont már lényeges elem az emberi lények neme is. A 2. korsónál a mellek ábrázolása alapján ez nem kérdéses. A 7. korsónál elsősorban a redőzött has ábrázolása alapján merült fel, hogy az esetleg férfira utalna. Érdemes azonban megnézni például Mavrodinovnak a nemi meghatározáshoz és a Ganümüdésszel való azonosításhoz kapcsolódó ábráit, amelyeken jól látható, hogy a korsón lefelé lógó redők helyett az izmos hason az izomkötegek jellemzően felfelé ívelnek119 – erről egyébként a természetben is bárki meggyőződhet. Mindez arra utal, hogy a korsókon a sas ölében tartott személy mindegyik esetben nő volt, és a jelenet értelmezésének lehetőségeit is ebben az irányban kell és érdemes is keresni, mint azt a sasok párválasztási szokása is egyértelműen alátámasztja. Természetesen ez azt is jelenti, hogy a Nikolay Markov által felvetett lehetőségek közül a korsókon látható sast sem lehet a Zált elragadó Szimurggal azonosítani,120 sokkal valószínűbb a vizek ősi indoiráni istennőjével, Anahitával kapcsolatos feltételezése.121 Ez utóbbit támasztja alá az is, hogy a mezopotámiai szövegben a mindenható Innin éneke szerint „A madárnak, bizony, megadom, ami méltó hozzá, Anzunak, bizony, megadom, ami méltó hozzá: asszonyát kedvesen megölelem, Anzu asszonyát, Anzu gyermekét dús lakomához ültetem. S mert hát An az árpaföldek úrnőjét a hegyvidékről idehozta...”122 Az ég urát jelképező sas és az árpaföldek úrnőjének összekapcsolódása választ adhat a 7. korsón a madár csőréhez tartott phiale lehetséges tartalmára is. Az árpa különös jelentőségét az adja, hogy a sör legfontosabb alapanyaga, amely – mint azt a Kr. e. 3. évezred végétől lejegyzett Gilgames-eposz és a himnuszok tucatnyi említése is mutatja – a szertartásos lakomáknál és az istenek számára bemutatott áldozatoknál is bőven folyt. Az alkony úrnőjének, Ininnek például „[...] a hivatottak, az idős asszonyok dús ételt, italt hordanak. Sötét sört
119 Mavrodinov 1943, Fig. 59. 120 Markov 2014, 98. 121 Markov 2014, 96. 122 Komoróczy 1983, 151–152.



ŐSI ÍRÁSAINK II.
200
töltenek neki, halvány sört töltenek neki: a sötét sör, a mézsör [...]”123 Az isteneknek bemutatott halotti áldozatnál „[...] Gilgames, Ninszuna fia, az ital-áldozat helyén sört loccsant értük.”124 Miként az eke fontosságáról szóló szövegből kiderül, tavasszal a rituális szántás során pedig „Midőn a mezőn ünnepem áll, a magvetés havában, maga a király fog elém ökröket, számtalan sok juhot vág le kedvemért, sört tölt a serlegekbe, korsókba [...]”125 Mindezek tükrében különös jelentősége van annak a régészeti leletekben is jól megfogható ténynek, hogy a vonatkozó szöveghelyek alapján az áldozati ital alapanyaga már az árpa volt, amely az északi, az Iráni-fennsík vidékéről érkezett Mezopotámiába: „S mert hát An az árpaföldek úrnőjét a hegyvidékről idehozta: az ügyes asszony, ki anyjára dicsőséget hoz, Ninkaszi, az ügyes asszony, ki anyjára dicsőséget hoz, üstje csillogó lazúrkő, korsaja, amibe csapol, arany, ezüst, ha a sör mellett áll, jókedvre derít [...]”126 Nem véletlen tehát, hogy a sumereknél az árpahozó Ninkaszi lett a sörfőzés istennője is, akiről azt írják, hogy: „Ninkaszi, apád Enki, Nudimmud úr, anyád Ninti, az Abzu úrnője [...] Ninkaszi, te kavarod hosszú kanállal a fűszert, kovászt, gödörben kavarod szagosfűvel a fűszeres kovászt.Te melegíted a fűszeres kovászt öblös üstben, hántolt árpát öntesz hozzá egyenletesen... Te locsolgatod a föld takarta árpát, a csírázást kutyák vigyázzák, hatalmasságok elől is őrzik [...] Ninkaszi, te öntöd fel korsóban a malátát, föl-le hullámzik, amint rázod. Te teríted a malátapépet széles gyékényre, hogy átjárja a levegő hűvöse [...]Te tartod két kezedben a cefre üstjét, datolya-mézet, mustot bőven csorgatsz belé [...] Ninkaszi, te főzöd a lét, érleled langymelegben, a sörlét kádban érleled, állni hagyod. Az érlelőkádat, melynek csapján át fenséges a lé zubogása, a nagy gyűjtőkád fölé állítod...”127 Így az sem meglepő, hogy szinte ugyanezzel a hagyománnyal találkozhatunk az iráni népekhez tartozó oszétek bronzkori állapotokat tükröző Nart-eposzában is. Ott Uasztirdzsi és a már meghalt Dzerassza nászából született Satana128 személyéhez kötik a sörfőzés feltalálását – egészen
123 Komoróczy 1983, 373. 124 Kmoróczy 1983, 195. 125 Komoróczy 1983, 82. 126 Komoróczy 1983, 151–152. 127 Komoróczy 1983, 118–121. 128 Kovács 2008, 23–24.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
201
pontosan annak egy új, csodálatos változatát: az árpából komlóval főzött szent italt. Az eposz szerint egy véletlen megfigyelés és Satana bölcsessége vezetett az újításhoz. „Rárepült egy madárka a komlófürtre, letépett egy zöld tobozkát, és három magvacskát kicsippentett belőle. Vidáman röppent fel, nyílegyenesen a vitéz nartok falujába tartott, oda ereszkedett le, ahol édes maláta száradt a napon. Felcsippentett egyetlen szemet belőle, és lezuhant a földre. Fel akart szállni, azonban nem bírták a szárnyai. Futni próbált, de a lábacskái nem viselték el a súlyát.”129 Az okos Satana „Malátát darált, kifőzte, leszűrte a főzetet, komlóból készült erős kovászt tett bele. Forrni kezdett, gyöngyözött a főzet, fehér habot eresztett. Miből főzik a sört? Árpamalátából, búzamalátából, kovászt pedig abból a komlóból készítenek hozzá, amely a mogyoróbokorra fut.”130
Mint a kaukázusi hagyományokból is látható, az áldozatok bemutatásához, a lakomákhoz főzött szent sörnek az árpa mellett a másik elengedhetetlenül fontos eleme az indás szár csomóinál, a nóduszoknál átellenesen elhelyezkedő, hosszú nyelű, változatos formájú, többnyire 3-5 karéjú, leveleivel sokfelé megtalálható növény, a komló, amely nagyon fontos gyógyító anyagokat is tartalmaz. Egyben jelzi azt is, hogy miért nem találjuk a hiányolt,131 a bor készítéséhez használt szőlőfürtöket a két nagyszentmiklósi korsó képein. A Nart-eposz szerint azonban nemcsak a szent ital főzéséhez használt, a magokat tartalmazó toboznak, hanem magának a komló növény szárának is jelentős a szerepe. Az égben lakó, sértődött Balszag a küllős kerekének parancsot ad, hogy pusztítsa el a hős Nartot, azonban az tévedésből Szoszlan tizenkét barátját öli meg. Szoszlan sorra kér mindent, hogy állítsák meg Balszag kerekét, de csak a komló tud hatékonyan segíteni. „Erősek és hajlékonyak, mint a kötelek, a komló hajtásai. Rátekeredtek Balszag kerekére és megállították. Egy nyíllövésnyi távolságra közelítette meg Szoszlán a kereket, belelőtt egy nyílvesszőt - és pozdorjára zúzta a küllőjét. Elengedte a második nyilat - finom forgácsként repült szét a második küllő. Szoszlán a komlóval átszőtt mogyorósban utolérte a kereket s megragadta azt [...] Téged pedig, komló, jókedvükben dicsérjenek az emberek a
129 Kovács 2008, 56. 130 Kovács 2008, 57. 131 Bálint 2004, 165.



ŐSI ÍRÁSAINK II.
202
veled készített italokért!”132 Szoszlan a kerék könyörgésének engedve aztán mégsem pusztította el a gyilkos eszközt, amely aztán csalárd módon megszegve ígéretét, végül csak átgördült rajta és térdben levágta a hős lábát, „majd visszatért az égre.”133 Ez utóbbi megjegyzés egyértelműen elárulja, hogy itt a küllős kerék a napot, átvitt értelemben az elkerülhetetlen sors kerekét jelenti, amelyet csak a hasonló istenfegyver, ebben az esetben a hálószerűen egymásba hurkolódó komlóindák képesek megállítani. Az isteni háló hatalmát, oltalmazó szerepét Innin éneke is jól szemlélteti: „Én iktatok be főpapot, királyt, én adok koronát a királynak, én adok pálcát a nép pásztorának. Hurok vagyok elölről, hurok vagyok hátulról, a mező, a puszta fölé hálót feszítek, a mezőre boruló nagy kerítőháló vagyok.”134
A fentiek alapján a régészeti leletek oldaláról nézve sem meglepő, hogy a legfontosabb áldozati ital, az árpamalátából az alkoholtartalom fokozására a magas cukortartalmú mézzel és a komlóval főzött szent sör készítése és fogyasztása, az ahhoz kapcsolódó szokások és tárgyak, valamint maga a komló növény is évezredeken át a szakrális és mitológiai jelképek, ábrázolások, díszítések meghatározó elemei lesznek. A régészeti leletek és az írott források, a néprajzi megfigyelések alapján érthetővé válik, hogy a Ziwiye-i arany lemez hálós díszítése, a nimrudi palota domborművein a hálós indájú, palmetta díszes növényéről a szent ital főzéséhez tobozt gyűjtő, a csuklójukon rozettás díszt hordó papok135 mind ugyanabba az évezredeken át továbbélő jelképrendszerbe tartoznak. Ez abból a szempontból is érdekes, hogy a Nagyszentmiklósi kincs 6. korsójának alján a víz négy nyelvű említése mellett látható a rákarcolt ”sör” jelentésű török szó is.136 Az indákkal, palmettákkal díszített tarsolylemezeink, hajfonatkorongjaink, szablyáink a honfoglalás kori fémművességünk legszebb darabajai közé tartoznak. A kutatóknak már régen az a véleménye, hogy a honfoglalóink ötvösei az iráni, kaukázusi, szaszanida művészet hagyományait folytató mohamedán, va
132 Kovács 2008, 156. 133 Kovács 2008, 158. 134 Komoróczy 1983, 377. 135 Szabó 2018a III.1–2. kép. 136 Bühler–Freiberger 2018, T. 154., 40.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
203
lamint bizánci művészetből merítettek ihletet, de csak azt vették át, amit világképük és regéik alapján értelmezhettek, saját ízlésükre formálhattak.137 Dienes István szerint a végtelenül tovaszőhető palmettahálók erőt, sikert, boldogságot biztosítottak viselőjüknek, utalva egyben rangjukra és hatalmuk csodálatos eredetére is.138 A honfoglalás kori ötvösremekeinken ábrázolt növény indáin hoszszirányú poncolt vonalakkal jól láthatóan jelölték a szár bordázottságát (Galgóc, Tiszabezdéd, Tarcal, Szolnok–Strázsahalom, Rakamaz, Kiskunfélegyháza, Eperjeske, Budapest–Farkasrét, Bodrogszerdahely, Báránd, Beregszász, Bugyi, Tiszabő, Bécsi szablya, stb.), a galgóci tarsolylemezen pedig egyértelműen érzékeltették a csavarodását is. Az indán és a rövid száron ülő palmetták tövében legtöbbször sűrű, rövid poncolt vonalak jelzik a nóduszt, ennek legszebb példái a rakamazi, tarcali tarsolyok és szablyák díszítése. A rövid, gyakran bordázott száron (Galgóc, Bana, Szolnok–Strázshalom) ülő palmettacsokrok kialakítása rendkívül változatos, legtöbbször öt levélből állnak, de három- (Szolyva, Báránd, Beregszász), és hétlevelű változat is előfordul (Tiszabezdéd). A levelek formakincse is rendkívül gazdag, mindegyik elnyúló, hegyes végű, gyakran visszapöndörödő végződéssel (Galgóc, Túrkeve, Szolyva, Szolnok–Strázsahalom, Rakamaz, Félegyháza, Eperjeske, Dunavecse, Bodrogvécs, Báránd, Karos, Bugyi, Tiszabő, Biharkeresztes). Azonban lekerekített végződésű levek is előfordulnak (Kétpó, Bugyi, Karos, Rakamaz, Eperjes, Tarcal, Túrkeve, Tiszabezdéd, Kiskunfélegyháza, Báránd), amelyek akár a virágzathoz is tartozhatnak. Erre mutatnak a hartai hajfonatkorong közepén lévő virág körül nyolcas rozettaformában látható lekerekített végű levelek is, amelyeknek az elhelyezkedése murvalevelekre utal. Az ábrázolásokon mindegyik levélfajta közös jellemzője, hogy széleiket vagy legalább egyik oldalukat sűrűn, apró egyenes poncokkal díszítették. Egy esetben, a szolnok–strázsahalmi tarsolylemezen indákkal körbefuttatott tobozszerű termés is látható.139 Az ötvösremekeinken látható, kulcsfontosságú indás növény ábrázolása annyira sokszínű és stilizált, hogy az is kétséges, valójában egyetlen és létező
137 Dienes 1972, 58. 138 Dienes 1972, 64. 139 Szabó 2018a III. 3–8. kép.



ŐSI ÍRÁSAINK II.
204
növényről van-e szó. Az olyan részletek, mint a bordás, osztott szár; a hangsúlyozott nódusz; a 3-5-7 levelű palmettacsokrok; azok rövid szára; valamint a hegyes, visszapöndörödő levelek; a virágzatot védő, lekerekített murvalevelek, továbbá a tobozszerű termés azonban mind megfigyelhetők a komló különböző növekedési szakaszában. Így a források és a mitológiai háttér adataival együtt mindez arra utal, hogy a honfoglaláskori hálós szerkesztésű, indás, palmettás ábrázolások növénye nem fa és nem is szőlő, hanem a közönséges komló (Humulus lupulus) volt. Ezt megerősíti az is, hogy így az ábrázolások olyan következetesen ismétlődő részletei is értelemet kapnak, mint a levelek szélén futó, sűrű, apró, egyenes poncok, melyek a komlóra jellemző finom szőrökkel, a visszapöndörödő levelek pedig a sarjadó hajtásvégekkel azonosíthatók.140 A hálószerűen elhelyezett indák (például Bugyi–Felsővány, Karos–Eperjesszög, Galgóc, Tiszabezdéd, Tarcal, Szolnok–Strázsahalom, Rakamaz, Kiskunfélegyháza, Eperjeske, Budapest–Farkasrét, Bodrogszerdahely, Báránd tarsolymezein, valamint a beregszászi süvegcsúcs, a bécsi, geszterédi, rakamazi, tarcali szablyákon, a kétpói tálkán, hajfonatkorongokon stb.) védő, oltalmazó szerepe a fentebb Balszag kereke kapcsán leírtak alapján nem lehet kétséges. Mindezek egyben azt is jelzik, hogy miért lehet a Nagyszentmiklósi kincs számos edényén a sajátos szerkesztésű, a honfoglalás kori leleteinkéhez hasonló palmetta, a felirata szerint is biztosan a sör tárolására szolgáló palack (6. korsó) mellett a 2. korsón szőlőfürtök nélküli, nóduszos indájú növényre, a komlóra mutató ábrázolás. Az, hogy a nő a párzásra utaló ágként éppen komlóindát nyújt a sasnak, következhet egyszerűen a kompozícióból is (éppen ez van mellette), de valószínűbb a jóval bővebb jelentés a növény égi eredetére, a szent sörre való utalás. A rakamazi és a jánosszállási korongok ragadozó madarának szájában lévő indadarab ugyancsak egyértelműen utal Ninkaszi és Satana égi növényére és az azzal készült szent áldozati italra, a sörre is – és mint a sas párválasztása mutatja, a nászra (6a kép). Mindezek a formai hasonlóságok mellett olyan szoros tartalmi, jelentésbeli egyezéseket mutatnak a honfoglalás kori ötvöstárgyaink ábrázolásai és a Nagyszentmiklósi kincs egyes elemei között, amelyek egyértel
140 Szabó 2018a I. 1–8. kép.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
205
művé teszik a kettő közötti kapcsolatot. Egyúttal pedig fel is hívják a figyelmet arra a mára szinte teljesen feledésbe merült tényre is, hogy a honfoglalóknak a sör fontos itala volt, olyannyira, hogy Európában egyedülálló módon még az Árpád-korban is törvények biztosították a jobbágyok jogát az árpaföldjük művelésére, a sör szabad főzésére. A sörfőzés általánosságát jól mutatja az a szokás, amely szerint Szent Márton napján a pannonhalmi apátság kiterjedt birtokainak minden falva egy vödör sört ajándékozott a kolostornak. Sőt, Budán még a 17. században is sört főzött és mért minden telkes polgár, a főzés aranyos szabadságuk jelképe volt.141 A 2. és 7. korsónak a kincslelet korsóin belül is legszorosabb, a késő szaszanida fémművesség és kulturális hagyományok felé mutató szálai (készítéstechnika, ábrázolások fő vonásai), ugyanakkor a részletekben egyértelműen megfigyelhető eltérések ugyanannak a folyamatnak a késői tükröződései, amelyet már a Koban-kultúra közvetítő szerepénél is megfigyeltünk142. A látszólag hasonló jelentésű ábrázolások részletein, a 2. korsón a Gaokerena fát a késő szaszanida jelképrendszert pontosan ismerő és nemcsak másolására, de megújítására, átfogalmazására (minőségi meghaladására) is képes mester a helyi hagyományok alapján a komló indáival helyettesítette. A 6. korsó alán nyelvű rovásfelirata azt erősíti, hogy az iráni népcsoportokon belül az oszétek Nart-eposzában is látható jelentősége, a szent sör főzése és védő, bajelhárító szerepe miatt a Kaukázus környékén lehetett az a szűkebb, de határozott helyi jegyekkel rendelkező hagyományrendszer, amelynek jellegzetességei a Nagyszentmiklósi kincs 2. korsója ábrázolásainak egyedi megfogalmazását adták. Ugyanebben a körben jól
141 Bevilaqua 1931, 175., 581. 142 A Kaukázus és a Kárpát-medence közötti bronzkori kapcsolatok terepi kutatása a Lendület Mobilitás Kutatócsoport (MTA Lendület projektszám: LP 2015-3) támogatásával valósult meg 2018-ban. A kutatás folytatására és a Kaukázus déli területeire való kiterjesztésére N. K. Gaszieva kulturális és oktatási miniszter, valamint első helyettese, E. H. Gagloeva közbenjárására 2019-ben kerülhetett sor az NKFI Hivatal FK128013. számú projektje, valamint a Közép- és Kelet-európai Történelem és Társadalom Kutatásáért Közalapítvány anyagi támogatásával. A bronzkori vándorlások, mobilitás és kulturális kapcsolatok folyamatának, a változások dinamikájának kutatása során szerzett ismeretek, tudományos eredmények jó hátteret jelenthetnek a későbbi korokra vonatkozó kérdések megválaszolására is, mint azt jelen esetben a Nagyszentmiklósi kincs ábrázolásainak évezredekre visszanyúló gyökereinek értelmezési lehetősége is mutatja.



ŐSI ÍRÁSAINK II.
206
értelmezhető a honfoglalás kori fémművességünk számos kedvelt díszítőeleme is, mint például a rakamazi hajfonatkorongpáron143 a csőrében nóduszos indát, karmaiban fiókáit tartó sas képe (6a kép) vagy a tarsolylemezeken, szablyákon látható hálós szerkesztésű, jegyeiben a komlóra utaló indadíszek is.144 Az archaeometriai vizsgálatok eredményeinek tükrében Dienes István felvetése – amely szerint a kincs egy részét a magyarok zsákmányolhatták helyben is a bolgároktól vagy az avaroktól, kaphatták Keletről követjárás alkalmával, hozhatták magukkal korábbi szállásterületükről, ahol akár Irán határán lévő műhelyekből is beszerezhették, vagy odavaló ötvösöket is foglalkoztathattak145 – meglepően új és különös jelentőséget kapott. Birgit Bühler és Viktor Freiberger vizsgálati eredményei a kincslelet tárgyainak korábbi, elsősorban régészeti, művészettörténeti szempontú csoportosításainak, feltételezett külső és belső kapcsolatai rendszerének ellentmondanak. Meg kell jegyezzem, hogy látszólag még annak is, amit a 2. és 7. korsó ábrázolása kapcsán a helyi megfogalmazás szerepéről írtam. Ugyanis a 2. és 7. számú kancsón a háttér kialakításához teljesen hasonló, könnycsepp alakú szerszámok használata (hasonló van egyébként a rakamazi korongon is); a 8. csésze és a 7. korsó esetében az ugyanazon szerszám használatára utaló eszközlenyomatok; valamint a készítéstechnológiai adatok láncolatában egymással kapcsolatba állítható edények sorának a lehetőségét vetik fel. Ez lényegében azt feltételezné, hogy a korsókon belül egyébként is a teli talp egyforma kialakításának módjával elkülönülő két korsót ugyanabban a műhelyben, műhelykörben készítették, ráadásul közösen például még a 8. csészével is. A régészeti szempontú, avar kori csoportosításban például a 7.
143 Fodor István számos érv, többek között őseink és a kaukázusi alánok szomszédságára utaló bizonyítékok hiánya miatt elutasítja, és csak elméleti lehetőségnek tartja, hogy hajfonatkorongjaink egy részét közvetlenül az Észak-Kaukázusból is lehetne eredeztetni (Fodor 2014, 152., 107. jegyzet). Ennek azonban ellentmond például a Kaukázus északnyugati-nyugati részéről Andrejevszkaja scsel nevű lelőhelyről újabban közölt palmettadíszes hajfonatkorong (M. Lezsák et al. 2018). 144 Az indás növény komlóval való azonosíthatóságát bizonyítja az egyik permi ezüsttál is, amelynek realisztikus ábrázolásán egy ibex mögött murvaleveles komlótobozok láthatók. Köszönöm Srtohmayer Ádámnak, hogy felhívta a figyelmemet erre az ábrázolásra (nehany-permi-ezust.png (808×637) (nyest.hu) 2020. 02. 10.) 145 László–Rácz 1977, 188.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
207
korsót a 7. század 3. negyedére, az azonos méretű ponc használatát mutató 8. csészét a 7. század végre-8. század elejére, a 2. korsót pedig a legkésőbbi darabnak tartva, a 8. század végére keltezték (2. kép).146 Az archaeometriai adatok, eszköznyomok alapján kirajzolódó láncolat kétségtelenül arra utal, hogy a megfigyelt jelenségeknek legalább egy része viszonylag szűk műhelykörön és időszakon belül jöhetett létre. Az időbeli rövidségnek azonban ellentmond a tárgyakon megfigyelt számos átalakítási nyom, amelyek alapján joggal merült fel a tulajdonos- és funkcióváltás lehetősége is. A kincs tárgyainak készítését szűk területre, műhelykörre meghatározó álláspontnak ellentmond az is, hogy a 19. pyxis általános morfológiai, művészettörténeti és ikonográfiai párhuzamai alapján a Kárpát-medencétől nyugatabbra, a (keleti) Alpok–Felső-Olaszország–Adria régióban készülhetett, ráadásul a keresztény egyházi liturgiához kapcsolódó céllal.147 Ugyanakkor a 2. és 7. korsó esetében lényegében változatlan a kutatás álláspontja a késő szaszanida kapcsolatokat illetően és abban is, hogy a kincslelet tárgyainak többségét a bizánci hagyományokhoz szorosan kötődő műhelyekben készítették. Figyelembe véve Dienes István felvetését a kincs keletkezésének módjáról, valamint Egon Wamers javaslatát, – hogy annak egyes részei eredetileg a liturgia eszközeiként egyházi felszereléshez tartozhattak, amelyek valamilyen módon pogány kezekbe kerültek, ahol saját céljaikra alakították át148 – a látszólag ellentmondásos archaeometriai adatok egy teljesen logikus, a történeti hátteret is tükröző és az eddigi kutatási eredmények nagy részével is összhangba állítható rendszerben helyezhetők el. Eddig a kincslelet tárgyaira úgy tekintettek, mint amelyek valahol elkészültek, legfeljebb kisebb módosításokat végeztek rajtuk, aztán földbe kerültek. Az archaeometriai vizsgálatok azonban egyértelműen arra mutatnak, hogy minden tárgynak megvolt a maga önálló élete is, amelynek során a legkülönbözőbb helyeken, időpontokban, összetételekben találkozhatott a kincslelet többi edényével és az azokon átalakításokat végző mesterekkel. Nagyobb, az alaptestet megváltoztató átalakításoknak nem találták nyomát, de az
146 Bálint 2004, 563. 283. kép. 147 Wamers 2015, 107–108. 148 Wamers 2015, 108.



ŐSI ÍRÁSAINK II.
208
biztos, hogy voltak a funkciót pl. fülek ráhelyezésével megváltoztató beavatkozások, utólagos feliratozások is. Azzal viszont eddig nem számolt a kutatás, hogy a díszítéseknek akár a jelentős része utólag kerülhetett az alapformára! Az 1., 5. és 6. korsók nyakán látható, azonos ízlés alapján készült akantuszok készítésekor az utóbbi két tárgynál még a minta megformálásánál is azonos sablont használtak.149 A legtisztább alapformát mutató 1. korsón az akantuszlevelek magukban állnak, a többin különböző kiegészítésük van. Ez jól rámutat arra, hogy a hasonló tárgyakon a díszítés nem szükségszerűen készült egy ütemben, azok egy része bármikor, akár utólag is rákerülhetett, mint arra a kincsen belül az utólagos rovásfeliratok is rávilágítanak. A rendelkezésre álló archaeometriai adatok alapján csak a korsókat tekintve és ötvöstechnikai szempontból is újra átgondolva,150 az alapformára a díszítések eleve több lépcsőben kerültek fel, így azok, például a nyakon lévő díszítőgyűrű (1., 5., 6., 7.) vagy az ábrázolások, akár jelentős időbeli különbséggel is készülhettek. Az archaeometriai vizsgálatok adatait ilyen szemmel rendszerezve és a történeti háttérrel együtt értékelve lényegében az a kép rajzolódik ki, hogy a széles körből különböző módon összeszedett és felhalmozott aranyedények egy-egy részét utólag valamilyen szempont szerint a díszítés átalakításával is megpróbálták egymáshoz igazítani. Ez magyarázat lehet az elérő stílusú edényeken látható azonos típusú, olykor még méretükben is egyező szerszámnyomokra, mint például a több tárgyon is alkalmazott gyűrűsponc használatára (3., 6., 7., 8.), amely a térhatás fokozására a honfoglalás kori leleteink egy körénél is kedvelt eszköz volt (bezdédi tarsolylemez, geszterédi szablya stb.). Nem tekinthető véletlennek, hogy éppen ugyanezen (3., 6., 7., 8.), a gyűrűsponccal díszített edényeken az úgynevezett pálcika indás motívumoktól eltérő palmettás indák is vannak. A gyűrűs ponc használata egyébként a szaszanida edényekre kifejezetten jellemző (7b kép). A kaukázusi régészeti és néprajzi megfigyelések, az újabb kutatási eredmények, az archaeometriai vizsgálatok adatai egyaránt arra mutatnak, hogy a
149 Ez egyébként felveti azt a kérdést is, hogy lehet-e a gyűrűsponcnak valami kapcsolata a korábbi időszakokban a főleg a csonttárgyakon alkalmazott, lényegében hasonló formájú pontkörös díszítéssel. 150 Ezúton is szeretném megköszönni a honfoglalás kori tárgyak rekonstrukciójában jelentős tapasztalatokkal rendelkező Strohmayer Ádám ötvös szakértő segítségét.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
209
rovásfeliratos Nagyszentmiklósi kincs keltezésével, keletkezésével kapcsolatos elképzeléseket érdemes és szükséges is újra átgondolni, esetleg egy teljesen új szempontrendszer mentén, amely lehetőség eddig elkerülte a kutatás figyelmét. A fentiek alapján úgy tűnik, hogy a tárgyak megfelelő kulturális közegbe való helyezése, magukon a tárgyakon tett, a készítésük, formálódásuk folyamatát minden korábbinál részletesebben és hitelesebben feltáró megfigyelések lehetnek elindítói annak az újabb gondolatsornak, amely segítheti az aranyedények körüli számos kérdés megválaszolását: • A kincs elrejtésének időpontját az újabb megfigyelések – a rovás feliratok egy részének a 10. századnál biztosan nem korábbi keltezhetősége; a 19. pyxis 9. századon belüli készítése; a 21. tál utólag ráerősített csatjának a 9-10. századi honfoglaló anyagban található párhuzamai stb. – egyértelműen kizárják a kizárólagos avar kori használatot. Ez természetesen nem jelenti okvetlenül azt, hogy a tárgyak egy része nem készülhetett volna akár a 7-8. században is, mint amire például a 17. kürt párhuzamai elég meggyőzően utalnak.151 • A 6. korsó alán nyelvű rovásfeliratával is alátámasztottan a Kaukázus felé mutató és értelmezhető, a honfoglalás kori ábrázolásokkal a korábban feltételezettnél is szorosabb formai és tartalmi összefüggések Fehér Géza, Nikola Mavrodinov, László Gyula, Vékony Gábor, Dienes István kutatásai alapján– egyaránt a kincs elrejtésének 10-11. századi keltezését igazolják. • Az újabb, minden korábbinál részletesebb vizsgálati eredmények inkább a tárgyak végső megformálódásának a kincs képződésével párhuzamosan hosszúra nyúló időtartamára utalhatnak, ez pedig egyben rámutat a honfoglaló magyarsághoz, az Árpád-kor korai szakaszához köthető leletegyüttes kialakulásának legvalószínűbb módjára is. Ezt a most archaeometriai vizsgálatokkal alátámasztott lehetőséget Dienes István már mintegy fél évszázada felvetette, hogy: a Nagyszentmiklósi kincs tárgyait a korábbi szállásterületünktől az elfoglalt egykori avar ré
151 Bálint 2004, 490.



ŐSI ÍRÁSAINK II.
210
szeken át a kalandozásokkal érintett nyugati országok területéig gyűjthették össze egykori tulajdonosaik vételként, ajándékként vagy éppen rablás, kolostorok kifosztása révén.152 A felhalmozott értékes aranytárgyakat pedig az ötvöseik adott alkalmakkal az új ízlésvilágnak megfelelően többé-kevésbé átalakították, díszítették – az eltérő stílusú tárgyakat mintegy összepasszították, közös fazonra igazították. • A kincs edényei közül egyetlen példát kiemelve, a 2. korsó esetében a többszörösen és több irányból is a Kaukázus felé mutató szálak alapján valószínű, hogy az eredetileg a 7. korsóval együtt a késő szaszanida műhelyhagyományokat folytató mesterek által készített díszítetlen vagy minimális díszítésű palack volt. Ábrázolásait már olyan helyen kapta, amely kapcsolatban állt a kaukázusi alán hagyományokkal, és meghatározó szerepet játszott a magyar ötvösművészet formavilágának kialakulásában – ez lehetett a Kárpát-medencén kívüli terület is, de a honfoglaló leleteinkkel való szoros kapcsolatok inkább az ábrázolások már itteni befejezésére mutatnak. A Nagyszentmiklósi kincs 6. korsóján megfigyelt alán nyelvű felirat Kaukázus felé mutató szálainak követésével a régészeti, néprajzi adatok és az újabb archaeometriai kutatási eredmények alapján a hosszú időszak alatt készített, egyenként is eltérő módon formálódó aranyedényeket a készítés helyétől és idejétől függetlenül is a honfoglaló magyarsághoz lehet kötni, végső, elrejtésük előtti formájukat, díszítésüket már a sírleletek ötvöstárgyain látható ízlés és jelképrendszer határozta meg. A szerszámlenyomatok tanúsága szerint ezek az utólag felvitt díszítések adják a széles körből összegyűjtött Nagyszetmiklósi kincsnek sehol másutt nem tapasztalható és megismételhetetlen egyediségét, az egyes tárgyaknak, elemeknek az Uraltól, Irántól, Kaukázustól kezdve Bizáncon, Itálián, az Alpokon át Angliáig követhető párhuzamai ellenére is. Az újabb adatok és megfigyelések alapján is megalapozottan lehet számolni az aranyedények 10-11. századi használatával. Amennyiben Vékony Gábor olvasata helytálló, és
152 Ebben az összefüggésben különösen nagy jelentősége van a 19. pyxis feltételezett AlpokFelső-Olaszország–Adria területén való készítésének és egyházi használatának (Wamers 2015, 107–108.).



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
211
a 10. csészén valóban Ajtony neve áll, a csésze közvetlenül az ő megkereszteléséhez köthető,153 akkor a kincs egésze is az övé lehetett. Mint azt a magyar kutatás egy része már korábban is feltételezte, az Al-Duna és a Maros vidékének nagyhatalmú ura kincsárában felhalmozott aranyakat ebben az esetben legkésőbb 1028, a nagyőszi csatavesztése körüli időpontban rejthették el.154
153 Vékony 1973; 2020, 301. 154 Győrffy 1977, 175.



ŐSI ÍRÁSAINK II.
212
IRODALOM
Bálint 2004. Bálint Csanád: A Nagyszentmiklósi kincs. Balassi Kiadó, Budapest, 2004.
Bevilaqua 1931. Bevilaqua Borsody Béla dr.: Magyar ser főzés története művelődéstörténeti és kézművességtörténeti tanulmány. Budapest, 1931.
Bühler–Freiberger 2018. Bühler, Birgit – Freiberger, Viktor: Der Goldschatz von Sânnicolau Mare (ungarisch: Nagyszentmiklós). Daim, Falko – Gschwantler – Plattner, Georg – Stadler, Peter (Hrsg.). Verlag des Römisch-Germanischen Zentralmuseums, Manz, 2018.
Castelluccia 2017. Castelluccia, Manuel: Transcaucasian Bronze Belts. BAR International Series 2842. BAR Publishing, Oxford, 2017. Daim et al. 2015. Daim, Falko – Gschwantler – Plattner, Georg – Stadler, Peter (Hrsg.): Der Goldschatz von Sânnicolau Mare (ungarisch: Nagyszentmiklós) – The Treasure of Sânnicolau Mare (hungarian: Nagyszentmiklós). RGZM Tagungen Band 25. Verlag des Römisch-Germanischen Zentralmuseums, Manz, 2015. Daim 2018. Daim, Falko: Vorwort. In: Bühler, Birgit – Freiberger, Viktor: Der Goldschatz von Sânnicolau Mare (ungarisch: Nagyszentmiklós). Daim, Falko – Gschwantler – Plattner, Georg – Stadler, Peter (Hrsg.). Verlag des Römisch-Germanischen Zentralmuseums, Manz, 2018. VII–IX. Dienes 1972. Dienes István: A honfoglaló magyarok. Corvina Könyvkiadó, Budapest, 1972. Fehér 1931. Fehér, Géza: Les mouments de la culture protobulgare et leurs relations hongroises. Magyar Nemzeti Múzeum, Budapest, 1931. (Archaeologia Hungarica 7.) Fehér 1950. Fehér Géza: A nagyszentmiklósi kincs-rejtély megfejtésének útja. Archaeologiai Értesítő, 77. (1950) 34–44.
Fodor 2014. Fodor István: Honfoglalás kori korongjaink és párhuzamaik. Folia Archaeologica LVI. Magyar Nemzeti Múzeum, Budapest, 2014. 133–185. Fodor et al. 1996. Fodor, István – Révész, László – Wolf, Mária – M. Nepper, Ibolya (Eds.): The Ancient Hungarians. Magyar Nemzeti Múzeum, Budapest, 1996.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
213
Freiberger–Bühler 2015. Bühler, Birgit – Freiberger, Viktor: Der Goldschatz von Nagyszentmiklós / Sânnicolau Mare: Ergebnisse der goldschmiedetechnischen Untersuchungen und der Materialanalysen. In: Daim, Falko Gschwantler – Plattner, Georg – Stadler, Peter (Hrsg.): Der Goldschatz von Sânnicolau Mare (ungarisch: Nagyszentmiklós) – The Treasure of Sânnicolau Mare (hungarian: Nagyszentmiklós). RGZM – Tagungen Band 25. Verlag des Römisch-Germanischen Zentralmuseums, Manz, 2015. 9–42.
Garam–Kovács 2002. Garam Éva – Kovács Tibor: A nagyszentmiklósi kincs Az avarok aranya. Helikon Kiadó, Budapest, 2002. Győrffy 1977. Győrffy György: István király és műve. Gondolat Könyvkiadó, Budapest, 1977. Hampel 1884. Hampel József: A. Tanulmány a népvándorláskori művészetről. Archaeologiai Értesítő, 4. (1884) 1–166.
Hosszú–Zelliger 2014. Hosszú Gábor – Zelliger Erzsébet: Többnyelvű feliratok a Nagyszentmiklósi aranykincsen. Magyar Nyelv, 110. (2014) 177–195. Kádár 1961. Kádár Zoltán: A nagyszentmiklósi kincs triumfális képtípusainak eredetéről. Folia Archaeologica 13. Magyar Nemzeti Múzeum, Budapest, 1961. 117–128. Komoróczy 1976. Komoróczy Géza: Egy termékenység-szimbólum Mezopotámiában. Jegyzetek az „életfa” kérdéséhez. Ethnographia, LXXXVII (1976) 4. sz. 569–573.
Komoróczy 1983. Komoróczy Géza: „Fénylő ölednek édes örömében...” A sumer irodalom kistükre. Európa Könyvkiadó, Budapest, 1983. Kovács 2008. Kovács J. Béla: A Nap gyermekei. Püski Kiadó, Budapest, 2008. László-Rácz 1977. László Gyula – Rácz István: A nagyszentmiklósi kincs. Corvina, Budapest, 1977. M. Lezsák et al. 2018. M. Lezsák, Gabriella – Novichikhin, Andrey – Gáll, Erwin: The analysis of the discoid braid ornament from Andreyevskaya Shhel (Anapa, Russia) (10th century). Acta Archaeologica Carpatica, LIII. (2018) 143–168.
Makkay 1998. Makkay János: Az indoeurópai nyelvű népek őstörténete. Gondolat Kiadó, Budapest, 1998.
Makkay 2002. Makkay János: A nagyszentmiklósi kincs Budapesten őrzött iratai. Tractata Minuscula 48. Budapest, 2002.



ŐSI ÍRÁSAINK II.
214
Makkay 2006. Makkay János: The Miracle stag. Tractata Minuscula 48. Budapest, 2006. Makkay 2008. Makkay János: Odüsszeusz evezője. A régen sírbaszállt görög héroszok eredete. Tractata Minuscula 56. Budapest, 2006. Markov 2014. Markov, Nikolay: About the Characters on Jugs Na 2 and 7 from the Nagyszentmiklós Treasure. In: Doncheva-Petkova, Lyudmila – Balogh, Csilla –Türk, Attila (eds.): Avars, Bulgars and Magyars on the Middle and Lower Danube. Archaeolingua, Budapest, 2014. 93–106. Mavrodinov 1943. Mavrodinov, Nikola: Le Trésor protobulgare de Nagyszentmiklós. Archaeologia Hungarica XXIX. Magyar Nemzeti Múzeum, Budapest, 1943. Schulze-Dörlamm 2010. Schulze-Dörlamm, Mechthild: Bemerkungen zu den jüngsten Elementen des Schatzes von Nagyszentmiklós und zum Zeitpunkt seiner Deponierung. Anteus, 31–32 (2010) 127–142. Prohászka 2018. Prohászka, Péter: Die Fundgeschichte des des Goldschatzes von Nagyszentmiklós. In: Bühler, Birgit – Freiberger, Viktor: Der Goldschatz von Sânnicolau Mare (ungarisch: Nagyszentmiklós). Daim, Falko – Gschwantler – Plattner, Georg – Stadler, Peter (Hrsg.). Verlag des Römisch-Germanischen Zentralmuseums, Manz, 2018. Scsiev et al. 2020. Scsiev, Haszan – Csibirov, Alekszej – Szabó, Géza – Barkóczy, Péter – Juhász, Laura – Gyöngyösi, Szilvia: A Koban kultúra Tli falunál (Dél-Oszétia) feltárt temetőjének 350. sírjában előkerült bronz lemezöv archaeometallurgiai vizsgálata / The archaeometallurgic examination of the bronze plate belt found in tomb 350 of the Tli graveyard of the Koban Culture (South Ossetia). Archeometriai Műhely, XVII. (2020) 1. sz. 31–41. Szabó 2017a. Szabó, Géza: Eastern myth elements in the West in light of the Nart sagas and the archaeological finds of the Carpathian Basin. Nartamongæ, XII. (2017) 1–2. sz. 85–109. Szabó 2017b. Szabó Géza: Egy iráni ősvallás nyomai a Kaukázusban és a Duna mentén. In: Hubay Péter (szerk.): Az igaz vallás. Wesley János Lelkészképző Főiskola, Budapest, 2017. 594, 609. Szabó 2018a. Szabó Géza: Égi ajándék: a komló – a honfoglalás kori tarsolylemezeink díszítéséről. Életünk, LVI. (2018) 8–9. sz. 3–13.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
215
Szabó 2018b. Szabó Géza: Kutatóúton az oszéteknél – a szénakaszálás ünnepe és a Zadaleszki Nana barlangja. Tisicum, 26. 2018, 445–476. Szabó 2019a. Szabó, Géza: How and why do the deer and the bars appear on the belts used in the Caucasian Koban culture? Nartamongae, XIV. (2019) 1–2. sz. 50–77. Szabó 2019b. Szabó Géza: Agancsos szarvastehenek. Életünk, LVII. (2019) 4. sz. 31–50. Szabó 2018c. Szabó Géza: A jászok őshazájában, a digorok földjén. In: Pethő László (szerk.): Jászsági Évkönyv 2018. Jászsági Évkönyv Alapítvány, Jászberény, 2018. 123–142. Szabó 2020. Szabó Géza: A kontinuitás változatai a regölyi grafémák tükrében. In: Fehér Bence – Ferenczi Gábor (szerk.): Ősi írásaink. Magyarságkutató Intézet, Budapest, 2020. 227–258. Szabó 2021. Szabó Géza: Karmos paripák. Határtalan Régészet, 6. (2021) 1. sz. megjelenés alatt. Trugly 1987. Trugly, Alexander: Gräberfeld aus der Zeit des awarischen Reiches bei der Schiffswerft in Komárno. Slovenska Archaeológia, XXXV. (1985) 2. sz. 251–344. Trugly 1991. Trugly Sándor: A Komárom-hajógyári avar temető feltárása – 1979–1989. A Móra Ferenc Múzeum Évkönyve (1984/85. [1991]) 2. sz. 257–264. Trugly 1994. Trugly Sándor: Griffek és oroszlánok népe. Kalligram, Pozsony, 1994. Vékony 1973. Vékony Gábor: Zur Lesung der griechischen Inscchriften des Schatzes von Nagyszentmiklós. Acta Archaeologica Hungarica, XXV. 1973. 293–306. Vágó 2015. Vágó Ádám: A Kárpát-medence ősi kincsei. Kossuth Kiadó, Budapest, 2015.
Vékony 2004. Vékony Gábor: A székely írás emlékei, kapcsolatai, története. Nap Kiadó, Budapest, 2004. Vékony 2020. Vékony Gábor: A nagyszentmiklósi kincs történeti értékeléséhez. In: Fehér Bence – Ferenczi Gábor (szerk.): Ősi írásaink. Magyarságkutató Intézet, Budapest, 2020. 289–307.



ŐSI ÍRÁSAINK II.
216
Wamers 2015. Wamers, Egon: locus amoenus. »Becher 19« im Kontext der kontinentalen Kunst des 8. und 9. Jahrhunderts. In: Daim, Falko Gschwantler – Plattner, Georg – Stadler, Peter (Hrsg.): Der Goldschatz von Sânnicolau Mare (ungarisch: Nagyszentmiklós) – The Treasure of Sânnicolau Mare (hungarian: Nagyszentmiklós). RGZM – Tagungen Band 25. Verlag des Römisch-Germanischen Zentralmuseums, Manz, 2015, 71–119. Нарты 1991. Нарты. Осетинский героический эпос. I–III. Наука, Мocквa, 1989–1991. Погребова 1992. Погребова, Мария Николаевна: Ранние скифы и древний Восток: К истории становления скифской культуры. Наука, МoсквaЛенинград,1992. Руденко 1952. Руденко, Сергей Иванович: Горноалтайские находки и скифы. Итоги и проблемы современной науки. Наука, Мoсквa, 1952. Техов 2002. Техов, Баграт Виссарионович: Тайны древних погребений. Проект–Пресс, Владикавказ, 2002. Тревер 1937. Тревер, Камилла Васильевна: Новые сасанидские блюда Эрмитажа. Государственный Эрмитаж, Ленинград, 1937.



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
217
KÉPEK
1a kép: Rovásírással a 6. korsó aljára karcolt alán dan/víz szó (Fotó: Bühler–Freiber
ger 2018 alapján)



ŐSI ÍRÁSAINK II.
218
1b kép: A Kárpát-medencei rovás úgynevezett hármas O betűje a 6. korsó alján
(Fotó: Bühler–Freiberger 2018 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
219
2. kép: A kincs archaeometriai vizsgálati eredményei alapján kirajzolódó kapcsola
tok ellentmondanak minden eddigi régészeti szempontú csoportosításnak
(Bálint 2004 és Freiberger–Bühler 2015 alapján)
7. sz.
közepe
7. sz.
középső
harmada
7. sz.
3. negyede
7. sz. vége
8. sz. eleje
8. sz.
2. fele
8. sz.
vége
1 2 3 45 6 7 8 9



ŐSI ÍRÁSAINK II.
220
3a kép: A 20. számú tálra szerelt hársfalevél alakú csat (Fotó: Bühler–Freiberger
2018 alapján)
3b kép: Csat Tiszaeszlár–Bashalom honfoglalás kori temetőjéből (Fodor et al. 1996
alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
221
4a kép: A griff felső káváján kettős ívelésű csőre a 2. korsón (Fotó: Bühler–Freiber
ger 2018 alapján)



ŐSI ÍRÁSAINK II.
222
4c kép: Sas csőre kettős íveléssel a felső káván
4b kép: Félrelógó nyelvű, születő borjút ábrázoló veret Komárom–Hajógyár avar
temető 36. sírjából (Fotó: Trugly 1994 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
223
5a kép: Griff és a szarvas a 2. korsón (Fotó: Bühler–Freiberger 2018 alapján)
5b kép: A Nagyszentmiklósi kincs 2. és 21. edényein lévő ábrázolások párhuza
mának tartott avar szíjvég összekötözött lábú, áldozati pózban lévő bika és griff
képével (Bálint 2004 alapján)



ŐSI ÍRÁSAINK II.
224
5c kép: Sas karmai között lévő agancsos ünő, jellegzetesen hátranyújtott lábbal
egy szaszanida tálon (Régészeti Múzeum Hamadan, Irán, fotó: Szabó Géza)
5d kép: Sas és agancsos ünő, jellegzetesen hátranyújtott lábbal egy szaszanida
palackon (Régészeti Múzeum Teherán, Irán, fotó: Szabó Géza)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
225
6a kép: Sas, karmaiban a fiókáival, szájában leveles indával a rakamazi honfoglalás
kori hajfonatkorongon (Fotó: Vágó 2015 alapján)



ŐSI ÍRÁSAINK II.
226
6b kép: Leveles indákat tartó nő egy sas ölelésében a 2. korsón (Fotó: Bühler–Frei
berger 2018 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
227
6c kép: Leveles ágat és phialét nyújtó nő a 7. korsón (Fotó: Bühler–Freiberger 2018
alapján)



ŐSI ÍRÁSAINK II.
228
6d kép: Bolsaja Anikova lelőhelyen talált, 6-7. századra keltezhető, feltehetően
kelet-iráni készítésű tál az Ermitázs gyűjteményében (Fotó: Тревер 1937 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
229
7a kép: Formailag és térkihasználásában, témájában, a nyakgyűrű alatt lévő dísz
szerkezetében is a Nagyszentmiklósi kincs 2. edényéhez hasonló szaszanida palack
(Régészeti Múzeum Teherán, Irán, fotó: Szabó Géza)



ŐSI ÍRÁSAINK II.
230
7b kép: Szaszanida palack griff ábrázolása, testén gyűrűs ponc nyomaival (Régé
szeti Múzeum Teherán, Irán, fotó: Szabó Géza)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
231
8a kép: Nagymacskák és griffek az “életfa” körül a Nagyszentmiklósi kincs 8. csészé
je fülén (Fotó: Bühler–Freiberger 2018 alapján)
8b kép: Oroszlánok az “életfa” mellett (Perszepolisz, Irán, fotó: Szabó Géza)



ŐSI ÍRÁSAINK II.
232
8c kép: Nagymacska, testén rozettás díszekkel a Koban-kultúra övlemezén (Tli 350.
sír, Dél-Oszétia, Техов 2002 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
233
8d kép: Hajfonatdísz “taposó” mozdulatú, combján cseppalakkal díszített nagy
macska és “életfa” ábrázolásával Tiszaeszlár–Bashalom honfoglalás kori temető női
sírjából (Magyar Nemzeti Múzeum, fotó: Szabó Géza)



ŐSI ÍRÁSAINK II.
234
9a kép: A sasnak mindkét kezében leveles indát nyújtó nő a 2. korsón (Bühler–Frei
berger 2018 alapján)



KAUKÁZUSI RÉGÉSZETI ÉS NÉPRAJZI MEGFIGYELÉSEK A ROVÁSFELIRATOS...
235
9b kép: A sasnak leveles ágat és phialét nyújtó nő a 7. korsón (Bühler–Freiberger
2018 alapján) (Bühler–Freiberger 2018 alapján)



ŐSI ÍRÁSAINK II.
236
10. kép: Lakomára érkezők csoportja Rekom szent ligetében
(Észak-Oszét-Alánia Köztársaság, 2019, fotó: Szabó Géza)



KOMÁROMI CSIPKÉS GYÖRGY ÉS A NYELVEK EREDETE
237
KOMÁROMI CSIPKÉS GYÖRGY
ÉS A NYELVEK EREDETE
TÓTH ANNA JUDIT
A B S Z T R A K T : Tanulmányomban bemutatom Komáromi Csipkés György héber, magyar és angol nyelvhez írott grammatikai munkáit, majd két témát tárgyalok. Először Komáromi nyelvváltozásról, nyelvrokonságról vallott nézeteit vizsgálom, aki a kortárs nyelvészetből ismert fogalmakkal operál: a hébert tekinti lingua primigeniának, a bábeli nyelvzavar után keletkeznek a nyelvanyák, melyekből leánynyelvek és dialektusok jönnek létre. A magyar társtalan, rokon és leszármazott nélküli nyelvanya, mely igen közel áll a héberhez. Ezeket a nézeteit mindhárom nyelvészeti tárgyú kötetében (Schola Hebraica, Hungaria illustrata, Anglicum spicilegium) következetesen alkalmazza, egyedül a fiatalkori Oratio Hebraica tér el, ahol héber–magyar etimologizálással próbálkozik a grammatikai analógiák helyett. Írásomban hangsúlyozom, hogy Komáromi és kortársai számára a bábeli nyelvzavar történelmi tény volt, egy természetfeletti beavatkozás az emberi elmébe, így a nyelvanyák nem lehettek leszármazási rokonságban egymással. Ily módon a magyar és a héber rokonságát nem a mai értelemben vett nyelvrokonságként, hanem tipológiai hasonlóságként képzelhették el, amelyet Isten alkotott meg. A későbbi folyamatok, a leánynyelvek és a dialektusok kifejlődése azonban már szerintük is természetes módon történt. Írásom második részében Komáromi nyelvtanának a betűkről írott részét elemzem, ahol újra szóba kerül a rovásírás. Komáromi a kor nyelvészeti szintjének megfelelően nem tesz egyértelmű különbséget beszédhang és betű között. Ki



ŐSI ÍRÁSAINK II.
238
mutatom, hogy számára éppen ezért válik olyan fontossá a rovásírás, amely szerinte a magyar nyelv tökéletes kifejezője, amennyiben nem használ digráfokat, és illeszkedik a magyar hangtanhoz. Komáromi magyar nyelvtanában arra kéri olvasóját, hogy a latin betűvel írott magyar szöveget tekintse egy rovásírásos szöveg latin betűs átiratának. Komáromi dilemmáját leginkább a korszak közép-európai helyesírási vitáinak kontextusában lehetséges értelmezni. K U L C S S Z A VA K : rovásírás, nyelvtudomány története, nyelvrokonság, helyesírás-történet, magyar nyelvtanok
A B S T R A C T : György Komáromi Csipkés and the origin of languages. After a short description of the Hebrew, Hungarian and English grammars written by György Komáromi Csipkés, I analyse Komáromi’s views on linguistic changes and affinity. He followed the accepted terminology and hypotheses of his age: Hebrew is a lingua primigenia, the so-called ‘language mothers’ emerged after Babel, the descendants of which are the various daughter languages and dialects. According to Komáromi, the Hungarian language is a language mother without relatives or descendants and stays close to the grammatical structure of Hebrew. Komáromi applied these views consequently in all his grammartical books. He only made an attempt to find etymological links between Hungarian and Hebrew in the Oratio Hebraica, a work written in his early years. Literature debates whether Komáromi and his contemporaries considered the HungarianHebrew relationship genetic in the modern sense of language affinity. I am arguing that in their understanding Babel was a historical fact and, at the same time, a supernatural intervention in the work of the human mind, so we cannot regard the creation of language mothers as a metaphor for the natural process of linguistic changes. Therefore, the affinity of the Hungarian and Hebrew languages can only be interpreted as a typological connection created by God. The later dialects and daughter languages were formed by natural development. In the second part of my writing, I deal with a passage in Komáromi’s Hungarian grammar on Hungarian ‘letters’. According to Komáromi, runiform script (Rovas script) reflects the nature of Hungarian phonetics in a more accurate way than Roman letters, inasmuch as it does not use digraphs or diacritics. Komáromi in his Hungarian grammar invited his readers to reckon his Latin



KOMÁROMI CSIPKÉS GYÖRGY ÉS A NYELVEK EREDETE
239
characters as a rude transcription of a more original and perfect text written with Hungarian letters. Komáromi’s views on the two, separate writing systems can only be interpreted in the context of the Eastern European orthographical debates of the era, the age of early modernity. K E Y W O R D S : Hungarian runiform script, history of linguistics, linguistic kinship, history of orthography, Hungarian grammars
Komáromi Csipkés György (1628–1678) – a barokk kori protestáns teológiai irodalom kiváló képviselője – tematikusan sokrétű és mennyiségileg is impozáns életművet hagyott maga után. A jelenkori kutatás számára teológiai munkái mellett leginkább nyelvészeti tevékenysége bír nagy jelentőséggel. Komáromi – aki héber nyelvi tanulmányait Utrechtben folytatta – 1655-ben Hungaria illustrata címmel ugyanott megjelentetett egy magyar nyelvtant.1 A mű az egyik első magyar nyelvtan, emellett néhány passzusa a magyar rovásírás történetének is fontos forrása. Komáromi a mű bevezetésében a magyar nyelv általános jellemzésénél a következőket írja: „3. Ami nemét és szellemét illeti, mivel a nyelveket általánosan keleti és nyugati nyelvekre szokták osztani, a magyar keleti nyelv, világosan kitetszik ez 1. írásmódjából; 2. beszédének rendszeréből. 4. Írásmódja egy és ugyanazon, mint a legtöbb keleti nyelvé, mint a héber, káld, szír, arab, perzsa, török stb., vagyis jobbról balra tart, ami egyetlen nyugati nyelvnél sem fordul elő.2”
1 A teljes cím: Hungaria illustrata, hoc est brevis sed methodica naturae et genii linguae Hungaricae explicatio, anungaros in discenda lingua ista facilitans, promovens et Hungaros efficiens, opera Georgii Csipkes Comarini... Ultrajecti MDCLV ex officina Joannis a Waesberge. RMK III 1942, RMNY 2618. Magyar fordítása és reprint szövegkiadása: Vladár 2008, első modern szövegkiadása: Toldy 1866. A Hungaria illustrata szövegét általában C. Vladár Zsuzsa műfordításában közlöm (Vladár 2008), az attól való esetleges eltéréseket jelzem. Az egyéb szövegeket saját fordításban közlöm. 2 Idézett hely: Komáromi 1655, 20. = Vladár 2008, 65.: „Quantum ad genus et genium: quandoquidem linguae communiter, in Orientales et Occidentales dividuntur; linguam Hungaricam orientalem esse liquido constat. 1. Ex scribendi modo. 2. Ex loquendi ratione. 4. Scri



ŐSI ÍRÁSAINK II.
240
Ezután beszél a más forrásokból is ismert firenzei rovásírásos könyvről, melyben a jelek felülről lefelé haladtak. Miután az ő kezében is volt már régi, magyar rovásírásos könyv – és ott a jelek haladása nem ilyen volt – így bizonyos benne, hogy a firenzei kötet más keleti nyelv ábécéjével íródott. 3 A hivatkozott írás egy egykor Debrecenben található kézirat, mely elpusztult vagy lappang.4 Ezután, ehelyütt csak röviden, jelzi, hogy a beszélt magyar nyelv rendszere is hasonlóságokat mutat a héberrel. Nem csak Komáromi, más korabeli források is a magyar nyelv orientális, valamint héber rokonságának bizonyítására hozzák fel a rovásírást és annak jobbról balra tartó irányát, annyira, hogy ez az információ lényegében közhelynek tűnik a kor szerzőinél.5 Valamivel később, a magyar ábécé jegyeinek felsorolása előtt közli, hogy ez a sajátságosan magyar ábécé 32 jegyből áll, mivel két ’k’ betűt is tartalmaz, valamint azt is, hogy a rovásírást szkíta írásnak is lehet nevezni.6 Mint jeleztem, a rovásírás kortárs forrásai közül nem Komáromi az egyetlen, aki a magyar–héber nyelvi kapcsolat bizonyítékaként hozza fel a rovásírást.7 Azonban Komáromi nem egyszerűen átvesz másoknál talált adatokat, rovásírásról való nézetei szervesen illeszkednek a nyelvrokonságról és a magyar nyelv rendszeréről vallott általánosabb nézeteibe, amelyek a Hungaria illustrata tanúsága szerint önállóak voltak, és sokban eltértek a megelőző vagy őt követő
bendi modus, unus et idem est, cum eo, quo gaudent linguae orientales pleraeque, nimirum hebraica, Chaldaica, Syriaca, Arabica, Persica, Turcica, etc. a dextra nimirum ad sinistrum: quam nulla occidentalium habet.” 3 Vladár 2008, 65–67. = Komáromi 1655, 20–21. A firenzei kódexszel kapcsolatban lásd még: Fehér 2020, 336–337. (n 227) 4 Sebestyén szerint (1915, 7.) ez valószínűleg Telegdy Rudimentájának egy másolata volt. 5 Baranyai Decsi János Telegdy Rudimentájához írott előszavában szinte azonos formában beszél a jobbról balra tartó magyar rovásírásról, mint a héberrel és a keleti nyelvekkel való rokonság bizonyítékáról, vö. Sándor 2014, 337. Geleji Katona István Magyar Grammatikátskában (1645, 293.) hasonlóan fogalmaz: „a magyar nyelv egy az Orientális linguák közül, melly megtetszik mind ebböl, hogy az igen kiváltképpen való és semmi egyéb nyelvekkel, az egy Sidón kívül, rokonsága nintsen; hogy ö néki tulajdon saját régi bötüi vagynak, és jobbról, mint egyéb Napkeleti nyelvek, balra irattatik.” 6 Komáromi 1655, 23–24. = Vladár 2008, 71–73. 7 A magyar és a héber nyelv koraújkori rokonítási kísérleteihez ld. Hegedűs 1966, 90–107., Vladár 2016, 68–82., Hegedűs 2003, 48–66., Zsengellér 2017.



KOMÁROMI CSIPKÉS GYÖRGY ÉS A NYELVEK EREDETE
241
magyar nyelvtanok felfogásától.8 Éppen módszertanának eredetisége lett a végzete: a taníthatóság szempontjainak a rovására szentelt teret saját nyelvészeti töprengéseinek, miközben teljesen mellőzött a tanulás szempontjából fontos témákat, így pl. a három általa írott grammatika egyike sem tartalmaz szintaxist. Ennek következtében egyik grammatikája sem vált bevett tankönyvvé, és míg Pereszlényi Pál magyar nyelvtana három kiadást ért meg, és több tucat példányban maradt fenn,9 addig Komáromi Hungaria illustratájából alig öt példányt ismerünk.10 A következőkben két kérdést fogok vizsgálni. Az első Komárominak a magyar nyelv orientalitásáról vallott nézete, mivel úgy gondolom, hogy a rovásírással kapcsolatos elképzelései enélkül nem érthetők meg teljes mélységében. Ezzel összekapcsolva elemzem Komárominak k a nyelvek rokonságáról és a nyelvtipológiáról vallott nézeteit. A másik kérdés azt vizsgálja, hogy milyen nézeteket vallott Komáromi a nyelv és az írás kapcsolatáról, hiszen éppen ez az ok, amely miatt a rovásírás ekkora hangsúllyal szerepel magyar nyelvtanában. Először azonban át kell tekintenünk Komáromi nyelvészeti munkáit.
Komáromi nyelvtani munkái
Komárominak nem a Hungaria illustrata az egyetlen nyelvészeti tárgyú munkája, három grammatikát írt élete folyamán, a másik kettővel eddig nem vagy csak alig foglalkozott a kutatás. Emellett két nyomtatásban megjelent beszédében is tárgyalt nyelvészeti kérdéseket. Komáromi 1650-ben érkezett Utrechtbe, hogy elmélyítse héber nyelvtudását. Professzora Johann Leusden (1624–1699) volt, a kiváló orientalista és a magyar
8 A Hungaria illustrata értékelései a szakirodalomban: Szathmári 1968, 271–300., Bartók 1998, 33., Hegedűs 2003, 55–56., Vladár 2008, 7–25., Vladár 2016, 35–37. 9 Első kiadása: Grammatica lingvae Ungaricae a p. Paulo Pereszlenyi... Tyrnaviae 1682 typis Academicis Matthias Srensky. (RMK 1511), később újra megjelent 1702-ben és 1738-ban. 10 Vö. RMNY 2618. Megjegyzendő, hogy semmi jel nem utal rá, hogy Komáromi nyelvtanait iskolai használatra szánta. A héber és az angol nyelv már címe szerint is önállóan tanuló felnőtt olvasóra számít, és a Hungaria illustrata előszava sem ejt szót iskolai használatról.



ŐSI ÍRÁSAINK II.
242
peregrinusok, valamint általában a magyar kálvinisták elkötelezett támogatója.11 Röviddel tanulmányai megkezdése után hangzott el egy beszéde, amely Oratio Hebraea... címmel jelent meg (Utrecht 1651).12 Ez egy héber nyelven megtartott nyelvészeti témájú beszéd, amely Komáromi életművében egyedülálló módon héber–magyar etimológiákat is közöl.13 Utrechtből hazatérve a debreceni kollégium héber professzorává nevezték ki. Már ezután jelent meg héber nyelvtana, a Schola Hebraica.14 A 128 oldalas nyelvtan, mint a cím elárulja, magántanuláshoz kívánt segédeszközt nyújtani az íráshoz és az alaktanba nyújt bevezetést, szintaxist nem tartalmaz.15 A kötet függelékében jelent meg 40 oldalon debreceni székfoglaló beszéde (Oratio inauguralis...), melyet 1653. augusztus 8-án tartott meg. A beszéd egy hosszabb elmélkedés a héber nyelv jelentőségéről. Szintén Utrechtben jelent meg magyar nyelvtana a következő évben, 1655ben: a Hungaria illustrata, amely a legismertebb nyelvészeti munkái között, és minthogy modern facsimile kiadása és magyar fordítása is rendelkezésre áll, általános bemutatása itt nem szükséges. Feltehető, hogy a két munka többé-kevésbé párhuzamosan készült.16
11 Leusdent már a kortársak a Hungarorum pater jelzővel illették (Bujtás 1994, 77.), és közbenjárt a gályarab prédikátorok érdekében is (Bujtás 1999). 12 Teljes címén: Oratio Hebraea continens elogium linguae Hebraeae, quam Sancto Israelis favente summo inclytae academiae Ultrajectinae acroaterio, anno partus virginei, M.DC. LI. die XV. Febr. exercitii loco habuit. Georgius Csipkes Comarino-Pannonius Ung. Ultrajecti ex officina Johannis a Waesberge, MDCLI. (RMK III 1781), egy rövid, nyolcleveles nyomtatvány, mely latin bevezetőt és héber nyelven megtartott nyelvészeti értekezést tartalmaz, majd Komáromi professzorának, Leusdennek a szintén héber nyelvű gratuláló versével zárul. Lanzeritsch Mária (1984) elemezte részletesen kultúrtörténeti szempontból, és Zsengellér József írt róla több helyen (2013, 579–580.; 2017, 69.). 13 Lanzeritsch 1984, 22–24. 14 RMK III 1904. Schola Hebraica in qva thetice, et per breves positiones, ratio recte legendi, et fundamentaliter intelligendi, linguam hebraicam, ita traditur, ut quis etiam sine ullo Praeceptore, privato studio, sufficientem linguae hebraeae cognitionem, ad intelligendum scripta ad scribendum intellecta, comparare possit. Avctore Georgio Csipkes Comarino ... Accessit Ejusdem Autoris oratio inauguralis, de linguae hebraeae utilitate, dignitate, necessitate, etc. habita ibidem Debrecini, Anno gratiae MDCLIII. 8. Aug. ... Trajecti ad Rhenum, typis Gisberti a Zyll, MDCLIV. 15 Irodalma: Strbik 1999, 96–97., Zsengellér 2017, 70., Bartók 1998, 25. is megemlíti. 16 Vladár 2008, 8. A Hungaria illustrata előszava 1653-as keltezésű, és a Schola Hebraicában már cím szerint hivatkozik a Hungaria illustratára.



KOMÁROMI CSIPKÉS GYÖRGY ÉS A NYELVEK EREDETE
243
Kilenc évvel később következett egy angol nyelvi bevezetés: Anglicum spicilegium. hoc est Breves quaedam observatiunculae, ad discendam, legendam, et intelligenda[m], lingvam, sripturamque Anglicam, utiles simul ac necessariae... Georgius C. Comarinus. Debrecini, per Georgium Karancsi 1664. A könyvecskének mindössze két fennmaradt példányáról tudunk, egy teljes példányt őriz a Magyar Tudományos Akadémia könyvtára, és egy kissé hiányos példányt a Ráday gyűjtemény.17 A kis könyv nem csupán az első, magyar szerző tollából származó angol nyelvtan, hanem az egyik első a kontinensen megjelentek közül. A három könyv közül ez a legrövidebb, és aránylag korlátozott szerzői nyelvismeretre épül. Komáromi több alkalommal jelzi, hogy csupán az vezette a megírására, hogy nem jelentkezett más, kompetensebb személy, aki e feladatot elvégezze helyette, miközben az olvasóközönség részéről határozott igény mutatkozott az angol nyelv tanulására. Három olyan nyelvről van szó, melyek eltérő módokon, de a lehető legtávolabb állnak a latin és a görög nyelv struktúrájától, amely még ebben a korban is követendő vezérfonalat nyújtott a nyelvtanírók számára. Egyértelműnek látszik, hogy Komáromi tudatosan próbált eltávolodni e klasszikus mintáktól. Ez angol nyelvtana esetében különösen nyilvánvaló. Annak első számozott lapján jelzi, hogy teljes nyelvtant, nyelvtani szabályokkal (leges grammaticae), szófajokkal (partes orationis) nem akar és nem is tud adni, hiszen mindösszesen kilenc hónapot töltött Angliában és már tíz éve hazatért. Az ajánlás szerint az vezette a kötetecske írására, hogy felismerte az olvasói igényt az angolul író teológus szerzők iránt, és úgy ítélte, hogy a Jakab-Biblia nyelve eléggé egyszerű ahhoz, hogy az elkötelezett nyelvtanuló szótár és egy kevés nyelvi bevezető segítségével képes legyen megtanulni angolul olvasni. A Spicilegium három fő részből áll: 1.) az angol kiejtés, 20 oldalon, 2.) a partikulák listája, 19 oldalon. Itt a legkülönfélébb nyelvtani segédszókat mutatja be aszerint csoportosítva, hogy ige vagy névszó kíséretében állhatnak. Végül pedig 3.) a szóképzés vázlata, 6 oldalon. Ez a rendszer mutatja, hogy Komáromi úgy látta, hogy az angol morfológiát lehetséges tisztán lexikai alapon megközelíteni.18 A Spicilegium
17 RMK II 1030, RMNy 3143. 18 Így például az of prepozíciót genitivusi partikulának tekinti (Komáromi 1664, 35–36.),



ŐSI ÍRÁSAINK II.
244
szakirodalma minimális,19 kultúrtörténeti jelentőségének méltatásán túl csak az angol hangtörténet szempontjából vizsgálták.
A nyelvek rokonsága
Egyértelmű, hogy Komáromi már utrechti tanulmányai alatt kialakította saját elképzelését a nyelvek eredetéről, fejlődéséről, egymáshoz való viszonyáról, a nyelvek csoportosíthatóságáról. E koncepciója mindhárom grammatikai könyvében megjelenik, és teljesen konzisztens formában van jelen a tíz éves időbeli távolság ellenére is. Elöljáróban le kell szögeznem, hogy Komárominak a nyelvfejlődésről vallott gondolatai természetesen nem a semmiből érkeztek, hanem szervesen illeszkednek a nyugat-európai nyelvészet fejlődési vonalába, melyet ekkor még a héber ősnyelv és a bábeli nyelvzavar tényként kezelése ural.20 Komáromi maga is hivatkozik szaktudományos forrásaira, azonban azt is hangsúlyozni kell, hogy nem a közkézen forgó tudományos elméletek mechanikus átvételéről van szó, hanem egy komolyan átgondolt rendszerről. Komáromi számára a legősibb nyelv, és így minden más nyelv őse a héber. A nyelvek diakrón megközelítésben az anya és leánynyelv kapcsolatokon keresztül osztályozhatók, szinkrón megközelítésben pedig a dialektus és a nyelvkeveredés fogalma lesz jelentős. A héber nyelv kapcsán ezeket a gondolatokat székfoglaló beszédében fejti ki. Először is a héber minden nyelv anyja (1654, 154), nincs nyelv a nap alatt, amely közelebbről vagy távolabbról ne tőle venné az eredetét,21 képzavarral
de távol áll tőle, hogy a latin declinatiókat idéző esetsort kreáljon az angol nyelvhez. A to szócskát névszóhoz (to the man) és igéhez (to go) is kapcsolható partikulaként mutatja be – egymás után helyezve a két, szintaktikai szempontból alapvetően eltérő használatot. 19 Kerékgyártó 1938, Berg 1946, 151–153., Korponay 1972. 20 Hegedűs 1966, 12–19., Hegedűs 2003, 23., 44–48. 21 Komáromi 1654, 155–156.: „Sic procul dubio lingua sub sole nulla est, quae non ab hac vel prope, propius, proxime, vel remote, remotius, remotissime, suam deducat originem.”



KOMÁROMI CSIPKÉS GYÖRGY ÉS A NYELVEK EREDETE
245
élve: a héber az óceán, amelyből minden folyó és patak az eredetét veszi.22 Ezt a kiemelkedő szerepet nemcsak a választott nép tekintélye biztosítja a héber nyelv számára, hanem az a tény is, hogy a héber az a nyelv, amely az emberiség első nyelve volt,23 és amelyet Isten megőrzött a bábeli nyelvzavar után is.24 A héber ily módon anya minden nyelv számára. Ugyanakkor ennél közvetlenebb kapcsolata van a többi orientális nyelvvel. Komáromi szerint az, aki valamelyest tud héberül, az félig, sőt, több mint félig ismeri az arám és az arab nyelvet is (1654, 154). Az arám a héber quasi dialectus-ának látszik, az arab pedig non remota progenies-ének. Az arám, avagy szír a héberből ered, kissé megváltozva.25 Ezután számos kortárs tekintélyt és egyházatyát idéz annak megerősítésére, hogy a szír a héber dialektusa, valamint, hogy a héber minden nyelvek anyja (1654, 155ff.) Tehát már debreceni székfoglaló beszédében is középpontban áll a héber mint lingua primigenia kérdése. Először a Hungaria illustrata bontja ki, hogy a magyar nyelv milyen kapcsolatban áll ezzel a hipotetikus ősnyelvvel. Annak első lapjain a következőket olvashatjuk a magyar nyelvről:
„2. Ami az eredetét és régiségét illeti, nem csak valószínűnek, de szükségszerűnek is látszik, hogy a magyar nyelv a nyelvek babiloni összezavarodásának idején született. Ezért egyik nyelvnek sem a dialektusa, hanem fő-nyelv (cardinalis), nyelv-anya (mater lingua), éppúgy, mint a német, a szláv, a görög, a latin.
22 Komáromi 1654, 166. „Accipite, hanc esse velut oceanum vastum, ex quâ, omnes sub coelo linguae velut rivi, torrentes, fluvii et flumina effluunt.” 23 Komáromi 1654,163–164.: „...certe lingua haec, quia antiquissima cujus ad ipsum primae creationis tempus ascendit primordium.” Ez volt Ádám nyelve, s mivel egyetlen nyelv volt, Héber ősatyáig nem is volt neve (144–145.) 24 Komáromi 1654, 144–145. Vö. még: „... Quia ergo inquiens, in ejus Heberi scilicet familia remansit haec lingua, divisis per alias linguas caeteris gentibus, ideo deinceps Hebraea est nuncupata.” (uő 1654, 145) 25 Komáromi 1654, 154.: „Qui enim vel mediocrem ejus cognitionem habet, jam, dimidium, quid dico? dimidium? imo plus quam dimidium linguae chaldaicae Aramaeae et Arabicae habet. Cum ille quaeda[m] quasi dialecti , haec vero non remota progenies esse videatur. Quid? videatur? Imo non hae solum sed et omnes aliae, ab hac unica velut matre communi, velut fonte communi, non in paucis revera deriventur. (...) 155. Chaldaeam certe et Aramaeam, seu Syriacam, ab hac ortas, imo ha[n]c eandem varie mutatum esse, vecordis est negare. Alstedius pi[a]e memoriae Chaldaeam et Syram, unius ejusdemque linguae hebraeae esse dialectos dicit.” stb.



ŐSI ÍRÁSAINK II.
246
Helyesen vette ezt észre Johannes Weemsius Scotus26 a Synagoga Christiana 18. oldalán, és a kiváló Johannes Cocceius27 úr is, aki nem vonakodott ezt nyilvánosan kijelenteni.”28
Ezt követi a magyar nyelv keleti mivoltára vonatkozó, már idézett szövegrész. Majd áttér a magyar nyelv rokonságára: „7. A beszéd rendszere nagyon hasonló a szent nyelvéhez, ennek igazságát világosan látjuk majd e művecskében: főként a toldalékokban, a melléknevek ragozhatatlanságában és hasonlókban.29 [...]
11. Ami pedig nyelvünk hasonlóságát és atyafiságát illeti valamely más nyelvvel, a magyar nyelv egyik más nyelvhez sem hasonlít a világon, csak a héberhez; ezt követi a szír, a káld, az arab is, csak távolabbról. Kiderül majd e könyvecskéből ennek az igazsága. Ennyit a természetéről általában.”30
Komáromi következetes volt rendszere alkalmazásában. Egy évtizeddel később a Spicilegium bevezetése – amely az angol nyelv általános ismertetését adja – terminológiailag és fogalomrendszer szempontjából is követi a Hungaria illustratát, azonban míg ott a cél a magyar nyelv méltó elhelyezése a nyelvek sorában, itt didaktikai-pedagógiai célokat tűz ki:
26 John Wemyss/Weemes/Weemse (1579–1636), skót lelkipásztor és a héber nyelv tudósa. The Christian Synagogue című angol nyelvű műve több kiadást ért meg. E monumentális munkának ugyan megjelent 1660-ban Leidenben egy latin nyelvű kivonatos fordítása, amely azonban éppen a Komáromi idézte részt nem tartalmazza, s a szerző nevét is eltérő módon latinosítja (Wimesius), így biztosak lehetünk benne, hogy Komáromi valamelyik angol kiadást olvasta. Nem állt módomban mind a négy szóba jövő kiadást ellenőrizni, az 1633-as londoni kiadás lapszámozása megfelel Komáromiénak, az 1623-as londoni kiadásé viszont eltér attól. 27 A megfogalmazás alapján úgy tűnik, Johannes Coccejusnak egy szóbeli kijelentésére utal. Bár nem tudunk róla, hogy Komáromi megfordult volna Leidenben, ahol Coccejus 1650től tanított hébert, de ismeretségei révén lehetett hiteles információja a professzor előadásairól. Komáromi közeli barátja volt Apáczai Csere János, aki Coccejusnál tanult. 28 Komáromi 1655, 19–20. = Vladár 2008, 63–65. „2. Quantum ad originem et antiquitatem, linguam Hungaricam, tempore confusionis babilonicae, enatam esse, non solum probabile, sed necessarium videtur. Quia nullius linguae dialectus est, sed lingua cardinalis, lingua Mater, non secus ac Germanica, Sclavonica, Graeca, Latina. Ut admodum bene observavit Joannes Weemsius Scotus. Synagoge Christianae pag. 18. et Clar. D. Joannes Coccejus, qui, publice hoc ipsum profiteri non veritus est”. 29 Komáromi 1655, 21. = Vladár 2008, 67. 30 Komáromi 1655, 23. = Vladár 2008, 71.



KOMÁROMI CSIPKÉS GYÖRGY ÉS A NYELVEK EREDETE
247
„1.A nyelvek szokásos felosztása alapján, nem keleti – amilyen a héber, a káld, a szír, az arab, és a mi magyar nyelvünk, hanem nyugati.”31 Majd az angol nyelvterület földrajzi elhelyezése után:
„6. Az írásmód a legtöbb keleti nyelvtől idegen. Ugyanis balról jobb felé kezdődik és halad, míg a keleti nyelvek [írása] jobbról tart balra.”32
A nyelv szintaxisa sem keleti, amennyiben nem ismer sem szuffixumokat, sem affixumokat. S végül, eredetét tekintve:
„Amennyiben [a nyelveket] anyákra és lányokra osztjuk, [az angol] nem anya, hanem leány, ugyanis a német dialektusa.”33
Tehát: Bábelben isteni közbeavatkozásra létrejönnek a nyelvanyák, melyek egyike a magyar is. Ezzel azonban nem ér véget a nyelvkeletkezés folyamata: a nyelvanyákból leánynyelvek jöhetnek létre az idők folyamán, és itt a nyelvek között már tényleges leszármazotti viszony áll fenn. Az európai nyelveket a XVII. századra már meglehetős pontossággal tudták családokba sorolni.34 Azonban az az elképzelés, hogy a nyelv a beszélők ajkán észrevétlenül, apró lépésekben egy másik nyelvvé alakulhat, olyan mértékben mond ellent hétköznapi intuiciónknak, hogy nem meglepő, hogy Komáromi, ahogy mások is, a változások kiváltóját a nyelvkeveredésben kereste. Tiszta és kevert nyelveket állít egymással szembe. Ez a folyamat, ellenkező előjellel, angol és magyar nyelvtanában is megjelenik. A Spicilegiumban így ír:
31 Komáromi 1664, 1–2.: „Prout lingvae in communi dividi solent non orientalis, qualis Hebraea, Chaldaea, Syra, Arabica, etc nostraque Hungarica, sed occidentalis.” 32 Komáromi 1664, 2.: „Modus scribendi, lingvis orientalibus plerisque alienus est. Incipit enim, tendit et pergit a sinistra ad dextram; cum orientalium, a dextra ad sinistram tendat.” Különös kijelentés. Egy nyelvkönyv az idegen nyelv sajátságait általában az anyanyelvvel kontrasztba állítva mutatja be. Nb.: ez a mondat implicit módon, de szintén a rovásírás forráshelye, mivel arra való utalást tartalmaz, hogy a magyar mint keleti nyelv egy jobbról balra tartó írást használ. 33 Komáromi 1664, 3.: „Prout II. eaedem in Matres et Filias distingvuntur, non Mater est, sed Filia; Dialectus nempe Germanicae.” 34 A Komáromi által olvasott Wemyss, valószínűleg Iustus Scaligert követve teljesen a mai módon határozza meg az európai nyelvcsaládokat és rokon nyelveket, egyedül a magyar és a finn, valamint a breton és az ír rokonságát nem ismerve fel. (nyelvcsaládok Scaligernél: Hegedűs 1966, 56., van Hal 2010a)



ŐSI ÍRÁSAINK II.
248
„Amennyiben [a nyelvek] feloszthatók kevertekre és nem kevertekre, [az angol] nem tiszta és nem-kevert, hanem nagyon kevert. Ugyanis a lehető legtöbb latin főnév és melléknév, névszó, ige, participium fordul elő benne, oly módon, hogy csak a végződést vették le, vagy megváltoztatták. A lehető legtöbb germán [szó], azonban egy kevéssé megváltoztatva, ami a betűket illeti. Ami ennek a belgával35 nagyban közös vonása. Ezért e nyelv tanulásában nagy könnyebbséget jelent, ha jártas vagy a latin nyelvben, még nagyobbat, ha több-kevesebb német nyelvismerettel bírsz.”36 A nyelvek keveredése foglalkoztatta Komáromit, a Hungaria illustrata első lapjain is hosszan foglalkozik ennek kérdéseivel. Leszögezi, hogy a magyar nyelv mentes a más nyelvekkel való keveredéstől, mivel saját szavai és ragozási rendszerei vannak. Kijelenti, hogy a nyelv tisztaságát a német, szláv, latin stb. jelenléte nem érinti, ahogy a héber vagy az újszövetségi görög tisztaságát sem csökkenti a jövevényszavak előfordulása, hiszen nincs nyelv jövevényszavak nélkül. Mint írja, keveredés alatt olyasmit ért, ami az angol, a skót (azaz a skóciai angol) és a belga, vagyis a holland között vagy a cseh, a lengyel és a rutén között áll fenn, amely esetekben a kölcsönös érthetőség valamely foka is jelen van. A magyar nyelv beszélőit azonban senki sem érti meg.37 Komáromi angliai tartózkodása idején eljutott Skóciába is, tehát mindezen nyelvek kapcsán személyes tapasztalataira támaszkodhatott. Arról nem ír, hogy történeti folyamatában hogyan képzeli el ezt a keveredést. A megadott példák alapján feltehető, hogy azon nyelvek esetében beszél anya-lány kapcsolatról, ahol az ősnyelv is ismert volt (héber-arab-szír), ahol viszont a rokon nyelvek alapnyelve nem volt ismert forrásokból (germán, szláv), ott nyelvkeveredésről ír. Miután végignéztük Komáromi szétszórt megjegyzéseit, nincs más hátra, mint hogy ezek alapján megpróbáljuk rekonstruálni, hogyan látta a debreceni
35 Belga nyelv alatt a holland/flamand nyelvet érti. 36 Komáromi 1664, 3.: 9. Prout III eaedem in mixtas et non mixtas dividi possunt, non pura et non mixta, sed mixta ad modum est. Quam plurima etenim hic occurrunt latina substantiva et adjectiva, nomina, verba, participia, vel demptis solummodo terminationibus vel mutatis iisdem. Quamplurima Germanica, sed mutata ad minimum quoad literas. quod huic cum Belgica commune admodum est. Hinc magna in discenda lingva hac facilitas si latine peritum spectes, major, si Germanum consideres, superiorem vel inferiorem. 37 Komáromi 1655, 22–23. = Vladár 2008, 69–71.



KOMÁROMI CSIPKÉS GYÖRGY ÉS A NYELVEK EREDETE
249
hebraista teológus a nyelvcsaládok fogalmát, a nyelvfejlődés folyamatát. A vizsgálat egy lehetséges útja volna feltárni Komáromi forrásait, azonban kétséges, hogy ez különösebb eredményeket hozhatna. Az ismeretátadás folyamata jelentős részben szóbeli volt, így számunkra már alig felfejthető. Emellett az alapfogalmak a század nyelvészeinél nagyjából azonosak, miközben az elméletek részletei rengeteg ponton jelentősen eltérnek. Ez megmutatkozik, ha megvizsgálunk egy olyan szerzőt, akit Komáromi pontosan, oldalszámmal idéz. A szintén hebraista John Wemyss Christian synagogue című, ószövetségi exegetikával foglalkozó műve a nyelvek kapcsolatrendszerének bemutatásánál nagyjából ugyanazokat az alapfogalmakat hangsúlyozza, mint Komáromi.38 Megkülönbözteti a mater linguákat (maternell tongue) és a leszármazott nyelveket (propago, derived tongue).39 A héber leszármazottainak nevezi a szír, káld, föníciai, arab nyelveket, a punt pedig a föníciai másodlagos leszármazottjának. Mindez hasonlóan jelenik meg Komárominál. Tizenegy európai nyelvanyát különböztet meg, ezek a latin, görög, germán, szláv és a kisebb nyelvanyák: albán, tatár, magyar, finn, ír, brit és a baszk.40 Wemyss is ír a kölcsönzésekről és a nyelvek keveredéséről, azonban nem tételez fel kevert nyelveket, a szókölcsönzést mint elvet pedig arra használja, hogy más nyelvek szavait is a héberből vezethesse le.41 Egy ilyen gondolatmenet alapul szolgálhatott ahhoz, hogy bármely nyelv szavait tömegesen héber etimológiával magyarázzák, és erre számos európai kísérlet történt, azonban ez a korai magyar nyelvtanoktól idegen, Komáromi csak a korai Oratio Hebraeaban kísérletezik ilyesmivel.42 Wemyss különbséget tesz a leszármazott nyelv (derived tongue) és a dialektus (dialect) között, míg Komáromi esetében a kettő között nincs kimutatható különbség.
38 Az 1933-as londoni kiadás 15–17. oldalán. 39 Weemsius 1633, 15.: „A propago or derived tongue, is that tongue which is derived from a Maternall tongue, either by addition, detraction, or interchange of letters, words, or accents.” 40 Scaliger, Diatriba de Europaeorum linguis nyomán, lásd fentebb. 41 „Here we muste marke a difference betwixt tradux lingua, a derived tongue, either mediately or immediately, and a borrowed tongue: for languages borrow one of another, words which are not derived one of another.” – A borrowed tongue terminus megtévesztő, csak kölcsönzött szavakat tételez fel. 42 Lanzeritsch 1984 22–24., Zsengellér 2013, 580.



ŐSI ÍRÁSAINK II.
250
Héber–magyar nyelvrokonság?
Komárominak a magyar nyelvrokonságról alkotott elképzeléseit általában röviden úgy szokták minősíteni, hogy a héber–magyar nyelvrokonság híve volt. Azonban érdemes alaposabban megvizsgálni, mit is jelent a nyelvrokonság és speciálisan a magyar nyelv héberrel való rokonsága, továbbá orientális volta. A szakirodalomban megfigyelhető egyfajta bizonytalanság, amikor definiálni kell, hogy mit jelent a héber–magyar nyelvrokonság fogalma Komárominál és kortársainál. Vladár Zsuzsa hangsúlyozza, hogy a kimondott genetikai hasonlóságra vonatkozó cognatio szó helyett szívesebben használják az affinitas, similitas, convenientia, imitatio szavakat.43 Elismerve, hogy a szóhasználat nem egyértelmű, de végül a genetikai rokonság mellett teszi le a voksát.44 Ha világosan akarjuk látni, hogy mit jelentett Komáromi számára ez a fajta nyelvrokonság, nem a szóhasználat elemzése fog segíteni az értelmezésben. Hegedűs József a korai nyelvrokonításokkal foglalkozó monográfiájában a korai elméletek kapcsán „irracionális szemlélet”-ről („Bábeli nyelvzavar”) és a „nyelvek változásának racionális felfogásáról” beszél fejezetcímeiben.45 A mai tudománytörténet nem szívesen alkalmaz ilyen értékítéletet kifejező címkéket, maga Hegedűs is 2003-as monográfiájában már csak a racionális szót használja ellentétpárja nélkül.46 Ez a tartózkodás részben visszahatás és elhatárolódás a ’45 utáni ismeretterjesztéstől, amely egy olyan narratívát erőltetett, melyben a „tudományos vívmányok” egy korábbi mágikus/vallásos/tudománytalan hipotézis meghaladásával születtek, és ennek érdekében a maguk korában teljesen adekvát tudományos nézetek kaptak pejoratív jelzőket. Ez a gondolkodásmód nem csak a marxizmus sajátja, már a XIX. században általánosnak mondható, témánknál maradva idézhetjük Jancsó Benedeket, aki értelmezhetetlen arroganciával minősítette tudománytalannak az egész korai nyelvészetet, és abban
43 Vladár 2016, 74. 44 Vladár 2016, 74. 45 Hegedűs 1966, 25. és 28. 46 Hegedűs 2003, 23.



KOMÁROMI CSIPKÉS GYÖRGY ÉS A NYELVEK EREDETE
251
a meggyőződésben leledzett, hogy ha nincs a Biblia, akkor a saussure-i grammatika már a XVI. században teljes fegyverzetben pattanhatott volna elő a semmiből.47 Azonban óvatosnak kell lennünk, az irracionális és racionális nyelvészeti hipotézisek szembeállítása továbbra is szükséges, amennyiben nem a hétköznapi, hanem a tényleges filozófiai jelentésükben használjuk a szópárt. Ugyanis, ha úgy tekintjük, hogy Komárominál és más XVII. századi nyelvészeknél a Bábelre való hivatkozás egyszerűen egy metafora, amelyet lefordíthatunk a modern lingvisztika nyelvére úgy, hogy a héber ősnyelvből fejlődött ki idővel az összes többi nyelv, akkor alapvetően hamisítjuk meg nézeteiket. Bizonyosak lehetünk benne, hogy Komáromi számára a bábeli nyelvzavar ugyan a történelem egy eseménye volt, azonban közvetlen isteni közbeavatkozás is, egy olyan esemény, amely természetes folyamatok révén nem történhet meg.48 Bábel Komáromi, a református teológus számára bizonyosan nem metafora, egy természetes nyelvváltozási folyamat allegóriája, hanem egy egyszeri, természetfölötti esemény. Ennek következményeként két különböző nyelvkeletkezési mechanizmussal számol. Az első a természetes út: leszármazás útján, folyamatos változások révén vagy a nyelvek keveredésével. Ez kapcsolja egymáshoz a germán vagy a sémi nyelveket. A második út a természetfeletti: Isten kitörölte az emberek agyából a héber anyanyelvüket és új nyelveket alkotott a helyükben: ezek lettek a nyelvanyák, avagy cardinalis nyelvek. Ezek rokonsága értelemszerűen nem lehet leszármazási rokonság (noha maguk a népek persze lehettek rokonok). Tehát rendkívül megtévesztő, ha Komáromi vagy mások esetében héber nyelvrokonítási kísérletről beszélünk. Komáromi szerint a magyar nyelv nem a héber dialectusa vagy filiája, progeniese, hanem önálló nyelvanya. Ez azt jelenti, hogy
47 Jancsó 1881, 128–145. 48 Hegedűs (1966, 83–84.) Geleji Katona Istvánt idézi, aki a Titkok titkában (1645) így ír „S ’ki tselekedheti penig azt, hogy az ember azt a’ nyelvet, a’mellyben született, es a’mellyvel kitsinségétöl fogva élt, egy szem pillantásban úgy el feletse, hogy a’ban semmi, tsak egy szois, eszében ne jusson, es mint egy néma szolni azon ne tudjon; es viszont a’helyett egy más olly idegen ujj nyelv, a’mellyet soha nem tanult, sem hallott, elméjében tünjék es öntödjék, s ’azt, mint ha benne született, nött, nevelkedett volna, olly tökélletesen nem tsak értse, hanem rajta szollni-is tudjon? ... tsak a’ teremtö mindenhato Isten egygyes egyedül.”



ŐSI ÍRÁSAINK II.
252
a magyar nyelv feltett hasonlóságát a héberrel Isten hozta létre, amikor megteremtett egy struktúrájában a héberhez közel álló nyelvet – ez pedig Komáromi szempontjából a magyar nyelv méltóságát emeli, de nem jelent nyelvrokonságot, ahogy mi értjük ma a szót, inkább tipológiai közelségre utal. Igaz, ez a tipológiai hasonlóság nem a véletlen műve, hanem isteni döntés következménye. Komáromi azokat tekintette kevert nyelveknek, ahol fennállt a kölcsönösség valamely foka. A mater linguáknál ez viszont lehetetlen, hiszen Isten éppen azért zavarta meg a toronyépítők nyelvét, hogy többé ne értsék meg egymást. A következő kérdés, hogy mihez kezd ezzel a „rokonsággal”. A héber nyelvrokonítás a tudománytörténet egy korszakában szinte minden európai népnél megjelenik. Ezek a rokonítások alapvetően etimologizálásra épültek. Ezzel szemben a hazai tudománytörténet már rég észrevette, hogy a magyar nyelvtanírók hosszú ideig egyáltalán nem közölnek héber–magyar etimológiákat.49 Komáromi az első szerző, aki fiatalkori, alig fél esztendővel Utrechtbe érkezése után megtartott Oratio Hebraea című beszédben tesz kísérletet szavak rokonítására.50 A későbbiekben ennek nyomát sem találjuk, és ezt aligha tarthatjuk véletlennek. Igaz, éppen Komáromi volt az egyik első, aki nyomtatásban héber–magyar szóhasonlításokat közölt, azonban későbbi munkáiban elvetette ezt a módszert, és csak a szerkezeti hasonlóságokkal foglalkozott. Ez jele lehet annak, hogy őt mint a kor magyar nyelvtaníróját inkább a magyar grammatikának az európai nyelvektől való idegensége foglalkoztatta, és ennek leírásához keresett segédeszközt.51 A következő kérdés: mit jelent (nyelvi szempontból) az orientalitás fogalma? Erre a kérdésre nem kapunk igazi választ Komáromitól. További magyará
49 Vladár 2016, 73.: Otrokócsi Fóris Ferenc (1648–1718) és Bél Mátyás szóösszevetéseiig kísérlet sem történt a szókincs összevetésére, csak példák nélkül említik, hogy a héber és a magyar szókincs között hasonlóságok lennének. Vö. még Komlóssy 2010. Általános utalásokat korábban is találunk arra, hogy a magyarban sok héber szó van, pl. Gelejinél (1645, 307.) „s Sidóból [...] sok szók ögyeledtek közéje” – azonban példaként azt hozza fel, hogy a magyarok nevei inkább zsidó nevek, mint görögök vagy latinok. 50 Zsengellér 2013, 580., Lanzeritsch 1984, 22–24. 51 A magyar nyelv szabályokba foglalhatósága, logikus leírhatósága ugyanis annak bizonyítéka volt, hogy a magyar nem „barbár” nyelv (ld. Hegedűs 2003, 52.).



KOMÁROMI CSIPKÉS GYÖRGY ÉS A NYELVEK EREDETE
253
zat híján feltételezhetjük, hogy az orientális itt a szó alapjelentésében áll, tehát földrajzi értelemben jelent keletit. A magyar nyelv keleti mivoltának egyetlen példáját hozza, hogy a rovásírás jobbról balra tart. A Hungaria illustratában ad hosszabb listát a hasonló nyelvekről, ezek a héber, káld, szír, arab, perzsa, török nyelvek, tehát a héber és leánynyelvein túl két további arab betűs nyelv, a perzsa és a török kerül a listára. A Spicilegium szerint a keleti írások többségének írása jobbról balra halad. Mint láttuk, más korabeli szerzők is a magyar nyelv orientális volta kapcsán hivatkoznak a rovásírás irányára. A keletiségnek egyetlen további szó ad tartalmat, amikor Komáromi a rovásírást szkítának nevezi.52 Ez azonban olyan állítás, amely nem a nyelvre, hanem a magyar történelmi ismereteik közé tartozott, sőt, a kor történeti tudása alaprétegének volt része. Azt, hogy az orientális jelzőt nyelvi tartalommal töltsék meg, leginkább az akadályozta, hogy Komáromi (és a többi magyar grammatikát publikáló szerző is!) alapvetően teológiai műveltséggel bírt, így nem ismerték a nem-sémi keleti nyelveket, Komáromi idézett forrásait nézve pedig nyilvánvaló, hogy a kor nyelvészetéről szerzett ismereteit elsősorban hebraista szakmunkákból szerezte. Ezt a hiányosságot feltűnővé teszi, ha felidézzük a Bécsben, udvari török tolmácsként tevékenykedő Giovanni Battista Podestà könyvét. Ő arab, perzsa és török nyelvi szöveggyűjteményében leszögezi, hogy a Szkítiából származó orientális nyelvek, mint a magyar, a török és a grúz, nem ismerik a nyelvtani nemet.53 További tipológiai jellegzetességet is említhetünk, ahol hasznos lett volna túllépni a héber analógiákon, mint a prepozíciók helyett posztpozíciók használata vagy a magánhangzó harmónia jelensége a ragozásban, melyet Komáromi úgy emleget, mint ami külföldiek számára megtanulhatatlan. Komáromi
52 Komáromi 1655, 24. 53 Podestà, Giovanni Battista da Fasano: Dissertatio academica, continens specimen triennalis profectus in linguis orientalibus, Arabica nempe, Persica et Turcica, cui varia curiosa et scitu digna intermiscentur, ... deferente ... d. Joanne Baptista Podesta....Typis Leopoldi Voigt, universitatis typographi, Viennae Austriae, 1677, 86.: „Grammatica (t.i. a török nyelv grammatikája) cum caeteris Grammaticis Scythicis convenit, nulla generis ratio, parca in declinatione, neque conjugationum diversitate gaudet, in modis et temporibus Arabes et Persas superat, habet tot, quot Latini modos, ...”



ŐSI ÍRÁSAINK II.
254
e jelenségekkel két nyelvnél találkozhatott volna. Az egyik a finn. Elviekben Komáromi találhatott volna adatokat a finn nyelvről, hiszen Comenius is megállapított szerkezeti analógiát a magyar és a finn nyelv között.54 A másik az oszmán török. Ennek ismerete egyáltalán nem volt kivételes jelenség a Hódoltság idején.55 A sokkal egzotikusabb finnel való megismerkedés hiánya nem róható fel a XVII. századi magyar írástudóknak, azt viszont, hogy semmilyen tudást nem árul el a török nyelvről, már szándékos vagy szándékolatlan vakfoltnak tekinthetjük. Nehezen ítélhető meg, hogy mi hozta létre ezt a vakfoltot: t.i. társadalmi helyzetük és szakmájuk kizárta, hogy a török nyelvvel akár a legminimálisabb szinten megismerkedjenek, vagy szándékosan nem voltak hajlandók a magyar nyelvet egy lapon említeni a par excellence barbár, pogány, hódító nép nyelvével. Az „orientális” nyelv-összehasonlításnak van még egy vetülete, melyet Komáromi valószínűleg nem ismert, s ha ismert volna, se igen tudott volna mit kezdeni vele. A nyugat-európai nyelvészetben a XVII. század második felében egyes szerzők kezdenek túllépni a héber rokonítás gondolatán, és megjelennek az első tapogatózó kísérletek az indoeurópai nyelvcsalád egyes ágainak összekapcsolására. Ami ezt témánkhoz köti, hogy ezt az új, szuper-nyelvcsaládot többen szkítának nevezik el, és ezt az indoeurópai-szkíta őshazát az Urálon túl keresik.56 Bár a teória egyik atyja a Komáromi által is ismert Boxhorn, nem valószínű, hogy Komáromi találkozott volna ilyen hipotézisekkel, és kérdéses, hogy mit tudott volna vele kezdeni, hiszen számára a magyarság „szkítasága” éppen a nem-európaiság egy megfogalmazása volt.
54 Hegedűs 1966, 69. 55 Gondoljunk például Balassi Bálint törökből fordított verseire (Németh 1954, Sudár 2004). 56 Metcalf 1974, 234–250., Hegedűs 2004, 309., van Hal 2010b, Metcalf 2013, 34–39., Droixhe 2018. Bár erről Komáromi bizonyosan nem szerezhetett tudomást, a szkíta-indoeurópai nyelvcsalád első prominens képviselője éppen az általa is olvasott Boxhorn lett.



KOMÁROMI CSIPKÉS GYÖRGY ÉS A NYELVEK EREDETE
255
Rovásírás és tipográfia
Komáromi a magyar nyelv keleti voltát bizonyítandó egyetlen tényt emel ki, a rovásírás jobbról balra tartó irányát. Mai szemmel ez nagyon gyenge érv a magyar nyelv orientális volta mellett, különösen mivel Komáromi és más sem állította, hogy a rovásírás betűi a héber ábécéből fejlődtek volna ki. A Hungaria illustratában még egyszer visszatér a rovásírás kérdésére, a tulajdonképpeni grammatikai rész elején, a magyar ábécé és a beszédhangok bemutatásakor. Ez a szövegrészlet valamelyest fényt vethet rá, hogy mit gondolt Komáromi a nyelv és az írás viszonyáról. A szöveget saját fordításomban közlöm ̧részben a teljes pontosság kedvéért, részben, hogy érzékelhető legyen, hogy mennyire nem egyértelmű és tiszta Komáromi megfogalmazása. „12. A magyar szavakat alkotó betűket úgy kell számításba venni mint 1.) régi szokás szerint és sajátságosan magyarul írottakat vagy 2.) latin betűkkel kifejezetteket. 13. A sajátságosan magyarul írottak harmincketten vannak, mivel a k-t másképp írják a szó közepén, és másképp a végén és az elején, ahogy nyilvánvalóvá tenné a betűk alakja, melyeket szívesen bemutatnánk, ha oly módon lehetne betűkészletünk (typus) a nyomtatásra, ahogy tollunk és ujjaink vannak az írásra. Mivel azonban nem rendelkezünk szkíta typusokkal: latinokkal írjuk le, hogy milyen módon hangoztatjuk a leírott, latin karakterekkel kifejezett [betűket]; ezek tüstént következnek sorjában, és pedig ezek nem [annyira] a betűk, mint a magyar betűknek (amelyek mindegyike egy jegyből áll) lehetőség szerint a hangértékhez és a jelentéshez [igazodó] gyakran két jel által történő kifejezései. 14. A római karakterekkel kifejezettekből 31 van, a következő sorrendben: a, b, cz, cs, d, e, f, g, gy, h, i, j, k, l, ly, m, n, ny, o, ö, p, r, s, sz, t, ty, u, ü, v, z, zs.”57
57 Literae, dictiones Hungaricas constituentes, vel 1 qua more antiquo et proprie Hungarice scriptae, vel 2. qua literis romanis expressae considerandae sunt. Qua proprie Hungarice scriptae sunt 32, K enim aliter in medio aliter in fine et principio scribitur; ut pateret in figuris literarum quas libenter daremus, si ita typos ad imprimendum ut pennam et digitos ad describendum habere possemus. Quia vero typis Scythicis destituimur: Romanis descri



ŐSI ÍRÁSAINK II.
256
A szöveg három kulcsszava a következő: 1.) typus: a betű nyomtatására szolgáló fizikai tárgy, a típus. 2.) character: betű, írásjegy: egy konkrét ábécé jelei, s végül 3.) litterae, amely jelentheti a betűt mint írásjegyet, de vonatkozhat a tulajdonképpeni beszédhangokra is. A mondat bonyolult, főleg azért, mert a gondolat, amelyet Komáromi ki akar fejezni, eléggé meghökkentő. Itt egyáltalán nem arról van szó, hogy Komáromi sajnálkozik, amiért nem tudott rovásírásos betűmintát közölni az olvasó kíváncsiságát kielégítendő. Valószínűleg tényleg szívesen közölt volna írásmintát a magyar rovásírástól. Ha ragaszkodott volna ehhez, akkor kiadójának, Joannes Waesbergnek aligha okozott volna technikai nehézséget egy metszetes kép beillesztése. Ha Komáromi őszinte volt magához, tudta, hogy főleg hungarus olvasókra számíthat, akik számára – éppen Komáromi saját állítása szerint - abban a korban nem jelentett volna különösebb nehézséget más úton-módon egy rovásírásos ábécé birtokába jutni. Komáromi nem olvasói kíváncsiságot akart kielégíteni. Azon sajnálkozik, hogy rovásos betűkészlet híján kénytelen pótmegoldáshoz folyamodni, és latin betűkkel megadni a magyar ábécét. Mi több az alább olvasható latin betűs magyar ábécét úgy kell tekinteni, mintha nem latin ábécé volna, hanem a rovásjegyek átirata. Ergo: akár az egész grammatika tekinthető úgy, mintha egy rovásírásos könyv volna, csak épp nyomdatechnikai okokból latin átiratban. Ezen felül Komáromi hangsúlyozottan jelen időben beszél a rovásírásról, nem úgy, mint egy avítt érdekességről, melyet érdemes volna egy cabinet de curiosités-ben nyilvánossá tenni. Semmilyen módon nem utal rá, hogy a tényleges gyakorlatban a magyar nyelvet szinte kizárólagosan latin betűkkel írják le. Feltehetnénk a kérdést, hogy mi értelme van ennek. Van-e egyáltalán értelme, vagy csak bűvészkedés a szavakkal? Van értelme, és közelebb is visz annak megértéséhez, hogy Komáromi miért hangsúlyozta annyira az írás szerepét a magyar nyelv keleti volta kapcsán.
bimus, quomodo descriptas vocamus, qua romanis characteribus expressas; quae statim sequentur ordine; et quidem non qua litterae, quam Hungaricarum literarum (quarum unaquaeque simplex est) quo ad potestatem et significationem, saepe per duas: expressiones. Quae romanis characteribus expressae, sunt 31. hoc ordine.



KOMÁROMI CSIPKÉS GYÖRGY ÉS A NYELVEK EREDETE
257
Bár a betű és a beszédhang konzekvens nyelvészeti elkülönítésére még évszázadokat kell várni, ezzel együtt meglepő, hogy Komáromi milyen mélységig tartja szétválaszthatatlannak a hangot és az azt jelölő betűt. A betű és a fonéma megkülönböztetése a nyelvészetben meglehetősen kései fejlemény. Még Grimm Deutsche Grammatikjának második kiadásában is, ahol a Grimm-féle hangtörvények először nyertek megfogalmazást,58 a hangtani fejezet címe Von der Buchstaben volt, és csak a későbbi kiadásokban cserélték ezt le a Lautlehre szóval. Azonban úgy tűnik, nem csupán nem választották el terminológiailag a betűt és a fonémát, hanem a beszédhangot és leírt képét valamiképpen azonosnak is tekintették, sőt, esetleg a betűt tekintették elsődlegesnek a beszédhanghoz képest. Ez egyáltalán nem olyan ésszerűtlen gondolat. Egyfelől a hangrögzítés kora előtt a kiejtett hang illékony, megismételhetetlen jelenség volt. Másfelől, és ez fontosabb, a fonéma merő absztrakció, mivel az emberi beszéd akusztikailag nem bontható fel hangokra. A magnószalagot feldarabolva nem fonémákat kapunk, hanem zörejeket, akusztikai szempontból a beszéd legkisebb, valós egysége a szótag. A beszéd analóg kódolásával szemben az írás digitális, a betűírás ténylegesen betűkre tagolódik. Ily módon a fonémák definiálásának legegyszerűbb módja, hogy grafémát kapcsolunk hozzájuk.59 Hogy megértsük, miért küzd ennyire Komáromi a szavakkal, figyelembe kell vennünk, hogy egy idegen ábécével írott nyelvről másik nyelvre készült átirat alapvetően idegen volt a korszak tipográfiai gyakorlatától és egyáltalán a műveltségétől. A latin művekbe keveredő görög terminusokat akkurátus gondossággal szedik görög betűkkel, és még a három részre szakított Magyarország legnyomorúságosabb kis nyomdája is rendelkezik görög betűkkel és legalább a legalapvetőbb ligatúrákkal, hogy ezt megtehesse.60 A fraktúrral nyomtatott
58 Deutsche Grammatik von dr. Jacob Grimm, Göttingen Dieterichsche Buchhandlung 1822. Grimm a germán nyelvek hangtanának ismertetését ténylegesen a betűikkel kezdi. 59 Rendkívül ritka eset például, hogy egy ábécé az allofónokat külön jellel jelölje, a legtöbb betűírásra inkább az jellemző, hogy egy túlzottan takarékos rendszert alakítanak át úgy, hogy pontosabban igazodjon a nyelv fonémakészletéhez. Ehhez viszont tisztázódnia kell, hogy az adott nyelvben mi számít fonémának. 60 Ecsedy et al. 2014, passim.



ŐSI ÍRÁSAINK II.
258
német könyvekben a latin eredetű jövevényszavak következetesen antikvával szedve virítanak ki a szövegből esztétikailag nehezen magyarázható módon. Engedményt nagyon ritkán tesznek, kisebb mértékben a szükség kényszeréből, gyakrabban a didaxis miatt. Hogy egy olyan példát hozzak, amely Komáromi kezében is bizonyosan megfordult: Leusden szír grammatikájában, melynek magyarországi példánya Komáromi héber nyelvtanával kolligátumban maradt fenn, az első szír szövegmutatvány, a Miatyánk, majd a függelék szamaritánus szövegei egyik oldalon a szír és szamaritánus ábécével szerepelnek, a másik oldalon pedig ugyanaz a szöveg héber betűkkel olvasható a kezdő nyelvtanulók kedvéért.61 Vagy egy magyar vonatkozású példa: Harsányi Nagy Jakab török nyelvkönyve, a Colloquia familiaria Turcico Latina 1682-ben jelent meg.62 A török szövegeket latin betűs átiratban, többé-kevésbé a magyar helyesírást követve közli. Az ok részben nyomdatechnikai, Harsányi meg is mondja, hogy szeretett volna egy harmadik oszlopot nyitni az arab betűs török szöveg számára, és reméli, hogy a második kiadásban erre lesz módja, de emellett kimondja, hogy didaktikai okok is vezették, ugyanis példákat hoz arra, hogy az arab betűs török szöveg kiolvasása nem következetes, így nagyon megnehezíti a tanuló dolgát.63 Ilyen szemléletmód mellett a nyelv és ábécéje sokkal bensőségesebb viszonyban állnak egymással, mint ma érezzük, mivel a nyelv fonémakészlete végső soron azonos lesz az ábécéjével, és az ortográfia minősége a nyelvet is minősítheti. Ugyanakkor, bár igaz, hogy a betű és a hang terminológiai összemosódása jellemző a premodern nyelvészetre, de a mértéke nagyon különböző lehet. Úgy tűnt, Komáromit a legkevésbé sem érdekelték fonetikai kérdések, egyik
61 Johannes Leusden: Scholae Syriacae libri tres, una cum dissertatione de literis et lingua samaritanorum. Ultrajecti, ex officina Meinardi a Dreunen, 1658, 177–178., 246–253. A szöveget egyébként Leusden Komáromihoz címzett üdvözlő verse zárja. 62 Harsányi Nagy Jakab: Colloquia familiaria Turcico Latina seu status Turcicus loquens, in quo omnes fere Turcici Imperij ordines, ministrorum cujuscunque conditionis, extra vel intra Aulam Regiam... illustrantur. Typis Georgij Schuitzij, Coloniae Brandenburgicae [Berlin], 1672. 63 Harsányi Nagy Jakab ugyanott, fols. )( )(2v–)( )(3r.



KOMÁROMI CSIPKÉS GYÖRGY ÉS A NYELVEK EREDETE
259
grammatikájában sem kísérli meg, hogy elmagyarázza, milyen módon képzünk egy hangot. Ez a hozzáállás nem okvetlenül a tudomány akkori szintjéből következik, Husz János például a De orthographia Bohemicában minden további nélkül teljesen világosan el tudja magyarázni, hogy mit kell a szájban a nyelvvel csinálni a cseh nyelvben akkor még megkülönböztetett kemény és lágy ’l’ képzésekor.64 Komáromi nyelvtanaiban kísérletet sem tesz hasonló magyarázatra. Ha a nyelv fonémáit csak az ábécé írásjegyein keresztül lehet bemutatni, akkor az ortográfia kérdése jelentőssé válik: a jó ábécé és a jó helyesírás pontosan és egyértelműen rögzíti az elhangzott szót. Ez a felfogás érhető tetten abban, amit Komáromi a digráfokról mond. A „magyar írás” nem alkalmaz digráfokat; amikor e jeleket latin betűkkel adjuk vissza, akkor kettős betűk használatára is rákényszerülünk. Komáromi egyrészt ezzel indokolja, hogy az sz, cz, cs típusú betűket miért tekintheti egyetlen betűnek, és nem betűkapcsolatnak, noha még csak nem is ligatúrák. Másrészt érezhető a megjegyzésben valamiféle értékítélet is: a simplex betű tökéletesebb, a nyelvre jobban rászabott megoldást képvisel. Ez megint olyan gondolat, amely nem volt idegen a korszellemtől. Komáromi orientalistaként természetesen olyan nyelveket tanulmányozott, melyek saját, a nyelv hangkészletéhez igazodó ábécével rendelkeznek. A keleti és a görög nyelven kívül legalább a cirill betűs román esetében is ismerhette talán ezt az elvet. Könnyen bizonyítható, hogy a kor gondolkodása, legalábbis Közép-Európában, ezt érezte a jobb megoldásnak. Közép-Európa nyelveinek a korszakban kialakuló kanonizált latin betűs helyesírásaiban fontos elv a digráfok kerülése. Ez jellemzi a Husz Jánosnak tulajdonítható De orthographia Bohemica rendszerét is: a digráfokat diakritikus jelekkel váltotta ki. A cseh és a szlovák nyelv esetében épp korszakunkban mennek át ezek az elvek a gyakorlatba.65 Történt kísérlet hasonló, digráf-mentes
64 Magistri Joannis Hus Orthographia Bohemica, edidit Aloysius A. Semberam Vindobonae Typis Leopoldi Sommer 1857. a latin fordításban p. 18. A nyugat-európai fonetika fejlettségéről ld. Hegedűs 2003, 31. 65 Korompay 2015, 115.



ŐSI ÍRÁSAINK II.
260
lengyel helyesírás kialakítására is,66 sőt, a magyar esetében is volt ilyen.67 Bár korszakunkban a helyesírás még nem kanonizálódott, nemcsak Kelet-Európában, hanem általában sehol, éppen ezért az ortográfiai kérdése élénken foglalkoztatta az embereket. 68 Husz esetében az anyanyelvi egyház megteremtése hívta életre a helyesírási normalizáció igényét, és ez jelzi, hogy a kora-újkorban a helyesírás nem a szellemiség egyéb szegmenseitől elválasztható kérdés. Ez különösen feltűnő Magyarországon, ahol végül külön katolikus és külön református helyesírás alakul ki.69 Nehéz megmondani, mi volt az az elvárás vagy értékítélet, amely a kettős írásjegyek iránti averzióhoz vezetett, mindenesetre aligha véletlen, hogy ez a tendencia a szláv népek körében jelentkezik, akiknek egy része már eleve a szláv nyelvekre szabott, sokbetűs cirill ábécét használta. A digráfok száműzése a latin betűs írásmódból mindenesetre érdekes következménnyel jár: szükségessé tesz egy nemzeti typust, egy saját betűkészletet – a magyar ábécé 8 ékezetes betűjéhez képest a modern cseh 15-öt használ. Ebben a kultúrtörténeti kontextusban kell értelmeznünk Komáromi érdeklődését a rovásírás iránt. A rovás nem csupán egy érdekesség, és nem is csak a nemzeti büszkeség egy forrása,70 hanem ennél sokkal esszenciálisabb jelentőséggel bír: számára ez a magyar nyelv hangtanának megfelelő leképezése, egy írásrendszer, amely a magyar nyelv része, így ehhez képest a latin írásrendszer használata csak szekunder lehet.
66 Bunčić 2012, 228–229. 67 Így Sylvester Jánosnál vagy az ún. Huszita Biblia esetében. Ld.: Kniezsa 1952, 146–157, 172–179., Korompay 2015, 115–116. Kérdésünk szempontjából lényegtelen, hogy ez az irányzat huszita vagy más hatásra jelentkezett. 68 A helyesírás körüli viták szerte Európában lezajlottak, s ez máshol sem volt független a nyomtatás kérdésétől. William Bullokar, az első angol nyelvtan szerzője az angol helyesírás megreformálásáról tett közzé egy tervezetet, melyben egy diakritikus jelekkel kiegészített fraktúr ábécét támogatott az angol nyelv számára (Bullokars Book at large, for the Amendment of Orthographie for English speech... London, Henrie Denham 1580.). Csak ennek megjelentetése után publikálta angol grammatikáját. 69 Kniezsa 1959: 15–21., Korompay 2003, 587–589., Korompay 2012, 329–332. 70 Zuerius Boxhorn (Historia universalis, ad annum CIII.) a firenzei kódexről írva csodálattal hangsúlyozza, hogy a Kelet a kódex bizonyítéka szerint már évszázadokkal korábban ismerte a nyomtatást. Komáromi cáfolja a kódex magyarságát, és fel sem merül benne, hogy a nyomtatás feltalálását ily módon a magyaroknak vagy legalább rokonaiknak tulajdonítsa.



KOMÁROMI CSIPKÉS GYÖRGY ÉS A NYELVEK EREDETE
261
BIBLIOGRÁFIA
Bartók 1998. Bartók István: „Sokkal magyarabbúl szólhatnánk és írhatnánk” Irodalmi gondolkodás Magyarországon 1630–1700 között. Akadémiai kiadó, Budapest, 1998.
Berg 1946. Berg Pál: Angol hatások tizenhetedik századi irodalmunkban. Országos Széchényi Könyvtár, Budapest, 1946. Bunčić 2012. Bunčić, Daniel: The Standardization of Polish Orthography in the 16th century. In: Baddelely, Suzan – Voeste, Anja (eds): Orthographies in Early Modern Europe. De Gruyter–Mouton, Berlin–Boston, 2012. 219–254. Bujtás 1994. Bujtás László Zsigmond: Dokumentumok Johannes Leusden erdélyi kapcsolataihoz (1673–1699). Lymbus Művelődéstörténeti Tár, 5. (1994) 77–101. Bujtás 1999. Bujtás László Zsigmond: A gályarab prédikátorok és Frans Burman levélváltása (1675–1676). In: Lymbus Művelődéstörténeti tár, 6. (1999) 35–74. Droixhe 2018. Droixhe, Daniel: The Failure of the Germano-Persian Kinship around the Polyglot Bible. In: Colombat et al. (ed.): Histoire des langues et histoire des représentations linguistiques. Honoré Champion, Paris, 2018. 87–106. Ecsedy et al. 2014. Bánfi Szilvia – Pavercsik Ilona – Perger Péter – V. Ecsedy Judit: A régi magyarországi nyomdák betűi és díszei XVII. század. I–II. 2014. Fehér 2020. Fehér Bence: A Kárpát-medencei rovásírásos emlékek gyűjteménye. I. kötet. Magyarságkutató Intézet, Budapest, 2020. Geleji 1645. Geleji Katona István: Magyar grammatikátska. Gyula-Fejir-Váratt, 1645.
Hegedűs 1966. Hegedűs József: A magyar nyelv összehasonlításának kezdetei az egykorú európai nyelvtudomány tükrében. Akadémiai kiadó, Budapest, 1966.
Hegedűs 2003. Hegedűs József: Hiedelem és valóság: külföldi és hazai nézetek a magyar nyelv rokonságáról. Akadémiai Kiadó, Budapest, 2003.
Jancsó 1881. Jancsó Benedek: Magyar nyelvtudomány-történeti tanulmányok a XVI-XVII. századból. Aigner Lajos, Budapest, 1881.



ŐSI ÍRÁSAINK II.
262
Kerékgyártó 1938. Kerékgyártó E.: Komáromi Csipkés György angol nyelvtana (Debrecen 1664). Angol Filológiai tanulmányok, 3. (1938) 81–95.
Kniezsa 1952. Kniezsa István: Helyesírásunk története a könyvnyomtatás koráig. Akadémiai kiadó, Budapest, 1952. Kniezsa 1959. Kniezsa István: A magyar helyesírás története. 2. javított kiadás. Tankönyvkiadó, Budapest, 1959.
Komáromi 1651. Komáromi Csipkés György: Oratio Hebraea continens elogium linguae Hebraeae... Waesberg, Ultrajecti, 1651. Komáromi 1654. Komáromi Csipkés György: Schola Hebraica. Zyll, Trajecti ad Rhenum, 1654. Komáromi 1655. Komáromi Csipkés György: Hungaria illustrata. Waesberg, Ultrajecti, 1655. Komáromi 1664. Komáromi Csipkés György: Anglicum spicilegium. Karancsi, Debrecini, 1664.
Komlóssy 2010. Komlóssy Gyöngyi: A különös magyar nyelv: Adalékok Bél Mátyás nyelvtudományi munkásságához. Universitas kiadó, Budapest, 2010.
Korompay 2003. Korompay Klára: Helyesírás-történet. A középmagyar kor. In: Kiss Jenő – Pusztai Ferenc (szerk.): Magyar nyelvtörténet. Osiris Kiadó, Budapest, 2003, 579–595. Korompay 2012. Korompay Klára: 16th-century Hungarian Orthography. In: Baddelely, Suzan – Voeste, Anja (eds): Orthographies in Early Modern Europe. De Gruyter–Mouton, Berlin–Boston, 2012, 321–349. Korompay 2015. Korompay Klára: A magyar mint közép-európai nyelv – helyesírás-történeti megközelítésben. In: Forgács Tamás – Németh Miklós – Sinkovics Balázs (szerk.): A nyelvtörténeti kutatások újabb eredményei VIII. Szegedi Tudományegyetem Magyar Nyelvészeti Tanszék, Szeged 2015. 111–120. Korponay 1972. Korponay, Béla: Anglicum spicilegium, the first English grammar printed in Hungary (1664). Angol Filológiai Tanulmányok, VI. (1972) 65–95. Lanzeritsch 1984. Lanzeritsch Mária: Komáromi Csipkés György: Oratio Hebraea (Utrecht 1651). In: Lancsák Gabriella – Hargittay Emil (szerk.): Írók és művek a XVII–XVIII. sz-ban. Négy tanulmány a régi magyar irodalom köréből. ELTE BTK, Budapest, 1984. 7–31.



KOMÁROMI CSIPKÉS GYÖRGY ÉS A NYELVEK EREDETE
263
Metcalf 1974. Metcalf, George J.: The Indo-European Hypothesis in the Sixteenth and Seventeenth Centuries. In: Dell Hymes (ed.): Studies in the History of Lingustics. Traditions and Paradigms. Indiana University Press, Bloomington–London, 1974, 233–257.
Metcalf 2013. Metcalf, George J.: On Language Diversity and Relationship from Bibliander to Adelung. Edited with an Introduction by Toon van Hal and Raf van Rooy. John Benjamins Publishing Company, Amsterdam/Philadelphia, 2013. Németh 1954. Németh Gyula: Balassi török verseihez. Irodalomtörténeti Közlemények, 58 (1954) 386–392. Sándor 2014. Sándor Klára: A székely rovásírás Székelyföldön kívüli használatának kezdetei. In: Sudár Balázs et al. Magyar Őstörténet. Tudomány és hagyományőrzés. MTA Bölcsészettudományi Kutatóközpont, Budapest, 2014, 329–342.
Sebestyén 1915. Sebestyén Gyula: A magyar rovásírás hiteles emlékei. MTA, Budapest, 1915.
Strbik 1999. Strbik Andrea: Héber nyelvtanok Magyarországon. MTA Judaisztikai Kutatócsoport – Osiris Kiadó, Budapest, 1999. Sudár 2004. Sudár Balázs: Balassi Bálint és a török költészet. Török füzetek, 12 (2004) 3–6. Szathmári 1968. Szathmári István: Régi magyar nyelvtanaink és egységesülő irodalmi nyelvünk. Akadémiai Kiadó, Budapest, 1968.
Toldy 1866. Toldy Ferenc: A régi magyar nyelvészek Erdősitől Tsétsiig. Corpus grammaticorum linguae Hungaricae veterum. Pest, 1866. 331–402. van Hal 2010a. van Hal, Toon: „Quam enim periculosa sit ea vita...”. Josephus Justus Scaliger’s views on linguistic kinship. Beiträge zur Geschichte der Sprachwissenschaft, 20 (2010) 111–140.
van Hal 2010b. van Hal, Toon: On ’the Scythian theory’: Reconstructing the Outlines of Johannes Elichmann’s (1601/1602–1639) Planned Archaeologia Harmonica. Language and History, 53 (2010) 70–80.
Vladár 2008. Komáromi Csipkés György: A magyar nyelv magyarázata. Hungaria illustrata. Hasonmás kiadás fordítással. Fordította C. Vladár Zsuzsa. A magyar nyelvtudományi társaság kiadványai 228. Magyar Nyelvtudományi Társaság, Budapest, 2008. (1655)



ŐSI ÍRÁSAINK II.
264
Vladár 2016. C. Vladár Zsuzsa: A korai magyar grammatikák. Tinta könyvkiadó, Budapest, 2016. Weemsius 1633. The Christian Synagogue by Iohn Weemse. London, 1633. Zsengellér 2013. Zsengellér József: Wilhelm Gesenius in the History of Hebrew and Old Testament Scholarship in Hungary. In: Stefan Schorch – Ernst-Joachim Waschke (Hrsg.): Biblische Exegese und hebräische Lexikographie. Das ’Hebräisch-Deutsche Handwörterbuch’ von Wilhelm Gesenius als Spiegel und Quelle alttestamentlicher und hebräischer Forschung, 200 Jahre nach seiner ersten Auflage. De Gruyter, Berlin/Boston, 2013. 578–594. Zsengellér 2017. Zsengellér József: The Hebrew Language and Comparative Linguistics in the Early Centuries of Hungarian Protestantism. In: György Kurucz (ed.): Protestants, knowledge and the world of science. Károli Gáspár University – L’Harmattan Publishing, Budapest, 2017. 63–76.



ROVÁSÍRÁSOS ÉS LATIN NYELVŰ FELIRATOK ÉNLAKÁN
265
ROVÁSÍRÁSOS ÉS LATIN NYELVŰ
FELIRATOK ÉNLAKÁN
VISY ZSOLT
A B S Z T R A K T : Énlaka elsősorban a templom kazettás mennyezetének rovásírásos táblájáról nevezetes, ami régóta foglalkoztatja a tudományt, de helytelen lenne ezt az egy feliratot a környezetében lévő többi, latin és magyar nyelvű feliratok köréből kiszakítva vizsgálni. A tanulmány erre tesz kísérletet, bemutatva és értékelve a község unitárius hagyományait, lelkészeinek és tanítóinak azt a magas szintű latinos műveltségét, amely mindezt lehetővé tette. Ezzel szorosan összefügg az, hogy a templomdombon elterülő temető 18–19. századi sírkövein gyakran találkozni latin felirattal, latin kifejezésekkel. A rovásírás székelyföldi emlékeit gazdagíthatja az a falu határában lévő kőtömb, amelynek alaposabb vizsgálata újabb rovásírásos szöveget eredményezhet. K U L C S S Z AVA K : Énlaka, unitárius, sírfelirat, rovásírás, latin nyelvhasználat
A B S T R A C T : Runic and Latin inscriptions in Énlaka. Énlaka is primarily famous for the runiform plate on the coffered ceiling of the church. Although scientists have long been intrigued by the plate, it would be wrong to examine the inscription out of its context of other Hungarian and Latin inscriptions. The study tries to do so by presenting and assessing the Unitarian traditions of the village and the high-level Latin literacy of the settlement’s pastors and teachers which made it all possible. It is closely interlinked with the fact that the 18th-19th-century tombstones in the cemetery lying on the church hill often



ŐSI ÍRÁSAINK II.
266
contain Latin inscriptions and Latin expressions. The stone block at the edge of village may also enrich the runiform finds in the Szeklerland, as its thorough examination may result in finding further runiform texts. K E Y W O R D S : Énlaka, Unitarian, epitaph, runiform script, use of Latin
Rovásírásos kő(?) az erdőben1 (1. kép)
Az énlaki erdőben van egy olyan kőtömb, amelyen a helyiek szerint rovásírásos felirat van. Elbeszélésük szerint a harmincas években egy román régész látogatott a faluba, aki érdeklődött utána. A helyi kovácsmestertől vett egy vésőt és egy kalapácsot, és ezekkel felszerelkezve kereste meg ezt a követ. A történet úgy zárul, hogy miután megtalálta, szándékosan leverte róla a feliratot. A régész nevét senki sem tudja, de a szerszámok vétele biztos, mivel a kovácsmester fia folytatta apja mesterségét, és az ő lánya hiteles forrásnak bizonyul. A harmincas években kevés olyan magyarul is tudó román régész lehetett, aki érdeklődött az énlaki feliratok után, de minden bizonnyal nem rovásírásos emlékeket, hanem latin feliratokat keresett. Ilyenek pedig elég szép számmal voltak; egyrészt ezek vonzották ide, másrészt élhetett azzal a gyanúperrel, hogy az erdőben lévő kövön is latin feliratot talál. Kalapács- és vésővásárlása akkor vált számomra érthetővé, amikor 2007. augusztus 11-én egy falusi ember társaimmal együtt elvezetett a kőhöz (2. kép). A kőtömböt vastag moha fedte, amit kéziszerszámokkal kellett eltávolítani ahhoz, hogy előtűnjön a kőfelület. A mintegy 60 cm magas, háromszög keresztmetszetű kőtömb rézsútos, sima felületének szélessége nagyjából 100, magassága 105 cm. Ezen belül rajzolódik ki egy mintegy 78 cm széles és 61 cm magas szögletes felület, amelyen 6 vízszintes sáv látható. A sávok kissé lemélyülnek, és bennük vésetszerű vonalak
1 Dancs 2008, 24., 6. kép; Dancs 2008, 7–17.; a kő képe a 9. oldalon.



ROVÁSÍRÁSOS ÉS LATIN NYELVŰ FELIRATOK ÉNLAKÁN
267
mutatkoznak. Sem a mélyítés, sem ezek a vonalak nem tűnnek erőszakos, romboló jellegű beavatkozásnak. A jelen lévők2 hosszan vizsgálták az esetleges véseteket, de nem tudták eldönteni, hogy valóban egy kopott rovásírásos felirattal állnak-e szemben. A dokumentálás után a kő képe bekerült Dancs Lajos helyi tiszteletes tanulmányába abban a reményben, hogy talán egy rovásírás-szakértő el tudja dönteni a kérdést. A jelen tanulmányban ugyanezzel a céllal teszem közzé a letisztított kő érdekesnek tűnő képét. A kő *306 szám alatt felvételt nyert Fehér monográfiájába, ahol azonban téves a következő megállapítás: „amelyre az 1930-as években ismeretlen személy rovásírásos feliratot vésett”3. A kőtömb talán az út- és birtokhatárt jelző, rovásjegyekkel ellátott kőtömbök csoportjába tartozik4.
Az énlaki templom feliratai5
Az énlaki templom a székelyföldi templomok történetében és sorsában osztozott6. Az unitáriussá lett Árpád kori gótikus templomot a II. Rákóczi György fejedelem kalandor lengyel vállalkozása, majd Kemény János elszakadási kísérlete miatt földühödött törököktől Erdélyre szabadított tatár csapatok 1661ben felgyújtották és elpusztították. A mennyezet síkmennyezetként való helyreállítására 1668-ban került sor. Orbán Balázs A Székelyföld leírásában ezt írja: „Eredeti boltozata az 1661 tatárdúláskor beomolván, azt 1668-ban készült, czifrán kifestett deszkafölep helyettesíti”7.
2 Szávai Márton nyugdíjas tanító, ifj Szávai Márton és felesége, Harald Koschik régész, Ádám Árpád helyi lakos, valamint jómagam. 3 Fehér 2020, 438. 4 Neculai – Puskás-Kolozsvári 2019, 152–158; Fehér 2020, 385–386. 5 Visy 2013, 22–31.; Visy 2019, 51–61. 6 Balassa 2019, 31–49. 7 Orbán 1868/1982, 124.



ŐSI ÍRÁSAINK II.
268
5G - A kazettás mennyezet és készítője (3. kép)
A famunka Szász András énlaki asztalos (mensarius) kezemunkáját dicséri. A mester három keresztirányú szelvényt készített a templom hajójában, amelyekben a nyugati zárófaltól kezdődően 3-4-4 sorba rendezett, soronként 8 négyzetes kazettát helyezett el8. Az erre a munkára utaló 5G tábla gótikus minuszkulákkal készített feliratának a következő: Per manus mensarÿ / Andreâe Szaʃz de Jê(n)/laka, Mense Augusto9, azaz: a Jenlaka-beli Szász András asztalos keze munkája, augusztus hónapban. Az év az 1668-as esztendő, amikor a mennyezet kifestése is elkészült10 (4. kép). A Szász család tagjai – feltehetően részben Szász András leszármazottai – a 20. századig követhetők az énlaki temetőben. A legkorábbi emlék a 61 éves korában meghalt Árkosi Sámuelné Szász Kata sírköve 1839-ből, akinek apja Szász János volt11.
6D - Építési felirat
A kazettás mennyezet kifestése és feliratozása Musnai Dakó György munkája12. A mennyezet középrészén elhelyezett 6D tábla szövege szerint építési feliratnak tekinthető. Szövege a következő: D(eo) O(ptimo) M(aximo) S(acrum) / Hocce templum per man’(us) / noxias immaniû(m) Tartaro/rû(m) Anno 1661 in cineres re/dactû(m) beneficio et pio erga Deû(m) / zelo incolar’(um) Jenlakiens’(ium) et Marto/noʃien’(sium) in honorê(m) uni’(us) veri dei / lacunare tectû(m) arte pictoria in/ʃignit’(ur). A(nno) 1668 p(er) Geor(gium) Musnaeû(m)13 / paʃtore exiʃtente Johanne Árkosi (5. kép), azaz: A Legjobb és Leghatalmasabb Istennek. E templom, mely a rettenetes tatárok pusztító kezei által 1661-ben elhamvadt, és amely az énlaki és martonosi lakosok jótéteményéből és Isten iránti kegyes
8 Itt és a továbbiakban Balassa M. Iván táblabeosztását használom, Balassa 2008a, 46., 7. kép. 9 Fehér 2020, 344–350.; 235 SZR+Lat C-01a, a–j. 10 Itt és a továbbiakban a Fehér Bence által pontosított betűhasználatot és olvasatot követem, Fehér 2020, 344–350.; 235 SZR+Lat C-01a, a–j. 11 Fábián–Fodor–Visy 2019b, 250–251.; 328. sírkő. 12 Nevének különböző írásmódjához és értelmezéséhez ld. Fehér 2020, 349–350. Fehér 2017, 13 Musnai neve nézetem szerint helyesen így áll, amint azt Fehér megállapítja, 2017, 274.



ROVÁSÍRÁSOS ÉS LATIN NYELVŰ FELIRATOK ÉNLAKÁN
269
buzgóságából az egy igaz Isten tiszteletére kazettás mennyezettel fedetett be14, a festészet mesterségével Musnai György által ékesíttetik 1668-ban Árkosi János15 lelkészsége idején. A feliraton három különböző betűtípust alkalmazott Musnai. A cím kapitális, a szövegtörzs gótikus minuszkula, az utolsó sor kurzív betűkkel készült.
2D Domus mea domus orationis
Musnai György két ízben is utalt a tatár pusztításra. Az egyik az építési feliratnak tekinthető, a mennyezet közepén elhelyezett 6D tábla, a másik a középtengelyben, de a nyugati oldalon lévő 2D tábla (6. kép). Különlegessége, hogy nem keretezi a szokásos virágos-indás sáv, csak a sarkokban vannak virágkelyhek. A feliratot egyedülálló módon koszorú formájú virágfűzér foglalja keretbe. A kazettaszöveg rejtettebb, de nyilvánvaló és egyértelmű utalás van benne a tatár pusztításra. Ez Jézus szavait idézi, amikor az kiűzte a kufárokat a templomból: Domus mea domus orationis vocabitur, vos autem fecistis eam speluncam latronum Azaz: Az én házamat az imádság házának hívják, ti pedig rablók barlangjává tettétek azt – Márk 11.17. A tábla alig látszik, mivel az 1848-ban készített orgonaszekrény timpanonos teteje szinte teljesen eltakarja.
3D - Rovásírásos tábla
Ettől a táblától kissé távolabb, de ugyancsak a mennyezet tengelyében látható a 3D tábla, amelyik rovásírásos feliratot is tartalmaz. Az elején, valójában a
14 Ez a kifejezés nem szerepel Fehér Bence fordításában (Fehér 2020, 348.) 15 Az Árkosi név egyetlen ismert énlaki sírkövön fordul elő (Fábián–Fodor–Visy 2019b, 250251.; 328.). Az elhunyt férje, az 1770-es években született Árkosi Sámuel minden bizonnyal a kazetta feliratán megnevezett Árkosi János lelkész leszármazottja volt.



ŐSI ÍRÁSAINK II.
270
rovásírásos sor végén, a bibliai forráshely olvasható: Deut(eronomium) VI gótikus minuszkula betűkkel. Ennek a fejezetének a 4. szakasza a következőképpen kezdődik: Audi, Israel: Dominus Deus noster Dominus unus est, azaz: Halld meg, Izrael: a mi Urunk, Istenünk az egyetlen Úr. A kazettában fennmaradt rovásírásos felirat is ezt állítja: Egy az Isten16. Itt még nevét is felrótta a mester: Deut(eronomium) VI - Egy az Isten / Georgyius Musnai Dakó17) (7. kép).
Musnai Dakó György kilétéről, valamint nevének elemeiről igen változatos elméletek és magyarázatok születtek18, de Fehér János részletes forráselemzéssel állapította meg helyes névalakját, írta le változatos életpályáját. A művészi tehetséggel megáldott homoródalmási lelkész nemcsak Énlakán dolgozott, hanem 1641 és 1669 között Korondon, Homoródalmáson és Küküllősárdon, esetleg Gagyon is festett kazettás mennyezetet, padot, karzatot.19.
5D – Peccatum idolatriae
A templom hossztengelyében, az építési felirat mellett van az a tábla (5D), amelyik személyi adatokat is tartalmaz: Tempore aediliu(m) Mich(aelis): Balint Petri: Sebeʃtyen Geor(gii): Miklos Andr(eae): Sigmond (8. kép). A személynevek kurzív betűkkel íródtak, a korhatározás és a kazettát kitöltő vers pedig gótikus minuszkulákkal. Míg az építési feliraton Árkosi János tiszteletes neve olvasható, ezen Bálint Mihály, Sebestyén Péter, Miklós György és Sigmond András aediliseké, vagyis egyházközségi felügyelőké. Feltűnő a felügyelők névsorát tartalmazó két utolsó sor eltérő írásmódja és betűformája. Mivel azonban ez is ugyanattól a kéztől származik, vagyis Musnaiétól, vagy rosszul tervezte meg a szövegelosztást, és ezért kényszerült kisebb, részben eltérő betűformákat használni, vagy csak később, utólag írta föl a személyekre vonatkozó adatokat.
16 Orbán B. i. m. 124. 17 A név harmadik tagját illetően megoszlanak a vélemények DAKÓ/DJAKÓ és DARKÓ között, vö. Fehér 2020, 349–350., a Fehér János által bemutatott források alapján azonban leginkább DAKÓ valószínűsíthető (Fehér 2017, 292–328.) 18 Fehér 2020, 349–350. 19 Fehér 2017; ld. továbbá Mihály 2018, 47–55.



ROVÁSÍRÁSOS ÉS LATIN NYELVŰ FELIRATOK ÉNLAKÁN
271
Balassa M. I. figyelt föl arra20, hogy a tábla első felében egy vers (disztichon), a 17. század fordulóján alkotó, walesi Martialisként is emlegetett John Owen egyik epigrammája (IX 97: Contra omnes gentes címmel), amely jól kifejezi az unitárius vallás lényegét, vagyis azt, hogy csak egyetlen Isten van, aki egyetlen embert teremtett a földön, az viszont a bálványimádás bűnébe esve többet.
Peccatum idolatria(e) Condidit in terris homine(m) deus unic(us) unum Fact(us) homo multos fecit in orbe deos.
A bálványimádás bűne Egy embert teremtett az egyetlen Isten a földön, Ám a teremtménye számtalan istent kreált. ford.: Visy Zs.
A feliraton szereplő egyházfiak személyükben ismeretlenek, de a Bálint család leszármazottai még ma is a faluban élnek, és a falu egyik utcája is e nevet viseli21. Miklós György neve és a család neve nem fordul elő az ismert sírköveken, de mivel a falu egy másik utcája a Miklós nevet viseli, biztosra vehető ennek a családnak is a huzamosabb énlaki jelenléte22. Sebestyén Péter és Sigmond András is énlaki lakosok voltak, de nincs adatunk családjuk későbbi jelenlétére.
20 Balassa 2008a, i. h.; Balassa 2008b, 368–375. 21 Fábián–Fodor–Visy 2019b, 128.: a részben latin nyelvű 14. sírkő biztosan 18. századi, de az 1818-ban 78 évesen elhunyt Bálint Péter (202. sírkő) is a 18. században élte le élete java részét. A Bálint utcához ld. Visy 2008, térkép a borító belső oldalán. 22 Visy 2008, térkép a borító belső oldalán. – A falu néhány további utcáját is ismert helyi családokról nevezték el, mint Szász utca, Ádám utca, Török szoros, Kerestély utca, Gáspár utca: Szőcs 2008, 15–19. Nyilvánvaló, hogy ezek a családok több nemzedéken keresztül ugyanott éltek. Az egyes családok több esetben ma is az évszázadok óta birtokolt területen élnek a falu különböző részein, vö. Vofkori 2008, 57–59.; Filep 2008, 61–107.



ŐSI ÍRÁSAINK II.
272
5C – Scala coeli
E kazetták mellett egy igen érdekes feliratú tábla olvasható (9. kép). Az irodalmi értékeket megcsillogtató felirat kompozíciója is egyedülálló, hiszen a kereten kezdődik SCÂLA COELI (Égi lajtorja) címmel, majd 90 fokkal elforgatva, mintegy címszerűen következik a hit, remény és szeretet latinul, valamint az utalás Szt. Pál korinthusiakhoz írt első levelének szeretethimnuszára: FIDES / CARITAS / SPES / I Corint 13. A tartalmi szöveg ismét az eredeti irányban rendezetten íródott, és az nem más, mint egy kettős disztichonba foglalt epigramma, amelynek szerzője ugyancsak J. Owen volt (IV 259: Scala coeli). A kazetta felirata két betűtípust használ, az első rész kapitális, a forráshelyre való utalástól kezdve pedig kurzív betűket.
In coelum gradib(us) virtutum maxima ʃeptem Quatuor aʃcendit spes bona quinq(ue) fides. Spes Lunam Solemq(ue) fides contingit: Amoris Scala vel ad ʃummum pertinet uʃq(ue) polum.
Hét az erény, és grádicsain megy az út föl az égbe, Röpke remény negyedik, hit ötödik foka lesz. Holdat eléri remény, a Napot meg a hit heve, fénye, Ám szeretet íve messze a pólusig ér. Ford.: Visy Zs.
4B és 6B
Négy további tábla is van, amelyeket kapitális betűkkel írt a festő. Az egyik ilyen kazetta, 4B rövid felirata a fölső peremre került: SOLI DEO GLORIA (10. kép), vagyis: Egyedül Istent illeti a dicsőség, bár unitáriusok esetében nem elképzelhetetlen egy másik fordítás sem: Az egyedüli Istent illeti a dicsőség. Két sorral odébb a következő néhány szó olvasható a 6B kazetta ugyancsak fölső keretén: AD LEGEM ET TESTIMONIA (11. kép), azaz: A törvényre és a tanúságtételre. Két további felirat a kazettás mennyezet restaurálás céljából való leszerelése so



ROVÁSÍRÁSOS ÉS LATIN NYELVŰ FELIRATOK ÉNLAKÁN
273
rán került elő23. A korábban takarásban lévő egyik léc felirata: SPE VIVO SPE MORIAR, azaz: reményben élek, reményben fogok meghalni. A felirat talán Musnai személyes érzelmeire utal. Egy másik lécen ez olvasható: BEATI MVNI/ PACIFICI, azaz: boldogok az adakozók és a békeszeretők. A két jelző kapcsos zárójelbe foglalt első fele kisebb betűkkel egymás fölé íródott (12. kép). Megemlítendő még az a hosszú takaróléc a mennyezet délkeleti sarkában, amelyen indás mintákkal elválasztva az 1668 évszám látható (13. kép).
5F és 3H
Két másik kazettának az alsó keretére került egy rövid, néhány szavas felirat. Az egyiken csak annyi áll: Patientia vici (14. kép), azaz: Türelemmel győztem, a másikon pedig: Laus deo, quia finem video (15. kép), azaz: Dicsőség Istennek, mivel látom a befejezést. Mindkét felirat a keresztényi türelemről, állhatatosságról és bizonyosságról tanúskodik, talán összefüggésben is vannak egymással, de pontos értelmezésük kérdéses. Az a legvalószínűbb, hogy ezek Musnainak a saját munkájára vonatkozó, személyes érzelmeinek a kifejezései. Az utóbbi felirat az egyetlen, amelyik nem dél, hanem észak felé nézve olvasható. A kivételes elhelyezés okát könnyű belátni. A nyugati szelvény kazettái a legnagyobbak, a fal melletti sorban már csak két fél kazetta fért el. Minden bizonnyal az történt, hogy a már elkészített feliratos kazettát, látván a hely szűkösségét, hosszában megfelezték, így annak feliratos alsó fele szükségképpen észak felé fordult. Jellemző, hogy a karzat feljárata fölé a sarokba nem tettek festett kazettát. A feliratok írásmódja három csoportba sorolható. Az egyik a gótikus minuscula. Két tábla alján akár helyhiány, akár későbbi betoldás igényéből fakadóan kurzív írásmódot alkalmazott. A feliratok másik csoportja kapitális betűkkel készült öt táblán. Első pillanatban azt lehetne gondolni, hogy ezeket más írta, de mégsem így van, minden bizonnyal ugyanaz a mester, Musnai György készítette őket. Ezt mi sem bizonyítja jobban, mint az, hogy a 6D táblán mindhárom betűtípus előfordul.
23 Mihály 2018; Visy 2019, 57.



ŐSI ÍRÁSAINK II.
274
A padok készítésének felirata
A templom székei, padjai 1749-ben készültek. Ezt örökíti meg a templom keleti oldalán elhelyezett, bekeretezett, papírra írt színes latin nyelvű irat (16. kép). A kereten kívül színes inda-, levél- és virágminta halad körbe. Alsó része hiányzik. A rendkívül megfakult felirat nehezen olvasható, a két utolsó sor kibetűzését ez és a papír sérülése csak részben teszi lehetővé.
AUXILIANTE DEO
SEDES IN HOC TˆEMPLO UNITARIOR(UM) ENLAKENSIˆUˆM
MANDANTˆE VIRO CLARISSIMO NEC NON
DOCTISSIMO DOMINO DOMI
5 NO MICHAELE L:(OMBARDO) SZENTABRA
HÁMI ECCLESSIARUM AC
SCHOLARUM UNITA
RIARUM IN TRAN
SYLVANIA DISPER
10 SARUM SUPERINTˆEN
DENTE VIGILANTISSIMO
TˆEMPORE R(EVEREN)DI:(SSIMI): D(OMINI) PˆETˆRˆI M(ARKOS) SOLLYMOSI
SENIORIS ECCLESIAR:(UM) UNITARIAR(UM)
IN SED(E) SICUL:(ICA) KERESZTUR EXIST
15 (EN)TIˆUˆM DIGNISSIMI [...]
˹SM˺(?) VERBI DIVINI MINISTRORUM
R:(EVERENDISSIMI) D:(OMINI) IOANNIS TANA DE BÖLÖN
RECT:(ORIS) H(UIUS) D:(OMUS) GEORGII BARTA(?)
DE NAGYAJTA PER CURATOR[EM]
20 FIDELIS[S]IMUM SIMULQUE AR
TIFIC[E]M D:(OMINUM) IOANNEM PHÜLEP
AˆEDILE[S] D:(OMINUM) GEO(R)GIU(M) KELEMEN: GˆEOR:(GIUM) BIRO
˹TOPRA˺(?) SUNT ECCLESI(A)E ˹EXTUCLEF˺(?)
˹ANNO DOMINI˺ [1749(?)...]



ROVÁSÍRÁSOS ÉS LATIN NYELVŰ FELIRATOK ÉNLAKÁN
275
„Isten segedelmével készültek a templomi székek az énlaki unitáriusok e templomában a nagyhírű és nagytudományú Szentábrahámi L(ombard) Mihály24 úr, az Erdélyben szétszórtan létező unitárius ecclesiáknak és iskoláknak fáradhatatlan felügyelő püspöke meghagyásából nagytiszteletű Solymosi Markos Péter25 úr, a Székely Keresztur székben levő unitárius ecclesiáknak nagyérdemű esperese, az isteni ige szolgáinak legméltóbb [...], nagytiszteletű Bölöni Tana János26, Nagyajtai Barta György, e ház rectora idejében, a leghűségesebb gondnok és egyben építész Fülep János27 úr, Kelemen György28 (és) Biró György29 aedilis urak által az ecclesia [saját költségén?] az Úrnak [1749]30 esztendejében.” 1743-ban püspöki visitatióra került sor a „keresztúrszéki unitária Ecclesiákban”31, amely minden valószínűség szerint Énlakát is érintette. A Számadási
24 Szinnyei József 1891–1914; Uzoni Fosztó–Kozma–Kozma 2018, passim: 1003.; Szentábrahámi Lombard Mihály unitárius püspök (Városfalva, 1683. – Kolozsvár, 1758. március 30.). Végh 1890, 163. 25 Felszentelve 1720. június 30-án a széplaki képviselő zsinaton: Uzoni Fosztó–Kozma–Kozma 2018, 818.; Végh 1890, 162, 1. j. 26 Bölön nemes családjai között az 1713-as összeírásban szerepel a Tana család: http://hu.wikipedia.org/wiki/Bölön (2021. 01. 10.); Bölöni Tana János 1705–1716 között Abrudbánya unitárius lelkésze: Benczédi 1898, 229.; 1731-től a küküllői unitárius egyházkör esperese volt: Zoványi 1977, 1644.; 1747. július 10-től 1750-ig pedig Énlaka lelkésze: Dancs 2008, 30. 27 A Fülöp család régi énlaki család leszármazottai jelenleg is vannak a faluban. Legkorábbi ismert tagja Fülöp Gergely (1742–1817): Fábián–Fodor–Visy 2019b, 190., 192. sírkő. Valószínű, hogy az iratban szereplő Fülep János eltérő írásmóddal ugyanennek a családnak a tagja. 28 A Kelemen család számos tagja ismert, de ma már nem él ilyen nevű egyén Énlakán. Legkorábbi képviselőjük Patakfalvi Györgyné Kelemen Judit 1760–1846: Fábián–Fodor–Visy 2019b, 153–154., 80. sírkő. 29 A népes Biró család az egyik legrégebbei ismert énlaki família, tagjai jelenleg is élnek a faluban. Legelső ismert képviselője Bíró György (1715–1800): Fábián–Fodor–Visy 2019b, 170., 131. sírkő. Minden bizonnyal azonos az iratban említett Bíró György aedilis-szel. 30 A felirat alatt utólag ceruzával írt évszám 1749. Dancs 2008, 26. 31 Végh 1890, 163.: „Szentábrahámi L. Mihály püspök által 1743-ban tartott vizsgálatról, bizonyság egy itt hozott határozat, mely szerint: ’Jóllehet in anno 1654. die 25. Septembris volt Determinatio a ns. kereszturszéki unitária Ecclésiákban való Papok és Mesterek fizetések iránt és mivel némely Ecclesiáktól a Filiák elszakadtanak és különben is az Halgatók igen elfogytanak, e szerint az Egyházi Szolgáknak is fizetések annyira megkevesedett, hogy csak életekre való kenyerök is alig lehet, annál is inkább, hogy abból ruházkodhassanak, nem lehet. Midőn in anno 1743. Tiszt. Tudós Szt. Abrahámi Mihály urnák ő kegyelme az Erdélyi unitária Ecclesiák Superintendense, Generális szent visitatioját elkezdette volna az ő



ŐSI ÍRÁSAINK II.
276
jegyzőkönyv32 II. kötet első lapjain másolatban olvasható. A Determinatio III. része a templombeli székek használata és egyéb dolgokról címet viseli. A 16 pont egyike talán az énlaki székekre vonatkozik, bár Bölöni Tana János később, 1747 és 1750 között volt Énlaka unitárius lelkésze. A keleti karzat Tót Gergely munkájaként 1770-ben készült33, a közepén lévő kazettában pedig a következő szöveg olvasható (17. kép):
CHORUS HICCE AˆEDIFICATUS EST A(NN)O D(OMINI) 1770 PIO ERGA ECCLESIAM DUCTUS BENEFICIO G(ENEROSI) D(OMINI) PAULI FULÖP IN GLORIAM & LAUDEM UNIUS VERI DEI & FILII EJUS JESU CHˆRISTI & RATIONEM PSALMODIASTARUM EXISTENTˆE CURATORE PAULO FÜLÖP AˆEDILIBUS MICHÁÉLE FÜLÖP & PETRÓ BALINT PER MANUS ARTIFICIS GREGORII TOT. SOLT. CL VI MINDEN LÉLEK DITSERJE AZ URAT EFES V 18-19 TELLYESEDJETˆEK BÉ SZ(ENT)LELEKKEL SZÓLVÁN TI MAGATOK KÖZÖTT ÉNEKLÉSEK ÉS ISTENI DITSÉRTˆEK ÁLTAL ÉS LELKI ENEKEK ÁLTAL ÉNEKELVÉN ÉS DITSÉRTˆET MONDVÁN AZ ÚRNAK SZIVETEKBŐL.
kegyelme mellett levő Visitatorokkal és fenn megirt széknek akkori Esperestjével, Tisztlts Sollymosi Márkos Péter urammal a Ravai unitaria sz. Ecclesiában tetszett ő kgylmének és a Gnrlis sz. Visitatiónak ilyen Determinatiót tenni és e szerint megiratni” stb. – Az idézet a Számadási jegyzőkönyv II. kötet első lapjain másolatban olvasható. 32 Uo. 162. 1. j.: Pugillares Ecclesiastici. In usum Ecclae Unitariae Rovaensis. Ao. 1751. sta. febr. 4 Existente Seniore Rdo. Dno. Petro Markos Sollymosi act. notar. Parocho praefate Ecclae Stephano Várallyai. L. eccl. levéltára. 33 Mihály 2018, 48–49.



ROVÁSÍRÁSOS ÉS LATIN NYELVŰ FELIRATOK ÉNLAKÁN
277
A latin rész fordítása: Ezen karzat készült az Úrnak 1770 évében nemes Fülöp Pál úrnak az ecclesia iránti kegyes jószántától vezetve az Egy Igaz Istennek és az ő Fiának, Jézus Krisztusnak a dicsőségére és dicséretére, és a zsoltáréneklők számára Fülöp Pál kurátorsága alatt, Fülöp Mihály és a Bálint Péter34 aedilisek idején Tót Gergely mester keze által. Magyarul két bibliai idézet olvasható a táblán: Zsolt. 150.6.35 és Ephes. 5.181936.
Énlaki feliratos sírkövek
A templomdombon fekvő temetőben 2012–2016 között 370 régi sírkövet sikerült epigráfiai pontossággal dokumentálni, koruk 1709–1924. A sírfeliratok szövege magyar, de néhány latin feliratú is előfordul. Gyakori jelenség, hogy az elhalálozás ideje és az életkor latinul szerepel az egyébként magyar nyelvű feliratokon. Érdekesség, hogy 39 sírkövön sikerült rímes verset azonosítani. Ezek felező nyolcas vagy felező tizenkettes formában íródtak37.
A temető latin feliratai
A temetkezés a középkorban a falu közepén magasodó dombon épített Árpád-kori templomban és a cinteremben történt. A templom újjáépítése után a cintermen kívül temetkeztek az észak felé egyre keskenyedő dombháton. A sírok É-D-irányú sorokba rendezve nagyjából K-Ny-i tájolásban sorakoznak, és családi sírcsoportok figyelhetők meg köztük (18. kép). A 18–19. századi sírkövek a környékre jellemző görgeteg- vagy patakkövek hasításával készültek, amelyekre kis simítás után szabályos sorokban vésték be a szöveget és a változa
34 Bálint Péter (1740–1818) sírköve fennmaradt: Fábián–Fodor–Visy 2019b, 193., 202. A Bálint család tagjai ma is jelen vannak a faluban, vö. 19. j. 35 Omnis spiritus laudet Dominum. 36 Implemini Spiritu sancto loquentes vobismetipsis in psalmis et hymnis et canticis spiritualibus, cantantes et psallentes in cordibus vestris Domino. 37 Fábián–Fodor–Visy 2019a, 105–120.; Fábián–Fodor–Visy 2019b, 121–271.



ŐSI ÍRÁSAINK II.
278
tos dekorációt. A sírkövek helyben készültek, minden bizonnyal a lelkész vagy a tanító közreműködésével. A környék más településein is megfigyelhető jelenség abban leli magyarázatát, hogy a községekben – függetlenül azok vallási hovatartozásától – olyan lelkészek, papok és iskolamesterek tevékenykedtek, akik az egyes felekezetek iskoláiban szerezték meg képesítésüket, és a latin nyelvnek is művelői voltak. Az énlaki lelkészek és tanítók több évszázadon keresztül ismert hosszú sora kivétel nélkül az unitáriusok kolozsvári collegiumában vagy egyéb, talán a 19. század elején alapított székelykeresztúri iskolában szerezték meg középfokú, majd lelkészi vagy tanítói végzettségüket.
Részben vagy egészében latin nyelvű sírfeliratok az énlaki temetőben38
Sírkő száma
elhunyt neve sírkő állítása
főszöveg latinul
keltezés latinul
életkor latinul
50. Rigo Janosne Ambarus Kata IT FEKSZIK RIGO JANOSNE KI ISTENB EN BOLDOGUL KIMUL AMBARUS KATA KI ÉLETENEK 30 ESZT ENDEEBEN D : 8 A 1709
1709 - +
133. Tamas Anna 1719 - - +
38 Fábián–Fodor–Visy 2019b, katalógus szerint. A világos, a közepes és az sötét szürkével kiemelt sírkövek
Gálfalvi Pál (1769–1819),
Zoltán István (1819–1830), valamint
Dimén Ferenc és Dimén Dániel (1830–1849) énlaki tanítóskodása idején készültek.



ROVÁSÍRÁSOS ÉS LATIN NYELVŰ FELIRATOK ÉNLAKÁN
279
312. Demeter Georgyné Bakó Kata IT NY<U>KSzIK AZ UrBA BOLDOGVL KIMVLTN DEMETER GEORGY VRAMNAK KEDVES HŰTŐSTARSA BAKO KATA ANO 1719 Æ TATiS SUÆ 29
1719 - + +
128. Sigismundus Biro HIC JACET DO: SI GISMUNDUS : BIRO OBIVIT ANNO 1758 ÆTATIS SUÆ 36 V / MEN: [.] DE :
1758 + + +
33. Török Mihály 1773 - +
49. ... Judit 1783 - +
370. Semény Györgyné Gergely Judith 1785 - +
48. Peterfi Istvan 1788 - +
121. Semeny György [AN]NO : 1793 ◦ [..]DIEB,(us) JUNY ◦ N EHAI SEMENY GYÖRGY ◦ TETE TETT EZ HELY BEN ÆT: S: 97
1793 - + +
210. Györfi Kata
IT FEKSZIK AZ URBAN BOLDOGUL KIMULT GYÖRFI KATA ELTE{E}: NEK 5DIK ESZTEN DEJEBEN: 31 : AUGUSt IN : ANO 1794
1794 - +
211. Györfi Jutka 1794 - +
53. Peterfi Jutka és Ilona 1797 - +
368. Balás István 1792 - +
54. Josef Janosi
HUC SITUM EST CORPUS JOSEFEI JANOSI ANO 1797 SERVI DEI OBITU M ÆTATIS SUE 56
1797 + + +



ŐSI ÍRÁSAINK II.
280
171. Biro Jozsef 1700-as évek
- +
131. Biro György 1800 - +
356. Vass Sara 1803 - +
55. Janosi Sigmond 1803 - +
353. Rigo Maria Balas Gergeljne 1806 - +
96. Palfi Ferentz 1807 - +
203. kus Balint Daniel 1813 - +
323. Szász Susa(?) 1813 - +
202. Bálint Péter 1818 - +
219. Balás Ferentz 1819 - +
Sírkő száma
elhunyt neve sírkő állítása
főszöveg latinul
keltezés latinul
életkor latinul
52. Jánosi Peter 1820 - +
41. Kerestej Samuel 1822 - +
36. Kerestey Gergeljné Markodi Susa 1828 - +
197. Györfi Györgyné Szabó Kata 1831 - +
325. R... György 1832 - +
56. Janosi Gergelj 1835 - +
200. Adam Samuel 1835 - +
274. Demeter Sigmond 1838 - +
57. Jánosi Susána 1840 - +
7. Kelemen Ilona (?) 1841 - +
273. Demeter Juliána 1842 - +
20. Amburus Mihájné Birján Kata 1843 - +
75. Kerestelj Mihálj 1849 - +
14. Andreas Bálint [...]RAP [...] U[B]I EST ◦ CORPORIS ... NEHAI ANDRÆAS [BA]LINT ◦ ETATIS ◦ SUÆ 61
1800-as évek
+ +? +
355. ... Andrasne ? - - +
360. ? ? - - +
361. Tot Ferenzne Laslo Judit 1809 - +
365. ? 18001809
- +



ROVÁSÍRÁSOS ÉS LATIN NYELVŰ FELIRATOK ÉNLAKÁN
281
Az unitárius lelkész- és tanítóképzés39
Az Énlakán és más székelyföldi falvakban a templomokban olvasható feliratok és a síremlékek feliratai részben vagy egészében gyakran latin nyelvűek. Ezt a tudást nem a lakosság klasszikus képzettsége, hanem az ott működő tanítók és lelkészek képviselték. Ők voltak azok, akik e feliratokat megfogalmazták. E tudás az összes keresztény felekezet sajátja volt, amit a Kolozsvárott és másutt működő iskoláikban nyújtottak a képzést vállaló fiataloknak. A képzés magas színvonaláról számos kiváló tudós és műveik, tanításuk tanúskodik. „Az unitarizmus kezdettől fogva felkarolta az oktatás és a művelődés ügyét. Az egyházközségi népiskolák mellett működtek az ún. „partikulák« Torockón, Hídvégen, Radnóton és Szenterzsébeten. Magasabb fokú volt a tordai, dési, marosvásárhelyi, nagyenyedi és gyulafehérvári, ahol gimnáziumi tananyagot tanítottak. A továbbtanulni szándékozók Kolozsváron folytathatták tanulmányaikat az óvári főiskolán, mely 1557-ben létesült. Két tagozata volt: filozófiai és teológiai, mely világi pályákra és lelkészi szolgálatra készítette fel az ifjakat”40. A vallási villongások századaiban a hányatott sorsú unitárius collegiumban a papi vagy tanítói pályát választó ifjak történelmi és filozófiai képzésben is részesültek a három év során. Lelkész csak az lehetett, aki legalább három évig tanított valamelyik középiskolában vagy egyházközségben. „1793-ban a homoródalmási zsinat elhatározta egy középfokú iskola felállítását Székelykeresztúron, ami a székelyföldi hívek adományaiból és közmunkájával, valamint egyházi segéllyel 1804-ben épült fel, és kezdte meg működését. Népiskola minden egyházközségben működött”41. „Brassai Sámuel főiskolai tanár tanügyi reformtervezetét 1841-ben a korondi zsinat fogadta el. Az új rendszer a magyar tanítási nyelvet vezette be a
39 Erdő 2021; Unitárius lelkészképzés 2021; Uzoni Fosztó–Kozma–Kozma 2018; Zoványi 1977. Sok forrásértékű tanulmányt közöl a Keresztény magvető és Unitárius élet c. folyóirat, egyebek mellett ld. Végh 1890, Benczédi 1898. Köszönetemet fejezem ki Mátéfi Tímea lelkész asszonynak (Énlaka) szóbeli tanácsaiért. 40 Erdő 2021. 41 Uo.



ŐSI ÍRÁSAINK II.
282
latin nyelv helyett és új tankönyvek bevezetését írta elő”42. A magyar nyelv tanítási nyelvként való bevezetése fokozatosan megváltoztatta a 19. században már csökkenő mértékben alkalmazott latin nyelvhasználatot. Énlakán ez a sírfeliratok tanúsága szerint a század közepéig tartott. Álljon itt a 18-19. században Énlakán tevékenykedő elkészek és tanítók névsora. Ők voltak azok, akik a lakosság igénye szerint megfogalmazták, és talán megírták a sírfeliratokat, esetenként a latin nyelvet használva. Valószínűbbnek tartható az, hogy e tevékenységet elsősorban az iskolamesterek látták el, Gálfalvi Pál, Zoltán István, Dimén Ferenc és Dimén Dániel.
Unitárius lelkészek Énlakán a 18-19. században43
Ujfalvi Ferenc 1708-1709
Sepsiszentkirályі Sükösd Tamás 1710-1719
Árkosi Mihály András 1720-1725
Bölöni Kisgyörgy Dániel 1726-1730
Homoródszentmártoni Kovács Sámuel 1731-1737
Homoródkarácsonyfalvi Veres András 1737-1743
Árkosi Ferenc 1743-1744
Homoródalmási Borbély András 1745-1746
Bölöni Tana János 1747-1750
Ádámosi György 1750-1763
Ürmösi György alias Bakó de Bölön 1763-1768
Sepsiköröspataki Kis Mihály 1769-1786
Gálfalvi Kis Pál 1787-1819
Jánosfalvi László Márton 1819-1836
Bözödi Vas Pál 1837-1872
42 Uo. 43 Dancs 2008, 30.



ROVÁSÍRÁSOS ÉS LATIN NYELVŰ FELIRATOK ÉNLAKÁN
283
Iskolamesterek Énlakán a 18-19. században44
Franciscus Ijfalvi 1707-1709
Thomas Sükösd 1710-1719
Andreas Michael 1720-1725
Daniel Bölöni 1726-1730
Sámuel Kovács 1731-1735
Andreas Veres 1736-1742
Franciscus Arkosi 1743-1744
Andreas Borbély 1745-1746
Johannes Tana 1747-1750
Georgius Adamosi 1751-1763
Dominicus Hegyi és Michael Kis 1764-1768
Gálfalvi Pál igazgató 1769-1819
Zoltán István 1819-1830
Dimén Ferenc 1830-1841
Dimén Dániel 1841-1849
44 Uo.



ŐSI ÍRÁSAINK II.
284
IRODALOMJEGYZÉK
Unitárius lelkészképzés 2021. Az unitárius lelkészképzés rövid története. https://proteo.cj.edu.ro/intezet/tortenet/unitarius; letöltés: 2021. január 10. Balassa 2008a. Balassa M. Iván: Az énlaki cifra deszkafölep. In: Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka-Pécs, 2008. Balassa 2008b. Balassa M. Iván: A reneszánsztól a „virágos reneszánszig”. Műemlékvédelem, LII. (2008) 6. sz. 368–375. Balassa 2019. Balassa M. Iván: Énlaka temploma. In: Visy Zsolt (szerk.): Énlaka kulturális öröksége. Nemzetstratégiai Kutatóintézet, Budapest, 2019. 31–49. Benczédi 1898. Benczédi Gergely: Az abrudbányai és verespataki eklézsia története. Keresztény Magvető, 33. (1898) 4 sz. 219–232. Dancs 2008. Dancs Lajos: Az énlaki egyházközség. In: Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka–Pécs (2008) 21-37. Dancs 2019. Dancs Lajos: Az énlaki egyházközség. In: Visy Zsolt (szerk.): Énlaka kulturális öröksége. Nemzetstratégiai Kutatóintézet, Budapest, 2019. 7–17.
Erdő 2021. Erdő János: Az unitárius egyház történetének rövid áttekintése. http://tudastar.unitarius.hu/dok/Erdo-Janos-rovidunittort.pdf; letöltés: 2021. január 10. Fábián–Fodor–Visy 2019a. Fábián Boglárka – Fodor Fanni – Visy Zsolt: Az énlaki temető régi sírkövei In: Visy Zsolt (szerk.): Énlaka kulturális öröksége. Nemzetstratégiai Kutatóintézet, Budapest, 2019. 105–120. Fábián–Fodor–Visy 2019b. Fábián Boglárka – Fodor Fanni – Visy Zsolt: Sírkőkatalógus. In: Visy Zsolt (szerk.): Énlaka kulturális öröksége. Nemzetstratégiai Kutatóintézet, Budapest, 2019. 121–271.
Fehér 2020. Fehér Bence: A Kárpát-medencei rovásírásos emlékek gyűjteménye. A Magyarságkutató Intézet Kiadványai 12. Magyarságkutató Intézet, Budapest, 2020. Fehér 2017. Fehér János: Musnai Dakó György és festett munkái. In: Fehér János – Gyöngyössy János – Pál János: Tanulmányok Homoródszentmárton



ROVÁSÍRÁSOS ÉS LATIN NYELVŰ FELIRATOK ÉNLAKÁN
285
történetéhez. Iosephinum Fejlesztéséért Alapítvány, Piliscsaba, 2017. 273333. Filep 2008. Filep Antal: Adalékok Énlaka településnéprajzához. In: Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka–Pécs, 2008. 61107. http://hu.wikipedia.org/wiki/Bölön; letöltés: 2021. január 10. Mihály 2018. Mihály Ferenc: ÉNLAKA – Az unitárius templom festett famennyezetének helyreállítása. In: Kollár Ferenc – Diószegi László: (szerk.): „...ideje az építésnek...” A Rómer Flóris Terv műemlék-helyreállításai. Teleki László Alapítvány, Budapest, 2018. 47-55. Neculai – Puskás-Kolozsvári 2019. Neculai Bolohan – Puskás-Kolozsvári Frederic (szerk.), A Tászok-tetői írott kövek. Tarisznyás Márton Múzeum, Gyergyószentmiklós 2019. Orbán 1868/1982. Orbán Balázs: A Székelyföld leírása I. Udvarhelyszék XXII. Pest, 1868. (reprint 1982.) Szinnyei 1891–1914. Szinnyei József: Magyar írók élete és munkái. Kiadja Hornyánszky Vikor, Budapest, 1891–1914. http://mek.oszk.hu/03600/03630/ html/; letöltés: 2021. február 1. Szőcs 2008. Szőcs Lajos: Fejezetek Énlaka történetéből. In: Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka-Pécs, 2008. 12–19. Uzoni Fosztó–Kozma–Kozma 2018. Uzoni Fosztó István – Kozma Mihály Kozma János: Az erdélyi unitárius egyház története III/I. A Magyar Unitárius Egyház Kolozsvári Gyűjtőlevéltárának és Nagykönyvtárának kiadványai 4/3/1. Magyar Unitárius Egyház – Magyar Unitárius Egyház Magyarországi Egyházkerülete – Országos Széchényi Könyvtár, Budapest–Kolozsvár, 2018. Végh 1890. Végh Mihály: A ravai unitárius egyház története. Keresztény Magvető, 25. (1890) 5. sz. 159–169.
Visy 2008. Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka-Pécs, 2008.



ŐSI ÍRÁSAINK II.
286
Visy 2013. Visy Zsolt: Az énlaki deszkafölep és a templom más feliratai. Erdélyi Művészet, XIV. (2013) 1. sz. 22–31. Visy 2019. Visy Zsolt: Az énlaki deszkafölep és a templom egyéb feliratai. In: Visy Zsolt (szerk.): Énlaka kulturális öröksége. Nemzetstratégiai Kutatóintézet, Budapest, 2019. 51–61. Vofkori 2008. Vofkori László: Adalékok Énlaka népesség- és településföldrajzához. In: Visy Zsolt (szerk.): Tanulmányok Énlaka történetéről és kultúrájáról. Pro Énlaka Alapítvány, Inlaceni/Énlaka – PTE Régészet Tanszék, Énlaka–Pécs, 2008. 55-59
Zoványi 1977. Zoványi Jenő: Magyarországi protestáns egyháztörténeti lexikon. A Magyarországi Református Egyház Sajtóosztálya, Budapest, 1977.



ROVÁSÍRÁSOS ÉS LATIN NYELVŰ FELIRATOK ÉNLAKÁN
287
KÉPJEGYZÉK
Az énlaki erdőben lévő, esetlegesen rovásírásos jegyeket tartalmazó kőtömb.
(A fehér sáv egy 20 cm-es mérőszalag.) ©Visy Zsolt



ŐSI ÍRÁSAINK II.
288
Az esetlegesen rovásírásos jegyeket tartalmazó kőtömb helye. ©Google Earth
Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
289
A templom kazettás mennyezete. ©Visy Zsolt
Az 5G kazetta Szász András asztalos nevével. ©Visy Zsolt



ŐSI ÍRÁSAINK II.
290
A 6D kazetta a templom mennyezetének újjáépítéséről szóló felirattal. ©Visy Zsolt
A 2D kazetta Márk 11.17 idézettel. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
291
A 3D kazetta a rovásírásos felirattal. ©Visy Zsolt
Az 5D kazetta John Owen IX 97. epigrammájával. ©Visy Zsolt



ŐSI ÍRÁSAINK II.
292
Az 5C kazetta J. Owen volt IV 259. epigrammájával. ©Visy Zsolt
A 4B kazetta. Soli Deo gloria felirattal. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
293
A 6B kazetta ad legem et testimonia felirattal. ©Visy Zsolt
Beati muni/pacifici feliratú léc. ©Visy Zsolt



ŐSI ÍRÁSAINK II.
294
Az 1668 feliratú léc. ©Visy Zsolt
5F kazetta patientia vici felirattal. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
295
A 3H kazetta laus Deo, quia finem video felirattal. ©Visy Zsolt



ŐSI ÍRÁSAINK II.
296
A padok készítésének a felirata, 1749. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
297
A keleti karzat készítési felirata, 1770. ©Visy Zsolt



ŐSI ÍRÁSAINK II.
298
Az énlaki temető térképe a családi sírcsoportokkal. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
299
Az 50. számú sírkő: Rigo Janosne Ambarus Kata. ©Visy Zsolt



ŐSI ÍRÁSAINK II.
300
A 312. számú sírkő: Demeter Georgyné Bakó Kata. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
301
Az 128. számú sírkő: Sigismundus Biro. ©Visy Zsolt



ŐSI ÍRÁSAINK II.
302
Az 121. számú sírkő: Semeny György. ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
303
Az 210. számú sírkő: Györfi Kata. ©Visy Zsolt



ŐSI ÍRÁSAINK II.
304
Az 54. számú sírkő: Josef Janosi ©Visy Zsolt



ROVÁSÍRÁSOS ÉS LATIN NYELVŰ FELIRATOK ÉNLAKÁN
305
Az 14. számú sírkő: Andreas Bálint. ©Visy Zsolt






BONYHAI MOGA MIHÁLY ÍRÁSBELISÉGE NYELVÉSZ SZEMMEL
307
BONYHAI MOGA MIHÁLY
ÍRÁSBELISÉGE NYELVÉSZ
SZEMMEL
ZELLIGER ERZSÉBET
A B S Z T R A K T : Bonyhai Moga Mihálynak az életéről felkutatott kevés ismeretet a korabeli erdélyi viszonyokba ágyazva lehet valószínűsíthető továbbiakkal kiegészíteni. A vizsgálatba bevont szempontok: a románok erdélyi beilleszkedésének útjai, az erdélyi katolikus, protestáns és ortodox / román iskolák. Ezek tükrében esik szó Bonyhai műveltségéről. Latin betűs és rovással írott szövegei a korabeli misszilisek helyesírásával mutatnak egyezéseket. Semmi nem támogatja azt a véleményt, hogy a román nyelv, illetőleg a román hangjelölés hatott volna Bonyhai írásbeliségére. Ugyanakkor rokonságot mutatnak Szamosközy latin betűs és rovásemlékével. A két nem székely rovó személye arról tanúskodik, hogy a XVI. század végére a székely rovás használata átlépte a Székelyföld határát. A „határátlépőkhöz” a Konstantinápolyi felirat szerzőjét is hozzá lehet sorolni, ami a székely rovás használatának az elterjedését még korábbra teszi. A kutatás alapján lehetségesnek látszik, hogy Bonyhai Moga íródeák szerepet tölthetett be állomáshelyein. A Székelyföld határain kívül jelentkező, Telegdi Rudimentájától független rováshasználat közös forrást, illetőleg a rováshasználók eddig nem ismert kapcsolatrendszerét sejtetik. K U L C S S Z A VA K : románok Erdélyben, Székelyföld, iskolák, misszilisek helyesírása, Szamosközy, Konstantinápolyi felirat



ŐSI ÍRÁSAINK II.
308
A B S T R A C T : Mihály Bonyhai Moga’ literacy by the linguist’s eyes. The limited knowledge presently available about Mihály Bonyhai Moga’s life could presumably supplemented with further data when embedded in the contemporary Transylvanian context. Aspects involved in the research: ways of integration of Romanians in Transylvania, Transylvanian Catholic, Protestant and Orthodox/Romanian schools. Bonyhai’s literacy is mentioned in the light of the above. His Latin-letter and runiform texts show similarities with the orthography of the contemporary missiles. There is nothing to support the hypothesis that the Romanian language or the Romanian transcription would have influenced Bonyhai’s literacy, which, at the same time, is cognate with the Latin-letter and runiform memories of Szamosközy. The identity of the two, non-Szekler runiform writers indicates that the use of Szekler runiform script reached beyond the borders of Szeklerland by the end of 16th century. The fact that the author of the inscription from Constantinople also lived beyond the Szekler borders, dates the proliferation of the Szekler Rovas to even earlier. Based on the research, it seems possible that Bonyhai Moga worked as a scribe at his posts. The use of Rovas independent from Telegdi’s Rudiment outside Szeklerland indicates a joint source and a so far unknown network of people using runiform script. K E Y W O R D S : Romanians in Transylvania, Szeklerland, schools, orthography of missiles, Szamosközy, inscription from Constantinople
A témáról való gondolkodásunkat Benkő Eleknek ide vágó szavaival kezdhetjük. „Amennyire biztosnak tűnik, hogy a régi székely írást tanult, jelentős részben egyházi emberek tolla s nem valami „népi írásbeliség” kollektív hagyománya őrizte meg, éppoly kevéssé világos e rovásírással (is) élő litterátusok idevágó litteratúrája: hol és milyen ábécékből, netán még élő helyi hagyományból merítették ismereteiket, az ábécék mellé kaptak-e s ha igen, kitől és milyen kiegészítő magyarázatokat, miként hagyományozódtak az egyes ábécék és nem utolsósorban: mit tudtak, mit hittek a „székely írás” eredetéről a kortársak?” (Benkő 1996, 45.). Vajon korábbi időkből ki lehet-e deríteni olyan rováshaszná



BONYHAI MOGA MIHÁLY ÍRÁSBELISÉGE NYELVÉSZ SZEMMEL
309
ló hálózatokat, amilyeneket Zsupos Zoltán a XVII-XVIII. századból kimutatott (Zsupos 2015, 2019)? Még ha a kérdésekre aligha fogunk biztos feleletet adhatni is töprengéseink végén, remélhetőleg néhány lépéssel előbbre jutunk.
Ki volt Bonyhai?
Bonyhai Mogáról és rovásos, valamint egyéb írott hagyatékáról Benkő Elek idézett tanulmánya óta tudunk. Amit személyéről ki tudott deríteni, az így foglalható egybe: „nevéből ítélve nem volt székely, rovásírásos tudományát siménfalvi tartózkodása idején nyerte. [...] Moga neve családjának román eredetét sejteti. Ha helyesen következtetünk későbbi bejegyzései alapján életkorára, igencsak fiatal lehetett, amikor – még 1612 januárja előtt – Udvarhelyszékre, a Fehér-Nyikó völgyében fekvő Siménfalvára került” (Benkő 1996, 45., 46.). További következtetései szerint Bonyhai Moga siménfalvi tartózkodása talán 1634-ig tarthatott: ebből az évből származik az utolsó ott kelt glosszája. Foglalkozásáról sincsenek ismereteink, de Benkő Elek felteszi (i.h.) hogy a későbbi erdélyi fejedelem, Székely Mózes által kiépített, majd a fia, ifjabb Székely Mózes által megörökölt siménfalvi birtokhoz és udvarházhoz kapcsolódhatott. Bejegyzései meggyőznek arról, hogy katolikus lehetett. Ha abból indulunk ki, hogy román származású volt, akkor felmenői XVI. századi előtörténetének jellemzőit a korszak erdélyi románságában kell keresnünk.
Románok megtelepedése Erdélyben
A korábban is létező román betelepülés Erdélybe a XVI. században, különösen is 1526 után folytatódott, sőt megerősödött. A török uralom és gazdasági következményei elől részint a Kárpátok megkerülésével Galícia felé menekültek, de a Havasalföld irányából az út közvetlenül Erdélybe vezetett, ahol a már korábban oda betelepültek is egyengették számukra az utat. Társadalmi helyzetüket tekintve azok, akik a hegyvidéki, pásztor életmódot elhagyva leköltöztek a



ŐSI ÍRÁSAINK II.
310
völgyekbe, és a falvakban telepedtek meg, a jobbágyok életmódjában osztoztak. (Ennek részletezése nem érinti a témánkat.) Igazi kiemelkedést a nemesség soraiba való bekerülés jelentett. A kiemelkedés lehetőségének csúcsait Oláh Miklós esztergomi érsek példája mutatja. Ez a folyamat azonban a XVI. századra lassan lezárult. A románok életmódváltását a földesurak is támogatták, a letelepedésük minden kényszer nélkül is asszimilációhoz: nyelv és vallásváltáshoz vezethetett. A vallásváltás elsődlegesen katolikus, de a reformáció megjelenése és erdélyi terjedése után protestáns irányban is megtörténhetett (vö. Barta 1988, 492–496.).
Az iskolák
A jobbágysorból való felemelkedés lehetőségét a tanulás biztosította. Ezzel a lehetőséggel olyan sokan éltek, hogy 1557-ben törvénybe foglalták új iskolák létesítését, a magasabb szintű protestáns iskolák állami fenntartását. A magasabb szintű iskolák iránti igény arra utal, hogy az alacsonyabb szintű, falusi és városi iskoláknak kiterjedt hálózata működött. A magasabb szintű, kollégiumi oktatás két városban, Kolozsváron és Gyulafehérváron valósult meg. Az alacsony sorsú diákok számának magas voltára olyan panaszokból lehet következtetni, mint Apáczai Csere Jánosé, aki szerint a jobbágyok fiai olyannyira ellepték az iskolákat, hogy a szabad és nemes szülők gyermekei kiszorulnak belőlük. (A kérdésről részletesebben: Péter 1995, 98–108.) Erdélyben román nyelven tanulni a XVI. század második felétől kezdve Brassóban lehetett, majd Lorántffy Zsuzsanna nem egészen egy évszázad múlva alapított román nyelvű református iskolát Fogarason (Fehér 1995, 24.). A román nyelven való tanulás román írásbeliséget feltételez, ez pedig cirill betűs volt egészen 1860-ig. Ha Erdélyben volt is bizonyos román nyelvű latin betűs írás (erdélyi hatóságoknak a civil – román – lakossághoz intézett közléseik eljuttatására), lejegyzőik az általuk ismert magyar vagy német írásgyakorlatot követték (Jakó–Manulescu é. n. 24.). A protestáns iskolák térhódítása a katolikus (jezsuita) iskolák felszámolásával történt: 1588-ban törvényt fogadtak el a jezsuiták kiűzéséről, és csak Báthory Zsigmond 1595-ös törvénye tette lehetővé egy rövid időre (1605-ig) a visszatérésüket. Ezek az évek határolják be a kolozsvári gimnáziumuk és két



BONYHAI MOGA MIHÁLY ÍRÁSBELISÉGE NYELVÉSZ SZEMMEL
311
fakultásos egyetemük, valamint az 1593-ban alapított székelyudvarhelyi nagygimnáziumuk működését (Mészáros 2000, 107.).
Bonyhai műveltsége
Bonyhai olvasottságáról, érdeklődési köreiről a birtokában levő, vagy legalábbis a kezei között megfordult könyvekből, a bennük található marginális bejegyzéseiből értesülhetünk. Olvasmányai között található Alexandriai Kelemen, Seneca (igen felbosszantotta, hogy a kötetét megcsonkítva kapta vissza), Hérodotosz és Thuküdidész történeti kronológiája. A bákói római katolikus kiadású Antiphonarium Romanumát a templomnak (valószínűleg a csíksomlyói ferences kolostornak) szánta (Benkő 1996, 45., 47. lapalji jegyzetek). A rovásírást a korabeli vélekedésnek megfelelően szkítiai írásnak mondja, máshol „székel bötűknek” nevezi az írásjegyeket, amelyeket az „oloszokért”, azaz a latin betűs írásért hagytak el eleink.
Bonyhai írássajátosságai
Bonyhai Moga Mihály iskolái az említett lehetőségek közül kerülhettek ki. Műveltsége, íráskészsége, érdeklődési köre ezekben gyökerezik. Az általa olvasott könyvekbe sűrűn tett marginális bejegyzéseket, amelyek között rovásírással készültek is vannak. Ezeket, meg az olvasásukat megkönnyítő rovásábécét Benkő Elek (i. m.) közölte. A rovásgrafémák használatáról a következőket állapítja meg. „Az ábécéből hiányzik a cs, a szóvégi k, az ly, ny, ö/ő, sz, ty és zs jele, az l betű helyén tévesen a g – egyébként nagyon hasonló – rovásjelét találjuk (a rovásos szövegekben is legtöbbször ezzel a jellel írta Bonyhai az l betűt, de előfordul itt – igaz, csak egy esetben – szabályos l betű is, máskor pedig az l-t az s ugyancsak hasonló jelével helyettesítette), a z betű jelölésére általában a cs jelét használta, de felfedezhetünk helyes rajzú rovásbetűs z-t is. Az u és v jele a rovásos mutatványokban keveredik” (Benkő 1996, 48.). Valamelyest másként lehet értékelni a rovásbetűs írásokat, ha a latin betűs szövegeivel hasonlítjuk össze. Az [ly], [ny], [ty] jelölésére a latin betűs szöve



ŐSI ÍRÁSAINK II.
312
gekben gyakori az <l + i ~ j>, <n + i ~ j>, <t + i ~ j>: Illies; Bonihay, niughatatlan, köni[v]böl, tanitvanioktol; baratia. Ez a jelölésmód köszön vissza a rovásos szövegekben: ANNIÁNAK, ATIA, MIHALI. A <gy> jelölésére a latin betűs szövegekben a többi palatális mássalhangzóról mondottak érvényesülnek: magjarok, tudgia, Gondolkogial, egj. Mind a latin betűs, mind a rovásos szövegben vannak depalatalizált alakok: enim, Szekel – illetőleg BONHAI, NIKÓ, AZON ’asszony’. Ezek némelyikének elképzelhető a nyelvjárási háttere. A székely és az asszony szó székel, illetőleg asszon alakja a SzT. [Erdélyi Magyar Szótörténeti Tár] kolozsvári forrásaiban előfordul ugyan, de ez az utalás csupán egy sok ismeretlenes egyenlet majdani megoldásához villant fel egy adatot. Latin betűs szövegbejegyzéseinek további, nagyobb anyagon történő vizsgálata ígéretes lenne a Bonyhait ért magyar nyelvjárási hatások, és ezzel nyelvi életrajzának a megismerése irányában. Hangjelölési sajátosságai a korabeli misszilisek helyesírásának felel meg (Korompay 2018, 90.). Ebből talán gondolhatunk arra, hogy a siménfalvi udvarházban (és esetleg további tartózkodási helyein is) az íródeák tisztét töltötte be. Az [sz] hang jelölésére a latin betűs szövegben ugyancsak a misszilisekre jellemző <z> betűvel írott alakokat találjuk: lezen, magaztalni, olozokert. Ez az írássajátosság került át a rovás szövegekbe is: AZON ’asszony’, ZERINT ’szerint’. Az [sz] jelölésének ez a módja lehetővé tette, hogy az egyébként csak a dőlésszögben eltérő [r] jeleként használja a rovásokban általánosan elterjedt grafémát. Az [sz] jelének látszólag hasonló alkalmazásával találkozhatunk a Bonyhai bejegyzéseinél valamivel fiatalabb wolffenbütteli rovásemlékben is (Förköli–Tubay 2015, 456.). Ott azonban az [r] jele a soron belüli elhelyezésében, a betűmagasságban tér el az [sz] jelétől. Bonyhai ábécéjét tekintve olyan rovásgrafémák hiányoznak belőle, amelyek korának írásgyakorlatában és a mai ábécében is betűkapcsolattal íródnak. Kivételt a <zs> képez. Ez az ábécéjéből hiányzik ugyan, de a rovásszövegben előfordul: erZSéBeT, ugyanakkor a latin betűs mondatában <s> betűvel jelöli: sido. Bár a /zs/ fonéma már több évszázada megvolt a magyarban, első leírt alakja rovásírással történt, mégpedig a székelyderzsi feliratban (Szentgyörgyi 2019, 42.). Latin betűvel legkorábban a XVI. század közepétől vannak <zs>-s adataink, de azok még sokáig nem válnak általános használatúvá. Ennél korábbi rovásábécéink (a



BONYHAI MOGA MIHÁLY ÍRÁSBELISÉGE NYELVÉSZ SZEMMEL
313
nikolsburgi, vagy akár a bolognai ábécé eredetije) számára nem volt ilyen minta, az előbbiben pl. [ss], a betű neve [esch], de még a XVII. századból való, Bonyhai Moga utáni rovásábécékben is a <zs> hangértékét a nikolsburgi ábécé megoldása szerint találjuk: [sch] (l. Miskolczi Csulyak, Gyulafehérvári ábécé).
Krisztus nevének <s>-ező írása (KRISTUSNAK) a hazai latin kiejtés (sok esetben máig fennmaradt) emléke: latin eredetű szavainkban – nem csak az [us] szóvégeken – rendszeres az [s] jelentkezése: sekrestye, ostya, iskola, ispotály stb.
Hangjelölési párhuzamok
Bonyhai Moga rovásábécéjében a <gy> grafémája megvan, de a rovásírásos szövegekben nincs szerepe. Az 1626-os bejegyzéséhez a nevét rovásbetűkkel írta le, és itt a rovás <gy> jelét [g] hangértékben használta: MIKAEL MOGAI ez a „betűcsere” is előfordul a latin betűs szövegeiben is: szolgialjunk. A <g> és a <gy> ilyen felcserélése nem példátlan: Szamosközy Istvánnak egy bejegyzésében is előfordul, ahol a latin betűs szövegbe titkosítás szándékával kerültek személynevek rovásírással.
1. ábra. A <zs> valószínű hangértéke és betűneve a nikolsburgi ábécében
2. ábra. A <g> jelölése (Benkő 1996: 50)



ŐSI ÍRÁSAINK II.
314
Szamosközy bejegyzéseinek jelentősége abban van, hogy Telegdi Rudimentája előttről valók, tehát nem is lehetett rá hatással. Bár Bonyhai rovásbejegyzései a XVII. század első felében keletkeztek, a Rudimenta hatása ezeken sem látszik, vagyis ahol elsajátította a rovást, oda nem jutott el akkorra Telegdi tankönyvének az ismerete. Szamosközy idézett bejegyzésének egy része alig olvasható, mivel később nemcsak a latin, hanem a rovás grafémákkal írott további szöveget is törölte. A közlő Sebestyén Gyula megjegyzése szerint csak gyakorlott paleográfus tudja kibetűzni a törlés alatti szöveget, amelyet ő Fejérpataky László és Jakubovich Emil olvasatában adott meg (Sebestyén 1915, 89.). Két kitörölt rovásírásos szóban (ANNIÁVAL, ASZONIODIS) az [ny] hang jelölésének a Bonyhaiéhoz hasonló módja látszik, vagyis nem használja a hang jelölésének megfelelő rovásjelet, hanem a korabeli latin betűs írást betűzi át. (Az adatok ellenőrzésére a jelenlegi járványhelyzetben nem volt lehetőségem.)
Szamosközy rovásos bejegyzései még a kitörlések olvashatóvá tételével is igen rövidek, magyar hangjelölésének tanulmányozására csak igen korlátozottan használhatók. (Másik ismert bejegyzése, a Rudolf császárhoz írott latin nyelvű versének titkosított latin szövege magyar hangjelölés szempontjából való vizsgálatra nem jöhet szóba.)
3. ábra. GYÁLFINAK – azaz Gálfinak: Szamosközi bejegyzése (Sebestyén 1915, 89.)
4. ábra. Szamosközy teljes bejegyzése (Sebestyén 1915, 89.)



BONYHAI MOGA MIHÁLY ÍRÁSBELISÉGE NYELVÉSZ SZEMMEL
315
A párhuzamok folytathatók. A [cs] hang jelölésére Bonyhainál <c+i> betűkapcsolat szolgál: KARACION. Szamosközy történeti feljegyzéseiben ezt a hangot gyakran <chy> betűkapcsolat jelöli: Chyazar, Chyeh (E. Abaffy Kozocsa 1991, 30.). Hangjelölési sajátosságai alapján az a kép rajzolódik ki, hogy rovásismereteit a Székelyföldön kívül olyan helyen, iskolában sajátította el, ahova kisugárzott a székely rovás ismerete, de a szabályrendszere kevésbé kötötte. A hangjelölési párhuzamok azzal válnak figyelemre méltóvá, hogy két olyan személy rováshasználatát kapcsolják össze, akik nem székelyek voltak. Együttesen arról tanúskodnak, hogy a székely rovás használata átlépte nemcsak Udvarhelyszék, hanem a Székelyföld határait is. Ez a határátlépés azonban már korábban megtörtént. A Konstantinápolyi felirat nyelvi elemzése egyértelműen mutatja (ellentétben a szakirodalom többségének egyébként téves állításával), hogy leírójának nem a székely, hanem a mezőségi nyelvjárás volt a sajátja (Pais 1935, 184–185.; Zelliger 2016, 245–253 – itt a kérdés teljes szakirodalmával). Kidei Tamás, a Konstantinápolyi felirat szerzője feltehetően titkolni akarta írása tartalmát Szelimbék császár és udvartartása esetleg magyarul tudó emberei előtt, ezért választhatta a rovás eszközét. Szamosközy István egyértelműen titkosírásként használta – akár latin szöveget írt vele, de még inkább, amikor egy kompromittáló szöveg személyi vonatkozásait akarta ködösíteni. Fölmerül a kérdés: miért kellett a titkosított szöveget eltüntetnie? Vajon kiderült a számára, hogy az érintett személyek: Kendi István és/vagy Báthori Zsigmond el tudnák olvasni? (A két személy nevére l. Sebestyén 1915, 89.) Ha így lenne, akkor a székely rovás ismerőinek, használóinak újabb körére, köreire derülhetne fény. Kidei Tamással és Szamosközy Istvánnal ellentétben Bonyhai Moga éppen nem eltitkolni akart valamit, hanem szinte ismeretterjesztő módon írta, magyarázta a „szkítiai írást”. Ábécét adott hozzá, elmondta, hogy kik használták, hogyan kell olvasni. Egy másik különbség – ezúttal a Konstantinápolyi felirat és a két későbbi rovó írásgyakorlata között, hogy Kidei Tamás a székely rovás öszszes szabályával tisztában volt, és alkalmazta, viszont mind Szamosközy, mind Bonyhai Moga a hangjelölésben ettől némiképp eltért.



ŐSI ÍRÁSAINK II.
316
5. ábra a), b), c) Amit Bonyhai szerint a székely rovásról tudni kell
(Benkő 1996, 50., 51.)
5a) ez az regj szitiay magjarok Alphabetuma kit az olozokert el hattak az magjarok
maga ez volna eostol marattiok
5b) Szekel bötẅuel ualo iras ez
5c) Bal kezre olvasd ezt óluaso mint az sido irast



BONYHAI MOGA MIHÁLY ÍRÁSBELISÉGE NYELVÉSZ SZEMMEL
317
Siménfalva, ahol (és csak ott!) rótta az ilyen sorokat, udvarhelyszéki település. Jogosan merül fel a gondolat, hogy a máshonnan ide került Bonyhai itt sajátította el ezt a tudományt (Benkő 1996, 45.). Ha így van, akkor az írást, annak sajátosságait magyarázó szavakat vajon magának írta le? Mi lehetett a célja a rovásos bejegyzéseivel? Feltűnő, hogy nem alkalmazza a székely rovás minden eszközét: ritkák a betűösszerovások (ligatúrák), grafémahasználatában vannak hibának is tekinthető eltérések, és jellemző az őt megelőző generációk latin betűs írását transzliteráló írásgyakorlata, amely a már idézett, Szamosközy-féle hangjelölésben is jelentkezett. Nincs okunk feltételezni, hogy román anyanyelve, és a román hangjelölés hatása játszana ebben szerepet, ahogy Sándor Klára véli (Sándor 2014, 250., 252.): a rendelkezésemre álló magyar nyelvű bejegyzésében román interferenciák nem találhatók, nyelvéről, nyelvi életrajzáról további marginális bejegyzéseinek a tanulmányozásával lehetne többet mondani. Sokkal valószínűbb, hogy már felmenői asszimilálódásuk során az ortodox vallás elhagyásával fokozatosan a román nyelvet is elhagyták. A román helyesírás hatásának a lehetőségét az is cáfolja, hogy a korabeli erdélyi román nyelvű írásbeliség cirill betűs volt, ezen kívül magyar, esetleg német alapú latin betűs írás szolgált a román nyelvű civil lakossággal való írásbeli közlések eszközéül (Jakó–Manulescu é. n. 24.). Bonyhai iskoláinak helye térben megegyezhet Szamosközy iskolázásával, ahova a történetíró egy vagy két nemzedékkel Bonyhai előtt járhatott, aki viszont kikövetkeztetett életkora és katolikus vallása (Benkő 1996, 46., 47. lapalji jegyzet) alapján az erdélyi katolikus iskolák valamelyikében tanulhatott fennállásuknak bizonyára nem zavartalan utolsó éveiben. Ez magyarázhatja latin bejegyzéseinek nem hibátlan (Benkő 1996, 48.) voltát is.
Összegzés
Bonyhai Moga Mihály latin betűs és rovásírásos könyvbejegyzései nyomán egy nyelvében és vallásában (talán már felmenői révén) asszimilálódott értelmiségi írásbeliségének emlékeit tanulmányozhatjuk. Hangjelölési sajátosságai a misszilisekkel rokonítják. Talán az íródeák tisztét tölthette be tartózkodási



ŐSI ÍRÁSAINK II.
318
helyein. Rovásgyakorlata a latin betűs írás átbetűzéseként értékelhető. Rokon vonást mutat Szamosközy István igen rövid magyar nyelvű rovásfeljegyzésével, s ennek alapján rovástudásuk közös forrására gondolhatunk. További vizsgálatok deríthetik ki, hogy esetleg már a XVI. században Telegdi Rudimentája előtt kialakulhattak Erdélyben olyan rováshasználó hálók, mint amilyenekre Zsupos Zoltán a XVII–XVIII. századból fényt derített (Zsupos 2015; Zsupos 2019).



BONYHAI MOGA MIHÁLY ÍRÁSBELISÉGE NYELVÉSZ SZEMMEL
319
H I VAT KO Z O T T I R O DA L O M
Barta 1988. Barta Gábor: Az Erdélyi Fejedelemség első korszaka (1526–1606). In: Köpeczi Béla (főszerk.): Erdély története I-III. Akadémiai Kiadó, Budapest, 1988. 409–541. Benkő 1996. Benkő Elek: A siménfalvi rovásemlék és köre. In: Emlékkönyv Jakó Zsigmond születésének nyolcvanadik évfordulójára. Kolozsvár, Erdélyi Múzeum-Egyesület, 1996. 45–54. https://mek.oszk.hu/02700/02717/02717. pdf; letöltve: 2021. március 17. Fehér 1995. Fehér Erzsébet: Lorántffy Zsuzsanna Bibliás könyve és román iskolája. In: Honismeret (1995) 3. sz. 23–25. http://epa.oszk. hu/03000/03018/00123/pdf/EPA03018_honismeret_1995_03_022-026. pdf; letöltve: 2020. november 15. E. Abaffy – Kozocsa 1991. E. Abaffy Erzsébet – Kozocsa Sándor (közzétevő): Magyar nyelvű kortársi feljegyzések Erdély múltjából. Szamosközy István történetíró kézirata. Magyar Nyelvtudományi Társaság, Budapest, 1991. Förköli–Tubay 2015. Förköli Gábor – Tubay Tizano: Székely írásos verskompiláció magyar nyelven Ágost wolffenbütteli herceg florilegiumából. In: Magyar Könyvszemle (2015) 4. sz. 443–459. Jakó–Manulescu é. n. Jakó Zsigmond – Manulescu, Radu: A latin írás története. https://mek.oszk.hu/03200/03226/html/index.htm; letöltve: 2020. november 22. Korompay 2018. Korompay Klára: Helyesírás-történet. In: Kiss Jenő – Pusztai Ferenc (szerk.): A magyar nyelvtörténet kézikönyve. Tinta Könyvkiadó, Budapest, 2018. 83–98.
Mészáros 2000. Mészáros András: A katolikus iskola ezeréves története Magyarországon. Szent István Társulat, Budapest, 2000. Pais 1935. Pais Dezső: A konstantinápolyi rovásfelirat <h> jeléről. In: Magyar Nyelv, 31. (1935) 5–6. sz. 184–185. Péter 1995. Péter Katalin: Az erdélyi magyar iskolázás a 16. és 17. században. In: Péter Katalin: Papok és nemesek. Ráday Gyűjtemény, Budapest, 1995. (Magyar művelődéstörténeti tanulmányok a reformációval kezdődő másfél évszázadból.) 98–108.



ŐSI ÍRÁSAINK II.
320
Sándor 2014. Sándor Klára: A székely írás nyomában. Typotex, Budapest, 2014. Sebestyén 1915. Sebestyén Gyula: A magyar rovásírás hiteles emlékei. Magyar Tudományos Akadémia, Budapest, 1915. Szentgyörgyi 2019. Szentgyörgyi Rudolf: Rovásemlékeink nyelvtörténeti és művelődéstörténeti szerepe. In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 37–49.
SzT. = Szabó T. Attila 1975–2014. Erdélyi magyar szótörténeti tár I–XIV. Kritérion – Akadémiai Kiadó – Erdélyi Múzeum-Egyesület, Bukarest–Budapest–Kolozsvár, 1975–2014. Zelliger 2016. Zelliger Erzsébet: Konstantinápolyi rovásírásos felirat (1515) nyelvjárási vonatkozásai. In: Czetter Ibolya – Hajba Renáta – Tóth Péter (szerk.): VI. Dialektológiai Szimpozion. Szombathely, 2015. szeptember 2–4. Nyitrai Konstantin Filozófus Egyetem Közép-európai Tanulmányok Kara, Szlovákiai Magyar Akadémiai Tanács, Szombathely–Nyitra, 2016. 245–253. Zsupos 2015. Zsupos Zoltán: A székely írásról. A szerző magánkiadása, Budapest, 2015. https://mek.oszk.hu/14500/14521/; letöltve: 2021. március 17. Zsupos 2019. Zsupos Zoltán: Hogyan terjedt a székely írás az újkorban? In: Zelliger Erzsébet (szerk.): Rovás – magyar nyelvtörténet – művelődéstörténet. Magyarságkutató Intézet, Budapest, 2019. 50–71.












A kötetet a Magyarságkutató Intézet adta ki. Postacím: 1014 Budapest, Úri utca 54–56. Web: mki.gov.hu Email: kiado@mki.gov.hu Felelős kiadó: Horváth-Lugossy Gábor, a Magyarságkutató Intézet főigazgatója Felelős szerkesztő: Virág István Borítóterv, műszaki szerkesztés: Tóth Gábor, Tóth Mihály Nyomás és kötés: OOK-PRESS Nyomda, Veszprém, ookpress.hu