---
master_file: "[[@SzarazGyorgyPolusvaltas]]"
---
# Index for Száraz György – Pólusváltás – Szíriusz.pdf

Pólusváltás és Tudatosság — Száraz György
Miért éppen a mi életünkben fog bekövetkezni a Korszakváltás? Lesz-e pólusváltás? Milyen változásokat eredményez a génállományunkban és a spirituális evolúciónkban a világváltás? Milyen főbb jellegzetességei vannak a világunkban végbemenő világtársadalmi szintű ébredésnek? Kik lesznek a haszonélvezői, és az esetleges kárvallottjai a küszöbön álló tudati forradalomnak?
Napéjegyenlőség és precesszió
A csillagászok nemrégiben észrevették azt, amit az antik és a történelemelőtti kultúrák papjai mindig is tudtak, tudniillik, hogy a Napunk és vele együtt a Föld egy nagyobb csillagrendszer része. Naprendszerünk egy nagyobb egység, illetve csillagkép része. Ez azért volt fontos felfedezés, mert ezzel érthetővé vált, hogy bolygónk miért végez furcsa spirális mozgásokat. Miközben az asztronómusok más csillagokat kémleltek, észrevették, hogy szoros kapcsolatban, mondhatnók, sorsközösségben állunk velük. Rájöttek, hogy a Föld a Szíriusz-A-val mozog szinkronban. (A Szíriusz valójában kettőscsillag, egyik csillagát A-val, másikat B-vel jelölik.)
A spirituális látók tudni vélik, hogy miként a Szíriusz-A és a Föld végighalad a maga kígyózó útján, evolúciós ciklusokat élünk át. E mélyreható változások részint a biológiai testünkben, részint az auránkban mennek végbe. A szellemünk, illetve a tudatosságunk nem választható el a fizikai testünktől, minthogy az ember test-lélek-szellem hármasságából felépülő, egyedülálló teremtmény. Ahogyan a DNS génjei aktiválódnak, úgy változik a tudatosságunk is. A kettő párhuzamosan, sőt oda-vissza hatásban áll egymással.
Ehhez azt kell feltételeznünk vagy elfogadnunk, hogy a génjeink nem csupán a biológiai testünk egyes paramétereiért felelősek, hanem számtalan spirituális energiaminta, energiakód őrzői is. Ily módon a testünk génjeiben és egyes sejtjeiben a legfejlettebb szuperszámítógépeket lepipáló memória, illetve információtár rejlik. Amikor gének aktiválódásáról beszélünk, akkor emberi ésszel felfoghatatlan mennyiségű energiának és információnak a tudatosságára is gondolunk. Ez olyan egy picit, mintha az ember egy napon arra ébredne, hogy újfajta világban találja magát, megannyi új képességgel és tudással. Hogy ez mennyire nem földtől elrugaszkodott gondolat, emlékeztetnélek, hogy egyszer meg arra ébredtél, hogy egy baba vagy ebben a világban. De ennek az előzményeire most még nem emlékszel vissza!
Egy szó, mint száz, a génjeink, a sejtjeink, a testünk, az elektromágneses energiamezőnk, a tudati és lelki fejlődésünk rá van hangolva a kozmoszra, pontosabban a kozmosz egyes részeire. A beavatott papok mindig is tudták asztromágikus tudásuknak köszönhetően, hogy a földnek van egy képzeletbeli tengelye. Ezt jelenleg 23,5 fokos dőlésszögben találjuk. Ez a helyzet cseppet sem változik, mialatt a Föld megkerüli a Napot, mely folyamatot nevezzük egy esztendőnek, amúgy pedig ezt a dőlést az évszakok váltakozásaként észlelhetjük.
Ennek a tengelynek a mozgása emberi léptékkel mérve voltaképpen alig észrevehető, mivel 72 évenként egy fokot mozdul el. Ebből matematikai okfejtéssel kikövetkeztethető, hogy 2160 év alatt tesz meg 20 fokot, míg 25920 év alatt 360 fokot, vagyis egy teljes kört. A csillagképek közül most éppen a Szűz és az Oroszlán csillagjegyek között tartózkodunk, ami azt jelenti, hogy az égen a Halaktól a Vízöntő felé haladunk.
A Föld tengelye, vagy az Északi-sark pontja tehát egy kört, helyesebben egy ellipszist ír le. Az teljesen nyilvánvaló, hogy ennek a galaxisnak van egy olyan pontja, amelyik a lehető legközelebb esik a galaxisunk középpontjához, továbbá létezik egy olyan pontja is, amely a legtávolabb helyezkedik el a Tejút centrumától. Mind az egyiptomiak, mind a maják, mind az indiaiak, mind a tibetiek tisztában voltak azzal, hogy amikor a Föld tengelye távolodik a Tejút középpontjától, akkor az ember spirituális értelemben elalszik, tudata tompul és elméje alászáll az anyagba, viszont amint közeledni kezd a középponthoz, fokozatosan felébred. Innen származik az elalvás (holdkóros) és a felébredés (megvilágosodás) doktrínája.
Ehhez nagyon hasonlít az indiai kronológia, amely viszont sokkal nagyobb számokkal dolgozik. Vessünk egy pillantást erre!



A kozmikus ciklusokat a védikus (hindu) irodalom jugáknak nevezi. Négy ilyen korszakot különböztet meg:
• Krita-(Satya)juga = 4800 istenév, 1 728 000 emberi év • Trétá-juga = 3600 istenév, 1 296 000 emberi év • Dvápara-juga = 2400 istenév, 864 000 emberi év • Kali-juga = 1200 istenév, 432 000 emberi év
Mi jelenleg egy Kali-juga hajnalán élünk. Maga a Kali-juga időszámításunk előtt 3102. február 18-án kezdődött, Krisna halálával. E szerint még javában benne vagyunk a Sötétség Korszakában (a Vaskorban). De most térjünk vissza a precesszióra!
Az ősi feljegyzések szerint létezik két pont – egy a felébredéshez, egy az elalváshoz közel –, amelyik hatalmas változásokat eredményezhet, melyek az emberi tudatban mennek végbe és összefüggésben állnak a bolygók pólusaival.
Drunvalo Melchizedek szerint például a pólusváltás bármikor bekövetkezhet. A szakértő kifejti továbbá, hogy a felébredés mindig a női oldalhoz kapcsolódik, amely visszavezeti a teremtményt a fényre, amit én spirituális tudatosságnak hívok.
Említett spirituális „csatorna” arra hívja fel a figyelmet, hogy a jövőnk képlékeny, ezért megváltoztatható az emberek gondolatai és érzései által. Ennek magyarázata abban rejlik, hogy mi magunk teremtjük a valóságunkat, így a sorsunkat magunk írjuk.
Pólusváltások
Minden eddigi pólusváltás gyökeres átalakulást eredményezett a tudatosságunk tekintetében. Feltétlenül meg kell különböztetnünk a tudatosság beszűkülő folyamatait a kitágulóktól. Úgy is mondhatnám, hogy nem mindegy, hogy a tudatosságunk alacsonyabb, illetve csökkenő rezgésszintet, vagy emelkedő, növekvő rezgésszintet eredményez a számunkra.
A kutatások azt mutatják, hogy kb. 12500 évenként bekövetkezik egy pólusváltás, tehát sokkal gyakoribb, mint azt eddig a tudósok gondolták. Ahogyan a napéjegyenlőségek, úgy a pólusváltások is ciklikusak, azaz visszatérőek. A pólusváltás azt is jelenti, hogy az északi- és a déli pólus helyet cserél. Igazolást nyert a pólusváltások teóriája, amikor radiokarbonos és egyéb módszerekkel kezdték vizsgálni a föld és a jég egyes rétegeit. Ebből nyert bizonyítás az is, hogy a pólusváltás akár egy nap leforgása alatt is végbemehet!
Jelenleg nem tudjuk biztosan, mi váltja ki pontosan a pólusváltást. A modellezések azt mutatják, hogy pólusváltáskor a felszín több mint 3000 km/h, a szél több mint 1500 km/h sebességgel mozog. Nem csoda a felkészületlen emberek és a kiszolgáltatott állatok elpusztultak e világméretű kataklizmák következtében.
Pólusváltás és tudatosság
Az emberi tudat alapvetően olyan, hogy képes hatni az anyagra. A kutatók abban reménykednek, hogy minél több ember válik majd tudatosabbá, amely lehetővé teheti, hogy a bolygónkon zajló természeti folyamatokat – így a pólusváltást is – befolyásoljuk. Azt nem mi döntjük el, hanem a felsőbbrendű akarat, hogy mikor lesz pólusváltás, illetve hogy miként fog lezajlani, azonban a tudati felkészültségünkön erősen múlhat, hogy bennünket személy szerint hogyan fog érinteni a nagy változás. A félelem és az aggodalom beszűkíti a tudatot, míg a remény és a tiszta tudás kitágítja azt. Rajtunk áll, hogy teszünk-e személyes erőfeszítéseket a tudati fejlődésünk érdekében még a nagy változások előtt!