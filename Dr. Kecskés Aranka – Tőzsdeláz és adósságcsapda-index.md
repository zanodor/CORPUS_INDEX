---
master_file: "[[@DrKecskesAranka]]"
---
# Index for Dr. Kecskés Aranka – Tőzsdeláz és adósságcsapda.pdf

Tőzsdeláz és adósságcsapda – Van más alternatíva?
Azárucsere-forgalomlegfontosabbszereplőjeapénz,avilág
legelterjedtebbcsereszköze.Devajonlátjuk-eapénzigazi
arcát?-teszifelakérdéstHelmutCreutz:Apénzszindróma
című,akilencvenesévekelejénmegjelentsikerkönyvében.
I. A növekedés határai
Ha megkérdezzük a pénzforgalom mindennapi szereplőit,
többségük még a pénz pontos meghatározását sem tudja
adni, nem hogy funkcióit, piacra gyakorolt hatását, az alapvető
pénzügyi folyamatokat.Olyan fogalmak mint fekete hétfő a
new-york-i értéktőzsdén, csúcsponton zárt a bux-index vagy
mélyrepülésben az amerikai dollár idegen borzongással töltik
el, a tőzsdén vadul hadonászó alkuszok látványa pedig
hóbortosok zárt világára emlékezteti. Elképzelhetetlen
számára, hogy a tőzsdei jelbeszéddel szempillantás alatt
dollártízezrekhez lehet jutni.



“A pénz- és a bankügyek az átlagember számára olyan
titokzatosak, hogy a közfelfogásban csak ‘tabuként’
szerepelnek. A köznyelvi kifejezések, beleértve az
átlagemberektől származókat, olyan primitvek, mint az orosz
parasztok babonái a világháború előtt.”
Irwing Fisher, amerikai közgazdász
Évezredeken át az arany meg az ezüst volt az elfogadott
csereeszköz, és bár arany-fedezetre még ma is hivatkozunk,
egyre többen ismerik fel, hogy a mi pénzünknek már semmi
köze nincs ahhoz, hogy mekkora aranykészlet van
felhalmozva a bankok páncélkamráiban.
Az árucsere inflációk és deflációk nélküli stabil fejlődéséhez
arra van szükség, hogy a vevőknek mindig legyen annyi pénze,
amennyi az árukínálat felvásárlásához elegendő. Ezt az elvet
kellene megvalósítani a jegybankoknak, de még sehol nem
sikerült a rendelkezésre bocsátott pénzmennyiséget a
szükségletek szerint alakítani. A jegybank azt még csak meg
tudja mondani, hogy mennyi pénzt nyomott ki, de hogy mi
történik ezután a pénzzel, arra már nem tud hatást gyakorolni.
A pénz tulajdonosai bármikor úgy dönthetnek, hogy pénzüket
kivonják a forgalomból anélkül, hogy erről a jegybank
tudomást szerezne. Így az még a rendelkezésre álló pénz
mennyiségét sem képes felbecsülni, nem hogy a pénzügyi
folyamatokat irányítani.
A Világbank már évekkel ezelőtt megállapította, hogy
világszerte mintegy 15-20-szor annyi milliárd kering a
határokon túl, mint amennyi a világkereskedelemben
szükséges. Világosnak látszik, hogy ezek a hatalmas
tőketranszferek nem a beruházást szolgálják, hanem a
spekulációs nyereséget. “Ahogy a keselyűk a haldokló vadnál,
úgy gyűlnek össze /t.i. a spekulánsok/ elsősorban a haldokló
devizaárfolyam közelében.” /H.Creutz/ A nemzeti bankok
egyszer árfolyam-támogató vásárlásokkal próbálják iránytani



a pénzügyi folyamatokat, növelve a kibocsátott
pénzmennyiséget, máskor meg éppen magas kamatokkal
igyekeznek leküzdeni az inflációt. A ma már elképzelhetetlen
beavatkozások ellenére az árfolyamokat nem lehet tartani.
Sem a jegybankok egyesített ereje, sem a kormánygaranciák,
sem a többszörös kamatemelések nem tudnak semmit tenni
az üzérkedők ellen. Egyik pénz süllyedő hajójáról a másik pénz
biztos szigetére vonulni mindig kifizetődő.
Normális esetben e spekulációs üzletek végül is nulla összegű
játékok.A spekulációk által a pénzmennyiség vagy a
pénzvagyon nem szaporodik, csupán a játékosok körei
rendeződnek át. A vesztesek újabb spekulációkkal próbálják
meg veszteségeiket pótolni. Ennek következményeként egyre
gyorsabban és hevesebben, egyre nagyobb összegekkel nő a
spekulációs spirál, miáltal a forgalom irreális magasságokba
nő. A spekulánsok azonban valódi nyereséghez is jutnak, ha a
jegybankok árfolyamtámogató vásárlásokkal hagyják
magukat bevonni a spekulációba és végül vesztenek, azaz
kénytelenek korrigálni a devizaárfolyamokat. Ezeket a
veszteségeket azután az egész gazdaság viseli, a
munkavégző lakosság is. A világszerte növekvő spekulatív
pénztöbbletet tekintve hajlamosak vagyunk a háttérben
valami titokzatos hatalmat feltételezni.A valóságban azonban
ezt a játékot mindenütt néhány ezer bank és tőzsdealkusz űzi,
főleg idegen pénzzel. Hogy hová vezetnek a spekulációk? A
Földön feleslegesen keringő vásárlóerő elképzelhetetlenül
nagy és egyre növekvő milliárdjaihoz, melyek legázolják a
jegybankokat és a politikusokat. Úgy tűnik, mind a
kormányokat, melyeknek a lakosság jólétét és szociális
biztonságát, mind a jegybankok felelőseit, akiknek a
fizetőeszköz stabilitását kellene biztosítaniuk, a spekulánsok
az orruknál fogva vezetik. Ráadásul a a kormányok és a
bankvezetők szinte hivatalos hozzájárulásukat adják
mindehhez a játékhoz.



A pénz a csereforgalom legmozgékonyabb szereplője,
mozgékonyabb, mint az áruk, de csak akkor lendül mozgásba,
ha ebből haszon ígérkezik, ha érdemes befektetni az
áruvásárlásba, a termelésbe, vagy az ingatlanpiacon.Viszont
ha a kamatból ígérkezik nagyobb haszon, akkor tud várni. A
várakozás kamat formájában szedi a pénzkivonás hasznát, s
mindez csakis azért lehetséges, mert mára a pénz nem
pusztán csereeszköz, amint volt eredeti rendeltetése szerint,
hanem értéktároló eszköz is. A pénz mennyisége a mai
pénzgazdálkodási rendszerben állandóan megzavarja a
gazdaság működését, mert egyszer túl sok van belőle,
egyszer meg túl kevés. Ugyanakkor éppen ez a mennyiségi
ingadozás a kamatjövedelem forrása. Így a kamat igazi
haszonélvezőinek éppen az az érdeke, hogy a pénzpiacot
állandó ingadozásban tartsák.
A mi pénzrendszerünk egyik alapvető hibája a kamat és a
kamatos kamat. A befektetett pénz csak úgy magától
megsokszorozza az értékét és az, akinek van befektetni való
pénze, igen gyorsan meggazdagodhat. Ennek persze az a
következménye, hogy mindenki igyekszik minél több
befektetni való pénzhez jutni, kíméletlenül kihasználva
mindent, ami a szeme elé kerül, a trópusi erdőket, a géneket, a
természeti kincseket, tekintet nélkül arra, hogy ennek során
milyen jóvátehetetlen károkat okoz. A romboláson és
harácsoláson túlmenően emiatt a beruházási költségek is
majdnem dupla akkorák, mint amit akkor fizetne pl. a
lakásépítő, ha nem neki kellene viselnie végső soron az
adóssággazdálkodás összes kamatterhét, saját hitelkamatain
kívül azt is, amit a téglagyár, a cementgyár és az építővállalat
hárít át a felhasználóra. A felhasználó szempontjából a
beruházási költségek közel 50%-a kárba vész, és ez ugyanúgy
érvényes más termékek fogyasztói árára is. A kamat azért
teheti gazdagabbá a gazdagokat és szegényebbé a
szegényeket, mert nem csak közvetlen hitelkamatként fizetik,
hanem költségtényezőként minden árban megbújik. Ha a
gazdaság fejlődése kamatozó hitelekre létesült



vállalkozásokra épül, akkor a kamatok a végső felhasználót és
a vállalkozókat terhelik, akik a fogyasztási illetve beruházási
igényeikhez veszik fel a pénzt. A kamat tehát ismét a
fogyasztók és a vállalkozók pénzét vonja el, akiknek amúgy is
kevés volt, és a befektetőkhöz juttatja, akiknek enélkül is olyan
sok volt,hogy szükségletüket meghaladó pénzfelesleggel
rendelkeztek. Ebben a rendszerben csak nagyon kevesek
járnak jól. Az összesített kamatszámlája csak azoknak pozitív,
akik hatalmas összegeket tudnak tartósan és kedvezően
lekötni /osztrák példával több, mint 2 millió Schillinget,magyar
forintra számítva kb. 40 milliót /. Ezért van az, hogy aki
gazdag, az tovább gazdagszik, de aki szegény, az egyre
szegényebb lesz.
A világ tőzsdelázban ég és adósságörvénybe került, mondja
Helmut Creutz /szemléltetésül ld. a Monetáris ördögi kör c.
grafikáját/.
Az egyirányú pénzáramlás következtében egyre nagyobb
vagyonok halmozódnak fel egyre kevesebb kézben. A
kamatrendszer kirívó módon a tulajdonosoknak kedvez. A
növekedés hozama nem az általános jólétet szolgálja
elsősorban, hanem kevesek kezében koncentrálódik és a nagy
pénzvagyonok exponenciális növekedését biztosítja. A
rendelkezési hatalom egyre jobban áttolódik az óriási névtelen
magánvagyonokra, amelyek e pénz erejével manipulálni tudják
a politikai hatalmat és akaratot. A nyolcvanas évek közepén
Creutz kimutatta, hogy a kamat naponta 1.1 milliárd márkával
csökkenti Németországban a bérből és fizetésből élők
reáljövedelmét és ugyanennyivel növeli a tőketulajdonosok
vagyonát. A példa szerint 1980-1985 között a pénzvagyonok
összesen 1022 milliárd márkával, a reálbérek viszont csak 51
milliárddal növekedtek.
A kamatos kamat révén a vagyon is, meg az adósság is
exponenciálisan nő. A 7% kamatra lekötött tőke 10 év alatt a
kétszeresére, húsz év alatt a nyolcszorosára, negyven év alatt



a tizenhatszorosára növekszik. De a lekötött tőkét is és a
tőkenövekményt is be kell fektetni, ezért nő a kereslet a jól
kamatozó befektetések iránt. Így a tőkével arányosan nő az
adóssághegy is. A növekvő adósság és a növekvő befektetési
kényszer, továbbá az egyirányú tőkeáramlás az oka a
világméreteket öltött adósságválságnak is és ebbe ma már
nem csak az ún. harmadik világ, hanem a volt szocialista
országok is belesodródtak. Amiben a katonai erőfeszítések
kudarcot vallottak, azt simán és elegánsan véghezvitte a
tőkebefektetésekért kifizetett kamatos kamat: a világ nagy
része függésbe került a tőke uraitól- mondja Werner
Rosenberger, a szabad gazdasági elmélet egyik híve. Ha az
egyre növekvő vagyonokat nem fektetik be, akkor viszont
összeomlik a gazdaság. Defláció, válság, munkanélküliség
következik be. Így a mai pénzrendszerünk nem enged más
választást: vagy lemondunk a növekedésről és egyenesen a
válságba rohanunk, vagy tovább engedünk a növekedési
kényszernek és tönkretesszük környezetünket.
Van más megoldás?
A szabad gazdaság, szabad pénz elmélet hívei azt állítják,
hogy ha a pénz csak csereeszközként működne, ha nem
lehetne tezaurálni, vagyis ha a be nem fektetett tőkére illetéket
kellene fizetni – amint volt az a középkor néhány virágzó
városállamában -, ahelyett hogy a befektetett tőkét
jutalmaznánk kamatos kamatokkal, akkor a pénzünk
adósságmentes, más szóval költségmentes lenne, a kamat
megmaradna a bérből élők zsebében, a tőke mégis forogna,
mert különben egyre csökkenne az értéke.
Ehhez azonban az szükséges, hogy valóban szabad piaci
verseny alakuljon ki, monopóliumok és privilégiumok nélkül.
Ha a pénz nem adósságból lesz, hanem a megtermelt értékek
vonzataként keletkezik, ha nem lesz kamat és kamatos kamat,
akkor megszűnik a rendszerbe épített kizsákmányolás, leépül
a vagyonok koncentrációja, állandósul a konjunktúra és a



rákos daganathoz hasonló gazdasági és pénzügyi növekedést
felváltja egy ciklikus folyamat, a növekedés és csökkenés
váltakozó periódusaival. Akkor céltalanná válik az a
harácsolás, melyre a mostani pénzrendszer szinte mindenkit
ránevel és értelmetlenné válik az a mentalitás, mely szerint a
munka a meggazdagodás útját álló rossz, melyet el kell
kerülni.
II. Realitás vagy utópia?
Silvio Gesell álma a valóban szabad piacgazdaságról
Kapitalizmusnélkülipiacgazdaság
A pénz a piac ura, pedig szolgálója kellene lenni – ezzel a
gondolattal állt elő 1891-ben megjelent röpiratában:
Változások a pénz világában, avagy híd a szociális államhoz,
Silvio Gesell /1862-1930/, az olasz származású argentin
üzletember. E brossúrában fekteti le a társadalmi
problémákról és azok megoldásáról szóló munkássága
alapelveit. Elméleti rendszere kidolgozásában a korabeli
Argentína nagy gazdasági válsága alatt szerzett gyakorlati
tapasztalatai is sokat segítettek. A társadalmi kérdések
megoldásában gyökeresen ellentmondott a marxista
tanításnak /talán ezért is hallgatták őt agyon a létező
szocializmus időszakában, s állították sokan hívei közül, hogy
ha az un. szocialista fejlődés a geselli úton haladt volna, akkor
egy működőképes rendszert adhatott volna a világnak/.
Alaptétele, hogy az emberi munka kizsákmányolásának
eredete nem a javak magántulajdona, hanem a pénz világának
alapvető problémája. Ez a probléma egy szerkezeti hiba, mely
a pénz kettős szerepében nyilvánul meg: egyszerre a piacot
szolgáló csereeszköz és a piacot uraló hatalmi eszköz.
Gesell kiinduló kérdése így szól: hogyan szüntethetnénk meg
a pénz betegesen burjánzó hatalmi szerepét anélkül, hogy
megszüntetnénk semleges csereeszköz szerepét ?



A pénz piac feletti hatalma két okra vezethető vissza: először
arra, hogy a munkaerőtől, az áruktól és a szolgáltatásoktól
eltérően hagyományosan kincsként is funkcionál, vagyis
különösebb kár nélkül spekulatív céllal ideiglenesen ki lehet
vonni a piacról. Másodszor arra, hogy olyan gazdasági
tényező, mely sokkal rugalmasabb, mint a javak és a
szolgáltatások. Akár a Joker a kártyában, bármikor és bárhol
bevethető. A pénz e két tulajdonsága -elsősorban a nagy
összegek birtokosain keresztül- jelentős privilégiumokat
biztosít neki. Egyik kiváltsága az, hogy képes megszakítani a
vásárlás és eladás, befektetés és megtakarítás körforgását,
másik pedig, hogy a termelők és a fogyasztók kamatot, mint
egyfajta prémiumot követelhetnek azért, mert pénzük
spekulatív céllal történő elhelyezése érdekében lemondanak
arról, hogy azt a gazdasági körforgásnak tovább adják.
A pénz alapvető strukturális hibája tehát nem csak azon
alapul, hogy felhalmozható, hanem azon a lehetőségen is,
hogy képes megakasztani a társadalom gazdasági
körforgását azzal, hogy kamatszerzés forrása lehet. Így a
rentábilitásnak elsőbbsége lesz a gazdaságossággal
szemben, és a termelés inkább a kamatra, mint az emberi
szükségletekre irányul.
Tartósan emelkedő kamatlábak megzavarják a piac
decentralizált önműködését, a nyereségek és a veszteségek
szükségszerű mérlegét. Emiatt jön létre a társadalmi
szerveződések legnagyobb betegsége, melynek szimptómáit
komplex rendszerbe foglalja Gesell: a kamatozó és emiatt
nem semleges pénz egy teljesítmény ellenes, igazságtalan
jövedelemelosztást eredményez, mely a pénz- és a dologi tőke
koncentrációjához, s ezáltal a gazdaság monopolizálásához
vezet. A pénztulajdonosok uralják a pénz mozgását vagy
stagnálását, ezáltal a pénz nem tud önmagától, mint a vér az
emberi testen, a társadalmi organizmuson keresztül áramolni.
A pénzrendszer betegsége miatt nem lehetséges a
pénzforgalom feletti társadalmi kontroll és megfelelő



pénzmennyiség kibocsátása: az általános árszínvonal
deflációs és inflációs mozgásai nem szabályozhatók. Amikor
a konjunktúra hatására az ereszkedő kamatlábak miatt nagy
pénzösszegek egy időre, addig amíg rentábilis pénzelhelyezés
nem jön kilátásba, visszahúzódnak a piactól, értékesítési
nehézségek és munkanélküliség következik be.
Megoldás: “a pénz a piac semleges szolgálója...”
A pénzszindróma megoldására Gesell nem a középkori
skolasztikusok kanonizált kamattilalmát vagy egy drákói
kamatbüntetést képzel el, sokkal inkább intézményes
megoldást arra, hogy a spekulatív célú pénztartalékolást – a
vágányokon üresen veszteglő vagonok példájára – költség
fizetésére kötelezzék. Ezáltal a felhalmozás haszna és a
likviditás semlegessé válna, s megszűnne a pénz piac feletti
uralma, megmaradna a piacot szolgáló szerepben, semleges
csereeszközként. Gesell 1916-ban Berlinben és Bernben
megjelent fő művében: Természetes gazdasági rend szabad
pénzen és szabad földön keresztül egy garantált és
zavarmentes pénzcirkuláció érdekében a kamat 3% alatt
tartását tartja elfogadhatónak. Ez a pénztulajdonos számára
egy un. rizikóprémium lenne, mely a bank közvetítői költségeit
is fedezné.
Szabad pénz – szabad föld
Gesell és utódai, elsősorban munkatársa Georg Blumenthal /+
1929/ és a ma élő Werner Rosenberger a pénzreformot egy
átfogó földreformmal együtt képzelték el.
Használjuk és ne birtokoljuk ! – adták ki a jelszót. Elméletük
szerint a földtulajdonlás rendszere a pénztulajdonláshoz
hasonlóan alapvető strukturális betegségben szenved.
Eszerint a Föld népessége egyre szaporodik, a földterületek
azonban nem növelhetők. A föld iránti kereslet természetes
módon folyamatosan nő, emiatt a földtulajdon a spekuláció



valóságos táptalaja. Ezt a spekulációt azonban nem lehet a
szokásos monopólium ellenes intézkedésekkel
megakadályozni. Kivételes helyzete és elsősorban korlátozott
nagysága miatt a földnek nem szabadna piacképes árunak
lenni, hanem meg kellene maradnia az emberek közös
tulajdonában. Működtetését nyilvános felügyelet alá kellene
vonni és közösségileg hasznosítani. Így közvetett módon
minden ember hozzájuthatna az őt megillető
földhasználathoz.
A szabad föld elmélet alaptétele, hogy a földtulajdont alapvető
emberi, alanyi jogként kell deklarálni. A földhasználati jogot a
helyi, községi /azaz közösségi / önkormányzattól kell
meghatározott vagy meghatározatlan időre bérbe venni, amint
az a bányakitermelésben vagy a vízi energia hasznosításában
egyébként is szokás. A földhaszonbérleti szerződés
időtartamára a haszonbérlőnek a piaci szabályok szerint
kialkudott bérleti díjat kell fizetni az önkormányzat részére.
A földtulajdon reformja kapcsán felmerül a felépítmények
tulajdonlásának kérdése is. A föld közösségi tulajdon, a
haszonbérleti jog viszont magántulajdonban maradna. A
haszonbérlő a szerződés időtartama alatt azt tehetne a bérelt
földterülettel, amit jónak lát, természetesen a törvény adta
keretek között. Az állam viszont többé nem felelne a
közösségnek azért, hogy milyen felépítmények létesültek,
vagy milyen állapotban vannak azok a felépítmények,
melyeket a haszonbérlők létesítettek. A föld és a természeti
kincsek köztulajdon, de amit az ember saját munkájával hoz
létre, az az ő magántulajdona. Ennek folytán a föld
megmunkálásából szerzett bevétel egy része, ami a föld
tulajdonosát illeti meg, a közösség kasszájába folyik, mint
haszonbérleti díj és hozamkülönbözet. Amit viszont az ember
saját munkájával hoz létre, az piacképes áru, melyet az
előállító részben felhasznál, részben a más emberek által
előállított termékekért elcserél. A csereforgalom szabad piaci
folyamatokban valósulhatna meg, de ehhez valóban szabad



piacra lenne szükség, amely nincs blokkolva a kamat miatti
felhalmozás érdekében kivont pénzek miatt, és
tulajdonképpen – a szabad gazdaság, szabad föld elmélet
hívei szerint – itt függ össze pénzreform és földreform.
III. Az INWO-mozgalom
Kezdeményezésegyigazságos,munkaorientált,természetes
gazdaságirendért/Initiativefüreinegerechte,
arbeitsorientierte,natürlicheWirtschaftsordnung/
Az INWO eredetileg a múlt század kilencvenes éveiben
Németországból kiinduló, mára több országra kiterjedt, hazai
tagozatokkal /Ausztria, Németország, Svájc/ működő
nemzetközi mozgalom, melynek tagjai röviden úgy határozzák
meg magukat : a jövőképes társadalom hívei.
Adolf Paster, az INWO-Ausztria megalapítója írja:” Ha egy
lázas betegnek folyamatosan antibiotikumot adnak anélkül,
hogy tudnák, mi a betegsége, akkor ez nem jó megoldás.
Hívjanak orvost, aki megállapítja, mi a baj és megfelelő
kezelést tud előírni. A mai gazdasági helyzetben, a kapitalista
piacgazdaságban mégis inkább az antibiotikumokat
részesítjük előnyben.” A gazdasági életre átfordítva ez azt
jelenti: mi szeretnénk ugyan egy környezetbarát gazdaságot,
de nem akarunk elgondolkodni azon, hogy vajon a
gazdaságból származó jövedelmeink jogosan járnak-e
nekünk? Vajon mi jogunk van arra, hogy a profitmaximalizálás
ürügye alatt a természeti források kizsákmányolására állítsuk
rá gazdaságainkat? Nem arra lenne-e szükség, hogy végre
olyan társadalmi és közjogi feltételeket teremtsünk,
amelyekben a munkavállaló és a vállalkozó egyaránt
megkapja a munkája gyümölcsét, és ki-ki saját maga
rendelkezzen jövedelme felett?
Az INWO-mozgalom elsőként a gazdaság erkölcsi alapjaira
kérdez rá. Ezt a kérdést már Aquinoi Szent Tamás is feltette a
XIII. században. Az ő alapelve: Piacképes termékek csak



munka által keletkezhetnek. Ez azt jelenti, hogy mivel a föld és
a nyersanyagok emberi munka nélkül keletkeztek, az
üzemgazdálkodási árkalkulációkban csak úgy szerepelhetnek,
hogy a belőlük való részesedés a Föld minden lakójának
biztosítva legyen. Mivel nem munka révén keletkeztek, nem
sokszorosíthatók. A földnek tulajdonként való birtoklása
monopolhelyzetet teremt, és mint ilyen, nagyfokú
kizsákmányolási tényező. A földet és a nyersanyagokat Isten
vagy a természet ingyen bocsátotta az emberek
rendelkezésére, hogy az emberré-válás feltételeit biztosítsa,
így csupán a földbirtoklás ténye nem lehet jövedelemszerzés
alapja. Az INWO alapelvei szerint jövedelem forrása csak
emberi munka lehet. A nyereségmaximálás olyan fogalom,
melyet az emberiség bölcsességkönyvei /t.i. a
kinyilatkoztatott szentírások/ még véletlenül sem ismernek.
Ezért az INWO-mozgalmak nagyon is tudatosan építenek a
Silvio Gesell által megfogalmazott Természetes gazdasági
rend reformtéziseire, mint olyan erkölcsi-vallási alapra, melyet
már Aquinoi Szent Tamás is megfogalmazott. Szent Tamás
szerint: aki megsérti a csere igazságosságát, feje tetejére
állítja a társadalmat /a csere igazságossága azt jelenti, hogy
egy munkamegosztáson alapuló piacgazdaságban a csere
alkalmával egyik cserepartner sem lesz se szegényebb, se
gazdagabb/. A ma működő piacgazdaságokban azonban a
nyereségmaximálás érve alatt állandóan fejre állítják a
társadalmat, sőt törvényesítik ezt a helyzetet.
Melyek a működő gazdaság ismérvei?
Az INWO egy szociális, ökologikus, szabad gazdaságot képzel
el, melynek pénzrendszere a szegény emberek zsebét terhelő
és a gazdagok számláit duzzasztó, állandóan növekvő kamat
és kamatlábak nélkül működik. A kamatnyomás nélküli
pénzrendszer eredményeként nincs infláció, adósságválság
és munkanélküliség.
Stabil fizetőeszköz



A gazdaság csak addig működik egészségesen, amíg stabil
fizetőeszköze van. Ezért a pénzt ugyanolyan értékálló
mércével kellene mérni, mint a súlyokat, vagy a folyadékokat.
A pénz értéke csak akkor lesz állandó, ha a pénzforgalom
mennyiségi és visszaforgási jellemzőit szigorú határok között
tudják tartani /Gesell/. Ehhez szabad valutaárfolyamokra és
egy naponta újra meghatározott nagykereskedelmi áruindexre
van szükség, amely a kosárban lévő áruk átlagárát mutatja.
Ennek alapján hatékonyan tud szabályozni a jegybank úgy,
hogy a pénz értéke stabil marad.
Földhasználati jog
Olyan földhasználati jogrendet kell kialakítani, amely lehetővé
teszi, hogy közvetve vagy közvetlenül mindenki
hozzájuthasson a földhasználathoz, külön díjak és
koncessziók terhe nélkül. A mostani abszolút földtulajdon
monopolisztikus kizsákmányoláshoz vezet. Ezen a helyzeten
csak jó földhasználati törvény tud segíteni. Csak a
földhasználatból származó termékekre lehet a tulajdonjogot
alkalmazni, mert ellenkező esetben a piaci verseny egyes
szereplőit minden munkaráfordítás nélkül juttatjuk
jövedelemhez.
Szabad verseny
Ahhoz, hogy a stabil fizetőeszköz és a földhasználati jog
működjön, teljesen szabad piaci versenyre van szükség a
társadalmi-gazdasági folyamatokban. A törvényhozó csak a
kereteket szabhatja meg, ezen belül a környezetvédelmi
szempontoknak is megfelelő gazdálkodás körforgását nagyon
gondosan meghatározott és felügyelt illeték vagy díjtarifa
rendszer útján kell biztosítani. A munkabért teljesen
adómentessé kellene tenni, viszont a nyersanyag- és energia
felhasználását súlyos adókkal kellene megterhelni. Ebben az
esetben az emberi munka olcsóbbá válna, és mindenki
messzemenően törekedne minél tökéletesebb anyag -és



energiatakarékosságra. Akkor ismét érdemes lenne az
elromlott szerszámokat és berendezéseket megjavítani,
ahelyett, hogy egyszerűen kimustrálnánk azokat, ami egyúttal
a szemétfeldolgozó kapacitást is kímélné. A kézművesség
ismét virágkorát élhetné, mivel a nagy multinacionális
konszernek nem lennének versenyképesek.
A lehetséges jövő
A kapitalizmus és tervgazdaság nélküli gazdasági rendszer
lecsökkentené a háborús konfliktusok kockázatát, hiszen a
tulajdonjogból nem származnának extra jövedelmek, a
munkabérek viszont a munkából származó jövedelem teljes
egészét tartalmaznák. A munkanélküliség ismeretlen fogalom
lenne, a teljes foglalkoztatottság természetes dolog lenne. Ez
a gazdasági modell nem pusztán tüneti kezelések eredménye,
hanem a baj gyökerénél alkalmazott terápiából következik,
amely alapjaiban változtatja meg a társadalmat. Az INWO
kiáltványnak is beillő programja szerint:” Nagyon sürgős
szükségünk van egy ilyen egészséges, mindent átölelő
megoldásra, mert a tüneti kezelés nem segít. Ha eltökéljük,
hogy nincs szükségünk arra a jövedelemre, amely más
emberek kizsákmányolásából ered, akkor a piacgazdaság
nem lesz olyan, mint a játékkaszinó. Ha végre felismerjük,
hogy a nyerészkedés ára sok más ember keserves
nyomorúsága, akkor azt is meglátjuk, hogy erre nekünk nincs
szükségünk. A kizsákmányolás kétélű kard és ha végleg
kiküszöböljük, akkor nem lesz mitől és kitől félnünk a jövőben.
Akkor az ember mint ember fog szerepelni a társadalomban.”
A radikális társadalmi programjáról ismert INWO mellett a
nyugati világban számtalan kezdeményezés létezik, mely a
geselli út örökösének vallja magát. Közéjük tartozik az
igazságtalan pénzkiáramlás miatt elszegényedett régiók és a
kamatcsapda áldozatainak megsegítésére létrejött osztrák
alapítású, de magyar tagozattal is rendelkező HIFA Hilfe für
Alle /Segítség mindenkinek/, valamint a pénzhelyettesítő



alternatív kezdeményezések egész sora: Time dollár, Ithaca
Hours, WIR, Talent, Tlalog, PEN-exchange, LETS, HUREIAI
KIPPU. *
Ezekről a lap későbbi számaiban önállóan írunk..
A szerzőről:
A szerző jogász, teológus, korábban a JATE oktatója, jelenleg
a közép-kelet-európai társadalomtudományi kutatásokat
támogató Pastorales Forum ösztöndíjasa a Bécsi Egyetemen.
Felhasznált irodalom:
1.Helmut Creutz: A pénzszindróma – utak a válságmentes
piacgazdasághoz 1-2. kötet.
INWO, HIFA HUNGáRIA, 1997.
2. Margrit Kennedy: Geld ohne Zinsen und Inflation – Ein
Tauschmittel, das jedem dient.
München:Goldmann Verlag, 1991.
3. Eckhard Grimmel:Kreislufe und Kreislaufstörungen der
Erde.
Reibek:Rowohlt Verlag, 1993.
4. Silvio Gesell: Gesammelte Werke.
1987.
5. Werner Rosenberger: Die Welt im Umbruch.
INWO Schweiz, 1994.
6. Werner Onken: Kurze Einführung in die Freiland-Freigeld
Theorie von Silvio Gesell und ihre Geschichte.
1997.
7. Thomas Estermann, Matina Hmmerli, Bruno Jehle:
Alternative Geldmodelle, zwei Beitrge zur praktischen
Umsetzung.



INWO Schweiz, 1993.
Továbbá:
A Zeitung der Nchstenliebe c. INWO folyóirat egyes példányai
A HIFA HUNGáRIA Hírmondója
A HIFA Alapító Nyilatkozata
Az 1999.augusztus 25-28. között, Bécsben megrendezett
nemzetközi INWO-kongresszus dokumentumai
Dr. Kecskés Aranka
2001/29.