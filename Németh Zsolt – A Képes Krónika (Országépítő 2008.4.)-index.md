---
master_file: "[[@NemethZsoltKepes]]"
---
# Index for Németh Zsolt – A Képes Krónika (Országépítő 2008.4.).pdf

22
A Képes Krónika az egyik legbecsesebb magyar nemzeti kincs. A szöveg első sora szerint „az Úr 1358. esztendejében ugyanazon Urunk mennybemenetelének nyolcadába eső harmadik napon” kezdte el írni a krónikás, tehát Nagy Lajos király uralkodása delelőjén. A latin nyelvű kódex rendkívül gazdag illusztrációkban: 142 kép található benne és számos további díszítőelem. A Képes Krónikát minden valószínűség szerint két vagy három személy készítette. Egyikük volt a krónikás. Nincs jel, ami arra utalna, hogy a szöveg több kéz műve lenne. A képek elkészítésének két fázisa van: az előrajzolás és a kifestés. Nem tudjuk, hogy ezt a két munkafázist egy kéz készítette-e vagy több. A képek alkotóját az alábbiakban képírónak fogjuk nevezni, függetlenül attól, hogy az egy személy volt-e vagy több. A mű készítőinek nevét nem ismerjük teljes bizonyossággal. Lehetséges, hogy a krónikás Kálti Márk fehérvári őrkanonok volt, de jelenleg ez nem tekinthető többnek feltételezésnél. A mű sorsáról is meglehetősen hézagosak az ismereteink. A XVII. század első felében említi először a bécsi császári könyvtár leltára, s az I. világháború után a kultúrjavak megosztásáról szóló 1932-esVelencei Egyezmény keretében került Magyarországra, az Országos Széchenyi Könyvtárba. Hamarosan megkezdődött a kutatása, elemzése is. Több jó fordítása is készült, és a 60-as, illetve a 80-as években hasonmás kiadásai is megjelentek. Az akadémikus kutatógárda elsősorban a szövegre koncentrált, a képekkel nemigen tudott mit kezdeni, főleg nem összefüggéseiben. A kódex a magyar szerves műveltség alapjain álló kutatók érdeklődését is felkeltette. A Krónika legújabb, 2003as hasonmás kiadásához (Képes) Pap Gábor és Szántai Lajos írtak alapos bevezető tanulmányokat (Pap 2003, Szántai 2003a), melyek középpontjában a képek értelmezése állt, és ezáltal egészen új megvilágításba helyezték az egész művet. Megtalálták azt a két kulcsot, amelyek lehetővé teszik a műben található képegyüttes mélyebb értelmezését. Az egyik kulcs az, hogy a miniatúrák magyar és nem nyugateurópai képírásrend szerint olvasandóak. A nyugat-európai képírás igyekszik mindent pontosan ábrázolni, ami a képek egyértelmű olvasását teszi lehetővé. Számomra az e fajta képírás legjobb példái Canaletto festményei, melyek egy fénykép pontosságával adják vissza Velence, Drezda vagy
Németh Zsolt
A KÉPES KRÓNIKA
Bécs egy-egy utcáját vagy terét. A magyar, s vele együtt az íjfeszítő népek képírása viszont mindig többszörös mondanivalót hordoz. Ezért egyes részletek esetenként kidolgozatlannak vagy ügyetlenül kivitelezettnek tűnhetnek, holott csupán arról van szó, hogy az adott részlet a különböző olvasatokban más-más értelmezéssel bír. Egy miniatúra több olvasatának szükségességére jó példa a Képes Krónika felajánlási képe, mely a címlap közepén található. Ezen egy A betű szárainak tövénél térdel Nagy Lajos és a királyné – egyesek szerint az anyakirálynő –, a keresztvonal felett pedig glóriás, ötágú koronát viselő, jobbjában jogart, baljában törött abroncsú és küllőjű kereket tartó nőalak hallgatja az uralkodói pár imáját A kerék Alexandriai Szent Katalin attribútuma, aki a király egyik védőszentje volt. Nagy Lajos elkötelezettsége Alexandriai Szent Katalin iránt jól ismert: Esztergomban kápolnát emeltetett a tiszteletére, egyik lányának a Katalin nevet adta, és a király „székesfehérvári sírkápolnáját is neki szentelték” (Dercsényi 91. o.). A kép eddigi elemzői (pl. Marosi 38. o., Wehli, Dercsényi 91. o.) a nőalakot egyértelműen Szent Katalinnak tekintik. A kizárólagos Szent Katalin-értelmezés problémája, hogy miért visel koronát és főleg miért tart jogart. Ha nem lenne a nőalak kezében a kerék, akkor igencsak Szűz Máriának látszana, akinek kijár a korona és a jogar. Nézetem szerint ez a kép is – mint a mű szinte minden ábrázolása – többszörös jelentésű. Nagy Lajos, mint magánember személyes védőszentje, Alexandriai Szent Katalin, mint király viszont Szűz Mária, Magyarország Királynője előtt térdel. A kettős értelmezés mellett további érvek is felhozhatók. Szántai Lajos szerint Nagy Lajos ábrázolása a Képes Krónika címlapján „éppen az Orion csillagkép megfelelője”, a felajánlási kép pedig a Sziriuszé (Szántai 2003b, 45. o.). A Szíriusz a Tengerek Csillaga, a Stella Maris, és nevéből adódóan Szűz Máriát képviseli. (A maria szó latinul tengereket jelent.) Ugyanakkor a legfényesebb csillag a magya
A felajánlási kép



23
rok égboltján a Sánta Kata nevet viseli (Toroczkai 52. o.), ami pedig a Szent Katalin alliterációja. (A sánta állatok a magyar népmesékben mindig „szentek”, segítik a hőst.) A Sziriusz tehát egy magyar ember számára Szűz Mária mellett Szent Katalin csillaga is. Így a felajánlási kép kettős értelmezése nem ellentmondás, hanem a Sziriusz által képviselt csillagmítoszi jelentések teljesebb kifejtése. Az előző bekezdés érvrendszere már használja a Pap és Szántai által megtalált másik kulcsot is, nevezetesen azt, hogy a képek csillagmítoszi keretben (is) olvasandóak és ciklusokat alkotnak. Szántai Lajos észrevette, hogy Atilla és Szent László királykori képei, valamint a hét vezért megjelenítő iniciálék egy-egy olyan hetességet képeznek, melyekben minden ábrázolás egy-egy bolygóminőség hordozója. Csillagmítoszi (asztrológiai) értelmezésben a bolygóminőségek fejezik ki az aktív mozgatóerőket. Ezeknek azonban keretre van szükségük, hogy ne váljanak parttalanná vagy önpusztítóvá. Ahogy a bolygók mozgása az állatövi jegyek állócsillagai által adott háttér, keret előtt zajlik, úgy vonják maguk után a bolygóminőségeket megjelenítő képek a tizenkettes, a zodiákusjegyeket megjelenítő sorozatok létezésének szükségességét. Ezek megtalálása – a vendéglovagokat, illetve Szent István és Károly Róbert életét ábrázoló képekben – Pap Gábor érdeme.Tanulmányában mindkét szerző részletes érveléssel támasztotta alá felismeréseit (Pap 2003, Szántai 2003a). Az asztrológia felbukkanásától, mint oda nem illőtől, nem kell megijedni, hiszen a kor gondolkodásában ez, sőt más „okkult” diszciplínák is, mint teljesen természetesek, magától értetődően benne voltak. Az evangélisták állatövi szimbólumaik által történő ábrázolása végigvonul az egész középkoron: Mátét angyal (Vízöntő), Márkot oroszlán, Lukácsot bika, Jánost pedig a sas (Skorpió) képében jelenítették meg. Ezt a jelképrendszert láthatjuk például a XI. századi feldebrői altemplom mennyezetén vagy a veleméri templom 1377–78-as kifestésű szentélyének keleti falán, de számos más hazai és külföldi freskón, reliefen, kódexben. Lássunk néhány példát a képek csillagmítoszi értelmezésére! A mű második oldalán szereplő miniatúra a krónikást ábrázolja szerzetesi öltözetben egy stilizált cellában. A krónikaírás, a szerzetesség és a cella egyaránt a Szaturnuszhoz tartozó dolgok, így a gyűrűs
bolygó minőségéhez társítható ez a kép (Németh 2005, 78. o.). Maga a krónika szó Kronosz görög isten nevéből származik, akinek a római mitológiában Szaturnusz a megfelelője. A Képes Krónikában több iniciáléban is követjárás jelenik meg. A hírek vitele a Merkúr minőségéhez társul, hiszen ő volt az istenek szárnyas lábú követe (Szántai 2003a, 41. o.). A 4. képen négy flagelláns (önostorozó) vonul egy hegyes, kopár, sziklás tájon. A völgyekből négy templom bukkan ki. Növényzetnek nyoma sincs. Az aszkézis, a kopár, élettelen, sziklás táj és az épített templomok egyaránt a Bak minőségével állnak analógiában. A képen erőteljesen hangsúlyozott négyes szám is a Bak megfelelője (Pap 1999, 180. o.), ami a föld minőség, az anyag kardinális jegye. Így nincs nehéz dolgunk levonni a következtetést: a miniatúra a Bak minőségét hordozza (Németh 2007, 24. o.). Pap és Szántai munkáját e sorok írója folytatta. 2005ben megjelent könyvemben (Németh 2005) további 7 tizenkettes, 9 hetes, és 3 négyes sorozatot azonosítottam, melyek képeit külön-külön és összefüggéseikben is elemeztem. Fény derült arra, hogy a képsorozatok behálózzák a művet, és „metszéspontjaik” vannak: egy kép több sorozatnak is tagja lehet, némileg más olvasattal, értelmezéssel. Kiderült az is, hogy egy-egy sorozat mondandója lényegesen több, mint a sorozat tagjai üzenetének összessége. Valamennyi keret-szerepű tizenkettességhez sikerült megtalálni az aktív hetesség-párját. Két sorozathoz, Szent László királyi hetességéhez és a belső alkímia hetességéhez nem társul tizenkettesség. Úgy vélem, hogy az általuk képviselt rendkívül magas minőségen az aktív mozgatóerők már kordában tartják önmagukat, és nincs szükségük keretre, így ennek a két hetességnek más elemző sem fog tudni befoglaló tizenkettességet találni. Bár jelen pillanatban nincs erőteljes utalás arra, hogy további képsorozatok vannak a Krónikában (mindegyik megtalált képegyüttes
A krónikás
Bazarád vlach vajda követe Károly Róbert előtt
Flagellánsok



24
nek van párja, amelyiknek kell, hogy legyen) továbbiak rejtőzése még fölöttébb valószínű. 2005-ig a mű miniatúráinak közel 95 százalékára sikerült csillagmítoszi értelmezést találni. 2007-ben egy újabb kép kifejtése készült el, és egy már elemzett képsorozatnak, Könyves Kálmán és Álmos herceg ötösségének egy második olvasata is megszületett (Németh 2007). Úgy véljük, hogy a még megmaradt kevés kép ilyen jellegű értelmezése sem fog magára sokáig váratni, bár a munkát nehezítheti, hogy ezek többsége sérült. Hangsúlyoznunk kell, hogy a Képes Krónika a felnőtt, ereje teljében lévő Nagy Lajos számára készült, aki akkor Európa leghatalmasabb, legbefolyásosabb és leggazdagabb uralkodója volt. A mű nem szórakoztató képeskönyv, hanem egy király számára íródott komoly és exkluzív olvasmány elődei történetéről – és ezzel még csak a legfelső réteget ragadtuk meg. A fejedelmi megrendelő személye, illetve az alkotók jól kivehető gondossága garancia arra, hogy a műben egyrészt az igazság szerepel, másrészt lényeges dolgok kerülnek közlésre. A készítők például aligha állhattak volna elő azzal az ötlettel, hogy Atilla a magyarok királya volt, ha azt az uralkodó és minden dicső őse nem így tudta volna. Az már Pap és Szántai tanulmányából is fehéren-feketén kiderült, hogy rendkívül lényeges dolgokról szól a Krónika, amit saját vizsgálataim is alátámasztottak. Az üzenet összetettségét jelzi, hogy egy-egy exponált, vagy mondjuk így „csomóponti” kép több téma tárgyalásakor is felbukkan.
A krónikás
„A Krónika szövege elejétől végig egy kéz írása, kalligrafikus könyvírás, minden valószínűség szerint magyar másoló munkája.” – véli Csapodiné (Csapodiné, 129. o.). Rózsa György szerint „a készülés helye a budai királyi udvar volt: az írásmód a budai műhely stílusával rokon” (Rózsa 7. o.). A Krónika egyik fordítója, Barsi János szerint is magyar anyanyelvű volt a krónikás. Úgy találta, hogy magyar gondolkodásmód szerint, magyar szórenddel szerkesztett latin mondatokat kellett visszafordítania magyarra, ami könynyűvé tette munkáját (Barsi). A fenti vélemények ellen látszólag jó érvek hozhatók fel. A krónikásnak jószerivel egyetlen magyar személy- vagy helységnevet sem sikerült helyesen leírnia. Ugyanannak a névnek a leírása is gyakran következetlen. Pl. hol Vid, hol Vyd ispán szerepel, Győr neve többféle változatban is előfordul. A magyar nyelvben nem honos betűket is használ, pl. az x-et (Toxun), y-t (Vyd) vagy a w-t (Warkun). A nevek következetlen írása mögött valószínűleg az áll, hogy a kró
nikás hűségesen ragaszkodott a számára kétségtelenül rendelkezésre álló kódexekben leírt névváltozatokhoz, és nem egységesítette azokat. A nem honos betűket tartalmazó nevek is régi kódexekből vagy okiratokból kerülhettek át, melyek lejegyzője gyakran nem magyar ember volt. A nevek helyesírása pedig nem rosszabb, mint bármelyik másik korabeli okiratban. A krónikás papi mivoltára lehet következtetni abból, hogy a klérushoz húz. Akárcsak a pápának, neki sem akaródzik elismernie III. András legitimitását, nincs rosszalló szava a pápai legátusok viselt dolgairól, nem kedveli az ősvallás gyakorlóit, a budai papok és az egyház viszályában pedig a hierarchia mellett tör lándzsát. (A képíró eltérő véleményét a képek tükrözik.)
A képíró
Teljesen egyértelmű, hogy a képeket magyar anyanyelvű ember készítette. Ezt világosan mutatják azok a többnyire Szántai Lajos által felismert szójátékok, amelyeket a képek sugallnak, és csak magyarul érthetők: kilóg a lóláb, a rút ének halála (rutének), Várad – a te várad, ötről hatra jutni, Sánta Kata – Szent Katalin (Szántai 1998, 40. o., és 2003a). Nem magyar anyanyelvű ezeket teljes mélységükben elolvasni sem tudja, hát még kitalálni és képre vinni! Alaposan elgondolkodtató, hogy miféle tervezés eredménye az, hogy a sorozatok összeálltak, az adott helyen pontosan az a minőség jelenik meg, amelynek meg kell jelennie, illetve hogy egy kép több sorozatban is a helyén tud lenni más-más minőségekkel. A kemeji csata ábrázolása például hat sorozatnak is része. Ha a 142-elemű kép-hálózat megtervezését racionálisan, bal agyféltekével próbálnánk elvégezni, bizony, gráfelméleti képzettséggel rendelkező matematikus segítségét kellene igénybe vennünk; egyértelmű, hogy a mű képeinek megalkotása nem racionális gondolkodás eredménye. Kiderült az is, ami egyébként a fentiek szükségsze
Gentilis bíboros Magyarországra jön. A pápai legátus reverendája alól kísérője sötét lovának lábai lógnak ki. A képes beszéd egyértelmű: kilóg a lóláb. Gentilis deklarált szándékai (méltó uralkodó ültetése a magyar trónra) eltérnek a valóságostól (a Magyar Királyság pápai befolyás alá vonása). A képíró több kilógó lólábat mutató miniatúrán is leleplezi az avignoni fogság idejére már szakralitását vesztett pápai uralom hatalomvágyát és nagyon is evilági törekvéseit.



25
rű következménye, hogy nincs jelentéktelen vagy lényegtelen miniatúra a Krónikában. Látszólag semmitmondó képekről világlott ki, hogy egy-egy sorozat kulcsfontosságú helyén állnak és nagyon lényeges mondanivalót hordoznak. A miniatúrák két csoportra oszthatóak aszerint, hogy van-e rajtuk történés vagy statikusak. Az elemzések kimutatták, hogy a statikus képek fontossága semmivel nem marad el a dinamikus képekéi mögött, legfeljebb más jellegű az üzenetük és az esetenként nehezebben megfejthető. A Krónika miniatúrái nem pusztán illusztrációk a szöveghez: a képsorozatok magasrendű üzeneteket közvetítenek. A mű szólni kíván a szakrális királyban a főpaphoz és a világi uralkodóhoz is. Három sorozat ad tanítást a belső útról, ugyanakkor olyanok is vannak, amelyek a fizikai harc értelméről szólnak. Egy hetesség foglalkozik a nemzetnek ártani kívánó erőkkel, egy tizenkettesség pedig azzal, hogy ezek miért tudnak sikeresek lenni. Ez utóbbi üzenete nem más, mint hogy az ártani kívánó erők azért tudnak hatni, mert gyengeségeinkben, hibáinkban kapaszkodót találnak, azaz saját gyarlóságaink teszik lehetővé, hogy megnyilvánulhassanak. E tizenkettesség jó példája annak, hogy a képírót, szemben a krónikással, nem elsősorban a történések, csaták érdeklik, hanem arra összpontosít, hogy egy-egy alkalmasan megválasztott személy (ez esetben a trónja megtartásáért, illetve visszaszerzéséért Magyarországot hűbéri sorba süllyeszteni sem sajnáló, rokonai életére törő, királynak való alkalmatlanságát fel nem ismerő Salamon) életén keresztül egy képsorozatba helyezze az átadandó tanítást. A képíró az idő szövetében keletkezett súlyos szakadásnak tekinti az Árpád-ház kihalását. Az utána következő, a feudális anarchia korát megjelenítő képsorozat tele van szabálytalanságokkal és tértörésekkel, önmaguk ellentétébe fordult minőségekkel. A ziláltság Károly Róbert trónra léptével csupán csillapodik, de meg nem szűnik. Ennek egyik jele, hogy az első Anjou-királyunk életével foglalkozó tizenkettesség négy képén Károly Róbert meg sem jelenik. A kódexben nem csak hét- és tizenkét elemű sorozatok találhatók, hanem más elemszámúak (1, 4, 5, 6, 14) is megjelennek. Arra is van példa, hogy egy képen megjelenő alakok maguk is sorozatnak tekinthetők, melyek állatövi jegyekkel – mint Szent László – vagy bolygóminőségekkel – mint I. András koronázása esetében – társíthatók. A képíró kétségtelenül nagy távlatokban szemléli a magyarság történetét. Az eddig talált tizenkettességekben a jegyek két kivétellel mind a Tavaszpont precessziójával egyező menetben, azaz a napjárással ellentétes sorrendben követik egymást. Ez azt jelenti, hogy üzenetük a nemzetnek szól, hiszen míg a napév emberi léptékű, addig a precesz
sziós év hossza egy nemzet életével vethető egybe. Ha nem tudnánk, hogy a Képes Krónika Nagy Lajos részére készült, ez a tény akkor is azonnal mutatná, hogy királyi olvasónak szánták, hiszen mástól aligha várható el, hogy ilyen nagy távlatokban gondolkodjék és vezesse nemzetét. Vajon ki tudott ilyen színvonalú üzenetet átadni, és honnan jutott a tudáshoz? Úgy vélem, hogy egy táltosi fokozaton álló személy a képíró, aki a tudását így közvetlenül „föntről” szerezhette. Ez fölöttébb romantikus elképzelésnek tűnhet, de csak ez és semmi más nem magyarázhatja meg a kép-hálózat szervezettségét és a képsorozatokban elhelyezett tanítások mélységét. A képek nyilvánvalóan révülésben készültek – a táltos tevékenységére jellemző módban –, kiemelkedő művészi színvonaluk sem érthető másként. Az is látható, hogy a mű készültekor a képíró akarata többet nyomott a latban, mint a nála valószínűleg rangosabb krónikásé, hiszen az utóbbi által miniatúráknak kihagyott helyek néhány esetben üresen maradtak. Most már tudjuk, hogy miért: a sorozatok rendje felborult volna, ha azokra a helyekre is került volna kép.
Vajon milyen célból született meg a Képes Krónika?
Szántai Lajossal egyetértésben (Szántai 2003b) úgy véljük, hogy beavató könyv kívánt lenni Nagy Lajos számára, aki idegen házból való király volt, igaz, anyai ágonTurul-vérrel az ereiben (Fügedi 41. o.). Meg kellett tanítani, kik uralkodtak itt előtte és milyen szellemben, milyen hatalom által. Bármilyen furcsán hangzik is, a Képes Krónika kétnyelvű: a szöveg latinul, a képek magyarul beszélnek. A mű magasrendű, összetett üzenet hordozója, a fizikai szintű része elsősorban a szövegben van, a cselekedetek leírásában, míg a szellemit a képek közvetítik. A materialista tudomány elsősorban a szöveggel foglalkozik, mert itt elemében érzi magát. Darabokra szedi (ahogy ő mondja: analizálja) és kiforgatja a szöveget, és „bebizonyítja”, hogy a krónikás mennyi helyen téved (vö. Szovák). Az elsősorban szellemi szintű képi mondanivaló nem az ábrázolások üzenetének összege, hanem a képek sorozatokká szerveződésében, és a sorozatok egészének üzenetében nyilvánul meg. Ezekben érzékeljük, hogy mi húzódik a tettek mögött, mik a szellemi és lelki mozgatórugók. A materialista tudomány kísérletet sem tett a képi üzenet értelmezésére (ahogy a Szent Korona vagy a XVII-XIX. századi falusi templomok festett kazettás mennyezeteinek képi üzenete értelmezésére sem!), mert ösztönösen érezte: nem érti. Valóban, az anyag szintjéről a szellemi nem érthető. A történelmi tények azt mutatják, hogy Nagy Lajos sok mindent megtanult ebből a beavató könyvből, és a



26
legjobb idegen házból származó királya volt Magyarországnak. Heroikus életútja, melyről sajnálatosan keveset tud az átlagember, ékes bizonyítéka ennek. „A Képes Krónika szövegbe-képbe rejtett, kozmikus és egyben üdvtörténeti nagyságrendű üzenete – ezt nem lehet eléggé hangsúlyozni – nemcsak a készülés korának emberéhez szól. Akinek van szeme a látásra, látja, akinek van füle a hallásra, hallja ma is. És ezt az utolsó mondatot akár
felszólító módba is átírhatjuk.” – zárja tanulmányát Pap Gábor (Pap 2003, 25. o.). Még rengeteg leolvasnivaló van a képeken, ami eddig elkerülte a kutatók figyelmét. A Krónika képeinek értelmezése nem ördöngösség, a megfelelő csillagmítoszi és képírásrendi ismeretek birtokában bárki vállalkozhat rá, a képek meg fognak szólalni. Olvassuk nyitott szemmel és szívvel ezt a csodálatos kincset és fejtsük meg mind teljesebben az üzenetét!
HIVATKOZÁSOK Barsi János, magánközlemény 2004.
Csapodiné Gárdonyi Klára: A Képes Krónika kódexének leírása, története és illusztrációi. In: Képes Krónika. Helikon, Budapest, 1987, 129–143. o. Dercsényi Dezső: A Képes Krónika és kora. In: Képes Krónika. Budapest, 1987, 81–110. o.
Fügedi Erik: Uram, királyom... A XV. századi Magyarország hatalmasai. Fekete Sas Kiadó, 2004. Képes Krónika. Fordította Barsi János. Nemzeti Kincseinkért Egyesület, Kecskemét, 2003.
Németh Zsolt 2005: A Képes Krónika miniatúráinak átfogó elemzése. Nemzeti Kincseinkért Egyesület, Kecskemét.
Németh Zsolt 2007: Adalékok a Képes Krónika miniatúráinak értelmezéséhez. Dobogó, VI/ 6. szám, 24–25. o. Marosi Ernő: Kép és hasonmás. Művészet és valóság a 14–15. századi
Magyarországon. Művészettörténeti Füzetek 23. Akadémiai, 1995. Pap Gábor 1999: Csak tiszta forrásból. Adalékok Bartók Cantata profanájának értelmezéshez. 2. kiadás. Magányos Kiadó, Debrecen. Pap Gábor 2003: Krónika képnyelven elbeszélve. Bevezető tanulmány a Képes Krónikához. Nemzeti Kincseinkért Egyesület, 9–25. o.
Rózsa György: Grafikatörténeti tanulmányok. Művészettörténeti füzetek 25. Akadémiai Kiadó, Budapest, 1998. Szántai Lajos 1998: Kun László király. Főnix Könyvek 16. Debrecen. Szántai Lajos 2003a: Fény által festett történelem. Bevezető a Képes Krónikához. Nemzeti Kincseinkért Egyesület, Kecskemét, 29–42. o. Szántai Lajos 2003b: Nagy Lajos király őskeresése a Képes Krónika alapján. I. rész. Sárosi Kft. Szovák Kornél: Utószó. In: Képes Krónika. Osiris Kiadó 2004, 233. o. Toroczkai Wigand Ede: Öreg csillagok. Főnix Könyvműhely, 2003.
Wehli Tünde: Széljegyzetek a Képes Krónika elemzéséhez. www.c3.hu/ scripta/buksz/98/1/09wehli.htm. 1998.