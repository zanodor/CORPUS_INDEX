---
master_file: "[[@PinterNagyKatalinKiserletek]]"
---
# Index for Pintér-Nagy Katalin – Kísérletek az avarok megtérítésére – Határtalan régészet 3. évf. 3. sz. (2018. szeptember).pdf

Helló, tudomány!
A
6. század második felében a Kárpát-meden
cében megjelenő avarok és a kereszténység
kapcsolatára írott és régészeti források utalnak.
Az avarok Kr. u. 567 és 803 között a Kárpát-medencét fennhatóságuk
alatt tartva a kereszténységgel különféle módokon érintkezhettek. Egyrészt az Avar Kaganátus első
évtizedeiben a Bizánci Birodalommal fenntartott intenzív kapcsolatok révén ismerhették meg ezt
a világvallást, így átvettek bizonyos keresztény motívumokat is. Másrészről pedig feltételezhető,
hogy az avarok fennhatósága alatt élhettek különféle eredetű, de keresztény vallású népcsoportok
is. Az avarok keresztény hitre térítéséről a 8–9. század fordulóján lezajló avar–frank háborúk idő
szakából és közvetlenül az Avar Kaganátus bukása utáni időszakból származik a legtöbb adatunk.
Kísérletek
az
avarok
megtérítésére
Pintér-NagyKatalin
Aquileia egy 15. század végi ábrázoláson
EHatártalan Régészet - Archeológiai magazin
78



Kísérletek az avarok megtérítésére
Az Avar Kaganátus fennállásának idején többször is kísér
letet tettek rá, hogy ezt a keletről jött nomád népet megté
rítsék. Ez a gondolat több egyházi személyben is felmerült
a 7–8. század fordulójától (például Rupert wormsi püspökben),
azonban nem maradt fenn tényleges adatunk arra vonatkozó
an, hogy valóban megvalósult volna ilyen misszió. A hittérítők
hamar elveszítették az érdeklődésüket az avarok megtérítése
iránt, amint részletesebb információkat szereztek erről a nép
ről. Mindenesetre, ha történt is ilyen misszió, sem a kora, sem
a késő avar korban nem hozhatott jelentősebb sikert.
A 7. század második fele és a 8. század vége közötti idő
szak viszonylagos forrásszegénysége után a 8. század 90-es
éveiben ismét sűrűbben jelennek meg az avarok az írott kút
főkben. Nagy Károly frank uralkodó a „pogány” avarok ellen
vezetett 791. évi hadjáratának okai kapcsán a kortárs források
a politikai, territoriális, materiális okokat háttérbe szorítva el
sősorban a vallási, térítői szempontokat helyezték előtérbe.
A hivatalos frank „propaganda” a fegyveres fellépést az avarok
az egyházzal és a keresztény világgal szemben tanúsított el
viselhetetlen, gonosz viselkedésével indokolta. A hadjáratban
a kor szokásának megfelelően több egyházfő is részt vett, köz
tük Arn salzburgi püspök. Azonban semmilyen adat nem utal
arra, hogy a hadjárat során bármiféle térítő, egyházszervezési
tevékenységet terveztek vagy folytattak volna, az egyházfők
valójában a harcok aktív résztvevőjeként jelentek meg. A Nagy
Károly által vezetett avarok elleni háború annak ellenére, hogy
a későbbi források a győztes hadjáratról, az avarok leveréséről
szólnak, teljes kudarcba fulladt, így semmiképpen nem tekint
hető megalapozottnak az a nézet, hogy a későbbi bajor–frank
misszióknak ez a 791-es hadjárat nyitott volna utat.
Salzburg városa egy 16. századi ábrázoláson
Az aquileiai bazilika kíülről Az aquileiai bazilika belülről
EHatártalan Régészet - Archeológiai magazin
79



A 8. század végére az Avar Kaganátust belső
megosztottság, válság jellemezte. A kaganátus ve
zetőjének, a kagánnak a kizárólagos teljhatalma erre
az időszakra megszűnt, és a kagán mellett más jelen
tős hatalommal bíró méltóságok is feltűntek az írott
forrásokban, így a jugurrus és a tudun. 795-ben pedig,
az avar belháború után, mely zavargásoknak a kagán
és a jugurrus is áldozatul esett, a tudun a frankokhoz
történő csatlakozás mellett döntött. A harcokban
életben maradt avar főember követei 795 őszén hírül
vitték, hogy a tudun hajlandó teljes népével együtt
alávetni magát és megkeresztelkedni. A tudun kísére
tével együtt még 795/796 telén Aachenbe vonult, be
hódolt a frank uralkodónak, és felvette a keresztséget.
Egy frank forrás szerint a tudun megkeresztelésében
személyesen részt vett Nagy Károly is mint az avar
főember keresztapja, ami arra utalhat, hogy a frank
udvar is nagy jelentőséget tulajdoníthatott a tudun
és népe megtérésének. A tudun azonban nem sokáig
tartotta be hűségesküjét, és nem maradt az „új hitén”,
hanem a népével együtt hamarosan fellázadt.
Az Európa területére kiterjedő frank térítési moz
galom egyik meghatározó alakja, Alcuin 796-tól le
veleiben rendszeresen foglalkozott egy avar térítő
misszió lehetőségével is. Az avarok megtérésével
kapcsolatban bizakodó és reményekkel teli volt. Al
cuin mind Paulinus aquileiai érseket, mind pedig Arn
salzburgi püspököt arra bátorította leveleiben, hogy
személyesen vegyenek részt Pannóniában a már „idő
szerűvé” vált avar misszióban. Azonban az avar térítés
kapcsán óva intette a két egyházi méltóságot azoktól
a hibáktól, amik a szászok esetében azok fellázadá
sához vezettek. Ne erőszakosan, a dézsmaszedést
erőltetve akarják az avarokat keresztény hitre téríteni,
hanem türelemmel, szelíden ismertessék meg velük
a kereszténységet. A két egyházfő azonban már nem osztotta Alcuinnak
a misszióval kapcsolatos bizakodását és lelkesedését.
Az avarok közötti frank térítés megszervezése szempontjából
az egyik legfontosabb esemény az, amikor 796-ban Nagy Károly utasítá
sára fia, Pippin az itáliai seregéhez csatlakozó bajor–alemann segédcsa
pattal felvonult az Avar Kaganátus ellenében. Pippin vállalkozásában va
lószínűleg ismét több egyházi személy is részt vett, név szerint azonban
csak Paulinus aquileiai érseket említik a források. Emellett a híradásokból
feltételezhető az is, hogy Arn salzburgi püspök is jelen volt. Nagy Károly
fia a hadi felvonulás közben valahol a Duna partján egyházi tanácskozást
hívott össze, ahol a térítés részleteit beszélték meg. Ennek a gyűlésnek
központi témáját a keresztség felvételével kapcsolatos kérdések jelen
tették, főként a keresztelés időpontjára és az újrakeresztelés ügyére he
lyezve a hangsúlyt. A gyűlés Alcuin elképzeléseivel egyetértve – és való
színűleg azok hatására – a megfelelő oktató és térítő tevékenység utáni
megkeresztelést támogatta, valamint megállapította, hogy a hit felvéte
lének minden esetben önkéntesnek kell lennie, és azigehirdetőknek nem
erőszakosan, hanem rábeszéléssel kell eredményt elérniük
a térítés során: „a pokol rémes kínja keltsen félelmet, ne
a véres kard!” Lényeges pontja volt a megbeszélés
nek a térítés menetének meghatározása is, melynek
három lépcsőben kellett végbemennie:
alapozó hitoktatás, keresztség felvétele,
evangéliumi térítés. Vagyis a kereszt
ség felvétele előtt a jelölteknek meg
kellett ismerkedniük a kereszténység
alapelveivel. Ennek a tanulási időszak
nak legalább egy hétig el kellett tarta
nia, de nem haladhatta meg a negyven
napot. A megkeresztelkedést további
részletesebb hitoktatásnak kellett kö
vetnie, így biztosítva azt, hogy a meg
tértek a felvett hitüket megtartsák.
A térítés kapcsán felmerült
az Avar Kaganátus területén
Kísérletek az avarok megtérítésére
Alcuin, a frank térítési mozgalom egyik meghatározó embere
Nagy Károly frank uralkodó lovas szobra
Az avarok és a frankok összecsapása a stuttgarti psalteriumban
80



élő, magukat kereszténynek vallók újrakeresztelésének
kérdése is. Az írott forrásokból kitűnik, hogy a zsinat előtt
tájékozódhattak a térítésre kiszemelt térség népessé
gének vallási összetételéről is. Ez alapján az Avar Ka
ganátus területén élő „keresztényeken” belül
három csoportot különített el a szerző: a helyi
papok által a Szentháromság nevében meg
kereszteltek, a papjelöltek által a Szenthárom
ság nevében megkereszteltek, valamint az írás
tudatlan papok által megkereszteltek. Az előbbi két
csoport esetében egyértelműen kitűnik a forrásból,
hogy a római liturgia szerint folytatták az egyházi
szertartásokat, és ezeket a zsinat résztvevői is elfo
gadták, tehát nem kellett őket keresztségükben új
ból megerősíteni.
A források az avar területeken tehát olyan, magu
kat kereszténynek vallókat is számon tartottak,
akiket írástudatlan papok kereszteltek meg
a keresztény liturgia teljes ismerete nélkül,
„csak a vízben, a Szentlélek kegyelme nélkül”.
Ezeket a hitükben bizonytalan embereket azon
ban újra kellett keresztelni. Ezek olyan, magukat
kereszténynek valló személyek/közösségek lehettek,
akik már régóta elszakadhattak a római egyháztól,
és liturgiájuk folyamatosan „elbarbarizálódott”.
Vallási vezetőik olyan tanulatlan papi személyek
voltak, akik nem ismerték az érvényes keresztelés
pontos feltételeit. A Pippin által összehívott egyházi ta
nácskozás alkalmával osztották fel a még meg nem hó
dított Pannónia területét térítési körzetekre is, azon
ban a forrásokból nem tűnik ki egyértelműen, hogy
melyek voltak ezek. A 8. század végén elsősor
ban két egyházmegye befolyásával számol
hatunk: a Paulinus érsek által vezetett Aqui
leiáéval és az Arn püspök (798-tól érsek) által
vezetett Salzburgéval. A zsinaton meghozott
határozatokat azonban nem követte rögtön
missziós tevékenység az avar területeken, mivel
a hadi helyzet alakulása, a kirobbanó avar lázadások
(797-ben, 798-ban és 799-ben) gyakorlatilag minden
aktualitásuktól megfosztották a Pippin által szerve
zett tanácskozás döntéseit.
797/798 fordulóján Nagy Károly utasította Arnt,
a salzburgi egyházmegye vezetőjét, hogy személye
sen vegyen részt a térítőmunkában az avar
szláv területeken. Azonban Arn nem muta
tott túl nagy hajlandóságot erre. A források
alapján arra következtethetünk, hogy Arn,
ha egyáltalán járt is az új térítési körzetében,
valószínűleg nem hatolhatott be túl mélyen
az avar területekre. Lelkesedésének hiányát
az is bizonyítja, hogy végül sűrű érseki elfog
laltságaira hivatkozva arra kérte Nagy Károlyt, hogy maga
helyett egy térítő segédpüspököt nevezhessen ki Pannonia
Superior élére. A császártól a felhatalmazást végül meg
kapta, így Arn 799-ben felszentelte az avarság első
missziós püspökét, Theoderiket. Az újonnan ki
nevezett térítőpüspök tényleges működését
valószínűleg megakadályozta a 799-ben kirob
bant újabb lázadás, majd pedig az azt követő
megtorlás. Theoderik feltehetően kisebb lázadások
miatt csak a tudun behódolásától, 803-tól tudta elkez
deni Pannónia szervezett térítését. Ugyanerre az idő
re tehető azonban Krum dunai bolgár kán támadása
is, mely a frank támadásoktól és a belső válságtól
szétzilálódott Avar Kaganátus bukásához vezetett.
Ekkor hódolhatott be végül teljesen Nagy Károlynak a Du
nától nyugatra lévő területeken élő avarság.
Az Avar Kaganátus bukása utáni időszakban
a behódoló tudunon kívül más, jelentős méltó
ságot viselő avarok is felvették a kereszténysé
get. Afrank évkönyvek szerint akapkhán méltó
ságot viselő Theodorus keresztény vallású volt,
és a császár a jóindulatából kifolyólag engedélyez
te, hogy a kapkhán a „népével” új lakóhelyre költözzön,
Savaria (azaz a mai Szombathely) és Carnuntum (a
mai ausztriai Bad-Deutsch Altenburg közelében
lévő egykori város) környékére. Theodorus azon
ban hamarosan meghalt, és ekkor az avar kagán
Nagy Károlytól követség útján kérte és megkapta a „teljha
talmat az országában”. Ez a frank évkönyvben szereplő
avar kagán azonosítható a más évkönyvekben sze
replő, 805-ben a Fischa folyónál megkeresztelkedett
Ábrahám kagánnal. Theodorus tisztségnevével,
azaz a kapkhánnal kapcsolatban a kutatók egy
része úgy gondolja, hogy valójában a kagáni
címről lehetett itt is szó. Úgy vélik tehát, hogy
Theodorus és Ábrahám esetében ugyanazon
méltóságban egymást követő személyekről
van szó. A 9. század folyamán azonban a Pannó
nia területén élő avarság esetében nemcsak a vezető
réteg keresztény vallására találhatók adatok az írott
forrásokban, hanem a köznépére is.
Az írott forrásokból kitűnő aprólékos térítő
előkészületek ellenére jelentősebb eredményeket elért
missziókkal tehát csak az Avar Kaganátus bukása után
számolhatunk. A kaganátus népeinek megtérése
tehát – minden korábbi erőfeszítés ellenére
csak a 9. században gyorsulhatott fel, így nem
meglepő, hogy ebben a században már több
forrásunk is megemlíti az avarok kapcsán, hogy
keresztények voltak.
CCC
Kísérletek az avarok megtérítésére
Ozora-Tótipuszta, avar kori mellkereszt
Táp-Borbapuszta, 317. sír, avar kori mellkereszt
Deszk G, 37. sír, avar kori mellkereszt
Zamárdi-Rétiföldek, 1276. sír, avar kori mellkereszt
EHatártalan Régészet - Archeológiai magazin
81