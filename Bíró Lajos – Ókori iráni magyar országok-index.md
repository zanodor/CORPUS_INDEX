---
master_file: "[[@BiroLajosOkori]]"
---
# Index for Bíró Lajos – Ókori iráni magyar országok.pdf

Bíró Lajos: Ókori iráni magyar országok
Tags: avar, Bíró Lajos, i iráni, Irán, magyar országok, magyarno.com,
méd, média, ókor, pártus, perzsák, sumér, szkíta
1. Mada, a régi Magyarország
Északnyugat-Irán lakossága a Kr. e. IX. században nem volt iráni
nyelvű. A terület lakóit a IX. századtól kezdve az asszír krónikák
“madai”-nak nevezték. [1]
A “mada” a sumér nyelvben “ország” jelentésű, és volt a
suméroknak egy Ninmada (Mada-nén) nevű istennőjük is. Akkádul
“matu” = ország, föld.
Ezek a megnevezések az ún. “finnugor” nyelvekben egyöntetűen
megmaradtak: finn mantu = föld, talaj, lív made = a földanya neve,
mordvin moda = föld, chanti meg = föld, ország, vö. magyar :
“megye”, “mező” stb.
A “Babyloni krónika” a médeket “manda törzs”-nek (umman manda)
nevezte. [2] Médiát (tehát Északnyugat-Iránt) az óperzsa feliratok
“Mada” és “Mád” néven említették [3]: mindkét változat fennmaradt
magyar helységek neveként: így pl. a hegyaljai Mád község és a
szabolcsi Nyírmada község nevében őrződtek meg. Az ókori iráni
ország nevét (Mád, Mada) a görögök torzították “méd”-dé, ebből
származik a latin “Média” változat.
Csengery Antal “Nyugotázsia őstörténetei az ékiratok világánál”
című tanulmányában írta [4], hogy “Rawlinson kimutathatni véli,
hogy a médek, akik az Armenia és Assyria közvetlen keleti
szomszédságában tanyázó scytha fajoktól vették »mad« nevöket,
még Hérodotos korában is több tekintetben különböztek a
perzsáktól; s hogy egyes és pedig legfőbb törzseik, a magusok és
budiusok, scythák voltak.”



A madai (médiai) szkíta királyság területe “valószínűleg a Kura és az
Araksz közének mélyedésében feküdt, bár egyes kutatók szerint
inkább Mana területén, az Urmia-tó vidékén lehetett.” [5]
Az pedig még valószínűbb, hogy mindkét területen szkíták laktak: a
Kaukázus délkeleti oldala és az Urmia-tó között.
Roman Ghirshman szerint “az Urmia-tótól délre fekvő terület
belsejében, a mai Kurdisztán nagy részét magába foglalva terült el
az aziánus népességű mannaj királyság.” [6]
Én a Mana nevezetű országban a madai magyarok
szomszédságában élő manysik egykori iráni hazáját sejtem.
Hérodotosz említ egy Mazarész (görög toldalék nélkül: Mazar) nevű
méd férfit [7].
A “Mazar” nyilván a “magyar” név idegen átírása. Kyros perzsa
király hadvezére volt a méd Mazarész. [8]
2. A párthus rokonság



Érdekes, hogy egyes nyugati forrásokban a magyarokat “parthi”
nak, azaz párthusoknak nevezték (pl. Carmen de bello Saxonico, XV.
p. 123o.)
Ez a név aligha volt légből kapott, hiszen a hun, pannon, avar,
ungari, stb. elnevezések közkeletűek voltak, ez viszont különös név
és különös jelentősége van annak, hogy éppen párthusoknak
(Parthi) nevezték a magyarokat.
Iustinus szerint “scytha nyelven parthus annyit jelent, mint
száműzött.” [9]
Ez a név magyarul jól értelmezhető: ugyanis a “part” szavunk
“oldal”-t jelent: a folyó 2 partja: 2 oldala. Valakinek a pártját fogni
annyi, mint az oldalán állni. A”part” tehát “rész” is (az egyik oldal),
mint ahogy a szkíták eredeti “szaka” neve is jelenthet “rész”-t
(leszakadt néprészt), a dák népnév pedig a tag szavunkkal is
kapcsolatos, ami megintcsak “rész” jelentésű.
A párthusok nyelve Iustinus szerint a méd és a szkíta keveréke.
Érdekes, hogy a párthus uralkodó dinasztia megalapítója dák-szkíta
volt.
A daha (=dák) nevezetű szkíta nép Parthia szomszédságában, a
Kaszpi-tenger délkeleti partvidékén élt.
Strabon azt írta, hogy e daha törzs élén állt Arsakés (helyesen Arsag
– gondoljunk a régi magyar “uruzag” kifejezésre meg az ország,
országlás, stb. szavainkra), akinek a neve később olyan rangjelző
szó lett, mint pl. a “király”.
A legelőkelőbb nemesi nemzetség fejének, a Suren-nak vagy
Surenas-nak kellett a királyt megkoronáznia [10], és e névben a
magyar “Szörény”-t (vagy sörény-t, sörényes-t) lehet sejteni.
Székely András a párthus uralkodók portrészobraival kapcsolatban
(amelyek egyszerűek, de fenségesek) megemlíti, hogy a
harmonikus szépségű férfiakat egészen a magyar ízlés szerint
pödört bajusszal ábrázolták. [11]
Egyik fejedelmüket Sámi-nak hívták, ilyen magyar családnév ma is



van. Papjaikat magi-nak nevezték. Harcmodoruk megegyezett a
hazatérő magyarokéval.
Iustinus erről így írt: “A harc náluk abban áll, hogy lovaikon
előreszáguldanak, majd hátat fordítanak az ellenségnek; gyakran
színlelik a megfutamodást, hogy ezzel üldözőiket
elővigyázatlanabbakká tegyék a sebekkel szemben.” [12]
Horvát István, kiváló XIX. századi őstörténészünk híres művében
(1825) a magyarok párthus eredetének bizonyítását kísérelte meg.
[13]
“Említsem-e ezek után a Párthus és Magyar vállnak közös
ékességét, a PÁRDUTZBŐRT? ... hogy valamint a Pártus a Nagy
Arszág Fejedelmétől királyait állandóan Arszág vagy Ország néven
hívta, úgy a régi Magyar is Fejedelmét Országnak és kormányát
Országlás-nak nevezte?...
Említsem-e a régi Pártusnak és régi Magyarnak közös vas Pántzélos
Hadi Öltözetét? Említsem-e a Szittya, Magyar és Kun esküvésben a
közös Vérontást?
Említsem-e, hogy valamint Sambucus a magyarokat némely helyen
még Pártusoknak nevezi? Említsem-e, hogy a Pártus pénzeken
feltalálhatni a Magyar Öltözetet?” – írta. Kétségtelen tény, hogy a
szkíták (szakák) annyira összefonódtak a médekkel (madaiakkal), a
párthusokkal, a dákokkal, hogy nehéz lenne szétválasztani őket.
Mindezen népeknél magyar nyelvemlékek, nevek, szokások,
viseletek, mitológiai nyomok, stb. mutathatók ki. Ráadásul, mint a
mellékelt térkép is mutatja, a dák (daha), a szaka, a szabar
(Hürkania – Várkony : Tabar – ország!) és a méd területek egymás
szomszédságában voltak, a Kaszpi-tenger déli-délkeleti partvidéke
körüli karéjban. Nem hiszem, hogy az ilyen egybeesések,
összefüggések véletlenek.
3. Várkony ( Tabarisztán )
Nemcsak a magyarok egyik ágának, a fehér magyaroknak a neve



volt szabar vagy szabir, hanem közeli nyelvrokonainké, a manysiké
és chantiké is: “az egyik idézett énekben szerepel az obi-ugorok
önelnevezése, a szipir, amely egyes kutatók véleménye szerint
SZIBÉRIA elnevezésével hozható kapcsolatba.” [14]
A chanti énekekben szerepel szabir fejedelem, szabir város, szabir
falu.
S. Patkanov írta “A szabirok nemzetisége” című tanulmányában, [15]
hogy a tobolszki kormányzóságban igen elterjedtek a Tapar, Sabir,
Soper, Saber, Sabar stb. földrajzi elnevezések.
Patkanov szerint mind a chantik, mind a manysik ismerik ezt a nevet,
és az orosz hódítás előtt a középső Tawda vidékét Tabary-nak
hívták, az ott élő manysikat tabaroknak.
Egy chanti törzs “Saber-nép”-nek nevezte magát (Saber-mam) és
ugyanazon a vidéken feljegyezték a “Saber-föld” elnevezést is
(Saber-mu). A magyarok egy része és a rokon ugorok (chantik és
manysik, idegen nevükön vogulok és osztjákok) tehát egyaránt
szabir-nak (~tabar, szabar, szaber, soper, szipir, stb.) nevezték
magukat, még egymás közelében fekvő valahai iráni hazáikban.
Az ókori iráni tartományt, aminek görög megnevezése Hürkania volt,
I. Sáhpur perzsa uralkodó “Varkan”-ként említi a feliratában [16],
amiről ráismerhetünk a magyar Várkony névre, ami a “kései avarok”,
azaz fehér magyarok (szabarok) egyik neve volt. Ők ugyanis
magukat “varhun” vagy “várkun” néven is nevezték [17], ebből
származik a “varkhonita” elnevezés.
Ezt a Hürkania-Varkan-Várkony nevű tartományt később
Tabarisztán-nak nevezték, azaz Tabar-, vagyis Szabar-országnak
(mai neve Mazenderán).
Tabarisztán történetét Ibn Iszfendijar írta meg a XIII. század elején.
[18] A fehér magyarokat, vagyis szabirokat is Iránhoz köti a
művészetük (pl. a nagyszentmiklósi kincs, az övveretek mitológiai
ábrázolásai, stb.), a téglavörös színű edényművességük [19] és
híres gyűrűs váraik (vö. “Győr” helységneveinkkel!), amelyeknek



párhuzamait szintén Iránban találjuk meg. A perzsa mitológia szerint
Yima, az első mitikus király Ahura Mazda tanácsára egy
négyszögletes területet épített, a vara-t, amelynek felső vagy külső
része 9 koncentrikusan elhelyezkedő falból állott. [20]
Az avarokról Szent Gallen krónikájában feljegyezték, hogy földjüket
“kilenc, kör alakú védőmű övezte.” [21]
Az avar népnévvel kapcsolatban érdekes és fontos adatokat közöl
Dorosmai Imre: “Itt kell szólnunk újra az ‘apar’ népről, miszerint ez a
nép az un. daha-szkíták (szakák) legerősebb törzse volt, és ez az
‘apar’ nép azonos a párthus néppel.” [22]
Götz László írta kitűnő könyvében: “Transz-Kaukáziában és
Északnyugat-Iránban folyamatosan adatolható a ‘mita’, ‘mata’,
‘mada’, ‘matieni’, ‘machar’, ‘macron’, valamint a ‘subar’, ‘subir’, ‘sapir’,
‘sapardai’, ‘saspeir’ népnevek párhuzamos előfordulása, egészen a
párthus időkig, de még tovább is.” [23]
E nagyon rövid összefoglalásból is kiderülhetett, hogy a daha/szaka,
a szabar/szabír és párthus területek nem véletlenül voltak egymás
közvetlen szomszédságában és szintén nem véletlenül bukkannak
fel nagy számban magyar nyelvi és műveltségi nyomok éppen e
népekkel kapcsolatban.
________________________________________
Jegyzetek
[1] Világtörténet Bp., 1962., I. köt., 582.o.
[2] Ókori keleti történeti chrestomathia. Bp., 1965., 220.o.
[3] Ókori keleti...1965., 314. és 352.o.
[4] Csengery A.: Történeti tanulmányok I. Pest, 1870., 149.o.
[5] Világtört.,1962., I. köt., 522.o.
[6] Az ókori Irán. Bp., 1985., 75.o.
[7] Hérodotosz: I., 156-7.
[8] Hegyi Dolores:Az iónok Kisázsiában. Bp., 1981., 120.o.
[9] Világkrónika, XLI. könyv



[10] Ókori lexikon. Bp., 1904. M-Pub., 379.o.
[11] Székely András: Az ókori kelet művészete Bp., 1983., 326.o.
[12] Világkrónika, Bp., 1992., 292.o.
[13] Rajzolatok a magyar nemzet legrégebbi történeteiből. Pest,
1825., 95. fejezet
[14] A Tejút fiai. Bp., 1980., 19.o.
[15] Ethnographia, 1900. október
[16] Ókori keleti történeti chrestomathia. Bp.,1965., 352.o.
[17] Földrajzi nevek etimologiai szótára. Bp., 1980., 648.o.
[18] Világtörténet. III. kötet, Bp.,1962., 497.o.
[19] László Gyula: A “kettős honfoglalás” Bp., 1978., 110.o.
[20] Makkay János: Attila kardja-Árpád kardja. Szeged, 1994.,74.o.
[21] Róma utódai. Bp., 1986., 140.o.
[22] A magyarság útja Perzsiától Pannóniáig. Bp., 1995., 56.o.
[23] Keleten kél a Nap. Bp.,1990., 140.o.
magyarno.com
0 Hozzászólás
Powered by Facebook Comments