---
master_file: "[[@DrJuhaszIstvanq]]"
---
# Index for Dr. Juhász István – Dante-700.pdf

12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 1/10
ado.hu /ado/dante-700-dante-elete-1-resz/
Dante-700 – Dante élete (1. rész) - Adó Online
Wolters Kluwer Kft. ⋮ 15-19 minutes ⋮ 9/17/2021
Dante, a világirodalom egyik legnagyobb alakja 700 éve hunyt el. Főműve, az
Isteni színjáték nehéz olvasmány, de ennek ellenére az értő irodalmárok a
legmagasztosabb jelzőkkel illetik. Nem véletlenül, hiszen a nyugati kultúrára
gyakorolt hatása egyedülálló, az irodalom, a zene, a képzőművészet, a
filmművészet egyaránt sokat merített Dante nagyeposzából.
„Incipit Comedia Dantis Alighierii, Florentini natione, non moribus”
„Itt kezdődik a színjáték, írta Dante Alighieri, születésére nézve firenzei, erkölcseit tekintve
nem az!”
(az Isteni színjáték bevezető sorai)
A Commedia, ahogyan Dante megadta művének címét, egyszerűen színjátékot jelent,
Boccaccio illesztette hozzá a Divina, azaz Isteni jelzőt. Az Isteni színjáték (a
továbbiakban: Színjáték) műfaját, tartalmát nagyon röviden eposzként, illetve a középkor
enciklopédiájaként lehetne meghatározni, de ezek az elnagyolt rövidítések nem igazán
képesek kifejezni a mű nagyszerűségét, fennkölt tartalmát, ezzel – a cikk korlátozott
terjedelme miatt – meg sem próbálkozhatunk. Könyvtárnyi irodalom foglalkozik ezzel
(magyarul is), a mélyebb ismeretek is viszonylag könnyen elérhetőek.
Cikksorozatunk első részében Dante életével, irodalmi tevékenységével foglalkozunk. A
további részekben fogjuk a Színjáték pénzzel, vagyonnal kapcsolatos részleteit bemutatni,
illetve elemezzük azokat, természetesen most is sok idézettel és illusztrációval. A képek
egy része a British Library-ban található kódex miniatúráit mutatja be, ennek
felhasználásához a brit nemzeti könyvtár megadta az engedélyt.
Dante első életrajzírója Boccaccio volt, aki Dante halála után mintegy negyven évvel írta
meg a nagy költő igen részletes történetét. A leírtak hitelességét sokak kétségbe vonták,
viszont ma már egyre több ilyen kétes történet bizonyítást nyer. Ezek közül az egyik
legfontosabb, hogy Dante 1616 körül egy-másfél éves tanulmányúton volt Párizsban.



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 2/10
Dante és a három királyság (Domenico di Michelino olajfestménye, 1465, Firenze, Santa
Maria del Fiore)
Dante származása
Dante Alighieri (eredetileg Durante Alighieri) Firenzében született 1265. május második
felében, és Ravennában halt meg 1321. szeptember 13-áról 14-ére virradó éjszakán.
Dante ősi nemesi családból származott, felmenői Rómából költöztek Firenzébe. Apai
ükapját, Cacciaguidát (kb. 1091–1148) III. Konrád német király lovaggá ütötte, a második
keresztes hadjáratban vesztette életét. Cacciaguida felesége Alighiera Alighieri a Pó
völgyéből, a ferrarai Alighieri családból származott, egyik gyermeküket már Alighieri
Durantének nevezték. Cacciaguidát megjelenik a Színjátékban is, a Paradicsom 17.
énekében, megjósolja Dante jövőjét, hogy száműzik szeretett városából, Firenzéből, de
költészete révén fel fog magasztosulni:
„Ahogy Hippolütosz elment
Athénból
a gonosz, hazug mostoha miatt,
úgy fogsz Firenzéből távozni te.
Ezt már akarják, ezt már tervezik
ott, ahol Krisztust naponta
eladják,
Ám én szóltam megint, mint aki vágyik,
kétségek közt lévén, tanácsra attól,
ki jót akar, jól lát és jól szeret:
„Látom, atyám, hogy most rohamra indul
az idő ellenem, olyan csapással,
mely súlyosabb annak, ki készületlen.



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 3/10
s hamar megoldja, aki kiagyalta.
...
El kell hogy hagyjál mindent, ami
kedves,
amit szerettél; a száműzetés
így lövi beléd az első nyilát.
Majd megtapasztalod, mily keserű
a mások kenyere, s milyen nehéz,
ha föl s le más lépcsőjét koptatod.
És ami főképp nyomja válladat,
az a buta és rosszmájú csapat
lesz,
akikkel együtt csúszol
szakadékba,
mert hálátlan és hitszegő dühvel
ellened fordulnak; de nemsokára
az ő arcuk pirul, nem a tiéd.” ...
„Az első szállást, első menedéket
a nagy lombard úr nyújtja
kegyesen,
kinek létráján ül a szent madár.
Olyan becsben fog téged tartani,
hogy kettőtök közt megfordítva
zajlik
a szíves teljesítés és a kérés.” ...
„Ez hát, fiam, a megfejtése annak
– szólt később –, amit mondtak
teneked:
gonosz csapdák várnak rád
nemsokára.
De ne irigyeld szomszédaidat:
Jó lesz vigyáznom: ha kitiltanak
kedvenc helyemről, ki ne tiltsanak
a verseim miatt máshonnan is!
Lent, az örökké keserű világban,
s a hegyen, melynek pompás tetejéről
úrnőm két szeme ide fölemelt,
majd pedig égboltról-égboltra itt
olyat láttam, amit ha elmesélek,
sokaknak keserű pirula lesz.
Viszont ha ódzkodom igazat írni,
félő, hogy nem élek tovább azok közt,
akik e kort majd múltnak nevezik.”
Fölgyúló fénnyel nevetett a kincs,
melyet ott láttam: sziporkázni kezdett,
mint napsugárban színarany tükör,
és így szólt: „Akinek sötét a lelke
a maga vagy a mások szégyenétől,
élesnek fogja érezni szavad.
De távol álljon tőled a hazugság;
amit láttál, azt hirdesd pontosan,
ők meg csak vakarják, ahol rühös!
Mert bár lehet, hogy első kóstolásra
szavad rossz ízű lesz, de
éltető táplálék, ha megemésztik.”
(Paradicsom 17. ének, részletek, Nádasdy Ádám
fordítása)



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 4/10
a te életed a jövőbe nyúlik,
messzebb, mint az ő bűnük
büntetése.”
Elhallgatott az áldott lélek, ezzel
mutatta, hogy a keresztszálakat
a félig kész szövetbe beleszőtte.
Dante apja firenzei, polgárosult nemesember volt (a nemesi származás már kevesebbet
ért Firenzében, mint a városi polgári státusz!), kereskedelemmel foglalkozott, birtokai is
voltak Firenze környékén, de pénzkölcsönöket is adott kamatra, s ezekből tartotta el a
családját. A kamatra való pénzkölcsönzés viszont bűnös dolog volt az egyházi megítélés
szerint (erről a későbbiekben külön is szólunk).
Dante édesanyja Durante Scolaro lánya volt, Bellának hívták. Dante még
gyermekkorában elvesztette, apja pedig újra megnősült. Dante három testvéréről van
tudomásunk.
Gyermekkor, ifjúkor, tanulmányok
Családja jómódú volt, ez lehetővé tette, hogy Dante a legkiválóbb nevelésben, oktatásban
részesüljön. A ferenceseknél (más források szerint a dominikánusoknál) tett szert az elemi
ismeretekre, tanult meg latinul. A trivium (latin nyelvtan, logika, retorika) és a quadrivium
(aritmetika, geometria, asztronómia, zene) területén egyaránt jártasságot szerzett,
olyannyira, hogy ezen ismereteknek még a Színjátékban is nyomát találjuk, például a
Thalész-tételt is belefoglalta művébe (félkörbe háromszöget írván az mindenképen
derékszögü lesz-e? – Paradicsom 13. ének, Babits Mihály fordítása), de csillagászati
ismeretei is jó néhány helyen megjelennek. Később tanult Bolognában is, ahol főként
retorikai ismereteit bővítette.
Dante apja 1281-83 között meghalt, ezt követően gyámság alá került, egészen huszonöt
éves koráig.
Beatrice
Beatricével alig kilenc évesen ismerkedett meg, aki ekkor nyolc éves múlt, és örökre
beleszeretett. Ez a szerelem egész életművén nyomot hagyott, a tiszta szerelem, a
szépség, a legmagasztosabb tisztaság eszményképévé vált a leány.



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 5/10
Dante első találkozása Beatricével a Ponte Santa Trinita hídnál (Henry Holiday
olajfestménye, 1883, Walker Art Gallery, Liverpool)
Beatricét a kor szokásainak megfelelően már fiatalon elkötelezték házassági
szerződéssel, egy Simone de Bardi nevű férfinak lett a felesége. Beatricének volt
gyermeke is, de igen fiatalon, mindössze huszonnégy éves korában, 1290-ben meghalt.
Beatrice halála mélyen megrendítette Dantét, ’Az új élet’ című versciklusát 1292-93 táján
állította össze részben korábbi verseiből, de bőségesen kiegészítette azokat magyarázó
szövegekkel is.
Az eszményített Beatrice lesz a Színjáték harmadik canticájában, a Paradicsomban Dante
vezetője, mivel kereszteletlenként Vergilius ide már nem léphetett be.
Dante házassága
Dante 1293 körül vette feleségül Gemma Donatit. Ezt a házasságot is már jóval korábban,
1277-ben elhatározták. A házaspárnak több gyermeke is született, két fiú (Jacopo és
Pietro) bizonyosan, de további fiúkat és lányokat is említenek a források. Jacopo pap lett,
Pietro bíró. Pietronak ma is élnek leszármazottai Verona mellett, a családnevet is
megőrizték.
Dante politikai pályafutása
Rövid ideig katonai szolgálatot is teljesített, részt vett csatában (1289-ben) és
várostromban is. Az utóbbit megörökítette a Színjáték Pokol canticájának 21. énekében.
Apja halála után anyagi nehézségek sújtották a családot. Dante belépett az orvosok,
gyógyszerészek és festők céhébe, ezzel közhivatalt vállalhatott. Hamarosan a firenzei



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 6/10
százak tanácsának tagja lett, majd 1300. június 15-étől augusztus 15-éig ő volt Firenze
priorja, a legfőbb városi vezetők egyike.
A firenzei pártpolitikában két ellentétes irányzat volt, a guelfek a pápai hatalmat, a
ghibellinek a császári hatalmat támogatták. Dante guelf volt. A guelfek két irányzatra
szakadtak szét, a radikális fekete guelfekre, illetve a mérsékeltebb fehér guelfekre. Dante
az utóbbinak volt egyik vezetője. A hatalmat viszont a fekete guelfek szerezték meg.
A pártcsatározások során Dantét korrupcióval vádolták meg, és távollétében 5000 forint
pénzbírságra és két év száműzetésre ítélték, javait elkobozták. Az ítéletet, mivel Dante
nem jelent meg az idézésre, 1302. március 10-én máglyahalálra változtatták. Danténak
menekülnie kellett, és soha többé nem sikerült visszatérnie Firenzébe. Volt ugyan erre
próbálkozása, de az sikertelen maradt, sőt eredményeképpen fiaira is kiterjesztették a
halálos ítéletet, nekik is menekülniük kellett. Felesége – mivel rokonságban volt a fekete
guelfek egyik vezetőjével – nem szenvedett bántalmazást, vagyonát is meg tudta őrizni.
Száműzetésben
Dante már ismert politikus és költő volt, amikor elítélték. A toszkánai városokban szívesen
látták vendégül, vagyonos emberek fogadták be házukba, egy-egy ilyen vendéglátás akár
évekig is eltartott.
Közben Dante sorra írta verses és prózai műveit, tanulmányait. Az utóbbiakból kettő ma is
említést érdemel: A nép nyelvén való ékesszólásról (De vulgari eloquentia) illetve Az
egyeduralom (De Monarchia) című munkái.
A Színjáték megírásához 1306 őszén kezdett hozzá, bár valószínűsíthető, hogy egyes
részek akár már száműzetése előtt megszülettek. A Színjátékot 1321 tavaszán fejezte be,
és még ugyanezen év őszén maláriában megbetegedett, és Ravennában meghalt. Sírja
ma is ott található, a firenzei Santa Croce templomban található síremléke üres, Ravenna
nem volt hajlandó visszaadni földi maradványait.



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 7/10
Dante síremléke Ravennában
Dante külső megjelenése, szokásai, jelleme
Boccaccio ezekről részletesen ír a Dante élete című munkájában:
20. DANTE KÜLSŐ MEGJELENÉSE ÉS SZOKÁSAI
Költőnk közepes termetű volt, java korán túl pedig valamennyire hajlottan járt,
mindazonáltal léptei méltósággal teljesek és ugyanakkor szelídek is, mindég a
legtisztesebb ruha volt rajta, ami komolyságához illett. Arca hosszúkás, orra sas,
szeme inkább nagy mint kicsiny, állkapcsa erős, az alsó ajka a felsőtől valamivel
előbbre állott; arca színe barna, haja és szakálla sűrű fekete és kondor, tekintete
örökké mélabús és tűnődő. ...
Otthoni dolgaiban és hivatali tevékenységében csodálatos módon rendszerető és
hibátlan volt, és mindenkor mindenki másnál inkább udvarias és illemtudó.
Ételben, italban egyaránt mértéktartó, és abban is, hogy csak a megszokott időben
táplálkozott és oltotta szomját, és a természetes szükség mértékét soha túl nem
lépte; különösebben nem vágyakozott ilyen vagy amolyan étel vagy ital
megízlelésére, ami finom volt és ízlett néki, megdicsérte, általánosságban azonban
vaskosabb és egyszerűbb ételekből táplálkozott; ...
Senki nála éberebb nem volt sem tanulmányaiban, sem pedig akármi más
tevékenységében, amivel megbízták, és őt buzgalomra sarkallta; úgyhogy családja
és felesége többször is fájlalták e dolgot, még mielőtt nem szoktak volt hozzá, de
aztán tudomásul vették.



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 8/10
Kérdezetlen ritkán szólott, s akkor is jól megfontolta, mit mond, és ezt oly hangosan
adta elő, ami a kérdéses tárgyhoz legjobban illett; mindazonáltal midőn megkérték,
hogy szóljon, igen ékesen és bő árnyalatossággal beszélt, a legjobb és
legtermészetesebb hanglejtéssel. ...
Különösképpen kedvét lelte a zenében és az énekben, mikor még fiatal volt, s aki
csak az ő idejében a legjobb énekesek és hangszerhez értők közé számíthatta
magát, mind barátja volt, társaságukban szívesen időzött; e kedvtelésétől
elragadtatva nagyon sok alkalmas dolgot szerkesztett, melyeket e barátainak
átadott, hogy tetszetős és mesterre valló muzsikával ékesítsék. ...
Megkívánta nagyon a hódolatot és az ünnepeltetést, történetesen talán jobban is,
mintsem kiváló egyéniségének és erényességének szüksége lett volna erre. De hát
mely élet annyira alázatoskodó, hogy a dicsőség édessége meg ne érintené?
25. DANTE JELLEME
– büszke és lobbanékony természetű volt és méltóságára kényes;
– nagyon önérzetes volt a maga képességeinek megítélésében és megvallásában;
– ez a hatalmas tehetségű ember igen erős és tűrő volt mindennémű balsorsában,
csak egyetlen egy dologban volt nagyon is türelmetlen és ingerült, mégpedig
mindég, valahányszor csak a pártviszonyokról volt szó.
– E csodatévő költőben a bujaság is igen bő helyet kért magának, s nemcsak
fiatalabb éveiben, hanem meglett korában is; e gyarlóságot, mely bár természetes
és általános, de szinte néha szükséges rossz is, valójában nemcsak pártolni, de
mentegetni sem lehet méltóképpen.
(részletek, Füsi József fordítása)



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-d... 9/10
Jeles férfiak – Dante, Petrarca, Boccaccio (Andrea del Castagno, freskó, 1450, Uffizi
Képtár, Firenze)
Dante tehát nem volt bűntelen ember. A megkívánt tekintélytisztelet, lobbanékony
természete, bujaságra való hajlama (voltak bőven kapcsolatai a szebbik nemmel) miatt
nem juthatott közvetlenül a Paradicsomba, kénytelen volt bűneit a Purgatóriumban
vezekléssel feledtetni. Erről egyébként maga is több helyen írt a Színjátékban, például a
következő sorokban Beatricének vallja meg kalandjait:
„A világ hamis, rossz örömei
– feleltem zokogva – rossz útra vittek,
mihelyst az arcod elveszett előlem.”
(Purgatórium 31. ének, részlet, Nádasdy Ádám fordítása)
A Purgatórium 13. énekében irigysége és önteltsége vezekléséről ír:
„Szememet szintúgy bevarrják a végén
– feleltem – ám csak kis időre, mert nem
irigyen néztem mások sikerét én.
De sokkal inkább reszketi a lelkem
az alantabb észlelt gyötrelmeket,



12/16/21, 12:23 AM Dante-700 – Dante élete (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=605&url=https%3A%2F%2Fado.hu%2Fado%2Fdante-700-... 10/10
melyeknek terhét máris kell cipelnem.”
(Purgatórium 13. ének, részlet, Baranyi Ferenc fordítása)
Irodalom:
Boccaccio művei – Dante élete (Európa Könyvkiadó, Budapest, 1975)
Dante Alighieri összes művei (Magyar Helikon, Budapest, 1965)
Dante: Isteni színjáték (Nádasdy Ádám fordítása) (Magvető, Budapest, 2020)
Dante Alighieri: Pokol (Baranyi Ferenc fordítása) (Tarandus Kiadó, Győr, 2012)
Dante: Isteni színjáték – Purgatórium (Baranyi Ferenc és Simon Gyula fordításában)
(Kossuth Kiadó, Budapest, 2017)
Dante Alighieri: Az új élet (Baranyi Ferenc fordításában) (Hungarovox Kiadó, Budapest,
2013)
Kapcsolódó cikkek
2021. december 15.
Transzferárazásban közeleg a CbC jelentés határideje
A transzferár nyilvántartás részeként az adóhatóság felé beadandó országonkénti
jelentési (CBC riport) kötelezettségnek naptári éves pénzügyi év esetén 2021. december
31. napjáig kell eleget tenni – írja az RSM Blog.
2021. december 15.
Varga Mihály: 1500 milliárdnyi adócsökkentés jön
Az Országgyűlés által elfogadott adócsökkentési törvényjavaslat jövőre további 750
milliárd forinttal mérsékli a munkát terhelő adókat, a korábbi döntésekkel együtt ez 1500
milliárd forintos adócsökkentést jelent – mondta a pénzügyminiszter.



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 1/9
ado.hu /ado/dante-700-dante-muvei-es-a-bunok-besorolasa-2-resz/
Dante-700 – Dante művei és a bűnök besorolása (2.
rész) - Adó Online
Wolters Kluwer Kft. ⋮ 13-17 minutes ⋮ 10/1/2021
Dantét művei miatt, illetve műveinek, különösen az Isteni színjátéknak a
hatása miatt tekinthetjük az egyik legnagyobb írónak, költőnek. Ez a hatás
egyedülálló! Nem túlzás kijelenteni, hogy a nyugati kultúra a dantei alapokra
épült rá.
Dante ezt, ha jobban is,
valahogyan így írta volna meg
(Ady Endre Nagy lopások bűne c. versének mottója)
Érdemes kicsit bővebben is szólni ezekről, mert gyakori sztereotípia az, hogy Dante szinte
olvashatatlan. Valóban nehezen olvasható, mert a megértéshez a klasszikus görög és
római kultúra, a Biblia, a teológia, Dante korának politikai viszonyai, az akkoriban ismert
személyek és történetek is szükségesek. Mindezek nagyon kevés ember birtokában
vannak, éppen ezért látják el Dante műveit, különösen az Isteni színjátékot, bőséges
kommentárokkal. Az első jegyzetírók nem mások voltak, mint Dante két fia.
A magyar fordítások (ebből már tíznél is több jelent meg) is bőségesen tartalmaznak
kommentárokat. Igen jól használható ebből a szempontból Nádasdy Ádám kötete,
amelyben a kötet elején mintegy negyven oldalon ad ismertetést a műhöz (táblázatokkal,
rajzokkal), illetve a jegyzeteket lábjegyzetként, a lap alján tünteti fel. Ez lehetővé teszi a
szöveg és a szükséges jegyzetek párhuzamos olvasását.
Dante művei
Az Isteni színjáték Dante utolsó műve volt, amelyet csaknem halála napjáig írt.
Életművének (terjedelemben) ez a felét sem éri el. Rengeteg verset, esszét irt a Színjáték
előtt, illetve annak megírása időszakában. Ezek közül hármat emelünk ki.
„Az új élet” (La vita nuova) című prozódiáját 1294-ben fejezte be. Ebben összefoglalta
korábbi, főleg Beatricéhez írt verseit, elmagyarázta keletkezésük körülményeit, okait,
illetve elemezte ezeknek a verseknek a tartalmát. A mű befejező oldalain tulajdonképpen
elbúcsúzik a már négy éve halott Beatricétől. Legújabb fordítását Baranyi Ferenc
készítette el, ennek 1996 óta már több (legalább három) kiadása is megjelent.
Olaszországban a 700. évforduló alkalmából kiadott művet elkapkodták.



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 2/9
Beatrice és Dante szobrai Budapesten (XX. sz. eleje, Alkotás u. 13.)
Dante „Az egyeduralom” (Monarchia) című értekezésében fejti ki politikai nézeteit.
Legfőbb mondanivalója az, hogy óriási hiba az, ha egy ember kezében összpontosul
mindenfajta hatalom. Elítéli a pápáknak azt a hajlamát, hogy világi hatalomra is
törekszenek (majd a Színjátékban azt is, hogy a francia királyok a pápa feletti befolyás
megszerzésére törekednek). A túlhatalom a diktátorok kezében, a diktatórikus
rendszerekben visszaélésekhez vezet, aminek megnyilvánulása lehet a pozíciók pénzért
(szimónia) vagy sajátos érdekek mentén való osztogatása (például rokonoknak,
barátoknak, függő pozícióban lévő személyeknek), de ezzel együtt jár gyakran a
közpénzek fosztogatása és a korrupció is. És mindezekről Dante két évszázaddal
Machiavelli, négy évszázaddal Montesquieu előtt írt. A legfőbb tanulságokat Dante
„bedolgozta” az Isteni színjátékba is. Sajnos, a jelenkorban is számos példát találhatunk a
hatalom túlzott koncentrációjára.
„A nép nyelvén való ékesszólásról” (De vulgari eloquentia) című művében amellett foglal
állást, hogy a költőknek a nép nyelvén, a köznyelven kell írni műveiket, hogy azokat
mindenki megérthesse (a latin helyett). Ennek szellemében Dante az Isteni színjátékot is
az olasz nyelv (ami akkor még nem létezett!) Firenzében beszélt toszkán nyelvjárásában
írta (néhány szükségszerűen idegen, főleg latin nyelvű idézet mellett). Dante már a
megírás folyamán közkinccsé tette művének egyes fejezeteit, odaadta azokat másoknak
olvasásra, felolvasásokat tartott belőle, elkezdték másolni, sőt az első illusztrációk is
elkészültek még azelőtt, hogy az első canticát (Pokol) befejezte volna. Az első ilyen
illusztrációs könyvecske fennmaradt, nemrég horribilis összegért árverezték el. Dante
ezzel a hozzáállásával lényegében megteremtette az olasz irodalmi nyelvet, olyannyira,
hogy az olaszok ma is olvashatják eredetiben a Színjátékot.



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 3/9
Dante felolvas az Isteni színjátékból Guido Novello udvarában (Andrea Pierini festménye,
1850 vagy 1858)
Érdemes megjegyezni, hogy két évszázaddal később Luther teremtette meg a német
irodalmi nyelvet azzal, hogy lefordította a Bibliát.
Hatások az irodalomban, képzőművészetben, zenében és filmművészetben
Hogy miért fontos ma is ilyen mértékben foglalkozni Dantéval és műveivel, 700 évvel a
halála után?
A kérdésre sokféle válasz létezik. Itt most azt érdemes kiemelni, hogy a Dante által leírtak
jelentős aktualitással rendelkeznek manapság is, illetve óriási hatással voltak már a
reneszánsztól kezdve a művészetek minden ágára. Nem túlzás azt állítani, hogy a nyugati
kultúra (Európa, Amerika, Ausztrália) dantei alapokon áll, amiben főleg az Isteni
színjátékot kell érteni. Most ezekkel a hatásokkal foglalkozunk röviden (a téma bővebb
kifejtésével köteteket lehet megtölteni!).
Az Isteni színjáték az emberiségtörténetek archetípusa. Bár a túlvilágon játszódik, de
nagyon is az evilágról szól. Olyan műveknek volt az alapja, mint Milton Elveszett
paradicsoma, Goethe Faustja vagy Madách Tragédiája. Dante számos költőt, írót
megihletett a későbbiekben is, sokan írtak róla, hozzá verset. Shakespeare Rómeó és
Júliájának alapját képező Montague és Capulet család ellenségeskedését már Dante
megírta az Isteni színjátékban, tehát Shakespeare műve nagyon is valós alapokra épült.
Most Arany János 1852-ben írt versét mutatjuk be. Érdekes esemény, hogy 1865-ben,



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 4/9
Dante születésének hatszázadik évfordulójára az olasz Akadémia nemzetközi pályázatot
írt ki Dantéról szóló költemény megírására. A magyar Akadémia Arany versét küldte el.
Arany János
DANTE
Állottam vizének mélységei felett,
Sima volt a fölszín, de sötét, mint árnyék;
Alig mozzantá meg a rózsalevelet,
Mint rengéskor a föld, csak alig hullámlék.
Acéltiszta tükre visszaverte híven
A külső világot – engem is: az embert;
De örvényeibe nem hatott le a szem,
Melyeket csupán ő – talán ő sem – ismert.
Csodálatos szellem! egy a mérhetetlen
Éggel, amely benne tükrödzik alattam!
Egy csak a fönségben és a terjedetben
És mivel mindenik oly megfoghatatlan.
Az ember... a költő (mily bitang ez a név!)
Hitvány koszorúját, reszketvén, elejti
És, mintha lábait szentegyházba tenné,
Imádva borul le, mert az Istent sejti.
E mélység fölött az értelem mér-ónja,
Mint könnyű pehelyszál, fönnakad, föllebben:
De a lélek érzi, hogy az örvény vonja,
S a gondolat elvész csodás sejtelemben.
Nem-ismert világnak érezi nyomását,
Rettegő örömnek elragadja kéje,
A leviathánnak hallja hánykodását...
Az Ur lelke terült a víznek föléje.



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 5/9
Lehet-é e szellem az istenség része?
Hiszen az istenség egy és oszthatatlan;
Avagy lehet-é, hogy halandó szem nézze
A szellemvilágot, teljes öntudatban?
Évezred hanyatlik, évezred kel újra,
Míg egy földi álom e világba téved,
Hogy a hitlen ember imádni tanulja
A köd oszlopában rejlő Istenséget.
A képzőművészetben a legnagyobb művészek is „sajátos kényszert” éreztek arra, hogy
Dantét, illetve az Isteni színjáték jeleneteit is megörökítsék műveiken. Néhány név ezek
közül: Giotto, Andrea del Castagno, Luca Signorelli, Michelangelo, Raffaello, Botticelli,
Gustave Doré, Rodin. Külön érdekesség, hogy Michelangelo az utolsó ítéletet bemutató
hatalmas freskójára is odafestette Dante portréját.
Dante alakja Michelangelo Utolsó ítélet c. freskójan (jobboldalt kiemelve)
A zene világa már Dante életében köszöntötte a költőt! Korai verseit is megzenésítették,
énekelték (erről Boccaccio is beszámolt a Dante élete című művében). Ezek – a kottaírás
akkori helyzete miatt – nem maradtak fenn, csak tudomásunk van róla. A zene világában
igazán nagy népszerűsége Dante műveinek a XIX. századtól következett be. Csak Paolo
és Francesca történetét tucatnyi opera, dalmű dolgozta fel (van köztük magyar is!), Gianni
Schicchi történetéből Puccini írt operát. Liszt Dante-szonátája és Dante-szimfóniája még
ezek sorából is kiemelkedik. Különösen érdekes az a film, amelyben Gustave Doré
grafikái illusztrálják a Dante szimfónia zenéjét.
Baranyi Ferenc Kossuth-díjas kortárs költőnk ifjú kora óta Dante bűvöletében él. Sok
Dante-verset is írt, egy dupla-szonettben pedig Liszt Dante-szimfóniájáról zengett. A
közelmúltban volt az ősbemutatója Tóth Péter Isteni pokol című oratóriumának, amelynek
szövegkönyvét szintén Baranyi Ferenc írta.
Nem csak a klasszikus zenét szerzőket ihlette meg Dante. A Tangerine Dream 2002
2004-2006 években jelentette meg a három canticához kapcsolódó albumait.



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 6/9
A Tangerine Dream 2002-2004-2006-os albumainak borítója
A filmművészetet nem kevésbé ihlette meg Dante. Az első hosszabb film 1911-ben készült
Milánóban, Inferno címmel. Természetesen ez némafilm volt. A sok kavargó meztelen
ember miatt ez nem nagyon került a mozikba, de szerencsére a fennmaradt kópiák
alapján több változatban ma is meg lehet tekinteni a jó egyórás filmet (például itt). Az
elmúl egy évszázad alatt számos filmet ihletett az Isteni színjáték, annak különösen a
Pokol canticája, a legutóbbiak közül csak a Dante pokla című filmet, illetve a Dan Brown
regényéből készült Inferno című filmet (Tom Hanks főszereplésével) emeljük ki.
A bűnök besorolása Danténál
Az alábbi felsorolásnál támaszkodtam Nádasdy Ádám kötetének bevezetőjére.
A keresztény teológia hét főbűnt (peccata capitalia) különböztetett meg. Ezek a
következők (szinonimákkal, illetve latin elnevezésükkel):
– Bujaság, testiség, paráznaság, kéjelgés, túlzott nemiség (luxuria).
– Torkosság, falánkság, ínyenckedés, élvhajhászás, habzsolás (gula).
– Kapzsiság, fösvénység, pénzimádat, pénzsóvárság, halmozás (avaritia).
– Jóra való restség, tétlenség, lustaság, tunyaság, munkakerülés (acedia).
– Harag, gyűlölet, düh, erőszakos hajlam (ira).
– Irigység, féltékenység, önzés (invidia).
– Kevélység, önteltség, dölyfösség, fennhéjázás, gőg (superbia).



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 7/9
A hét főbűn és a négy végső dolog (Hieronymus Bosch táblaképe, 1510–1520 körül)
Dante ezt a besorolást tovább bontotta, részletezte. A felsorolásban megadjuk azt is, hogy
a Pokol mely köreiben szenvednek ezek a bűnösök. Minél nagyobb bűnöket követett el
valaki életében, annál lejjebb kerül a Pokolban, és a szenvedései is egyre súlyosabbak.
Előtér és 1. kör: bűntelenek (de üdvösségre nem méltók)
Előtér: közönyösek
1. kör: kereszteletlenek
2–5. kör: a mértéktelenség bűnei (ártó szándék nélkül)
2. kör: gátlástalan szeretők
3. kör: mértéktelen fogyasztók
4. kör: pénzimádók
5. kör: tétlenek
6–9. kör: a gonoszság bűnei (ártó szándékkal)
6. kör: eretnekek
7. kör: erőszakosak:a) embertársuk ellen
– személye ellen: gyilkosok



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 8/9
– birtoka ellen: rablók
b) önmaguk ellen
– személye ellen: öngyilkosok
– birtoka ellen: herdálók, önjavaik pusztítói
c) Isten ellen
– személye ellen: istenkáromlók
– a természet ellen: homoszexuálisok
– munka ellen: kamatszedők
8. kör: csalók (szennyrovatok)1. csábítók, kerítők, nőcsábászok
2.hízelgők
3. szentség-kiárusítók
4. jósok, varázslók
5. korrupt tisztviselők, közpénzek sikkasztói
6. képmutatók
7. tolvajok
8. álnok tervek kiagyalói
9. szakadárok
10. hamisítók:
– alkimisták
– színlelők
– hamispénz-gyártók
– hazugok
9. kör: árulók
1. rokonaik elárulói
2. szövetségeseik elárulói
3. vendégeik elárulói
4. jótevőik elárulói
Néhány megjegyzés a bűnök listájához:
– A közönyösek bűne az, hogy soha nem nyilvánítanak véleményt, nem kötelezik el
magukat. Őket még a Pokol sem fogadja be. Dante mély megvetéssel szól róluk: „ez itt a
hitványak raja, kiket se Isten, se Isten gyűlölői nem szeretnek”.
– A kereszteletlenség valójában nem bűn, hanem egyfajta állapot, tulajdonképpen
büntetésük sincsen. Itt találkozik Dante az ókor nagy költőivel, Homérosszal, Horatiusszal,
Ovidiusszal, Lucanusszal. A költők hatodikként (Vergilius az ötödik) befogadják maguk
közé Dantét. A színjátékban számos kivételt tesz az alól Dante, hogy kereszteletlenek



12/16/21, 12:24 AM Dante-700 – Dante művei és a bűnök besorolása (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=612&url=https%3A%2F%2Fado.hu%2Fado%2Fdante-700-da... 9/9
nem üdvözülhetnek, így az ószövetségi próféták és más neves bibliai személyek, a
gyermekkorban meghaltak is a Paradicsomba kerültek.
– A Pokol legmélyén vannak jótevőik elárulói. Itt maga a háromfejű Lucifer rágja, tépi,
marcangolja a legnagyobb bűnöket elkövetőket, Cassiust, Brutust és Iskarioti Júdás, akik
Julius Cézárt, illetve magát Jézus Krisztust árulták el.
– A felsorolásban számos gazdasági, pénzügyi jellegű bűn is szerepel. A cikksorozat
további részeiben szólunk majd ezek közül a pénzimádókról, a kamatszedőkről, a korrupt
tisztviselőkről és a közpénzek sikkasztóiról, a szentség-kiárusítókról (szimóniákusok),
illetve a hamispénz-gyártókról.
Irodalom:
Boccaccio művei – Dante élete (Európa Könyvkiadó, Budapest, 1975)
Dante Alighieri összes művei (Magyar Helikon, Budapest, 1965)
Dante: Isteni színjáték (Nádasdy Ádám fordítása) (Magvető, Budapest, 2020)
Dante Alighieri: Pokol (Baranyi Ferenc fordítása) (Tarandus Kiadó, Győr, 2012)
Dante: Isteni színjáték – Purgatórium (Baranyi Ferenc és Simon Gyula fordításában)
(Kossuth Kiadó, Budapest, 2017)
Dante Alighieri: Az új élet (Baranyi Ferenc fordításában) (Hungarovox Kiadó, Budapest,
2013)
Kapcsolódó cikkek
2021. szeptember 17.
Dante-700 – Dante élete (1. rész)
Dante, a világirodalom egyik legnagyobb alakja 700 éve hunyt el. Főműve, az Isteni
színjáték nehéz olvasmány, de ennek ellenére az értő irodalmárok a legmagasztosabb
jelzőkkel illetik. Nem véletlenül, hiszen a nyugati kultúrára gyakorolt hatása egyedülálló,
az irodalom, a zene, a képzőművészet, a filmművészet egyaránt sokat merített Dante
nagyeposzából.



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 1/10
ado.hu /ado/dante-700-penzimadok-es-penzhamisitok-3-resz/
Dante-700 – Pénzimádók és pénzhamisítók (3. rész)
- Adó Online
Wolters Kluwer Kft. ⋮ 15-19 minutes ⋮ 10/8/2021
Dante Isteni színjátékában számos pénzzel, vagyonnal kapcsolatos bűn,
annak pokolbéli büntetése, purgatóriumbeli vezeklése szerepel. Ezek közül
most a mértéktelen pénzimádattal, illetve a pénz hamisításával foglalkozunk.
„Mért prédálsz? Mért kuporgatsz?”
(Dante: Isteni színjáték, 7. ének, részlet)
Dante halálának 700. évfordulójáról az Adó Online lapjain is megemlékezünk. Az első
részben Dante életéről szóltunk röviden, a második részben az Isteni színjáték kulturális
hatásairól szóltunk, bemutatva a legfontosabb irodalmi, képzőművészeti, zenei, sőt
filmművészeti hatásokat is.
A keresztény teológia szerinti hét főbűnt Dante tovább részletezte, azok súlyosságát is
értékelte, ennek megfelelően helyezte el azokat a Pokol kilenc körében. Ezekről szintén a
második részben volt szó.
Ha az ember még halála előtt őszintén megbánta elkövetett bűneit, akkor a
Purgatóriumba kerülhet(ett), ahol vezekléssel a bűnei törlésre kerülhetnek. A büntetés és
a vezeklés módja összefüggésben van az elkövetett bűnökkel.
Ha valaki a Pokolra kerül, akkor az elkövetett bűnök szerint kerül a Pokol meghatározott
helyére, és ott szenvedései örökké tartanak, nincs esély máshová kerülnie.



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 2/10
A Pokol térképe (Sandro Botticelli, 1480 és 1490 között, Vatikáni Apostoli Könyvtár)
A Purgatórium hegyén más a helyzet! A hegy kilenc lépcsőből, teraszból, párkányból áll (a
fordítástól függ az elnevezés), a vétkező ember lelke a legalsó fokon kezdi vezeklését,
majd a kiszabott időt követően egy szinttel feljebb léphet, tehát mindegyik szinten
vezekelni kell a léleknek, ha elkövette azt a bűnt. A súlyosabb bűnök vannak az alsóbb
lépcsőkön, a kevésbé súlyosak a magasabb szinteken. Az elkövetett bűnök mértékétől
függően az egyes szinteken a vezeklés rövidebb vagy hosszabb ideig tart, ez akár száz
vagy akár ezer esztendő is lehet!
A Purgatórium hegyének tetején van a földi paradicsom, ide felérve a vétkes lelke már
megtisztul, bebocsátást nyerhet a Paradicsomba.
A pénz bűvöletében a Pokolban és a Purgatóriumban
A pénz imádata Danténál nem tartozik a nagyon súlyos bűnök közé, többé-kevésbé ezt
minden ember elköveti az élete során. Ennek megfelelően a pénzimádók a Pokol
negyedik körében bűnhődnek (az igazán súlyos bűnöket elkövetők a 6-9. körökben
szenvednek).
A pénz imádata két formában is megvalósulhat, egyrészt a pénz, a vagyon céltalan,
mindenek felett álló gyűjtésében, másrészt a mértéktelen pénzszórásban, költekezésben.
Erre utal a cikk mottójául választott idézet is.
A pénzimádat Danténál egy állat, a farkas képében is megjelenik, a műben jó néhányszor
utal a farkasra, mindig azonosítva azt a kapzsisággal, a mértéktelen halmozással.
Többször is a pápák (és más egyházi jellegű szervezetek, személyek, például
szerzetesrendek) ilyen bűneit személyesíti meg a farkassal (allegória!), de előfordul, hogy



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 3/10
nevén is nevezi a pápákat, püspököket, vagy más ismert személyeket. A vallást, az
egyház egészét soha nem bírálja Dante, maga is hithű keresztény ember volt.
A pénzimádók büntetése az, hogy nagy súlyos köveket görgetnek mellükkel. A kuporgatók
az egyik irányba, a tékozlók a másik irányba. Mikor a körben összetalálkoznak, akkor
mind megfordulnak, és a másik irányba görgetik a köveket, mígnem újból
összetalálkoznak.
Miként Kharübdisz örvény-áradásban
tör hullámot hullámmal, úgy kerengtek
az árnyak hangos összevisszaságban.
Eddig itt voltak legtöbben a lelkek,
követ hordván mellükön s vetve torlaszt
egymásnak, két irányból tülekedtek.
Ütötték egymást, szörnyen szitkozódtak,
s – visszafordulva terhével – gyalázta
a többit mind: „Mért prédálsz? Mért
kuporgatsz?”
Visszakerengett folyton mindahány a
fekete körbe, átfordulva nyomban,
és mindnek átkozódva járt a szája,
majd indult újra s visszatért legottan,
amint elért kimért köre feléhez.
És én, ki már elbizonytalanodtam,
megkérdeztem: „Mester, miféle nép ez?
És e csuhások, nyírva tonzurásan,
kik ők, itt balra? Szóm most erre kérdez.”
És ő felelt: „Itt csak félcédulás van,
ameddig élt, mértéket egy se tartott,
sem tékozlásban, sem kuporgatásban.
Szavukból a természetük kihallod.
Többen papok voltak a földön élve,
érsekek, pápák, akiket gyakorta
fukarrá torzított a pénznek éhe.”
Én erre: „Mester, nézem őket sorra,
s szemeim ismerősre nem találnak,
pedig emlékszem bűn-foltos papokra.”
S ezt mondta ő: „Megtévesztett a látszat,
bevonja őket vétkük mocska, szennye,
nyoma sincs már a régi arcvonásnak.
Két ponton kell nekik tusázni egyre,
egyik csukott markú, másik hajatlan
lesz majd, ha szól az angyal kürtje
zengve.
Azért gyötrődnek örök kárhozatban,
mert rosszul adtak s vettek – s lásd az
Éden
távoli ott, hol ennyi indulat van.
Beláthatod, nem kell erről beszélnem,
hogy tréfa csak a sóvárgott szerencse
Fortuna dús volt mindig is szeszélyben.
Mert minden kincs, aranyak százezerje
– amit e fáradt lelkek birtokoltak
kevés, hogy nyugtát egy is
visszanyerje.”



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 4/10
Amint találkoznak a célhoz érve:
ellen-vétkük parancsol hátraarcot.
(Pokol 7. ének, részlet, Baranyi Ferenc
fordítása)
A halmozók, pénzimádók büntetése – mellükkel súlyos köveket görgetnek
A pénzimádók, ha megbánták haláluk előtt bűneiket, a Purgatóriumba is kerülhetnek. A
kilenc lépcsőből a hetediken vezekelnek (fölöttük már csak a falánkság és a
testiség/bujaság bűnösei vannak).
A pénzimádók büntetése az, hogy a földön fekve (fetrengve) állandóan lefelé kell nézniük,
nem emelhetik fel tekintetüket, mivel a földi életben mindig fölfelé néztek a pénzre,
vagyonra.
Dante itt is találkozik egy pápával, V. Hadriánnal (=Adorján), aki címhalmozása miatt
kerülhetett a kapzsiság bűnét elkövetők közé (alig több, mint egy hónapig volt pápa 1276
ban, tehát Dante ismerhette V. Hadrián bűneit).
Dante igen hosszan részletezi a kapzsisággal kapcsolatos „eseményeket”, a Purgatórium
19-22. énekeiben nagyon sok híres és hírhedt esetre tesz utalást. Külön is érdemes
kiemelni a francia királyi házat, amelynek pénzéhségét erőteljesen ostorozza a 20.
énekben. Korának francia uralkodóját, Szép Fülöpöt többfajta bűnnel is ’felruházza’
anélkül, hogy a király nevét akár egyszer is leírta volna művében –, így a templomosok
ellen indított hadjáratát majd kivégzését is Fülöp pénzéhségével magyarázza.
Amint az Ötödik Párkányra
léptem,
rengeteg síró embert vettem
észre,
akik a földön feküdtek, hason.
De múlt s jövő bűnei semmiségek,
mert Anagniba jön a liliom
s a helytartóban Krisztust teszi rabbá.
Látom, hogy gúnyolják másodszor is,



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 5/10
„Lelkem a porban hever!”
hajtogatták
olyan mélyről jövő
sóhajtozással,
hogy alig értettem a szavukat. ...
„A megtérésem, jaj, kései volt:
mikor megtettek Róma
Pásztorának,
megláttam, mennyire hazug az
élet.
Láttam, hogy ott nem nyughat
meg a szív,
az az élet már nem visz fölfelé;
így ezt az életet kezdtem
szeretni.
Addig silány, Istentől távoli,
rossz lélek voltam, rang- és
pénzimádó;
most, amint látod, bűnhődöm
ezért.
Hogy mit is tesz velünk a
pénzimádat,
azt tisztulásunk módja jól
mutatja.
Nincs itt a hegyen keserűbb
vezeklés.
Ahogy szemünket föl sosem
emeltük,
csak bámultuk a földi dolgokat,
jogos, hogy most a földet
nézegessük.
Ahogy a pénzvágy kioltotta
bennünk
látom újra az epét s ecetet,
s hogy meghal élő bűnözők között.
Látom, mily kegyetlen az új Pilátus,
neki ez nem elég; jogtalanul
a Templomosokra támad mohón.” ...
„hogy fért el szívedben a pénzimádat
a sok józan és bölcs tudás között,
amikkel szorgalmasan töltekeztél?” ...
„A kérdésedből látom: azt hiszed,
pénzéhes voltam másik életemben
azért, mert abban a körben találtál.
Tudd meg, a pénzéhség ellenkezője
volt a hibám: mértéktelen pazarlás.
Sok ezer hónapig bűnhődtem érte.
S ha nem fordultam volna jó irányba,
miután elolvastam, amit írtál
korholva emberi természetünket:
»Az emberek pénzétvágyát miért
nem jól vezérled, tisztes aranyéhség?!«
most súlyokat görgetnék ütközésig.
Ez ébresztett rá, hogy szétnyílt tenyérből
csak szóródik a pénz; s ezt a hibámat
megbántam többi vétkeimmel együtt. ...
Bár azok között voltam itt, akik
a pénzimádatuk miatt zokognak,
nekem pont ellenkező volt a bűnöm.”
(Purgatórium 19-22. ének, részletek, Nádasdy
Ádám fordítása)



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 6/10
minden más jónak a szeretetét,
jogos, hogy büntetésül földre
nyomva,
megbéklyózott tagokkal
szenvedünk;
s amennyit gondol Jó
Uralkodónk,
annyit fekszünk itt
mozdulatlanul.” ...
„Jaj, pénzimádat! Hogy tudsz
ártani!
Utódaimat úgy meghódítottad,
hogy már saját vérükkel sem
törődnek!...
A pénzimádók és költekezők vezeklése
Dante a Paradicsom 29. énekében még egyszer foglalkozik a római pápák és
megbízottaik mérhetetlen pénzgyűjtésével. A következő sorokban a búcsúcédulák
árusítását kritizálja, mondván, hogy értéktelen érmékkel (búcsúcédulával) vásárolják meg
a purgatóriumbéli idő lerövidítését (annak semmit nem érő ígéretét):
Ma viccekkel meg jópofa
szöveggel
A földön úgy megnőtt a butaság,
nem néznek megbízást, igazolást;
bármilyen ígéretre már rohannak.



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 7/10
állnak ki beszélni, s ha nevetés
van,
dagad a csuha – többre nincs
igény.
De olyan madár fészkel ott a
csuklyán,
hogy a nép, hogyha látná, értené:
miféle »bűnbocsánatot«
remélhet!
Ezen híznak Szent Antal disznai,
meg mások, akik disznóbbak azoknál,
mert értéktelen érmékkel fizetnek.
(Paradicsom 29. ének, részlet, Nádasdy Ádám
fordítása)
Pénzhamisítók
A Pokol 8. körében bűnhődnek a személy- és pénzhamisítók (a személyhamisításra lásd
Puccini Gianni Schicchi című operáját, amelynek alaptörténete szintén szerepel az Isteni
színjátékban). Ezeknél a hamisításoknál – Danténál – már csak egy súlyosabb bűnfajta
van, az árulás.
Dante korában a pénzeket ezüstből vagy aranyból készítették (ekkor már általában
verték), az értékét a benne lévő nemesfém mennyisége határozta meg. Ha a pénzt
hamisították – kisebb súlyban készítették, mint ami a névérték szerint kellett volna, vagy
értéktelenebb ötvöző anyagokat használtak –, az alkalmas volt a pénzbe vetett bizalom
megingatására, aláásta a társadalom, az állam megítélését. Éppen ezért az uralkodók
nagyon is vigyáztak arra, hogy ’jó’ pénz legyen forgalomban.
De nem mindig!
Már az ókorban is folyamodtak különböző trükkökkel a névérték és a tényleges érték
eltérítéséhez, ez eredményezhetett akár gazdasági válsághelyzetet is. Nem olyan
mértékben, mint manapság, mert a pénzgazdálkodás, a pénzforgalom jóval alacsonyabb
szinten állt akkoriban.
A Színjátékban egy Ádám mester nevű pénzhamisítóval találkozhatunk, aki a firenzei
aranypénzt – melyen Keresztelő Szent János képe volt – hamisította, oly módon, hogy a
huszonnégy karátnyi aranyból három karátnyit olcsóbb fémmel (talán rézzel)
helyettesített. Ádám mester ezen rajta vesztett, leleplezték és máglyahalálra ítélték. Maga
Dante is láthatta kivégzését 1281-ben.
A Pokol 8. körében Ádám mesterrel találkozik Dante. Büntetése a vízkórság, teste
felpüffed a sok elfogyasztott folyadéktól, de szomjúsága (tulajdonképpen az aranyra!) nem
csökken. A pénzhamisítók emellett folyamatosan veszekednek, ordítoznak egymással, és
ép kezeikkel egymást püfölik.
Hogy elrohant a két vadultnak árnya,
kiket figyeltem eddig, visszatértem,
Gaz Guido, Alessandro s fivére
e kettőnek ha látnám, hogyan szenved,



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 8/10
a többi lelket fürkészőn vigyázva.
Lant formájú lett volna egy egészen,
ha a lágyéka el lett volna metszve
ott, hol törzsünk két ágra oszlik éppen.
A vízkór /melytől torz mindenki teste,
mert a nedvet aránytalanul osztja,
az arc kárára potrohot növelve/,
összezárt ajkait ketté nyitotta
így tesz a hektikás, mikor a szája
csücsörít s fittyed, mert gyötrő a
szomja.
Ó ti – szólt most –, kik bűntől nem
igázva
jártok /bár tudnám, hogy miért/ e
honban,
nézzetek rám, szemetek látva lássa,
mint senyved Ádám mester nagy
nyomorban,
míg éltem, mindent megadott az élet,
és most egy csöppnyi víz sem oltja
szomjam. ...
A zord igazság úgy is ostoroz ma,
hogy idézi a földet, hol a vétkem
elkövettem – s így fájdalmam fokozza.
Ott van Roména, hol érmékre véstem
Szent János arcát: hitvány, gyatra
pénzre,
miért is végül máglyatűzön égtem.
nem adnám Brenda kútjáért cserébe! ...
Miattuk jöttem én e társaságba,
ők biztattak: hamis forintot verjek
rossz fém miatt csak három volt karátja.”
...
Hogy társa ily becsmérlőn emlegette:
a görögnek úgy felhorgadt haragja,
hogy az öklével durván hasba verte.
Puffant az, mintha verő dobra csapna,
de Ádám mester is képébe vágott,
hisz néki sem volt hitványabb a karja.
S szólt: „Nehéz lettem, semmit sem
csinálok,
de a kezem, ha kell, mozdulni nem fél:
latrot pofozni mindig készen állok.”
Erre amaz: „Mikor máglyára mentél,
korántsem voltál ilyen gyors, de bezzeg
az voltál, mikor pénzt csalásra vertél.”
„Igazad van ezegyszer – így felelt meg
a vízkóros –, de hol volt igazad,
Trója népe mikor vallatni kezdett?”
Nekem szavaim voltak hamisak,
neked a pénzed” – szólt az. – „Egy a
vétkem,
de te lefőzöd a démonokat!”
(Pokol 30. ének, részletek, Baranyi Ferenc
fordítása)



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-p... 9/10
Pénzhamisítók, alkimisták
A pénzhamisítást az uralkodók gyakran maguk is elkövették. Két utalást is ad erre Dante
a Paradicsom 19. énekében:
– Ismét (lásd fentebb a templomosok kivégzését) Szép Fülöp francia királyra utal azzal,
hogy „mekkora bajt okoz / a Szajnánál a hamispénz-verő, / akit egy vadkan küld majd a
halálba” (Szép Fülöp egy vadászaton szerzett halálos sebet, a túlvilági utazás idején,
1300-ban még élt, de a dantei sorok megírásakor már halott volt). Fülöp a hadi kiadásait
fedezte a csökkent értékű pénz veretésével, de ennek következménye Franciaország
elszegényedése lett.
– A másik hamisító II. Uros István szerb király volt, aki velencei mintára veretett kis értékű
pénzt. Mivel az érmék a megszólalásig hasonlítottak a velencei pénzre, ez alkalmas volt a
velencei pénzbe vetett bizalom csorbítására is.
Irodalom:
Boccaccio művei – Dante élete (Európa Könyvkiadó, Budapest, 1975)
Dante Alighieri összes művei (Magyar Helikon, Budapest, 1965)
Dante: Isteni színjáték (Nádasdy Ádám fordítása) (Magvető, Budapest, 2020)
Dante Alighieri: Pokol (Baranyi Ferenc fordítása) (Tarandus Kiadó, Győr, 2012)
Dante: Isteni színjáték – Purgatórium (Baranyi Ferenc és Simon Gyula fordításában)
(Kossuth Kiadó, Budapest, 2017)
Dante Alighieri: Az új élet (Baranyi Ferenc fordításában) (Hungarovox Kiadó, Budapest,
2013)
A külön nem jelölt képek forrása: The British Library, az Isteni színjátékot tartalmazó
kódex miniatúrái (Itália, Toszkána, Siena?, 1444 és 1450 között),



12/16/21, 12:25 AM Dante-700 – Pénzimádók és pénzhamisítók (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=617&url=https%3A%2F%2Fado.hu%2Fado%2Fdante-700-... 10/10
Kapcsolódó cikkek
2021. szeptember 17.
Dante-700 – Dante élete (1. rész)
Dante, a világirodalom egyik legnagyobb alakja 700 éve hunyt el. Főműve, az Isteni
színjáték nehéz olvasmány, de ennek ellenére az értő irodalmárok a legmagasztosabb
jelzőkkel illetik. Nem véletlenül, hiszen a nyugati kultúrára gyakorolt hatása egyedülálló,
az irodalom, a zene, a képzőművészet, a filmművészet egyaránt sokat merített Dante
nagyeposzából.
2021. október 1.
Dante-700 – Dante művei és a bűnök besorolása (2. rész)
Dantét művei miatt, illetve műveinek, különösen az Isteni színjátéknak a hatása miatt
tekinthetjük az egyik legnagyobb írónak, költőnek. Ez a hatás egyedülálló! Nem túlzás
kijelenteni, hogy a nyugati kultúra a dantei alapokra épült rá.



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 1/11
ado.hu /ado/dante-700-a-kozvagyon-fosztogatoi-4-resz/
Dante-700 – A közvagyon fosztogatói (4. rész) - Adó
Online
Wolters Kluwer Kft. ⋮ 16-20 minutes ⋮ 10/22/2021
A közvagyonnal való gazdálkodás mindig is sok gondot, visszaélést
eredményezett. A rájuk bízott vagyont sokan a sajátjukként kezelték, nem
tűrtek ellenőrzést maguk felett. Máskor méltatlanoknak osztogatták, vélt vagy
valós előnyök fejében, esetleg szavazatukat megvásárolandó.
Hát te is leszálltál / Bonifác, hozzánk, felváltani engem? / S kissé előbb? Az írás is csalás
már?
(Isteni színjáték, Pokol 19. ének, részlet)
Dante halálának 700. évfordulója alkalmából közzé tett cikksorozatunk előző részében a
pénzimádókkal és a pénzhamisítókkal foglalkoztunk.
A pénz imádata szinte bocsánatos bűn Danténál, okkal, hiszen ennek szinte mindenki
rabjává esik életének egyes szakaszaiban. Pokolra való bűnné ez akkor válik, ha a pénz
gyűjtése és/vagy tékozlása már rögeszméssé válik, ennek rabja nem is akar szembesülni
magatartásának következményeivel.
A pénzhamisítás – ez nem is lehet kérdés – bűn, amely megingathatja a gazdaságba, a
kereskedelembe, és végső soron az államhatalomba vetett bizalmat. Ezen okból ezt
régen is, ma is büntetni rendelik a törvények. Kivéve, ha az államok, az uralkodók a
pénzrontást maguk követik el, nekik legfeljebb a Pokol ígérete marad, bár sajnos, ez ma
már nem igazán jelent visszatartó erőt.
A korrupcióról
A korrupció átszövi mindennapi életünket, mint Medúza fejének kígyói.



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 2/11
Medúza feje (Peter Paul Rubens, 1617-18)
Legáltalánosabb értelemben vett meghatározása a korrupciónak a következő:
Korrupcióról akkor beszélünk, ha valaki – közvetlen vagy közvetett önérdekből
megszegi a közösségi együttélés egy vagy több olyan szabályát, amelynek
érvényesítéséért ő a felelős.
Megjelenési formája igen sokfajta lehet, itt csak példákat adunk erre:
– állások, pozíciók egyéni érdekek alapján való juttatása;
– ’Te megdicsérsz, én kitüntetlek!’;
– állami/uniós támogatások juttatása politikai és/vagy anyagi támogatásért cserébe;
– szemet hunyás visszaélések, jogsértések felett;
– csúszópénz, hálapénz juttatása jobb szolgáltatás, érdekében;
– jogalkotás befolyásolása érdekek mentén.
Legfertőzöttebb területek az államigazgatás, az állami megrendelések, az államilag
finanszírozott oktatás, az állami egészségügy, a sajtó, a művészvilág, a jogalkotás, a
földügyek (tulajdon, használat, termelés). Tévedés ne essék: itt nem Magyarországról van
szó, hanem bármely országról!
A korrupció a régmúltban is jellemző visszaélési forma volt, erre már a Bibliában is vannak
utalások.
Dante is részletesen ír a pozíciók, tisztségek érdemteleneknek való osztogatásáról, a
korrupt tisztviselőkről és a közpénzek elbitorlásáról. A hatalmat gyakorlók visszaélnek
tisztségükkel, az önteltség és az irigység (a hét főbűnből kettő is) elhatalmasodik rajtuk.
Dante az anyagiasságot általában is elítéli, és minden bizonnyal nem véletlen, hogy
ebben a pápai udvart és a francia királyokat emeli leginkább piedesztálra (csak az



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 3/11
utalások száma megtöltene egy oldalt). Az egyházi máltóságokat említi meg a következő
részletben:
Vádbeszéd az anyagiasság ellen
A városod (mely dús növénye
annak,
ki elsőként támadta a Teremtőt,
irigységével sok könnyet
okozva)
készíti s terjeszti a rossz virágot,
mely tévútra csalja a juhokat,
mert pásztoraikból farkast csinál.
Evangéliumot, egyházatyákat
senki sem olvas; csupa
Decretalis-t
bifláznak, buzgó
margójegyzetekkel.
Pápa és bíborosok ebben élnek;
gondolatuk nem Názáretbe száll,
hol egykor szárnyat bontott Gábriel.
De majd a Vatikán s a többi kegyhely,
mely Rómában végső nyughelyet ad
a Péter nyomában járt seregeknek,
e fertőtől hamar megszabadul!”
(Paradicsom 9. ének, részlet, Nádasdy Ádám
fordítása)
Korrupt egyházi méltóságok
Címek, állások, díjak osztogatása arra nem feltétlenül méltóknak (protekcionizmus
avagy szimónia)
A bibliai Simon mágus pénzért szerette volna megvásárolni Szent Pétertől a csodatévő
képességét. Erről korábban már értekeztünk az Adó Online lapjain: Szent és kevésbé
szent könyvek – 3. rész – Újszövetség másképp.



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 4/11
A szimónia ábrázolása egy XII. századi iniciálén
Dante a szimóniát (a fordítás helyesírását követjük) mélységesen elítéli. A következő
részletben arra utal, hogy a túlvilági utazás idején (1300 nagycsütörtöktől a következő
csütörtökig) még regnáló pápa, VIII. Bonifác már elért volna a Pokolba, de a bűnhődő
lélek itt téved, hiszen VIII. Bonifác pontifikátusa csak 1303-ban ért véget (Dante viszont
ezt már tudta a mű megírásának idejében!).
VIII. Bonifác Dante egyik legvérmesebb politikai ellenfele volt, része lehetett Dante
máglyahalálra ítélésében is; az egyháztörténelem egyik legrosszabb, legkorruptabb
pápája volt. Hírhedt volt a tisztségek pénzért való osztogatásáról is. Neki „köszönhető”,
hogy a francia királyok (Szép Fülöp és utódai) befolyása alá kerültek a pápák,
megkezdődött hét évtizedes avignoni fogságuk. IV. (Szép) Fülöp nem kímélte VIII.
Bonifácot sem, csatlósait ráküldte a pápára, aki ekkor éppen szülőhelyén, Anagniban
tartózkodott. A pápát elfogták, még kezet is emeltek rá. Minden bizonnyal ennek is része
volt abban, hogy alig egy hónap múlva VIII. Bonifác elhunyt.
A pokolban a szimóniát elkövetők úgy bűnhődnek, hogy fejjel lefelé, derékig egy gödörben
szenvednek, miközben kint kalimpálnak lábaik, talpuk lánggal ég.
A VIII. Bonifácot megsejtő bűnös lélek nem más, mint III. Miklós pápa (pontifikátusa:
1277-1280), eredeti családneve Orsini volt, erre utal az idézetben a „medve szült”



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 5/11
(orso=medve) kifejezés. III. Miklós is hírhedt volt korrupciós tisztségosztogatásáról.
Ó, Simon mágus s ti, utód-csapatja,
akik Isten jó dolgait – miket
elnyerni csak az erénynek szabadna
arannyal s ezüsttel fertőzitek,
most fületekbe fúvom harsonámat,
a harmadik bugyor a tietek. ...
A szürke szikla mélyén s oldalán ott
kerek lyukak ezerszám ásitoztak,
és mind egyforma nagynak lenni
látszott. ...
Minden lyukból a térdéig kilengett
a bennszorult bűnösnek lábaszára,
míg fejreálltak odabent a testek.
Perzselte talpukat gyehenna lángja,
bármely bilincset elszakított volna
a hév, ahogy mind lábát lökte-rázta. ...
S az felkiáltott: „Hát te is leszálltál
Bonifác, hozzánk, felváltani engem?
S kissé előbb? Az írás is csalás már?
Hamar jöttél kincseiddel beteltem,
mikhez a szépasszony elcsábitása
révén jutottál, mesterként a cselben.”
...
„Hogyha kilétemet felfedni vágynád
te, kit ideűzött kíváncsisága:
tudd meg, viseltem Szent Péter
palástját.
s most mind lapul lent, sziklarés megett.
Lejjebb bukom, ha jön, akire vártam,
felvált, kit benned megérkezni véltem
s kinek nevére kérdezett a szájam.
De régebb óta fáj a lábam nékem
tótágast állva s szenvedve a lángtól,
miként majd ő is rúgkapálva ég lenn.
Mert sokkal szennyesebben egy főpásztor
jön nyugatról, törvényeket tiporva,
s még mi is borzadunk gyalázatától.
A makkabeusok Jázonja óta
nem volt ily gaz. S mint azt saját királya:
emezt a franciáké pártfogolja.” ...
„A kulcsok tisztelete most is áthat,
a kulcsoké, melyekkel nagy hatalmat
birtokoltál. Ez fékez, szabva gátat
ajkaimon a szigorúbb szavaknak.
Kapzsiságtok világot rontva tombol
s míg jót tipor – utat a rossznak ad csak.
Rátok már az Evangelista gondolt,
látva a nőt, ki a vizek felett
ült s királyokkal paráználkodó volt.
A nőt, aki hét fejjel született
s tíz szarvával erősnek lenni látszott,
amíg a férje bűnbe nem esett.
Istent aranyból, ezüstből csináltok



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 6/11
A medve szült s úgy hajszolt a harács
a
bocsok miatt, hogy fenn a pénzemet,
itt lenn magamat tömtem én a zsákba.
Fejem alatt vannak a többiek,
kik megelőztek a szimóniában,
a pogányoktól abban különbözve,
hogy ők egyet, ti száz bálványt imádtok.”
(Pokol 19. ének, részlet, Baranyi Ferenc
fordítása)
VIII. Bonifác után XI. Benedek lett a pápa, aki szentéletű volt, pontifikátusa még egy évig
sem tartott. A következő, V. Kelemen pápa viszont 1305-től 1314-ig ült a pápai trónon
(majd egy évig nem volt pápa, ennek köszönhető a konklávé későbbi befalazása), és
annál hírhedettebb lett. V. Kelemenre utalnak a következő sorok az idézetben: Mert sokkal
szennyesebben egy főpásztor / jön nyugatról, törvényeket tiporva, / s még mi is borzadunk
gyalázatától.
A szimóniákusok büntetése
V. Kelemen pápasága idején folyt a templomosok elleni, koholt vádak alapján indított
persorozat, amelynek a végén sok templomos halt meg a máglyákon, köztük
nagymesterük is. A templomosok pénz- és egyéb ügyeire a későbbiekben még
visszatérünk.
Az idézet utolsó öt tercinájában Dante vádolja meg a pápákat kapzsisággal, akiket csak a
„kulcsok tisztelete” (értsd: Szent Péter kulcsai) miatt nem illett durvább szavakkal. Ennek
a részletnek a további – egyébként igen szép és szellemes – allegóriáira most nem térünk
ki.
Korrupt tisztviselők
A korrupció leggyakrabban a közvagyon felett hatalommal, döntési jogkörrel rendelkező
választott vagy megbízott tisztviselők miatt alakul ki. A következő idézetben a bűnösök



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 7/11
forró szurokban alámerülve bűnhődnek, ha egy-egy testrészük kiemelkedne, akkor az
ördögök szigonyokkal szurkálva bírják rá a bűnhődő lelkeket az alábukásra.
A szurkon kívül mást semmit se
látván
csak bugyborékolását vettem észre,
olyan volt, mint a hólyagzás a láván.
...
úgy vettem észre egy démont, ki
barna
árnyként rohant felénk, szörnyen
lihegve.
Ha tudnátok, mily rémes volt az arca!
S a látvány is, ahogy szárnyát kitárva
úgy szökdelt, mintha repülni akarna.
Egy bűnöst – mint nyereg – hordott a
válla,
mely magas és hegyes volt. És az
ördög
vaskarmait terhe inába vájta.
S a hídunkról lemordult:
„Rondakörmök,
Szent Zita vénei közül, ímé egy!
Nyomjátok a fenékre. Most csak ő jött,
de új prédát hozok hamar tinéktek
onnét, hol csalnak /Bonturót kivéve/,
nemből igen lesz ott, ha jó a pénzed.”
Ahogy fordult, úgy dobta a terhét le,
aztán rohant, gyorsabban, mint a véreb,
mely tolvajt űz, láncról eloldva végre.
Az lemerült, feltolva alfelének
dombját, a lenti ördöghad azonban
ráförmedt: „Szentképtől nincs mit remélned,
itt máshogy úsznak, mint Serchióban,
s ha kampós horgainkat nem kívánod:
tanácsos mélybe bújnod a szurokban.”
Most száznál több szigony húsába vágott,
„Itt is – hangzott – suttyomban üzletelve
s csak lepel alatt járhatod a táncod.”
A lábasban szakács-parancsra lentre
villákkal így nyomják a húst a kukták,
hogy elmerülten főjön ízesebbre. ...
(Pokol 21. ének, részlet, Baranyi Ferenc
fordítása)
Szent Zita Lucca városának védőszentje, azaz egy luccai megválasztott politikust hoz az
ördög a vállán. A korabeli feljegyzések alapján pontosan azonosítható a korrupt politikus
is: Martino Bottaio 1300 nagypéntekén halt meg, azaz pontosan akkor, amikor a
történetmesélés szerint Dante a Pokolban volt.
A politikusi korrupciót úgy jellemzi Dante, hogy „nemből igen lesz ott, ha jó a pénzed.”



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 8/11
A jó és rossz bíró allegóriája (15. századi freskó részlete, Reguengos de Monsaraz régi
városházának és bíróságának épületében, Portugália)
Dantétól nem állt távol az irónia sem! A részletben említett Bonturo Lucca városának
hírhedten korrupt politikusa volt. Bonturo túlélte a Színjáték szerzőjét (nem kis bátorság,
hogy nevén nevezi művében), Dante halála után négy évvel, 1325-ben halt meg.
(A Serchio egy Lucca melletti folyó neve.)
Közpénzek sikkasztói
A következő részben két megbízott tisztviselőről szól Dante, akik uruk kárára
rendszeresen sikkasztottak. Ők is a fortyogó szurokban alámerülve bűnhődnek, ha
felbukkannak, azt kockáztatják, hogy az ördögök kiemelik őket szigonyaikkal, és
karmaikkal felszántják bőrüket, cafatokat tépnek ki lélek-testükből.
Szemünk a tíz ördög léptét vigyázta
szörnyű népség! De szentekkel
szentélyben,
„Hé, Vagdaló, sose kíméld a testét,
nyúzd le bőrét, húsát karmolva tépjed!”
– így kiáltoztak őrjöngően a besték.



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-a... 9/11
kocsmában korhelyekkel vagy
megáldva.
Ám én csak a forró szurokra néztem
a katlan minden zegzugát kutatva
s azokat, akik főttek belsejében.
Akár a delfinek, hátuk mutatva
jelt adnak olykoron a tengerésznek,
hogy bárkáját a vésztől messze
hajtsa,
akként mutatta egy-egy bűnös lélek
– enyhítendő a kínjait – a hátát,
de aztán eltűnt öblében a mélynek.
S ahogy békák lepik mocsarak árkát
és fejüket kidugva sorban állnak,
míg lábukat, hasukat vízbe mártják,
a bűnösök is úgy sorakozának,
de amikor Csupaszakáll közelgett,
kedvük forró szurokba bújni támadt.
Láttam, hogy – és ez most is még
remegtet
egy kinn maradt. Véletlenül, lehet,
míg elmerült raja a többieknek.
És épp elérte őt még a Veszett,
gyorsan horgot akasztott üstökébe,
s az nyomban partra rántott vidra lett.
Már emlékszem mindőjük nevére,
figyeltem, ahogy őket kiszemelték,
s szólongatásukat elmém bevéste.
„Ó Mester – szóltam ekkor – arra kérlek,
tudd meg? ki az, akivel ily kegyetlen
módon bánnak e megvadult pribékek?”
Vezérem hozzá lépett hát – helyettem.
Kilétét kérdte. S ő ezt válaszolta:
„Navarra volt hazám, ahol születtem,
apám gazember és mihaszna volt, a
saját s mások javát is tönkretette,
anyám elküldött, s lettem úri szolga.
Voltam később Tebald király kegyeltje,
nála kaptam rá az üzérkedésre,
ezért vezeklek most, szurokba ejtve.” ...
„Fráter Gomita – szólt – csalásra termett,
Gallurából valókezében tartva
urának üldözőit, úgy kezelte
őket, hogy mindnek áldást szórt az ajka.
Sok pénzt kapott, mert mindet hagyta
messze
futni, ha kellett. Más hivatalokban
sem volt szerény: hasznát mohón növelte.”
(Pokol 22. ének, részletek, Baranyi Ferenc
fordítása)



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-... 10/11
Az elsőt, a navarrai sikkasztót Dante nem nevezi meg, de a hagyomány szerint ő Jean
Paul Ciampòlo, egy francia gazember.
Gomita szerzetes volt, a szardíniai Gallura megye kancellárja, aki a kormányzó, Nino
Visconti bizalmát kihasználva pénzért szabadon engedett elítélteket. Amikor a kormányzó
ezt megtudta, felakasztatta Gomitát. Visconti személyes barátja volt Danténak, vele a
Purgatóriumban találkozik a Színjáték szerzője.
Korrupt tisztviselők, közpénzek sikkasztói
Irodalom:
Boccaccio művei – Dante élete (Európa Könyvkiadó, Budapest, 1975)
Dante Alighieri összes művei (Magyar Helikon, Budapest, 1965)
Dante: Isteni színjáték (Nádasdy Ádám fordítása) (Magvető, Budapest, 2020)
Dante Alighieri: Pokol (Baranyi Ferenc fordítása) (Tarandus Kiadó, Győr, 2012)
Dante: Isteni színjáték – Purgatórium (Baranyi Ferenc és Simon Gyula fordításában)
(Kossuth Kiadó, Budapest, 2017)
Dante Alighieri: Az új élet (Baranyi Ferenc fordításában) (Hungarovox Kiadó, Budapest,
2013)
A külön nem jelölt képek forrása: The British Library, az Isteni színjátékot tartalmazó
kódex miniatúrái (Itália, Toszkána, Siena?, 1444 és 1450 között),
Kapcsolódó cikkek
2021. október 8.



12/16/21, 12:25 AM Dante-700 – A közvagyon fosztogatói (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=622&url=https%3A%2F%2Fado.hu%2Fado%2Fdante-700-... 11/11
Dante-700 – Pénzimádók és pénzhamisítók (3. rész)
Dante Isteni színjátékában számos pénzzel, vagyonnal kapcsolatos bűn, annak pokolbéli
büntetése, purgatóriumbeli vezeklése szerepel. Ezek közül most a mértéktelen
pénzimádattal, illetve a pénz hamisításával foglalkozunk.
2021. október 1.
Dante-700 – Dante művei és a bűnök besorolása (2. rész)
Dantét művei miatt, illetve műveinek, különösen az Isteni színjátéknak a hatása miatt
tekinthetjük az egyik legnagyobb írónak, költőnek. Ez a hatás egyedülálló! Nem túlzás
kijelenteni, hogy a nyugati kultúra a dantei alapokra épült rá.
2021. szeptember 17.
Dante-700 – Dante élete (1. rész)
Dante, a világirodalom egyik legnagyobb alakja 700 éve hunyt el. Főműve, az Isteni
színjáték nehéz olvasmány, de ennek ellenére az értő irodalmárok a legmagasztosabb
jelzőkkel illetik. Nem véletlenül, hiszen a nyugati kultúrára gyakorolt hatása egyedülálló,
az irodalom, a zene, a képzőművészet, a filmművészet egyaránt sokat merített Dante
nagyeposzából.



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 1/10
ado.hu /ado/dante-700-a-bankarok-bunossege-5-resz/
Dante-700 – A bankárok bűnössége (5. rész) - Adó
Online
Wolters Kluwer Kft. ⋮ 16-21 minutes ⋮ 10/29/2021
Dante halálának 700. évfordulójára írt sorozatunk 5., befejező részében az
uzsorásokról és néhány egyéb bűnről szólunk. Ezekben a bűnökben Dante
családjának, vagy magának a nagy költőnek a vétkessége is megállapítható,
ezekről is ír az Isteni színjátékban. A kamatszedés és a bankárok bűnös
tevékenysége ma sem kevésbé aktuális, mint hét évszázada: a devizahiteles
problémák, a folyton megújuló törlesztési moratóriumok jól mutatják, hogy a
társadalom ma is gyanúval tekint ezekre a tevékenységekre.
Menj vissza – mondtam – odáig, ahol / azt mondtad: sérti a kamatszedés / az Isten
jóságát. Bogozd ki ezt!
(Isteni színjáték, Pokol 11. ének)
Dante halálának 700. évfordulója alkalmából közzé tett cikksorozatunk előző részében a
közvagyon fosztogatóival foglalkoztunk.
A korábbi részekben szó volt Dante életéről, műveiről, a pénz, a vagyon imádatáról
legyen az kapzsiság vagy mértéktelen költekezés –, illetve a pénzhamisítókról.
Miért bűn a kamatszedés?
A kamatszedés tilalmát már Mózes könyvei is tartalmazták. Voltak megengedő szabályok,
illetve a tartozások eltörlésére vonatkozó törvények is. Ezekről korábban már részletesen
értekeztünk.
A kereszténység tovább éltette a mózesi tiltást, a kamatszedő keresztény akár az életével
is fizethetett bűnéért. A más vallásúak – például a zsidók – viszont büntetés nélkül
szedhettek kamatot a keresztényektől.
A tilalom Dante korában már kezdett enyhülni, felismerték, hogy a pénz forgatása
jótékony hatással van a gazdaságra. Maga Dante apja is – kereskedelmi tevékenysége és
földbirtokainak jövedelme mellett – főleg pénzkölcsönzésből, az arra járó kamatból tartotta
el családját.
A költő apjának tevékenységét nem részletezi a Színjátékban, felmenői közül csak szinte
a keresztes hadjáratokban elesett Cacciaguidát szerepelteti, aki megjósolja Dante jövőjét,
és megerősíti, hogy művében írjon le mindent, amit tapasztalt a túlvilági útján
(Paradicsom 17. ének).



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 2/10
Dante jövője, amelyet ükapja, Cacciaguida jósol meg a Paradicsomban
A kamatszedést Dante is bűnnek, munka nélkül szerzett jövedelemnek tekinti, amiért nem
kell megizzadnia az uzsorásnak. Vergiliusszal folytat erről diskurzust:
„Az Istenséget is megsértheted,
ha szívből tagadod, káromlod őt,
a természetet s jóságát gyalázod:
így a legszűkebb alkör Szodoma
és Cahors bűneit bélyegzi meg,
és azt, ki Istent szívéből gyalázza.”
...
„Ó, fénylő nap, vakságnak orvosa,
élvezem, ha egy gondomat
megoldod:
így nemcsak tudni jó, kétkedni is!
Menj vissza – mondtam – odáig,
ahol
azt mondtad: sérti a kamatszedés
az Isten jóságát. Bogozd ki ezt!”
„A filozófia, ha jól megérted
– felelte –, több helyütt is rámutat,
hogy a Természet másolja csupán
Majd nézz utána jól a Fizikádban,
ott azt találod (alig kell lapozni),
hogy munka s művészet csak követi
tanítvány módján a Természetet.
A művészet így Isten unokája!
A Természetből s a munkálkodásból
(idézd föl a Genezis elejét!),
e kettőből kell élnünk s gyarapodnunk;
ám a kamatszedő más útra lép:
a Természetet s annak követőjét,
a Munkát lenézi, s más hasznot áhít.
De most kövess, mert indulni szeretnék;
az ég alján csillognak a Halak,
a Göncöl ott áll a Caurus fölött,
s e parton csak messzebb tudunk lemenni.”
(Pokol 11. ének, részletek, Nádasdy Ádám
fordítása)



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 3/10
Istennek tervét és munkálkodását.
A kamatszedőket az erőszakosak közé sorolja Dante, nem mintha az uzsorások
kényszerítéssel nyújtanának kölcsönt, hanem azért, mert isten rendjén (a bibliai
törvényeken) tesznek erőszakot.
Az idézetben említett Cahors városa Dél-Franciaországban van, híres volt
pénzkölcsönzőiről. Dante a Paradicsom 27. énekében említi még egyszer Cahorst, ahol
arra utal, hogy e városból származott XXII. János pápa (pontifikátusa: 1316-1334).
Pásztorruhába bújt vad farkasokként jellemzi XXII. János pápát és az előtte uralkodó V.
Kelemen pápát (utóbbiról a cikksorozat előző részében volt szó).
Az uzsorások bűnhődése az Isteni színjátékban
A kamatszedők a Pokol 7. körében bűnhődnek a gyilkosokkal, öngyilkosokkal,
istenkáromlókkal és homoszexuálisokkal együtt. A talaj és a levegő is izzik a kamatszedők
körül, állandóan lángnyelvek mardossák őket. Ebben a körben találkozik Dante és
Vergilius a hamisság jelképével, Gerüonnal, aki majd továbbviszi a túlvilági utazókat a 8.
pokolkörbe.
S az undok szörny – jelképe a
csalásnak
elénk bukkant, farkát a mélybe rejtve,
még mást nem láttunk: fejét s
mellkasát csak.
Nyájas tekintetét miránk emelte
s jóindulattól fénylett szinte arca,
de lent deréktól kígyó volt a teste.
Karmos mancsát hónaljig szőr
takarta,
két oldalát, hátát s kivált a mellét
nézvést több kör s hurok volt festve
rajta. ...
” s míg odajársz – hogy vállaira véve
átvigyen minket – szót én ezzel értek.”
...
Elgyötört képük ázott könny
patakban,
Pénzes zacskó lógott mindnek nyakában
eltérő címerekkel díszelegve,
miket kedvvel mustráltak mindahányan.
S ahogy hozzájuk érkeztem, szemembe
egy sárga táska tűnt, melyen oroszlán
alakja volt a címer, kékre festve.
Kissé odébb, egy bíborszín tarisznyán
a vaj színénél fehérebb ludat
láttam rajzolva. A tömegből aztán
megszólított engem is egy alak
/kinek erszényén kékre festve
virított – címerként – egy kismalac–/:
„Eredj tovább, hisz élsz” Mi dolgod erre?
S hirdesd: Vitaliano nemsokára
mellém kerül, ide, a bal felemre.
Én képviselem még csak Padovát, a



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 4/10
hol fent, hol lent lángokat
hessegettek,
hisz lég s talaj úgy izzott mint a
katlan.
Ahogy kapdos, vakaródzik ebeknek
falkája, mikor kullancs, bolha, légy
csípi: ezek is olyképp védekeztek.
Hiába fürkésztem arcát, szemét
ennek-annak a hulló lángolásban:
csak ismeretlent láttam szerteszét.
többség e gyűrűben Firenze sarja,
s üvölti: – Jöjjön a csalók királya
és /tarsolyán/ mindhárom kecskebakja!”
S úgy öltött ekkor – száját húzva – nyelvet,
mint az ökör, ha orrát nyalogatja.
(Pokol 17. ének, részletek, Baranyi Ferenc
fordítása)
Gerüon és a kamatszedők
A három tarisznyás lélek közül a kismalacos (Nádasdynál vemhes koca, Babitsnál kövér
disznó a fordítás) nagy valószínűséggel az 1288-89 körül meghalt Reginaldo Scrovegni,
aki hírhedt uzsorás volt Padovában, még halálos ágyán is a kincses ládájának a kulcsát
követelte. A bankár fia, Enrico Scrovegni rendelte meg 1303-ban Giottótól a róluk
elnevezett kápolna freskóinak elkészítését, minden bizonnyal apja bűneinek egyfajta
jóvátételeként. A freskókat utazásai során valószínűleg Dante is látta, lévén, hogy
Giottóval jó barátságban volt. A Scrovegni kápolna freskóit nemrég restaurálták, a felújított
templombelsőről gyönyörű könyv is megjelent. (A kápolna elnevezés eléggé degradáló,
hiszen ez egy igen nagy és szép templom.)



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 5/10
Enrico Scrovegni felajánlása (Giotto freskója)
A hatalom egy kézben való összpontosulása káros
Diktatúra vagy hatalommegosztás? Nagy dilemma ez, volt, amikor az egyszemélyi
vezetés vezetett eredményre (szükséghelyzetekben, háborúk idején), máskor az egymást
ellenőrző hatalmi ágakban bíznak leginkább.



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 6/10
Sajnos nincs garancia arra, hogy egy válságos helyzetben „jó diktátor” kezében
összpontosul a hatalom, az ellenkezőjére sokkal több példát tudunk mondani, akár a
közelmúltból, vagy jelenünk alapján is.
Ez vezetett ahhoz a Montesquieu-i elvhez, hogy a legfőbb hatalmat ne egy személy,
hanem több személy, testület gyakorolja, megosztva egymás között a hatalmat, és
egymást ellenőrizzék is, a visszaélésekkel szemben jelentsenek kontrollt a többi hatalmi
elemek. Ez természetesen feltételezi azt, hogy a hatalmi ágak egymástól függetlenek,
mert ha nem így van, akkor a felügyelet csak látszólagos!
Mindezt Dante maga is felismerte, méghozzá Montesquieu előtt négy évszázaddal, és
keményen meg is fogalmazta az Isteni színjátékban:
Ahogy kijön az Alkotó kezéből
(aki már léte előtt szereti!)
a lelkecske, még együgyű,
tudatlan,
mint gyermek, aki játszik, sír,
nevet:
s mert Alkotója örömmel
csinálta,
az vonzza, ami örömet okoz.
Amint valami kis gyönyörbe
kóstol,
elcsábul s máris utána szalad,
ha vezető vagy fék nem tereli.
Ezért kellett törvény, hogy fék
legyen,
kellett király, aki meglátja
messze
az igaz várost (legalább a
tornyát...).
Törvény, az van, de ki tartatja
be?
Senki sem, mert a vezető, a
pásztor
Tehát a rossz vezetés az oka,
hogy elfajzott a világ, nem pedig
az emberi nem elkorcsosulása.
Rómának, mely jó világot csinált,
egykor két Napja volt: ezek mutatták
a világi s az isteni utat.
De ez kioltotta amazt, s a kard
a pásztorbottal egy kézbe került.
Erővel egybefogva mit sem érnek,
mert így egymástól nem kell félniük.
Ha nem hiszed, gondolj csak a kalászra:
a termése jellemzi a növényt!
...
Mondjuk ki nyíltan: a Római Egyház
két kormányrudat tart, s fel is bukott,
besározva magát és rakományát.
(Purgatórium 16. ének, részletek, Nádasdy Ádám
fordítása)



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 7/10
kérődzik, de nincs hasított
patája;
s a nyáj, mert látja, hogy a
terelője
pont azt habzsolja, amit ők
kívánnak,
ugyanazt eszi, s nincs igénye
többre.
Róma romlását – Dante szerint – az idézte elő, hogy az egyházi és a világi hatalmat is
egyaránt birtokolni akarták a pápák. Ez mély igazság, Dante halála után is még több
évszázadig (lényegében a XVIII. század végéig) tartott, mire a pápák elfogadták, hogy
’csak’ vallási hatalmat gyakorolnak, világit nem.
A Scrovegni kápolna belseje Giotto freskóival. Szemben az utolsó ítélet és a felajánlás.
(Padova)
Persze az ellenkező irányú befolyás kialakításán is dolgoztak a nagyhatalmak vezetői,
világi hatalomként a pápák ’irányítására’ is többen törekedtek. Erre talán a legjobb példa
az, amikor Szép Fülöp Avignonba kényszerítette a pápákat (ebben az előző részben
említett VIII. Bonifácnak kiemelkedő szerepe volt!). Ez az Avignoni fogság 1309-től 1377
ig tartott, a közvetlen kiváltó ok pedig a francia klérus pápai engedély nélküli
megadóztatása volt.
Dante becsvágya
Dante kisebb-nagyobb mértékben maga is elkövette ezeket a bűnöket. Száműzetésének
oka is az volt, hogy korrupció vádjával pénzbírságra ítélték, majd miután nem volt
hajlandó eleget tenni az ítéletnek – távollétében – máglyahalálra súlyosbították a
büntetést. Dante 1302-től 1321-ben bekövetkezett haláláig száműzetésben élt,
szülőhazáját – Firenzét – soha többé nem látta. Később, mikor amnesztiát ajánlottak neki,



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 8/10
fontosabb volt a büszkesége, minthogy alávesse magát Firenze feltételeinek. Földi
maradványai a mai napig Ravennában vannak, szülővárosa hiába szerette volna azokat
visszakapni. Firenze bűneire ma is emlékeztet a Santa Croce templomban felállított üres
síremlék, miközben ugyanott találhatóak Michelangelo, Galileo Galilei, Machiavelli,
Rossini – és még sokan mások – síremlékei Nagy fiaira méltán büszke szülővárosuk.
Nem tartozik közvetlenül a tárgyhoz, de azért érdemes megjegyezni, hogy Michelangelo
Rómában halt meg, és ott is szándékoztak eltemetni. Hogy ne következzen be az a
csúfság, ami Dante miatt megesett, a firenzeiek ellopták Michelangelo földi maradványait
és Firenzébe szállították.
Dante önteltsége, becsvágya, gőgje már életében legendássá vált, költői nagysága tette
sokak számára megbocsáthatóvá ezen bűneit. Dante maga is tisztában volt önnön
hibáival, ezekről így írt a Színjátékban:
Jaj, hiú siker, amire törekszünk!
Mily rövid ideig zöldell az ág,
ha nem sivár idők jönnek utána!
Azt hitte Cimabue, ő az úr
a festők közt – s már Giotto a divat,
az ő híre meg árnyékba borult.
A költészetben így előzte meg
Guidót a másik Guido; és talán
már él, ki mind a kettőt félretolja.
Nem több a földi hírnév, mint a szél:
hol innen fúj, hol onnan, és nevét
az iránya szerint cserélgeti.
(Purgatórium 11. ének, Nádasdy Ádám
fordítása)
A jó Mester felelt: „Ebben az övben
az irigységért jár fegyelmezés,
ezért itt szeretetből van az ostor.”
...
Ekkor a szemem jobban kinyitottam,
és láttam árnyakat: köpenyt viseltek,
színe a szikláéval egyezett.
...
S ahogy a vaknak nem használ a
napfény,
úgy ezeknek az árnyaknak se ad
az égi világosság önmagából,
mert szemhéjuk dróttal van összevarrva,
mint frissen fogott sólyommal szokás,
mely másként nem bír nyugodtan
maradni.
...
„A szememet majd nekem is bevarrják
– mondtam –, de kis időre csak.
Kevésszer
néztem a mások hasznát irigyen.
Sokkalta erősebben fél a lelkem
a lenti párkány gyötrelmeitől:
annak terhét már érzem magamon.”



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-a... 9/10
(Purgatórium 13. ének, Nádasdy Ádám
fordítása)
E sorokban Dante magát jövendöli nagy költőnek („és talán már él, ki mind a kettőt
félretolja”). Erre egyébként a színjáték több jelenetében is utal Dante, például a Pokol 4.
énekében, amikor az ókor nagy költői – Homérosz, Horatius, Ovidius, Lucanus és
Vergilius – hatodikként befogadják maguk közé, vagy amikor a Paradicsom 1. énekében
Apollónhoz szól.
Dante másik bűne a bujasága, a testiség túlzott gyakorlása volt. Beatrice volt az eszmény,
halála után ideává vált, de ez nem akadályozta Dantét, hogy számos kapcsolatot
létesítsen a női nemmel, különösen száműzetése alatt, miközben felesége és gyermekei
Firenzében éltek. E bűne alól már Boccaccio is felmentette a Dante élete című művében,
mondván, hogy „gyarlóságot, mely bár természetes és általános, de szinte néha
szükséges rossz is, valójában nemcsak pártolni, de mentegetni sem lehet méltóképpen”.
Zárásként érdemes visszautalni arra, hogy mikor Dante az emberélet útjának felén egy
nagy sötét erdőbe ért, találkozott három vadállattal, a bujaságot jelképező párduccal, az
önteltséget jelképező oroszlánnal, illetve a kapzsiságot jelképező farkassal (Pokol 1.
éneke). Az allegória megfejtése az, hogy a költő élete 35 évesen válságba jutott, és
kénytelen volt szembenézni saját esendő sorsával, elkövetett bűneivel.
Dante és a három vadállat allegóriája
Irodalom:
Boccaccio művei – Dante élete (Európa Könyvkiadó, Budapest, 1975)
Dante Alighieri összes művei (Magyar Helikon, Budapest, 1965)
Dante: Isteni színjáték (Nádasdy Ádám fordítása) (Magvető, Budapest, 2020)
Dante Alighieri: Pokol (Baranyi Ferenc fordítása) (Tarandus Kiadó, Győr, 2012)
Dante: Isteni színjáték – Purgatórium (Baranyi Ferenc és Simon Gyula fordításában)
(Kossuth Kiadó, Budapest, 2017)



12/16/21, 12:26 AM Dante-700 – A bankárok bűnössége (5. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=627&url=https%3A%2F%2Fado.hu%2Fado%2Fdante-700-... 10/10
Dante Alighieri: Az új élet (Baranyi Ferenc fordításában) (Hungarovox Kiadó, Budapest,
2013)
A külön nem jelölt képek forrása: The British Library, az Isteni színjátékot tartalmazó
kódex miniatúrái (Itália, Toszkána, Siena?, 1444 és 1450 között)
Kapcsolódó cikkek
2021. szeptember 17.
Dante-700 – Dante élete (1. rész)
Dante, a világirodalom egyik legnagyobb alakja 700 éve hunyt el. Főműve, az Isteni
színjáték nehéz olvasmány, de ennek ellenére az értő irodalmárok a legmagasztosabb
jelzőkkel illetik. Nem véletlenül, hiszen a nyugati kultúrára gyakorolt hatása egyedülálló,
az irodalom, a zene, a képzőművészet, a filmművészet egyaránt sokat merített Dante
nagyeposzából.
2021. október 1.
Dante-700 – Dante művei és a bűnök besorolása (2. rész)
Dantét művei miatt, illetve műveinek, különösen az Isteni színjátéknak a hatása miatt
tekinthetjük az egyik legnagyobb írónak, költőnek. Ez a hatás egyedülálló! Nem túlzás
kijelenteni, hogy a nyugati kultúra a dantei alapokra épült rá.
2021. október 8.
Dante-700 – Pénzimádók és pénzhamisítók (3. rész)
Dante Isteni színjátékában számos pénzzel, vagyonnal kapcsolatos bűn, annak pokolbéli
büntetése, purgatóriumbeli vezeklése szerepel. Ezek közül most a mértéktelen
pénzimádattal, illetve a pénz hamisításával foglalkozunk.
2021. október 22.
Dante-700 – A közvagyon fosztogatói (4. rész)
A közvagyonnal való gazdálkodás mindig is sok gondot, visszaélést eredményezett. A
rájuk bízott vagyont sokan a sajátjukként kezelték, nem tűrtek ellenőrzést maguk felett.
Máskor méltatlanoknak osztogatták, vélt vagy valós előnyök fejében, esetleg szavazatukat
megvásárolandó.