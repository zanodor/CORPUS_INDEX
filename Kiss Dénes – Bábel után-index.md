---
master_file: "[[@KissDenesBabel]]"
---
# Index for Kiss Dénes – Bábel után.pdf

KISS DÉNES: BÁBEL UTÁN 1/8
ESSZÉK, TANULMÁNYOK A MAGYAR NYELVRŐL
SZÍVES ELIGAZÍTÓ MEGJEGYZÉSEK BÁBEL ELŐTT SZAVAINK SZÁZEZER ÉVE BÁBEL UTÁN KÖZÖS EMLÉKEZETÜNK A MAGYAR NYELV ÁBÉCÉNK HANGZÓI A BESZÉD KEZDETEI SZÁMOS SZÁMTALAN SZÁMADÁS Egy és más egyebek SZÁMOMRA SZÁMOS SZÁMTALAN SZÁMADÁS AD SZÁMOT PÁRHUZAMOSOK EMBERGÖMBJE A KÖR NYELVI NÉGYSZÖGESÍTÉSE FOGALMAK JELENTÉS-CSÍRÁI A VALÓSÁGBAN FENNHÉJÁZÓ AKI FÁZIK FÁT KERES A TEREMTÉS KINEK AZ ÉRDEKE VOLT? A TÁRGYI VILÁG JELENLÉTE SZAVAINKBAN VÉRRE, VIRRADATRA, PÍRRA, PÖRRE, BORRA, BÍBORRA KÖRÖS-KÖRÜL FÖLKEREKEDÜNK MÁSSALHANGZÓ KÉPLETEK BÁBEL ELŐTTI KORUNK ÉRTELMÜNK ÉRVÉNYES ÉRDEKE - ÉRTÉK ÁRPÁD APÁNK A VEZÉR TOL-VAJ A puszta nem mindig üres Az ŐSEGY SZEMÉRMETLEN FAKÓSÁG FÖLKEREKEDIK A KÖR ÉS IREG-FOROG-PIREG-PÖRÖG A VALÓSÁG ELEMEI TÖMÖR TÖMKELEG TÖMÉRDEK VASKOS VAS A SZÁM ÉN VAGYOK AZT MONDOM TESTVÉR EGYMÁS EGYENES EGYARÁNT EGY EGY EGYENLŐ EGYETLEN EGYETLEN EGYENLŐ EGYETLENEGY A HALOTTI BESZÉD ÉLŐ SZAVAI AZ ŐS-CÉ-TŐL A MAMÁ-IG TULIPIROS ÁCSI-BÁCSI AJAJAJ! AJZÓ KÉZ, KÉZKÖZELI ESZKÖZ



BÚB - PÚP - DUDOR - BÖGY - BUGYOG DZSINGISZ KÁN ORDOS PUSZTÁJA Aranykorona az ordosi hun aranykincsekből AKI FÁZIK FÁT KERES, de még sok mindent, mást is csinál! SZÓ- JÁT-SZÓ VERSEK KETTŐS TÜKRÖZÉS ŐSNYELV - NYELVŐS? A BECÉZÉS MAGYAR EREDETŰ CSECSE-BECSE - KECE-BECE LOVALÓ VALÓ - VALÓSÁGA LÓ VALAHA AKI FÁZIK, FÁT KERES BARANGOLÁS A BROCA-MEZŐN
SZÍVES ELIGAZÍTÓ
Egyszercsak eljön az idő, amikor megmutatkoznak határaink és minden mennyiségi elvárás helyett fontosabb lesz a minőség. Eljön az idő - vagy talán már itt is van?! -, amikor akadálya lesz a tudásnak az ismeretözön. Amikor gáttalanul és gátlástalanul, ok-okozati megvilágítás nélkül zúdulnak ránk adatok, hírek, lényegtelen történések százai, ezrei. Olyanok, amelyek csak telítenek, de nem táplálnak. Példával élve, a víz életszükséglet. Kell, hogy tisztán áradjon csövekben, patakokban, folyókban. Életellenessé válik azonban, amint árvíz özönlik ránk vagy hatalmas hullámokkal tör, zúz. Az ilyen helyzetben nem hogy úszni, hajózni sem lehet. És különben is, mi közöm gyorsan eltűnő, tizenkettő egy tucat, ilyen-olyan "sztárok" és egyéb kikiáltók, elég gyakran botrányos ügyeihez? Miközben a sorsomról, sorsunkról csak hébe-hóba, akkor is tudatlanok és középszerek közreműködésével közvetít a média, ám ezeket a feledhető dolgokat - mely önmaga és megtestesítőinek is lényege - óriási mennyiségben zúdítja ránk.
Szívesen lemondok a butasághoz, butításhoz való jogomról.
Igen, talán már itt is van az az idő, amikor százezrével záporoz ránk a sok felhasználhatatlan "műanyag", feldolgozhatatlan, eldobandó szemét. Miközben azt hirdeti- üvölti a gyártó, a folytonosan éhes pénzevő, életzabáló média, hogy milyen fontos ez a sok ismeret. Hát nem fontos! Csak ami az életünket hosszú távra is gyarapítja, ami a nemes, emberjavító műveltséget is gazdagítja! Csakis az fontos, ami örök, persze gyarló emberi mértékek szerint. Hiszen maga az "örök" szavunk értelmezhető valamennyire, de valójában fölfoghatatlan. Léteznek mégis "örök és szent" dolgok, amelyekhez igazodnunk kell, mert ha nem tesszük, elszabadul a puszta erő és a pénz alattvalójaként, rabszolgájaként és minden vonatkozásban kiszolgálójaként az erőszak veszi át az uralmat és a hatalmat.



Nyelvünk pedig nemcsak közlési, hanem védelmi rendszer! Nemcsak szókincs, hanem tudás, ismeret és közös emlékezet.
A kötet átdolgozott és csaknem kétszeres terjedelmű, kibővített követője a Bábel előtt című munkának. Püski Sándor kérésére próbáltam meg válogatni és összefoglalni mindazt, amit öt könyvben és több tucatnyi esszében, tanulmányban korábban megírtam, száznál is több előadáson elmondtam. Ez a szándékom csak részben sikerült. Mivel nyelvünk mozgó, hullámzó óceán és nekünk csak tavacska tóka, tócsa - jutott a pancsikolásra, minden jószándék és erőfeszítés ellenére, az átírt korábbi munkák és e könyv felét kitevő új anyag láttán is érzem a hiányt. A teljesség szándékával megírandó műhöz, legalább tíz év kellene. Nem tudom lesz-e még annyi? Vagy a gyakorlatban is hasznosítható munkára majd valaki más, értő szellem vállalkozik.
Nyelvünk nemcsak szellemi, hanem erkölcsi teljesítmény! Anyánk, szerelmünk, hazánk áhítata, édes vallomása, átkaink, káromlásaink titkolója, Bábel fölötti győztes királyi uralkodónk és méltóságos alattvalónk. Örökös kincsünk, páratlan emlékezetünk. A logika és a számtan szavakkal való közlője, egyszerre védelmezőnk és képességünk, érték és mérték, valamint gyönyörű játék és törvény - mai magyarok számára.
Kiss Dénes
MEGJEGYZÉSEK
Kiss Dénes nyelvi filozófiájához
Megszokott dolog volt számomra írói-olvasói tevékenységem során, hogy a hangok -a klasszikus zene művészi hangjai, motívumai olyan hangulatot teremtsenek körülöttem, melyet régen, ma már szinte elavult szóval "ihletett"-nek neveztek. Értve ez alatt a meditációnak, belső hallásnak egyféle formáját. (Az író számára az volna a természetes, hogy "zenei kerülőút" nélkül, egyenesen, irodalmi alkotásból, akár prózából, akár versből érkezzék gyorsabban az ihlet, mint "közelebbi" műfajú anyagból. A valóság azonban nem ilyen racionális. Az ihlet nem köthető műfajok szerint, mint ahogy az sem feltétlenül követelmény, hogy műalkotásból származzék. Közönséges, mindennapi zajforrásból, jelenetből is származik ihlet, mint ahogy tudjuk, éppen ez a gyakoribb)
A hangok ihlető természetére vonatkozóan azonban most azért vetem papírra gondolataimat, mert egy nemrég megjelent könyvet olvastam. Kiss Dénes: "Az ŐSEGY titka és hatalma, avagy a magyar nyelv tana" címűt.
Nem vagyok nyelvész és költő sem. Csupán prózát írtam egész életemben, és még ma, öregségemben sem vagyok biztos abban, hogy egyáltalán író vagyok-e. De még most is előfordul, hogy bizonyos hangokat hallok, melyek néha csak



tűnődésre, néha pedig írásra is késztetnek. Persze nem arról van szó, mint a modern, praktikus érzésű ember gondolná, hogy "hallucináció". A hangok bizonyos együttesének, hangzásának mikéntje arra lehet alkalmas, hogy érzéseket, gondolatokat egyszerre keltsen fel, s a jelenséget nyilvánvaló, hogy minden, kissé is elmélyedésre hajlamos ember ismeri. Nem vagyok arra sem jó, hogy szükség nélkül racionalizáljam érzelmeimet. De Kiss Dénes könyvének olvasása közben a ráció rendkívüli fényének olyan megvilágosítását tapasztaltam, hogy nem hallgathatok róla.
Nyelvészeti munkaként vettem kezembe a könyvet. Noha jól ismerem szerzőjét, a kiváló költőt s nem hihettem, hogy számára idegen területre tévedt. De hiába ismertem már eddig is megjelent, számos nyelvi kérdést tartalmazó munkáját, ez az új tapasztalás új írásával kapcsolatban a nagy meglepetés erejével hatott. Egy költő, aki látszólag a higgadt rációnak minden indulattól mentes vizsgálódásával, "kutakodásával" - mint ő maga nevezi tevékenységét - ilyen könnyedén, ilyen otthonosan mozog a magyar nyelv elemzésében, kritikájában, távlataival és minden felmérhetőt felmér benne - ez nem költői tulajdonság. De nem is a nyelvészet szakemberére vall. Ez a hangoknak, a magyar nyelv hangjainak, betűinek, szavainak a természet-közelség ihletébe kapcsolódó vizsgálata. De ez a vizsgálat a lélek mélyének olyan ősi szövevényein kapaszkodik és emelkedik, terjed szét ötletesen és szűkül össze, önmagán túlmutatóan, mint egy sziklából előtörő forrás.
Kiss Dénes ebben a régen ismert, ősi anyagban, a nyelvből kielemezett ismeretekkel új csapást vágott. Egyszerűen újra "kézbe veszi" a magyar abc hangjait, s azokat minden bűvészkedő pózolás nélkül a természetes belátás útján "kezeli". Ő maga hozza fel példának az orvosi "kezelés" szóban rejlő ősi vonatkozást: azért "kezel", mert a régi orvos - értsd: varázsló - kézrátétellel gyógyított. Számtalan példát hoz fel, emel ki a nyelvhasználat megszokottságának mélyéből és tudatosítja vele mai elménket. A ragok, a képzők használatával kapcsolatban például a "fog" testrészt illető szavunkat "fogja meg", és viszi a kifejtésig eredetétől. A foggal való kapaszkodástól eljut a kézzelfoghatóig. Mindezt az ősi adottságból merítő logika segítségével. A logika és számszerűség Kiss Dénes "kutakodásainak" alapja. Nem a szavak származtatásának eddig szokásos nyelvészi operációiba, okoskodásaiba bonyolódik. Nem fűz faji, nacionális, szociális képzetekből bonyolult hálókat, melyekbe maguk a szerzők szoktak legelőször belebonyolódni. Mint nagyon bölcsen írja, nem akarja "összeveszíteni" egymással a szavakat. Egyszerűen a legősibbre, a legmélyebbre, vagy ha tetszik, éppen a legmagasabbra mutat, az "Ős-egy" felé, ahol az összevegyíthető különbségek véglegesen kibékülhetnek.
Ez bizony, már nem nyelvészet, hanem több annál: filozófia. Akkor is, ha a vizsgálódásoknak ráadásul még olyan eredménye is van, mely a magyar nyelvet különösen az ősi, természet-közel egy-szerűség leghívebb őrzőjének mutatja. Kiss Dénes jól tudja, hogy az igazi újszerűség nem abban van, hogy feltalálunk valami soha-nem-voltat, valami "új anyagot". Igazán újat ő is úgy ad, mint a legjelentősebb



alkotók: a meglévő régiből, az ismertből építkezik, de teljesen új módszerrel. Fáklyafénnyel világít modern módon olyan rétegekbe a nyelvben, ahol zseblámpával vajmi keveset láttak.
Tartóoszlopokat ver le, építész módjára a további elmélkedésekhez, mindenki számára, aki hajlamos az elgondolkozásra. Egyik felismerése ez: "A magyar nyelvben a mássalhangzók hordozzák a jelentéstartalmat. " A másik megállapítás pedig arra használja fel a már ismert meglévőt, hogy a zenére való hajlamot emeli ki: "A magyar nyelvet jellemzi és gazdagítja a magánhangzóilleszkedés vagy összhang zenei törvénye, Mintha hangvillát rezdítene egy másik hangvilla rezgése. "
Micsoda nagyszerű felismerés ez! Első olvasásra talán nem is mindenki tűnődik el rajta. Csak azok, akiknek már "vannak füleik" bizonyos hallomásokra. Mert azt mindenki tudja, hogy a versek sorai rímelnek, hogy ezek a rímelések lehetnek sajátosan dallamosak, tehát zeneiek, dehát miként függhet ez össze a jelentéstartalommal? Azzal, amit Kiss Dénes első helyen mond, hogy a mássalhangzók hordozzák. De nyomban mindezek után még ezt is leszögezi: "A magyar nyelvről... elmondhatjuk, hogy okos nyelv, azaz láttatja és bizonyítja, hogy hangzóink nem véletlenül jelentik azt az érzelmi, vagy értelmi dolgot, amit azután közmegegyezéssel elfogadunk. "
S itt már, mint előzetes példát, felhozza a "sikítás" szó "í" hangzóját. De a szerző a továbbiakban szinte felboncolja a nyelvet, megállapítja, hogy a magyar nyelv a törzsfejlődés kezdetlegesebb fokait is megőrizte a gyermeknyelvben, beceszavakban, s azokat együtt használja a fejlődés későbbi szakaszát jellemző szavakkal.
Mi pedig, ahogy okosodunk tovább szép magyar nyelvünk sajátosságain, újra és újra visszatérünk elmélázva azokra az irodalom számára sorsdöntő megállapításokra, amelyek nyelvünk zenei természetére, és hangzóink közmegegyezéssel alakuló zengéire, hangutánzó értelmeire-érzelmeire vonatkoznak.
Lehetetlen volna itt példákat sorolni, hiszen szerencsére ezekben még gazdagok vagyunk. Gazdagok, annak ellenére, hogy egyesek már jó korán megpróbálták nemzetünk nyelvét zsugorítani.
Az igazi író nem a politikával rezeg együtt, hanem a hangok, a szavak zengésével a zenével. Hogy is mondja Kiss Dénes a hangvillára utalva? "Mintha hangvillát rezdítene egy másik hangvilla rezgése... "
Milyen jó, hogy vannak írók, akiknek ezen kívül nem lehet más dolguk. Örüljünk neki, és az olvasott szavak után hagyjuk, hogy elmélázva megzendüljön bennünk egy régről ismert versszakasz, pergő ritmusú dob árnyékával kísérve, egy hangvilla



rezgése? Ebben az esetben azt hiszem, inkább mintha két fémlemez, réztányér, cintányér? rezdülne össze, de nagyon finoman, nem keményen, és éteri magasságban az ég felé:
Vétkeztem én, és vétkeztek ellenem, De legfőképpen lázadt szellemem, sarkantyúzott szünös szüntelen, Kosztolányi Dezső Könyörgés az itt maradókhoz
Budapest, 1995. június 21. Dümmerth Dezső
Kedves Déneském,
Itt mellékelem a magam szubjektív kísérletét, hogy hozzászóljak a Te nagyszerű munkádhoz. Nem tudom, miként ítélsz róla, mindenesetre teljesen rád bízom. Örülnék, ha hasznodra is lehetne, bár a mai világban az sem mindegy, hogy kitől érkezik a jó vélemény. Számottevő-e a bang?
Baráti szeretettel üdvözöllek sokszor, kézcsókom átadását kérve, s véleményedre kíváncsian (az is egy kritika lesz):
1995. június 21.
Dümmerth Dezső
BÁBEL ELŐTT
Az élet beszél - Bevezető
Amikor az ember beszélni kezdett, valójában a megteremtett, létrejött élet beszélt. A világ, maga a mindenség szólalt meg és kezdte mondani önmagát. De azt is mondhatjuk, hogy a mindenséggel váltott szót a mindenség fia, aki elkezdte kutatni lehetetlen eredetét, múltját.
A beszédet ugyanaz a levegő tette lehetővé, amely jótékonyan borította be a földet és megfelelő volt a hőmérséklet, tehát a halmazállapot és minden törvény segítette, hogy e mostani élet kialakuljon. A jeladás, a közlés, majd a számolás és írás kényszerű kialakulása pótolni kívánta azt, amit a teremtés az embertől megtagadott. Ugyanis az ember - jó ez vagy rossz? sajnálatos vagy ösztökélő? nem tudni - nem örökölheti az emlékezetet, tehát az ismereteket és a tudást. Azt mind magával viszi az elmúlásba. Csak az élet alapvető reflexeit örökli az újszülött. Minden mást újra és újra meg kellett tanulnia minden emberegyednek és minden nemzedéknek. Keserves dolog ez, sziszifuszi küzdés. Mégis folyton tágul a látóhatár, még akkor is, ha nem nagyon lehet ezt egyértelműen fejlődésnek nevezni. De nem változna



semmi, ha nem lenne beszéd, közlési lehetőség és annak megőrzése az utánunk jövők számára. Ha nem volnának könyvek és más rögzítők, elveszne a tudás zöme. Pontosabban, teljesen a szájhagyomány létezne, ami pedig nagyon lassan és pontatlanul hagyná örökül a tudás töredékét. Azonban az írás, a könyvek valamennyire pótolják az emlékezet öröklésének nagy hiányát, az ismeretekért való küzdelem és fáradság így sem kicsi. De ha ez sem lenne, minden emberrel sírba kerülne a tudás is. Ahogy sírba is kerül, de bizonyos formában mégis rámarad az utódokra. Ezért is érdekes a nyelvvel, nyelvekkel való foglalkozás. A nyelv a teremtés véletlen vagy szándékos mulasztását igyekszik pótolni. Mindezek tudtával szükséges kutakodni a nyelvvel kapcsolatban, s különösen fontos a magyar nyelv ismerete, mert annak alapja - ezt nem győzzük hangsúlyozni -a logika és a számtan. Alapvető hit: az egyszeregy, azaz, hogy minden körülmények között egyszer egy az egy. A gondunk az, hogy az egyet olykor nehéz meghatározni egyetemes érvénnyel.
Azt azonban mondhatjuk, hogy az élet megszólalt, az élet beszél. Az élet pedig oxigén, nitrogén, szén, só, foszfor, vas és így tovább. Mindezek szólalnak meg, miután szervezett rendszerré álltak össze. Noha ne felejtsük el Niels Bohr atomfizikus és gondolkodó nagyon egyszerű megállapítását: csakis akkor mutathatjuk föl az élő szervezetben e fémeket és ásványokat, ha az már megszűnt élet lenni. Ha már maga is visszatért szervetlen állapotába. Mert az élet, alkalmazkodva az egyetemes törvény erejéhez, irányításához, mondhatjuk úgy is, hogy annak kényszeréhez, az egyetemes tehetetlenségi erő vezényletével működik. Szervesen s látványosan tán csak a mész erős jelenléte gyanítható bennünk, amíg élünk. Különben az az erő, amit tehetetlenségi erőként tartunk számon, a legnagyobb erőnek mondható. Talán pontosabb, ha azt mondjuk, annak elindítója, létrehozója. Gondoljuk meg, az amit ősbum-ként emlegetnek, az hozott létre minden további mozgást a világegyetemben. Kezdve a csillagoktól az atomokig. Így aztán érthető is, hogy az atomok belső rendje hasonlít például a bolygórendszerekéhez. Hát ennek az Isten számára is fülsiketítő "ősbum"-nak következménye minden szervetlen és szerves dolog létrejötte. A tehetetlenségi erő kerengeti a bolygókat, a csillagokat, a galaktikákat, a galaxisokat. S arra is választ ad, hogy mién jön létre a logika.
Az olvasó e könyvben teljesen új magyar nyelvvel ismerkedhet meg. Meglepődve veszi észre azt, amit e sorok írója is tapasztalt mintegy negyven évnyi kutakodás után, hogy beszéljük e szép, különös nyelvet, de nem ismerjük. Tudjuk és tudja a világ - sokszor hangoztatják is -, hogy a magyar nyelv titokzatosan egyedülálló a nyelvek között. Mondják és mondjuk, tudják és mi is tudjuk, ám valójában nem törődünk ezzel a ténnyel. Magam is csak 1998 augusztus ötödikén éjszaka döbbentem rá, hogy mi az oka annak, hogy e könyv (is) létrejöhetett. Az ok nagyon egyszerű, úgy közeledtem a magyar nyelvhez, mint ismeretlen, még meg nem fejtett, titokzatos jelenséghez. Miközben már évtizedek óta napi tevékenységemmé vált a nyelvünkkel való foglalkozás, kiderült, hogy igazam volt. Ezt a nyelvet még soha, senki nem fejtette meg, noha használjuk, de belső lényegét nem ismertük



idáig. Magam elszántan, gyanakvások és támadások ellenére, megkíséreltem, hogy titkait, rejtett törvényeit megismerjem. Talán sikerült bizonyos mértékig fölfednem a titkokat, de még aligha ismerem az egész valóját a magyar nyelvnek. Ám, miközben úgy működik látszólag, mint bármelyik nyelv a világon, így is használjuk, eszerint bánnak vele a nyelvészek, nyelvünk, lényeges tulajdonságait tekintve, eltér a világ legtöbb - mondható, hogy valamennyi - nyelvétől!
Magam erre igazán a kutakodás közben jöttem rá, mégpedig fokozatosan, de egyre nagyobb meglepetések következtében. Bizonyos tehát, hogy azért juthattam el idáig, mert egyre jobban elhittem, hogy még meg nem fejtett titokkal állok szemben! Tehát eszerint is kell hozzá közeledni. Fölfogtam, hogy öntudatlanul ez a meggyőződés vezérelt. Igazában a Bábel előtt című kötetben foglaltam össze mindazt, ami számomra megmutatkozott... Egyébként magam makacsul tördeltem el a szavainkat, forgattam őket ide-oda, és sosem hiába! (Erre már az első, 1971ben megjelent nagyobb tanulmányom után Nagy László megtisztelő hevülettel biztatott, mert azt mondta tanúk előtt, hogy ebből még ő is tanult, abba ne hagyjam a szavak eltördelését! Még a botját is magasba emelte szép fenyegetésként) Tehát nem könyvekből, nem egyetem vagy főiskola padjaiban ülve, előadásokat hallgatva tudtam meg fontos dolgokat a magyar nyelvről, hanem magától a magyar nyelvtől! S ez döntő volt a továbbiakban. Mert ahogy ezt napról napra jobban fölismertem, úgy voltam a dologgal, mint az alkoholisták. Egyre többet kívánjam belőle, egyre többet kutattam a nyelvünket. Ezt tettem és teszem ma is éjjel és nappal. Amikor már a Bábel előtt című kötet, illetve az Az aki fázik, fát keres és tucatnyi nagyobb tanulmány összefoglalását írom. Valóban éjjel-nappal. Szószerint! Ki tudja hányszor keltem föl éjszaka, ha eszembe jutott valami fontos. Tudtam tapasztalatból, hogyha azonnal nem írom le, bármennyire is rendkívüli, magától értetődően természetes a gondolat, másnap reggelre eltűnik, elfújja a szél, mint már történt verssorokkal annyiszor. Igazában öt könyvben, valamint több folyóiratban megjelent tanulmányok, esszék összegezését kellene elvégeznem, de ahogy látom, ez nem sikerülhet úgy, ahogy illő és méltó volna. De azért megpróbálkozom vele és nem akarok csalódást okozni Püski Sándornak sem, aki az összegezésre már esztendeje fölkért.
Annak nagyon örülök folyamatosan, hogy kedvenc íróm is a magyar nyelv makacs tisztelője, nagyrabecsülője volt, az egyik előd, ösztökélő, biztató. Édes bátyám ő! De a legeslegelső nagy tanítóm, kezdettől a magyar nyelv volt és maradt. Senki mástól nem tudtam meg többet, mint Tőle, Nyelv-édesanyámtól. És máris mondhatom, nem tudhatok meg a jövőben sem! Most az új, összefoglaló munka esetében is gyakran kell hagyatkoznom az eddigiekre, de ez a kötet zömében új vagy finomított gondolatokat ad közre.
Az 1930-as években több alkalommal is kiadták A PESTI HÍRLAP NYELVŐRE című kis könyvecskét, abból idézünk. Sajnos ezen, a lap ajándékaként szétküldött kiadványon nincsen keltezés. Szerkesztette és az előszót írta Kosztolányi Dezső. Az ő, nyelvünkkel kapcsolatos hitvallását, mint valami imádságot kellene ismernie



minden magyarnak. E mondatoknak ott kellene állniok nagy betűkkel minden magyar iskola minden termében, közvetlenül a koronás címer alatt! Innen sem hiányozhat a nagy magyar író nyelvünkkel kapcsolatos hitvallása. "Az a tény hogy anyanyelvem magyar, és magyarul beszélek, gondolkozom, írok, életem legnagyobb eseménye, melyhez nincs fogható. Nem külsőséges valami, mint a kabátom, még olyan sem, mint a testem. Fontosabb annál is, hogy magas vagyok-e vagy alacsony, erős-e vagy gyönge. Mélyen bennem van, a vérem csöppjeiben, idegeim dúcában, metafizikai rejtélyként. Ebben az egyedül való életben csak így nyilatkozhatom meg igazán. Naponta sokszor gondolok erre. Épp annyiszor, mint arra, hogy születtem, élek és meghalok. "
Igen, szent meggyőződésünk, hogy e soroknak ott kellene lenniük nemcsak iskolákban, hanem minden művelődési intézményben, minden olyan helyen, amely a magyar nemzet javát kívánja szolgálni. Meg kellene tanulni, akár a verset és mondani. Persze csak akkor, ha magyarok akarunk maradni. Ha senki emberek semmi országában kívánunk élni, akkor nem. Mint ahogy most is ez a helyzet! Még nincs vége a már több évszázada elkezdődött nemzetgyöngítésnek, nemzetalázásnak (persze mindez régebbi időkre nyúlik vissza, hiszen Trianon nem a kezdete, hanem a tetőzése volt aljas, sanda erők korábbi törekvéseinek), s az elmúlt nyolcvan évben csak alig húsz, csonkítás utáni, sok ellentmondással terhelt esztendő jutott a nagy sebzettség utáni ocsúdásra, ám azt is szétrombolta a második világháború. Az 1990 óta eltelt időt pedig elherdáltuk! Pontosabban elherdálták az illetékesek, a vakítottak és gyávák, és elszalasztottak több történelmi pillanatot is. Újra vétkes mulasztásokkal terhelődtünk. Ennek ellenére vagy éppen ezért is, azt vallhatom, hogy úgy kell vigyáznunk nyelvédesanyánkra, mint szülőinkre, fölnevelőinkre, valamint gyermekeinkre. Együttesen és közös tudattal kell fölismerni és hirdetni az anyanyelv megőrző erejét, fölismerni hatalmát és élni vele.
A legmagasabbrendű gondolkodás lehetőségét nyújtja nekünk, mert nem szolgák, hanem méltóságosok nyelve. S hogy mennyire az valóságosan és jelképesen, azt bizonyítja e könyv is, ámbár nem lehet teljes és tökéletes. Mégis lehet a Magyar Biblia előképe. Mindenesetre, a magyar nyelv rendszere, működése arra mutat, mintha megőrizte volna a Bábel előtti ősállapotát. Mintha a nyelvek összezavarása a magyar nyelvet nem érintette volna! Mert az egyes nyelveket vizsgálgatva azt tapasztaljuk, hogy azokban egy-egy nyelvi szóelem és jelentés, mintha a magyar nyelvből került volna oda. De csak egy-egy, olyan rendszeralkotó képzőkből, mint például a SZER, SZOR, SZÖR, mert például az angol serial, serien jelentése SORozat, a service (szerviz) SZOL-gálat, vagyis sok-SZOR-os és rend-SZER-es kiSZOL-gálás. Később láthatjuk részletesen, hogy e nyelvi elemek, amelyből az angolban néhány van, a magyar nyelvben, minden lehetőséget számítva, legalább kétszáz - 200 - szavunkban előfordulhat szóalkotó elemként. De említem itt rögtön az angol car kocsi, autó jelentésű szót, amelynek ősalapja a KERÉK, KEREK, KÖR stb. A K+R mássalhangzó képlet is legalább kétszáz szavunkban található meg, ha nem többen, a G+R stb. változatokat is ide értve. De ahogy említettük, mindezekről később, még többször is kell szólnunk.



Trianont "jutalmul" kaptuk Európától azért, amit mindig hangoztatunk holott ma már csupán büszkeségből sem kéne -, hogy föltartottuk évszázadokon át az oszmánt. Ebbe is csak mi rokkantunk bele! Azután lassacskán kialakult sanda nemzetköziség stb. címén a belső Trianon, és tobzódott a nemzetárulásban, nemzetgyöngítésben. Ránk kiabálták gyűlölettel a bűnös nemzet megbélyegző, megbénító jelzőjét. Ezzel nemcsak önérzetünkbe gázoltak, hanem a tolvajlást hitelesítették. Azt a Trianon utáni gyalázatot, aminek többszörösen is áldozata a magyarság! (De áldozatai más kis népek is, sőt, maguk az orgazda-országok!
Segítettek elaltatni a szomszéd népek lelkiismeretét, mert mára olyan magatartás alakult ki a magyarság irányában, mintha mi kaptunk volna tőlük roppant területeket és vele az ő nemzetükből való milliókat. Igencsak sajátos hazug, hamis és tudathasadásos állapotban leledzenek és kénytelenek hazudni szüntelenül! Hazudni múltat, történelmet, neveket, eseményeket. Ez a hazugság meghatározza a szavak "származását", ennek bizonyítéka például a Magyar történeti-etimológiai szótár három vastag kötete. Nemzedékek kapták ezekből a hamisságot, és ez vár további nemzedékekre, ha lelkiismeretes, jól felkészült, fiatal magyar, magukat méltán értelmiséginek vallók és nyelvészeink nem figyelnek oda!
Alább egyetlen példát mutatunk be arra nézve, hogy milyen felelőtlenség, tudatlanság és - sajnálatosan az sem elképzelhetetlen, hogy - sanda szándékosság hat ellenünk, mert e kötetek tartalmának nagy része nemcsak hamis, rossz, bizonytalan, hanem magyarságellenes! Az egészen bizonyos, hogy kicsiny tudású, korlátolt szemhatárú emberek munkája a csaknem 3500 oldalt kitevő három kötet, s nagyon kevés a kivétel, az alapos munka. Ez a példa csak egyetlen a sok-sok közül, de jól mutatja a szócikk írójának felkészületlenségét, felületességét.
Tulipiros tulipán
A magyar nyelv történeti-etimológiai szótára, továbbiakban TESZ, Ő-Zs. 3. kötet 999. és 1000. oldalán írnak a tulipán és a tulipiros szóról. Összefoglalásként közlik, hogy vándorszó, s példákat mutatnak be a cseh tulipán, a szlovák tulipán, az olasz tulipano, az angol tulip stb. szavak fölsorolásával, majd megállapítják, hogy a holland A. C, Busbecq császári követ 1554-ben a "turbán" jelentésű perzsa szóval nevezte meg a virágot. Aztán, idézzük: "A magyar tulipán közvetlen forrása bizonytalan. Származhatik az olaszból és a németből is. " A következő szócikk a tulipiros. Idézünk: "A tuli előtag ismeretlen eredetű, az utótag a piros, melléknév. " Alább: "Az összetétel főnévi szerepe másodlagos: e szőlőfajta élénkpiros színéről kapta nevét. " Aztán elmondják, hogy mi mindenből nem származtatható. Igazában eredetéről nem is szólnak. Pedig nem kellene még Czuczor-Fogarasi Magyar nyelv Szótárát sem ismerniök, csupán egyetlen finn szót, amely így hangzik tuli, jelentése tűz, láng és például a tüzes tulinen, de közeledvén a lényeghez, a finn tulipunainen jelentése bizony tűzpíros.! Mivel a punainen jelentése piros, azonnal egybeáll a szó! Az Elő-Ázsiában őshonos, onnét származó s valóban a turbánra is hasonlító virág színe eredetileg piros) A hollandiai nemesítésben kapott új, más színeket.



Ugye a dolog nem is olyan bonyolult. Érdemes azonban ide másolni CzuczorFogarasi emlegetett 12 kötetben megjelent munkájának hatodik kötetéből - 1871-es kiadás -a 487. oldalról a TULIPIROS szóval kezdődő szócikket: "TULIPIROS, (tuli-piros), ösz. mn. Eleven piros; különösen szőlőfajról mondják, melynek piros színű, s vékony áttetsző bőrű bogyói vannak. Egyezik az első résszel a mongol tüle, (láng), mely igeként am. éget, gyújt; továbbá a szintén lángot jelentő perzsa tólus v, tólas (Vullersnél), és a tüzet jelentő finn tuli. Kriza J. gyűjteményében eléjön a dali veres (talán csak tréfásan). " A gyermek kéri apját: "Apám uram, hozzon nekem vásárfiát. Hozok fiam, dali veresset, hoppi kéket, látatlan zöldet. " Ráadásul két megjegyzésünk is van, s akkor már senki számára sem szükséges további magyarázat. Zalában az áttetsző bőrű, élénkpiros (eleven! ) és nagyon jóízű, édeszamatos szőlőt delavári- nak nevezték nagyapámék. (A deli, délceg, dalia bizony eleven színű, pirospozsgás, nem?) És mit ad Isten, azaz a szótár, finnül a vásárfia, akár hiszik, akár nem, tuliaset. Mindezek "összehozásához" nem szükséges egy diploma sem, csak kis szorgalom, képesség és tudás! De az igen! Egyébként nemzedékeket csapunk be, hamis, nem igaz feltételezésekkel. És ezt nevezik, gondolják sokan tudománynak! Aligha kell erős szavakat használnunk arra nézve, hogy nemcsak hiba - én így gondolom -, hanem vétek a magyarság, a nyelv és a tudomány ellen! Egyszerre ennyi és nem kevesebb! Ki kell mondanunk, hogy ez a jelenség is ahhoz a dologhoz tartozik, amit belső Trianonként szoktunk emlegetni.
Ami pedig a szomszédainkat illeti, nem irigylésre méltó, nem nemes és tisztességes a helyzetük.
Kénytelenek becsapni saját magukat és utódaikat, akik hazugságban nevelkednek és gyűlöletet szít bennük a félrevezetés. Ezért is fontos, hogy fölismerjük nyelvünk minden különlegességét, a matematikához, a logikához való közelségét, pompás játékait és népet-nemzetet megtartó erejét. Jobban vigyáz ránk, mint tíz NATO, ha mi is vigyázunk rá. Eddig is általa maradtunk meg. Így mostanra a magyarság nem faj kérdése, hanem öntudat, tartás, nemes emberi tulajdonságok vállalása. Ennyi igazságtalanságot nagyhatalmak, nemzetek még soha nem zúdítottak más népre, mint a háttérben a pánszláv törekvésekkel, Benes és Masaryk "munkálkodása" nyomán Anglia és Franciaország félrevezetett államférfiai a magyarságra!
Végső soron összezavarták Európa életképes részeit, elválasztották egymástól a természet által támogatva létrejött földrajzi egységeket, gyökereket vágtak el, megakadályozva ezzel az élet alapvető folyamatainak kapcsolatait.
Trianon tehát Európa szégyene és gyalázata!
Ezért is tabu a legtöbb európai országban ez kérdés. Hiába Pozzi és mások figyelmeztetése, hiába milliók szenvedése és halála, Európa behunyja a szemét vagy másfele néz, különösen, hogy mindez orosz érdek is. Ide kapcsolódik gerinctelenség, az egyes "tudósok" szolgai hajbókolása, azoké, akiknek papírjuk van az alkalmasságról, de tehetségük igencsak ici-pici vagy semmi! Így történt



meg, hogy 1945-ig az ismeretlen szavaink, azaz nem "finnugor" vagy török származású szavaink zöme germán, német eredetű volt, majd 1945 után e szavaknak ugyancsak zöme szláv származású lett! Vagyis magyarságtól nemcsak a hazáját, földjét és javait kívánták elvenni, hanem mindenét! A nyelvét, szavait, értelmi képességét, s minden vonatkozásban háttérbe kívánták szorítani, olyan nomád néppé alacsonyítani, amely semmihez sem értett, mindent a szlávoktól tanult meg! A belső trianonizálás ma is folytatódik! (Holott a nomádság sok vonatkozásban a fejlettséget jelentette! Nem sokkal halála előtt drága és zseniális tudósunk, művészünk, László Gyula, aki barátjának nevezett, s akivel volt szerencsém csaknem harminc éven át igazi baráti kapcsolatban lenni, ő mondta a honfoglalás körüli-előtti időkre, hogy akkor még nem volt művelt Nyugat, hanem művelt Kelet volt!, tehát az itt lévő és több hullámban visszatérő honfoglaló eleink legalább annyi műveltséget hoztak ide, mint amennyit itt kaptak!
Nyelvünk arra is bizonyíték, hogy valójában többet hoztak ide annál, mint amennyi itt várt rájuk. Számunkra ez nemcsak számvetés, hanem számottevő számbavevése például a számtannal és a logikával kapcsolatos belső nyelvi rendnek, ami a magyar nyelv alapvető jellemzője. Nekünk a nyelvünkben vannak piramisok, mint azt maga a nyelvünk tárta elénk. Mindenki a saját szemével láthatja bizonyítékokat! És, ahogy mondani szokták az alapigazságot: a tények makacs dolgok. A nyelvet a valóság hozta létre, az alakította. A valóság pedig \'egyszerre volt társadalmi, történelmi és földrajzi helyzet.
Nekünk magyaroknak tehát a nyelvünk maradt legfontosabb kincsünk, érte küzdenünk kell életre-halálra, mert számunkra a nyelvünk élet és halál kérdése! Az említett, Kosztolányi Dezső által szerkesztett nyelvőr könyvecskében többen is írnak nyelvünkről, köztük a nagynevű dr. Négyesy László. Ő is azt írja nyelvünkről, hogy Európa közepén szigetként áll, de sokféle tulajdonságával nemcsak különbözik a többi nyelvtől, hanem azoknál sokkal gazdagabb.
Külön szól a hangzók összhangjáról: "Egész szókincsünk (az egyszerű szókat értve) két hangtartományra oszlik, mintegy dúr- és mollskálára. " Majd így ír: "Európa művelt nyelvei közt, a görögöt kivéve, leghosszabb idő óta él önálló életet. " Mi már sejtjük, hogy nyelvünk, minden valószínűség szerint a görögöt is megelőzi, csíráját tekintve, alighanem tekintélyes évezredekkel! De lássuk még miket írt Négyesy László: "A honfoglaláskor már nemzetté szervezett nép nyelve volt, tudatos nemzeti lélek szerve, régóta külön egyéniség volt a nyelvek közt, folyama zárt mederben áramlott.
Megkülönböztette nemzetünket szomszédaitól összetartotta a magyarságot... Szókincsünk eredeti gazdagságát az egyszerű föld népének nyelvében is tapasztalhatjuk. Müller Miksa, az Angolországban működött német nyelvtudós az



egyszerű emberek szókincsét néhány százra, az angol munkásét körülbelül 300-ra becsülte. magyar pásztornak csak az emberi és állati testrészekre, a különféle állatok élettanára, légköri és évszaki jelenségekre ennél jóval több szava van, a mellett használja az általános szókészletet. " Alább: "Hogy a költői szólásra mennyire alkalmas nyelvünk, azt egyaránt bizonyítja népköltésünk és költői irodalmunk.
Háromféle versrendszer egész ritmikai lehetőségeit meg tudjuk szólaltatni magyarul. Mi a görög tragikusokat és lírikusokat eredeti versformáikban tudjuk tolmácsolni (tolmács: -tól más! KD.). Míg a francia prózában fordítja, mi német, angol, francia, olasz és spanyol költészet minden termékét eredeti ritmusában tudjuk nyelvünkön tükröztetni, Shakespeare-t éppúgy, mint Calderont, Danték Goethét-t éppúgy, mint Hugo Viktort"
Kosztolányi Dezső ír Frankl Ágoston Lajos, cseh születésű költő és az olasz Mezzofanti bíboros 1830 tavaszán történt találkozásáról. Az olasz bíboros, akit Kosztolányi a nyelvek pápájaként emleget- mert Mezzofanti hatvan nyelven beszélt (más források szerint száz nyelven tudott) -, következőket mondta a cseh költőnek, amit az föl is jegyzett, így maradt fenn: "Tudja mondta beszélgetés során a cseh költőnek -, melyik nyelvet tartom az olasz és a görög után, minden más nyelv előtt, leginkább dallamosnak és verselés szempontjából leginkább fejlődésre képesnek? A magyart. Ismerem néhány új költőjüket, néhány versüket, melyek dallamosságukkal meglepnek. Ügyeljen, ebben nemzetben egyszerre csak fel fog tündökölni egy költői lángész, és nézetemet igazolja. magyarok, úgy látszik, még nem is tudják, micsoda kincs lakozik nyelvükben."
Kosztolányi is arról tűnődik, kiknek a verseit olvashatta a zseniális olasz? Minden bizonnyal olvasta Csokonai Vitéz Mihály, Kisfaludy Sándor és Berzsenyi Dániel verseit. Ám éppen ezt a nagy nemzedéket követte, ha szabad ezt így minősíteni (nem szabad, inkább a mondanivaló kedvéért tesszük), legalább olyan nagy nemzedék, amelynek elég csak három tagját említeni: Vörösmarty, Arany, Petőfi, és máris elérzékenyülve és elismeréssel gondolunk a nagy olaszra, a vatikáni könyvtár művelt könyvtárnokára. S ha a későbbi nagy költőink során végigtekintünk egészen napjainkig, akkor már méltán csodálhatjuk Mezzofanti látnoki képességét. Ezek után talán nem is kell mondani, hogy Mezzofanti magyarul is tudott. Mint ahogy beszélte nyelvünket a jeles utazó, irodalmár, Sir John Bowring. A szintén sok nyelven beszélő angol úr beszélt Kőrösi Csoma Sándorral is, járt Pesten, találkozott Bajzával és Vörösmartyval is.
1830-ban adta ki Londonban magyar költők általa angolra fordított verseit. (A kötet címe Poetry of Magyars és e sorok írójának megvan az eredeti kötetről készült fénymásolat!) A versfordítások előszavában a magyar nyelvről, mint egyedülálló és ősi jelenségről ír, amely már akkor önálló nyelv volt, amikor a legtöbb európai



nyelv nem is létezett. (A későbbiek során idézzük angolul és magyarul Sir John Bowring gondolatait, amelyeket a Bábel előtt című könyvünkben is közöltünk.)
Az olvasó, aki találkozott e könyvel, már sejti, talán tudja is, hogy miért adtuk könyvünknek ezt az alcímet: ISTEN NYELVE. Magunk a Bibliából ismert gondolatot, KEZDETBEN VALA AZ IGE, jelentősen másként értelmezzük. Ám nem dacból, hanem mert egész nyelvi rendszer bizonyítja nyelvünkben, hogy az ig, egyet jelent! Ahogy erről alaposan szólunk majd. Tehát kezdetben vala az IGEN. Mint ahogy a következő ismert gondolatot is a maga lényeges hátterével és valóságával értjük: AZ ISTEN MEGZAVARTA AZ EMBEREK NYELVÉT ezután lett a bábeli nyelvzavar. Igen, az Isten, de nem a Teremtő Atyaúristen, hanem az ISTEN EMBEREK ÁLTAL VALÓ ÉRTELMEZÉS.! Ez a zavar máig tart, és a háborúk és gyűlölködések hátterében ott vannak a különböző vallások. Ott találjuk az emberi silányság, hatalmi vágy, gőg stb. minden jellemzőjét, s azt a törekvést, amivel minden vallás magának kívánja kisajátítani az Istent. vele természetesen a hatalmat és az uralmat. Ez az Isten mára nagyon is elkorcsosult gyakorlatban, mert pénz, bank, fegyver, és másokat még az életből is kirekesztő eszmék kép- viselik. A magyar nyelv azonban a maga természetes módján működve, egyedül a logika törvényei szerint él és fejlődik. A Kezdetben vala az igen a csecsemő fölismerését jelenti, amikor elkülöníti az egy kezét s ugyanígy egyezkedik a világ más dolgaival. Amikor minden kis ember fölfogja, hogy a MÁS, minden MÁS is EGY! Kitűnő és páratlan összetett szavunk az EGYMÁS. Így összeforrva, noha nem is gondolunk rá egész eszmét testesít meg! Az emberszabású eszme lényege, amit leginkább elfogadhatunk alapelvként, nem a szürkévé koptatott másság, hanem sok nyelven ilyen tömören ki sem fejezhető EGYMÁSSÁG.
(Már itt felhívjuk a Tisztelt és Bátor Olvasó figyelmét arra a sajátosságra, ami mögött egyetemes törvény fényeskedik, de amit mi magyar nyelv kutatása közben leltünk meg! Tehát, hogyha leírjuk több, nyolc-tíz nyelven ezt a négy szót: ÉN, VAN, EGY, IGEN, akkor megdöbbenünk, hogy ami az egyik nyelvben azt jelenti, hogy én, például az oroszban ja = én, - az ejtés fontos! -, az a németben ja= igen, vagy például az egy-et (1), az angol úgy ejti, ahogy a magyar a vant. És így tovább! Minél több nyelv szavait írjuk le e rendszer szerint, annál jobban megdöbbenünk. A dolog oka EGYETEMES! E fogalmak lényege, magja UGYANAZ.! Ami mást jelent, de mégis azt. Mert végső soron nem mást szolgálnak, mint a másik könyvünk címében szereplő ősegy fölismerését, és fogalmának finom későbbi elágazását! De mindezekről másutt is el kell mondani a véleményünket. Ebben az esetben valóban a tudás szülője az ismétlés.
Addig is csupán annyit teszünk a föntiekhez helyen, hogy a mindennapi mássáállandóan föltűnik például a keltezésben - azon a napon, amikor a nap kelt mi magyarok a legfontosabbat, az évet írjuk előre, mert nap, hónap többször is lehet, ám minden év csak egyszeri! Vagy a nevek esetében az elkülönítő, egyedivé tevő vezeték- vagy előnév kerül előre. Ezt az utóbbit már minden olyan helyen



kénytelenek alkalmazni, ahol a nevek a fontosak, például könyvtárakban, sportversenyeken, telefonkönyvben stb. már mindenütt előre kerül a vezetéknév. Nem kell nagy jóstehetség ahhoz, hogy jelezzük, erre tér át majd kényszerűen a világ, mert ez logikus minden dolgok rendjében. S ki tudja miért, a magyar nyelvben már régóta ez gyakorlat. Vagy mi már sejtjük, hogy nyelvünk természetes logikájából következik ez is.
Alighanem ezt vette észre Kodály Zoltán is az egyik első, minden bizonnyal ügyetlenke írásomban, amit - sajnos halála előtt talán fél esztendővel mertem csak hozzá eljuttatni a még Pécsről ismert Sárika asszony segítségével. Édesapja, Péczely László tanár úr vett fel bennünket Bertha Bulcsúval 1956 nyarán a pécsi Pedagógiai Főiskolára. Péczely László kitűnő irodalomtörténész volt, e sorok íróját megtisztelően kedvelte, még tanítványokat is szerzett, két kislányt, akiket német nyelvre tanítottam. Látszólag nem ide tartozik, de engedje meg az olvasó, hogy itt is megjegyezzem, Péczely László, a nagyszívű tanár úr, alighanem az életemet is megmentette 1956 novemberében!
Nos, talán néhány hónapon múlott, hogy Kodály Zoltán nem személyesen kérdezte meg azt, amit Sárika asszony közvetített távbeszélőn. Sosem felejtem el a szavait: "Az uram azt kérdezi, hogy olyasmit keres maga a nyelvben, mint ami zenében a pentatónia? " Akkor engem égig röpített az elragadtatás. A Tanár Úr, a Mester azonnal fölfogta a dolog lényegét. És Kodály nem azt kérdezte, van-e a szerzőnek diplomája. Van-e pecsétes jogosítványa arra, hogy kutakodjék magyar nyelv mélységeiben, hanem rögtön világos volt számára a lényeg, és arra kérdezett rá! Hát nem vagyok szerencsés? Kodály Zoltán és Nagy László már az első, botladozó lépéseknél kézenfogtak! Nagy Lászlóval aztán többször is leültünk kettesben és elmondtam további gondolataimat, amelyeket nagy figyelemmel hallgatott, s nem maradt el a további biztatás sem.
Szólni kell e munka megvalósulásának előzményeiről. Már sokkal előbb hozzáfogtam volna ahhoz, hogy a megjelent tanulmányokból, előadások jegyzeteiből megírjam mindazt, ami korábban három, a magyar nyelvről készült kötetben megjelent. E három könyv, a megjelenés sorrendjében a következő: JÁTÉK és TÖRVÉNY Szépirodalmi Könyvkiadó, 1984 - Ősnyelv- nyelvŐS? Antológia Kiadó, 1993 - Az ŐSEGY TITKA ÉS HATALMA, avagy A MAGYAR NYELV TANA, Püski, 1995. Sőt, pályázatra is beadtam a Nemzeti Kulturális Alap Könyvkuratóriumához, de két alkalommal is elutasítottak már a kérelemnél, noha a munkát egyáltalán nem ismerték! Ez meglehetősen lehangolt. Egyrészt, mert úgy éreztem, az működött, amit föntebb is belső Trianonnak neveztem, másrészt nagyon-nagy felelőtlenség volt az elutasítás azok részéről, akik valamilyen előítélet nevében, a magyar adófizetők pénzének sorsáról döntöttek! Így azután lassan íródott könyv, inkább alaposabb tanulmányokat írtam biztosabb megjelenés miatt. Különösen így volt azután, hogy a Havi Magyar Fórum szerkesztői fölajánlották lapjukat és a két utóbbi kötetről megtisztelően írtak. Valamint sokat segített a Miskolci Bölcsész



Egyesület elnökének, dr. Gyárfás Ágnesnek az ajánlata, hogy az ottani magánegyetemen mintegy hét éven át tarthattam előadásaimat Nyelv és logika címmel, illetve Nyelv és lélek címmel.
Az új kötet az említett könyvek, valamint a Bábel előtt és az Aki fázik, fát keres című könyvek, és legalább tucatnyi azóta megjelent tanulmány összefoglalója. Ezáltal azt kockáztattam, hogy bizonyos, elkerülhetetlen ismétlések terhelik majd a könyvet, de aztán beláttam, hogy ez szinte szükséges is. Ugyanis maga a nyelv, amiről írok, szintén ismétli a szavakat, ez rendje, logikája. Ám ezek a szavak mégis szinte minden alkalommal, ha árnyalatnyit is, de eltérő jelentéstartalmat képviselnek, mégpedig amiatt, hogy más és más szókörnyezetben jelennek meg.
Nos, ezt a köznapi tényt elfogadtam, mert az ismétlések valamilyen változatok, valamint meggyőződésem, hogy nem gátolják a mondanivaló befogadását, sőt, segítik azt. A könyv első részét, az ábécé áttekintését, képleteket stb. mintegy általános bevezetőként, eligazítóként írtam, mondhatom, baráti biztatásra. Újra szükségesnek tartom elmondani, hogy egy előadásom után odajött hozzám dr. Kelemen Zsolt és neje, dr. Somhegyi Annamária és fölajánlották a könyv megjelentetéséhez szükséges anyagiakat. Kétségtelenül döntő hatással volt rám ez a váratlan és nagyszabású, nagyvonalú ajánlat, igazában ezután kezdtem a könyv tudatos megírásához, illetve összeállításához. (Majd néhány hónapja - ezt 1998. november 20-án írom ide - Abadi Sándor, olvasva a megújult TURÁN című lapban az összefoglalás szándékával írt dolgozatomat, ugyancsak jelentős összeggel járult hozzá ahhoz, hogy a könyv szép is legyen, valamint már előre készítsünk róla ismertetőt!
Természetesen a Bábel előtt című, első összefoglaló jellegű kötetről van szó.) A könyv első része ez a száznál is több oldalnyi bevezető, kézenfogó eligazító. Fzt követik tanulmányok, majd a Függelék következik. Ám ez a Függelék játékos verseket is tartalmaz, megjelenít és bemutat sokféle nyelvi lehetőséget.
A Függelék második részében táblázatot közlök mássalhangzó képletekről, jegyzetekkel. Noha a Függelékhez csatoltam ezeket, úgy vélem ez könyv egyik legfontosabb része, amelyről lehet vitatkozni, de lehetséges annak kiegészítése is, hiszen ahhoz, hogy teljes legyen, számítógépes csoport munkájára volna szükség. Illetőleg elég nehéz lenne még úgy is elérni a teljességet, mert a változatok száma, ha a nyelv elemi részeit vesszük alapul, végtelen. Talán jó is volna, nyelvünk feltérképezéséhez segítene hozzá világon első ízben -a lehető szótagok, szavak képzésének fölmérése. Valószínű minden elképzelést fölülmúló adatokról szereznénk tudomást, például ami a szókincs mennyiségét illeti. Mert hol, miféle szótárakban szerepel az a lehetőség, amit jelez az ingyom-bingyom, az egyedembegyedem, igen- bigen, anya-banya ezer meg ezer lehető változata? Pedig jelentését és hangulatát tekintve is, valamennyi külön szó! Nem beszélve az ilyen szavainkról, mint amelyeket beszéd közben használhatunk és használunk is. Ki



tudja, hogy ez a szín Pista aéí-e? Mondjuk, betűket festünk különböző színekkel, akkor ezt bizony valóban megkérdezhetjük, no meg azt is mondhatjuk, hogy Jóska áiéihez nem illik a zöld. Bizony a beszélt magyar nyelv szókincsének csak egy része található a szótárakban! Aztán ki vizsgálta meg e nyelv ősi s egyúttal legkorszerűbb csúcstechnológiáját, elnézést hogy kivételesen félig idegen szót használok.
Mondhattam volna csúcsrendszert is, de talán akkor nem egészen értenék meg a meghonosult jelentés miatt. Mert bizony csak öt-hét szóval képesek más nyelvek kifejezni ezt az egyetlen magyar szót - amihez hasonlót viszont igen sokat bemutathatnánk! - meghívattathatnátok. Mi az alapszó? A hív, sőt, alighanem a hí (hű!). Hiszen hű, hív, hívünket hívjuk meg! Nos, a magyar is mondhatná így is ezt szót, amely tagolva így néz ki: MEG-HI-V-AT-TAT- óHAT-NÁ-TOK, MONDJÁTOK NEKIK, HOGY SZÓLJANAK VALAKINEK, HOGY HA LEHET HÍVJANAK MEG, Stb. Több változatot is tudnánk bemutatni arra nézve, hogy mi tudunk úgy is beszélni, ahogy más nyelveken lehetséges, ám tudunk sokkal tömörebben is.
Legalább kétféle rendszer és nyelv él, hat és működik a mai magyar nyelvben! Ez a legkevesebb, amit elöljáróban el kellett mondanunk. Amit remél e sorok írója - aki mintegy negyven éve foglalkozik a magyar nyelvvel, de több mint három évtizede már szinte napi tevékenységként -, az nem más, mint a BÁBEL ELŐTTI NYELVÁLLAPOT példátlan emléke, jelenléte ebben a különleges ÉLŐ SZERVEZETBEN, RENDSZERBEN. Valamint az, hogy a dolgozatok egymásba szövődve, egymásnak válaszolva-felelve képesek bemutatni azt az élő csodát, amit a magyar nyelv jelent s nemcsak magyarok, hanem a világ számára is! Még akkor is így van ez, ha erről nem tud a világ. Utóirat -amely mottó is lehetne
Aligha lehetnek hivatalból kiválasztottak tudományban és tehetségben. Születettek vannak és eredendően alkalmasak. Éppen ezért szükséges, hogy bátrak, elszántak is legyenek igazak, közösség igaza és az egyetemes igazság érdekében.
SZAVAINK SZÁZEZER ÉVE
Játék és törvény
Ma reggel, 2003. március 4-én, a következő komolytalan szójátékot jegyeztem föl ébredés után, ámbár tudtam, hogy ez a két sor már valamikor eszembe jutott. A kétsoros "szójáték- vers" címe, legyen mondjuk: Kérdés agyműtét után: Ki volt az az agyalágyult, aki a nagy agy alá nyúlt?



Legalább harminc éve annak, hogy egyik bugyuta változatát le is írtam. De azért további kedvcsinálóként lássuk ezt is: Na ki volt? Talán én. Hiszen ott matatok már több mint negyven éve a "nagy, no meg a kisagy alatt". Ezzel kapcsolatban ugyancsak komolytalansággal folytatom. Ez a verses kis játék már több helyen megjelent, de ide is elkél a jelenléte. A nagy agya gyagya A kis agya gügye Gyogyós agyabugya agyalás az ügye Ugye ugye? Ugye!
Talán nem is kell mondani, hogy szándékosan vezetem be így a nyelvi rendbe és dzsungelbe, rettentően rengő rengetegbe a Kedves Olvasót.
Könnyíteni kívánom azt a nehéz utat, ami itt-ott vár rá. Most az elején magam sem tudom milyen ösvények, járt és járatlan utak, útvesztők várnak ránk, mert a nyelvről való összefoglaló munkát aligha tudom úgy megírni, ahogy Püski Sándor bácsi kívánná, aki már esztendeje biztat, hogy egyetlen könyvben foglaljam össze mindazt, amit magyar nyelvről eddig írtam, illetve tudok, mert ő azt szívesen kiadja. Dehát ez nem egyszerű munka, mert nem valamely mű első, második stb. kötetéről van szó, hanem olyan dolgokról, amelyekről már írtam, de most sokkal többet tudok, mint egy-két évtizede - és még most sem véglegeset! -, mint amikor az első tanulmányokat közreadtam 1965-ben a Magyar Ifjúság című lapban, majd 1971 és 75 között a KORTÁRS hasábjain, öt nagyobb tanulmányt, illetve 1974-től a Tiszatáj, a Forrás, majd a Magyarok, a HITED, a LYUKASÓRA, Ősi Gyökér, HAVI MAGYAR FÓRUM, Magyar Élet stb. című folyóiratokban és másutt, napiés hetilapokban. Így mostanra több százra tehető nyelvvel kapcsolatban megjelent cikkek, tanulmányok száma, valamint ugyancsak több százra, a nyelvről tartott előadásaim sora.
Évente általában ötven-hetven előadásra hívnak, köztük határon túlra is. Ily módon beszélhettem nyelvről Németországban több alkalommal is, Finnországban, Svédországban, az Egyesült Államokban - 1999-ben ott volt, mondhatom így, Bábel előtt című könyvem bemutatója -, amikor is San Franciscóban, és környékén, több kisvárosban tartottam előadást Katona Jenő jóvoltából.
Emlékezetes volt az, amit az ún. Szilikon völgyben, számítógépes intézményekben dolgozó magyar fiatalok részére tarthattam. Mindez számomra is tanulságos volt. Ugyancsak volt szerencsém Ausztráliában, Melbourne-ben és Adelaide-ben a Trianon Társaság, Juhász László, Fadgyas László meghívására és Világos lstvánék nagyvonalú, mintegy egyhónapos vendéglátói, szervezői ténykedése nyomán, több előadást is tartani. És természetesen a Délvidéken, Adán, majd Erdélyben Csíkszeredán, Székelyudvarhelyen és másutt Nyárády Elemér és István segítségével, a Felvidéken is több alkalommal, egy ideje évenkint Ipolyságon, Ali barátom tevékenysége nyomán. Más helységekben, Pozsonyban, Galántán, Szencen, Somorján stb., Szarnák Mihály Mács József gondolt rám. Majd már szintén rendszeresen a fóti, dunakeszi nyári táborokban, és még számtalan helyen, főként Miskolcon, dr. Gyárfás Ágnesnek köszönhetően. A névsor sem a baráti nevek, sem a helységek vonatkozásban nem teljes, hiszen nem szóltam a már több



éven át tartó sorozatról Tolcsvay Béla és Juli ösztökélésére Thököly-klubban tartott előadásokról.
A Csörsz utcai művelődési ház első, nyolc részes sorozatáról ugyancsak jó emlékekkel szólhatok. Hiszen például annak köszönhető a Bábel előtt című, első nagy összefoglaló megjelenése a Kelemen-család felajánlása következtében. Ekkor vált bizonyossá számomra, hogy létezik és láthatóan tovább érlelődik Magyarországon az az értelmiség, főként Pap Gáborék előadásainak hatására, amelyre szükség van életre-halálra.
Újabban a Nagykapu könyvesboltban is tartok előadást Tuba Mariann hívására. Ezek is mind a könyv témájához tartoznak, bizonyos fajta vázlatos hírközlés, közös dolgainkról. Már csak azért is, mert az elhangzott előadások száma, ha csak 1990től számítom, elérheti a hat-hétszázat! (Külön műfaj volt a Pannon Rádióban háromszori ismétléssel sugárzott 5-7 perces, száznál is több kiselőadás.
Ezekhez a Pannon Rádió megszűnése után, több mint egy esztendőn át még az interneten hozzá lehetett férni.) Az első önálló, nyelvről szóló könyv Játék és törvény címmel jelent meg 1984-ben a Szépirodalmi Kiadónál. A második Lezsák Sándor segítségével jelent meg az Antológia kiadónál, ŐSnyelv-nyelvŐS? címmel 1993-ban. Ezt követte 1995-ben a Püski Sándor által kiadott, majd egymást követően háromszor újra megjelentetett Az ŐSEGY titka és hatalma, avagy a magyar nyelv tana című kötet, majd 2001-ben, ugyancsak a Püski Kiadónál gondozott Aki fázik, fát keres című kötet. Továbbá személyesen Sándor bácsinak köszönhető, hogy a Bábel előtt című kötet negyedszer is megjelent, már ekkor az kiadójának gondozásában. Ő ebben az öt kötetben, valamint az azóta folyóiratokban napvilágot látott esszék, tanulmányok összefoglalását kéri.
Ez a sajátos összefoglalás azért nem könnyű, mert minden részét ki kell egészíteni. Magyarán, teljes anyagot, ami már megjelent az említett öt kötetben, mintegy ezer oldalon, újra meg kell írni az elejétől kezdve. Szerencse, hogy sűríteni is lehet. Ezzel együtt jól tudom, hogy amikor nem befejezem, hanem abbahagyom ezt a könyvet, s főként ha már megjelenik, majd fölkiáltok, és az idő múltával egyre többször azt mondom: "Ó, hogy ezt meg azt kihagytam, pedig tudtam róla! " Akkor észlelem, hogy mennyi minden maradt ki megint és megint.
Talán a következő kérdések - amelyeket nem most fogalmazok meg először segítenek a gondolat megvilágításában. Azt kérdezem, vajon találkozhat- e, érintkezhet-e egymással az óceán minden cseppje? No nem rövid, hanem mondjuk végtelen idő alatt? A válaszom: igen, hiszen ez valójában csupán idő kérdése. Mert ha mozgásban van, akkor ez is előfordulhat, de azt talán véleményként elfogadhatjuk, hogy ez elvileg nem lehetetlen.



Azonban az is lehetséges, mert sok bizonytalansági tényező, hogy ez a végtelen időben sem történik meg. Bár ki határozza meg például, a., csepp" vagy "csöpp" határait? Mekkora a legkisebb csöpp? Alighanem akkora, amelyben megtalálható egy-egy egységben a H2O. vagyis a legkisebb vízcsepp, maga a vízmolekula.
Dehát miként kerül ez ide? Azért bátorkodtam és botorkodtam ezt a hasonlatot ide idézni - és nem oda odázni! - mert sok vonatkozásban a nyelv is tenger, óceán. Ám ez a hasonlatom is sántít, mint általában a hasonlatok. Gondoljuk meg, azt szoktuk mondani: "Mint cseppben a tenger... ", úgy idéz, mutat valami nagyobbat valami kicsi. Dehát semmiféle cseppben nincs ott cápa meg a delfin, de még a legkisebb hal sem. Amikor pedig tengerben ott van! Hát ilyenek a lehetőségeim általában is a lehetőségeink - nemcsak hasonlatokban, példálózásokban, hanem a valós kutakodásokban is. Mégis akkor járok el helyesen, ha a könyvek megjelenési sorrendje, a bennük található dolgozatok sínén haladok.
Ennyi segítséget igénybe kell vennem, ám azt nem tehetem meg, hogy ilyen sorrendben, változatlan könyvet adok közre. Mert úgy kell megírnom, gondosan összefoglalnom az egészet, ahogy most arra képes vagyok. De így is gondot okoz, hogy az eszmei, logikai szálak át meg áthálózzák a nyelvi témák egészét oda és vissza. Tehát logikus visszautalások nélkül nincs előrehaladás sem.
Benn is kell lennem a nyelvben, de kívülről is kell néznem! Ennek a lényege adja legtudományosabb tudomány korlátait és bizonytalanságát is. Az a tény, amit Niels Bohr így fejezett ki, emlékezetből idézem, és szabadon értelmezem - magyarázom. -, íme: "Tudjuk, hogy az élő szervezetben van vas, foszfor, mész, és még sok más anyag. De ezt csak akkor vagyunk képesek bebizonyítani, amikor a szervezet már nem él! lebomláskor különíthetők el mindezek az elemek.
Tehát el kell pusztítani ahhoz az életet, hogy ezt bizonyítsuk! Akkor vizsgálhatjuk, ha annak bármely aprócska része már nem az élő anyaghoz tartozik. " Sorolunk még ilyen és hasonló buktató kérdéseket, de előbb térjünk vissza az "agy"-hoz, mert azért korántsem véletlenül idéztük a könyv elején e gyagyácska sorokat. Ugyanis nem "agyafúrtan" agyaljuk ki a gondolatokat, hanem a magyar nyelv - úgy véljük - ős-i és egyetemes törvényei szerint. Az agy, agyabugyál, agyalágyult, sőt az agyag stb. szavaink összefüggnek, ez a nyelvészek véleménye is. Itt is megjegyezzük, hogy noha az agy, velő, illetve az agyvelő ugyanazt jelenti, azonban maga a nyelv bizonyítja, mégsem így van egészen. Mert akit elagyabugyáltak, nem biztos, hogy a verés következtében meg is halt. De akit agyonvertek vagy agyonütöttek, az általában elhunyt. Tehát az agyonverés és az agyonütés nemcsak azt jelenti, hogy az agyát, azaz a fejét ütötték, pontosabban azt is jelentheti, de egyúttal kifejezi bántalmazott halálát is! Mert lehet valakit nagyon megverni, ütlegelni, elagyabugyálni, de ezekből mégsem következik a halál. Még abból sem, ha valakit fejbe vertek.



Viszont az agyafúrt jelzőt általában okos, ravasz, csavaros eszű stb. emberrel kapcsolatban szoktuk emlegetni. De ahogy László Gyula régészprofesszortól tudjuk, valóban lékeltek koponyákat évezredekkel korábban is, és az illetők túlélték ezt a nagy műtétet, mert csont nem maradt meg a "lékelés" utáni állapotban, hanem jelentősen tovább nőtt, ami halál esetén nem történhet meg. Tán az agyafúrtakból lettek a táltosok, s lett másként -a "táltosok" egy része. Érthető, hogy aztán már a valóságban nem agyműtötteket, nem agyafúrtakat is, ha okosak, ravaszok, cselesek stb. voltak, agyafúrtaknak nevezték, és mondhatjuk, hogy nevezik ma is. Egyébként maga nyelv elsősorban nevezés, megnevezés. Sőt, lehetséges, hogy ide tartozik, és éppen amiatt, hogy "belefúrtak" a fejébe, az agyába, a "szöget ütött a fejembe" kifejezés. Magyarán, valamire fölfigyelt valaki, valamit érdekesnek, fontosnak tart és nem tud tőle szabadulni - mondhatjuk így, mert az a véres valóságban gyökerezik. Mármint az, hogy szöget ütött a fejébe. És szögezzük le az ott is tartja tartósan. Mindezekből az is látszik, hogy ez az elvont fogalom is - ezúttal joggal előre "leszögezhetjük", hogy ez jellemzi nyelvünket. Mert amikor ezt az összegezést írom, magam már tudom a munka "végét", azaz átlátom az eddigi mutatványokat, nem rögtönzők, nem jósolok.
Ennek ellenére sok megállapítást vehet és vegyen is kérdésnek az olvasó. Így helyes.
Általában azt vallom, mivel a gondolkodás maga is valóságos vegyi - folyamat, ez mindent meghatároz. Ebből is következik, hogy amit az ember elgondolni képes, az a valóságban is lehetséges. Érdemes tehát, sőt, kell gondolkodni. Ami a nyelvünket illeti, a magyar nyelv a valóság nyelve! Ezt a tényt a könyvben sokszor idézzük és bizonyítjuk. Emiatt is szükséges összekötni a szálakat a könyv végétől az elejéig, és ismételni, emlékeztetni több helyütt is. De azon is gondolkodjunk el, hogy az agyafúrt szavunk a fúrás csavaros mozgását is idézi, és íme, az agyafúrt ember másként - csavaros eszű! Alighanem kutakodásunk lényege is ez. A több oldalú bizonyítás is ezt hitelesíti. Amennyire valós, legalább annyira jelképes volt az előző összefoglaló kötet címe: Bábel előtt, és legalább annyira jelképes és valós az új, Püski Sándor megtisztelő kérésére írt munka címe: a Bábel után, - ha egyáltalán utána vagyunk és nem új \"Bábel\" kezdődik? Jelképes és a valóságot idéző, mégis ezúttal is lehetetlent kísértő vállalkozás.
Származtatásaink
Ki tudja megmondani bizonyossággal az ember származásának történetét? Hiszen már millió években gondolkodnak a tudósok. A legújabb tudományos fölfogások szerint, több afrikai és más lelet nyomán, négy-hét millió évről beszélnek emberszabású "eleink" jelenlétével kapcsolatban. Ugyanakkor ki esküdne az életére, hogy az ember a föld egyetlen vagy éppen több pontjáról származik. Ezt ki és mi, mikor és hol bizonyítja minden kétséget kizáróan?! Vagy az emberi életet külső erők, akár emberszabásúak is, nagy messziségekből nem hozhatták ide? Akár mint kísérleti alanyt, és majdan nem jönnek-e el - ha csak máris vagy folytonosan,



nincsenek itt, nem látogatnak ide - kíváncsian felmérni az "eredményt". (A hívőknek nagy tisztelettel azt mondhatjuk, hogy az ember legalább annyira "teremtette" az Istent, mint az Isten az embert. Például a Biblia érvelései nagyon is emberre, gyarlóságra utalnak! És "szöveget" nem nagyon támogatják régészeti leletek!) Dehát van-e mód arra, hogy a létezés végső kérdéseire válaszoljunk, netán felelősséggel feleljünk? Ugyanis a nyelv, nyelvek - beszéd - kialakulása is e gondolati magokhoz vezethetők vissza. Mindezek kihagyhatatlanok. Viszont képességünk korlátozott, különösen akkor kell vigyáznunk, ha nem elméleteket kívánunk gyártani hanem az ellenőrizhető és egymásra utaló, ok-okozati tényezőket kívánjuk vizsgálni, elemezni. Nagy és fontos dolog az emberi eszmélés, a tudás szempontjából az eszmeképzés, amely csak keveseknek adatott, ám mi arra törekszünk, hogy lehetőleg ellenőrizhető legyen minden állításunk és hihető minden feltételezésünk. Noha a "hit" szót használjuk, igazában azt szeretnénk, hogyha a megállapításaink vagy akár sűrű kérdezősködéseink nem a hiten alapulnának a részletekben sem. Persze az egész kutakodás úgy működik, hogy hiszünk a világépítkezés logikai rendjében, a fellelhető okokban, a törvényszerű összefüggésekben és a dolgok egymásra való hatásában. Mégis eljárásunk hitelességét - lám éppen a valóságot kívánja kifejezni a nyelvünk a "hit" szavunkkal, amely mint szótő van jelen! -a világnak az úgyszólván minden alkalommal "megfogható", látható, érzékelhető részére alapozzuk. Újra mondjuk, nem hiedelmekkel foglalkozunk, nem eszméket "gyártunk", hanem mindezek kérdezősködéseink nyomán - alkothatnak jól felismerhető eszmét, rendszert. Ezért elfogadjuk elhunyt történész barátunk, Dümmerth Dezső megállapítását arra nézve, ahogy kutakodásunk műfaját megjelölte.
Ő azt mondta és írta, hogy tevékenységünk nem más, mint nyelvi filozófia. Azaz, netán új, eddig nem lévő műfajt hoztunk létre, mert ugyanakkor kútásás is e kutatás, kutakodás. A végső célunk az, hogy kép-es-sé-günk szerint, mindent fölmutassunk a nyelvünkből, amit csak lehet, sőt még annál többet is. Ezt a lehetetlenséget és ellentmondást szándékosan fejeztük ki csaknem bántóan, mert minden bizonnyal nagyon is behatárolt az emberi értelem. Miként behatárolt a tudásunk is. Ide kívánkozik az egyik példálózásunk, amit már mintegy harminc éve leírtunk. Minél tökéletesebb a fényszórónk és aztán azt is továbbfejlesztjük, de mindezzel a nagyobb és nagyobb távolságokba való világítással csapán azt érjük el, hogy fölismerjük, belássuk újra és újra, milyen végtelen nagy a sötétség! Azonban mindegy a módszer, ha az összes vonatkozásban az erkölcs mutatja az utat. Mert a tudományban is fontos az erkölcs, mint az éltető valóság ereje és összessége.
De folytathatnánk a másik, ugyancsak egyetemesen nagy kérdéssel: Vajon az ismereteink, a tudásunk gyarapodásával csökken-e az ismeretlen száma a világban? Válaszunk az utóbbira, nagy valószínűséggel: nem! Mégis ezek tudatában azzal próbálkozunk, hogy megmutassuk:
1) szavaink nem véletlenül jelentik azt, amit jelentenek;



2) az egyes szavakban a jelentés nem véletlenül alakul, hanem ezt meghatározzák a szóban levő hangzók;
3) következésképpen minden hangzónknak eleve van valamilyen jelentése! Lehet, hogy ez az, amit így nevezünk: három a magyar igazság? E mondás erdőjétgyökerét, okát - nem tudom melyik a megfelelő szó - keresem már legalább negyven éve. Többféle elgondolás is elém került, köztük például a "káromkodás" szavunk, amely lehet akár "káromkodás" is. Ugyanis a "rendes" magyar szitkozódás, szószítás, indulatszítás a legtöbbször hármas nyelvtani viszonylatot fejez ki. Ám lehetséges más, elfogadható magyar-ázat. (A későbbiek során is rendszeresen használom majd a hullám-kötőjeles (-) figyelemfelhívást! Azzal jelzem, hogy valami fontos dolgon érdemes eltűnődni, persze olyasmin, amit kötőjeles szó is képvisel és amiről a legtöbb esetben másutt részletesen is szólok a könyvben) Most pedig folytassuk azzal, amivel annak idején, mintegy húsz éve, a Játék és törvény c. 1984-ben megjelent könyvünket kezdtük.
Hzdnk rndltlnl L, gy hv h mgyr
Ha ezt a "szöveget" látjuk, akaratlanul is "betűzzük", ráadásul nem véletlenül, hajlamosak vagyunk arra, nagyon természetesen és hangosan, hogy "ö" hangzóval próbálkozzunk. Ez az a nemzetközi hangzó, amit, időt nyerve, az eszünkbe nem jutó idegen vagy magyar kifejezést keresve magunkban, a legtöbbször hallatunk: öö-ö. Tehát így próbálkozunk:
Hözödönök (ö) röndölötlönöl (ö) Lőgvö hövö öh (ö) mögyör (ö)
Lehet próbálkozni valamennyi magánhangzóval. Játéknak sem utolsó dolog. Ám ami a fontos az az, hogy a játék mutatja meg a törvényt, amit egyik előadásában Szőcs István találóan "hálózatnak" nevezett. Valóban, mondható így is.
Ez az a magánhangzó, amivel minden mássalhangzónkat ki tudjuk ejteni. a másik három mellett. < eN, Ká, Té, mert Nö, Kö, Tö.) De ö-zünk akkor is, ha bizonytalankodunk. Olyankor ezt "mondjuk" ö-ö-ö, ha én, ö-ö-ö, ha engem, ö-ö-ö, ha nekem és így tovább. Vagyis az ö-ha együttese nyomán őzünk-hazunk, másként ötölünk-hatolunk. (Vagyis özölünk-hazolunk, ismert a t-sz, t-z hasonulás!) Tehát nem a számokról van szó, hanem a bizonytalankodásról, a mellébeszélésről, a zavarról, ö-ö-ö-ő stb. Rögtön itt jegyezzük meg, hogy a magyar nyelv könnyedén és logikusan alkot új szavakat. Íme: ha valamit óhajtunk, akkor azt mondogatjuk: "ó, ha nekem, ó, ha én, ó, ha velem... stb. ", máris az "óhajainkat sóhajtjuk". Tehát készen van a szó, az óhajtás. De ha már itt tanunk, említsünk még más példát. Amikor a lovakat a gyeplő meghúzásával és hőő! hőő! kiáltásokkal megfékezzük, megállítjuk, akkor hő-k-et mondunk, s ennek következtében a lovak hőkölnek, hőkölve megállnak, azaz hátra hőkölnek. De ebből lehet a hökken, meghökken szavunk is. Aztán a ragozás képzés gazdag lehetősége meghökkentően sokféle



változatban hökkenthet meg bennünket. Emlékezzünk Ady Endre A hőkölés népe című versére. Mivel nagyon időszerű, már csak tanulságul is idézzünk a versből.
Ez a hőkölő harcok népe S mosti lapulása is rávall, Hogy az úri kíméletlenség Rásuhintott szíjostorával.
Az első versszak után idézzük még a negyediket. Mert amit abban mond a költő, az ma is szégyenteljesen igaz. Márpedig ez a könyv is azért íródik, hogy ne így legyen!
Betyár urai így nevelték, Nem rúg vissza, csak búsan átkoz, S ki egyszer rúgott a magyarba, Szinte kedvet kap a rúgáshoz. Álmosan ásít-básít
Térjünk vissza a megtartó erejű hangzókhoz, főként a mássalhangzókra gondolunk, amelyek, mint látható, a jelentéstartalom zömét hordozzák. Ismeretlen, csak mássalhangzókból álló magyar szöveget is megfejthetünk a következő módszerrel. Nem kell mást tenni, mint a mondatból kivett és a helyükön hagyott mássalhangzók közé be kell helyezni csupa ö-t, csupa i-t, csupa e-t és a Harmadik próbálkozásra rendszerint kialakul, mutatja magát az eredeti mondanivaló. Ez a lényege a csak mássalhangzókból álló rovásírásnak. De ebből több is következik természetesen, mégpedig az, hogy nyelvünknek nem akármilyen köze volt azokhoz a nyelvekhez, amelyek használták a rovásírást. Fogalmazhatunk azonban másként is. A magyar nyelvhez volt és van eredendően köze azoknak a nyelveknek, amelyek írásra a rovásjeleket használták. A mássalhangzókra tömörített írás jelzi, hogy miféle nyelv állhat a háttérben. Például olyan nyelv nem állhat a mögöttesben, amelynek változnak a hangzóejtései, azaz ugyanazt a betűjelet többféleképpen is lehet, illetve kell ejteni. Anélkül, hogy bármely nyelvet ócsárolni kívánnák, óhatatlanul szükség lesz a későbbiek során is összehasonlításokra. Ezúttal példaként két angol szót említek. Az egyik a Peter; a másik a perfect, ugyanis az ejtésük Pitör, illetve pörfikt. A teljesen azonos magánhangzót, e két helyzetben pontosan fordítva kell ejteni. De sorolhatnánk más példákat az angol nyelvből, a nevek ejtését, illetve más nyelvekből is hasonló példákat. Máris megállapíthatjuk, hogy a magyar azt ejt, amit ír, azt ír, amit ejt. Ettől eltérő kivétel kevés van. Ez egyértelmű, különösen ha összehasonlítjuk a magyar szókincstár szó-állományával. Ilyen néhány név régies írása, például a Dessewffy, amelynek ejtése Dezsőfi. Valóban elenyésző a kivétel az általános ejtési gyakorlat következetességéhez képest. De ez csak egy eleme annak a sajátos nyelvi- s beszédrendszernek, ami a magyart jellemzi. (Mario Pei, a neves amerikai nyelvész véleménye szerint az emberiségnek olyan közös nyelvre volna szüksége, amely az ejtés és írás egységén alapul. Tegyük hozzá: és a logikán! Dehát a következetes ejtési gyakorlat már maga is a logikát jelzi! Erről azonban



már nem szól Marin Pei, mert sajnálatosan nem ismerte a magyar nyelv rendszerét.) Itt említjük azt a közelmúltban megjelent könyvet, amelyben az olasz tudós az etruszkok nyelvét kapcsolatba hozza a magyar nyelvvel. A mi korábbi véleményünk ettől- függetlenül az volt, hogyha közeli rokonságot mutat a magyar székely - illetve az etruszk rovásírás, akkor az aligha véletlen. Kíváncsian várjuk a könyv magyar megjelenését.
Talán már közhely, hogy a magyar nyelv lényeges tulajdonságait tekintve, eltér a világ legtöbb nyelvétől. Hogy hány nyelvtől? Általában az illetékesek azt állítják, hogy mintegy háromezer nyelvet tartanak számon a világon. Ebben benne vannak olyan nyelvek is, amelyeket már senki se beszél. Persze, pontosan mi sem tudhatjuk azoknak a nyelveknek a számát, amelyeken valaha beszéltek vagy ma is beszélnek. Ugyanis tudós embertől azt is hallottam, hogy összesen volt- van-lehetett ötezer nyelv is. Erre nehéz bizonyítható választ adni vagy ezt tagadni. Nem is ez a célunk. Csupán azt kívántuk érzékeltetni, hogy sokkal több nyelv volt, van, mint ahány ország, hiszen többek szerint csak Indiában kétezer nyelvet tartanak nyilván. Igaz, ebbe beleértik a nyelvjárásokat is. Máris jelzem, sok dolog arra ösztökél bennünket, hogy feltételezzük: ha lehetett őskontinens, lehetett ősnyelv is. Annál is inkább, mert ma is "beszéljük" ennek az ősnyelvnek bizonyos szavait, talán százait - ezreit is! Ennek fontos részét képezik az érzelem önkéntelen hangadásai, amelyek "jelentése" azonos is minden nyelven. Lásd: óó! ááá! héé! stb.
Ezek az érzelmi felkiáltások: aha, ebe, ühüm, hüm, híj, ej, ááá, ha találkozunk régi, kedves ismerőssel, aztán a nyögések, nevetések, valamint az ásítás, ümmögés, hümmögés, mammogás, nyöszörgés, bőgés, bömbölés, gyomorkorgás, állatok hangutánzása és így tovább. Vagy szóljunk arról, hogy a magyar nyelv egyik alapvető jellegzetessége, a páratlanul gazdag hangutánzó szavak sokféle változata. A magyar nemcsak azt ír, amit ejt, és azt ejt, amit ír, hanem például a hangzással járó fogalmak esetében, azokkal a hangzókkal alkotja a szavakat, amelyeket e fogalmak megvalósulásakor hallatunk. Jó példa erre az ásítás szavunk. Ugyanis mindenki e földön, az eszkimótól a malájig, ásításkor nagyjából ezt hallatja: aaááá vagy aáááe stb. Vagyis nem tudjuk milyen nyelven beszél, de azt tudjuk, hogy álmos. A magyar nyelv - mint mindig - az ásításkor hallatott hangokból alkotja a szór: ásít! De még a száj, tát, ámul-bámul, báá stb., egymással kétségtelenül logikailag összefüggő jelentésű szavakban is használja az ásításkor elsődlegesen "hangadó" "á"-t. Ide tartozik például az álmos szavunk is. Amikor kimondjuk, hogy "á+s+í+t", az maga csaknem úgy hangzik, mint az ásítás. Az "á" hangzó biztosítja, mondhatjuk, hogy megalapozza és egyúttal hitelesíti a jelentést. De például németül ásít: gühnen. Törökül ásítás: esne, ebben legalább benne van a magyar ásít szóból az "s", valamint egy magas magánhangzó. De például az álmos: uykulu. lássunk egy távoli-közeli rokonnak minősíthető nyelvet. Japánul ásítás: akubi, álmos: nemui. Finnül ásít: haunkotella, alvó: nukkuva- tán nyugvó? -, álom: uni, álmos: uninen. Ezekkel szemben a magyar amikor kimondja az "ásít" szót, szinte megismétli hangzókkal magát az ásítást. Egyébként az ásítás, álom, tát, száj stb., de maga az ásít szavunk a legjobb példa arra nézve, hogy valami egyetemes jelenséget



mennyire pontosan jelenít meg a magyar nyelv. Azt is mondhatnánk tréfásan, aki ásít, magyarul "beszél". (Elnézést kérünk a Tisztelt Olvasótól, ha erről másutt is értekezünk. Ez azért fordul elő többször is, hogy bizonyos - lényeges összehasonlításoknál, emlékeztessünk erre vagy más fontos tényezőre.)
Az ilyen és hasonló példák száma a magyar nyelvben számtalan! És vonatkozik ez az erős és következetes hangutánzás és annak hatása a mássalhangzókra is.
Annak idején, a hatvanas évek végén, előzetes távbeszélés után, fölkerestem az akkor már nyugdíjas Bárczi Gézát, aki a kedvemért bejött az egyetemre és egyórás "vizsgáztatás" után mintegy két órát beszélgettünk. Mindez valójában a későbbiek miatt fontos. Tény, hogy már akkor megkérdeztem tőle a következőt: Lehetséges-e, hogy az egyes hangzók formálása visszahat a jelentésre és meg is határozza az egész szó jelentéstartalmát? A nyelvész professzor példákat kért. Magam akkor az "r" (er, rö) hangzót választottam. Utaltam arra is, hogy amikor a nem könnyű "r" hangzót formáljuk, akkor mintha peregne-forogna a nyelvünk. Annak idején a tanítónéni a füle körül ujjával körözve mutatta és mondta: fiam "errrrr-rrö". És a magyar nyelvben a szó elején lévő "r" hangzó meghatározza a jelentést, mint ahogy aztán erről a KORTÁRS című folyóirat 1971-es júniusi és decemberi számában írtam. Akkor tettem közzé a Magyar Ifjúságban már korábban jelzett mássalhangzó képleteket- például a T+K, K+T, a K+R, R+K, G+R, a K+P stb. hangzókkal. Az első jelen van a teke, tök, tekenő, toka stb. szavainkban és jelentősen meghatározza azok jelentéstartalmát. Majd újra csak példaként a K+R képlet: jelen van a kör, kerék, kerek, karika, korong, karám, korona és így tovább, mintegy 2-300 szavunkban! Különösen, hogyha hozzászámítjuk a zöngés G+R képlet jelenléteit például a guriga, gördül, görnyed, görcs, - kör-körös fagörcs! - gurul görgő stb. szavakat. (E képleteket már sokan használják, ez nem baj, csakhogy elfelejtik a legfontosabbat, hogy azért használhatjuk szavak, szótagok helyett a mássalhangzó képleteket, mert nyelvünkben a mássalhangzók hordozzák a jelentéstartalom zömét. Még akkor is igaz ez, ha vannak ilyen szavaink, mint fiaiéi. Ebben az esetben négy magánhangzó nem értelmi, hanem nyelvtani szerepet képvisel, hiszen az alapszó a., fi", ami ott található például a fér-fi szavunkban is.)
Összegezve a Bárczi Géza professzor úrral való találkozást, nagyjából ezeket a példákat, valamint az ilyen két hangzóból álló szavakat emlegettem, mint az ír, író, rajzol, kacskaringó és társait. Ezek mindegyike - több száz magyar szó igazolja ezt! -, a kör vagy kanyar, fordulat- perdület, ireg-forog, kanyarog, akár a kézírás, illetve benne van a forgás ívnek, s a pireg-pörög, körív egészének vagy egy részének jelentéstartalma. A T+K esetében még a teknő, a toka, a halánték is féltekés, ez a másik vonatkozás. A K+R köríve, ott van a kar, félkörben álló énekkar, a karol, környék stb. is tartalmazza ezeket a jelentéseket. Így a görnyed, görbe, girbe gurba, gerinc - csi-gola, goló, golyó is ide számítható, hiszen az "er" is lágyulhat, mégpedig "el"-lé! Tehát a kóló ezért körtánc! És máris megkérdőjelezhetjük a származását. Mert a magyar nyelvben a K+R, a G+R, a K+L, sőt az R+K - rokka, rokolya stb. - mássalhangzó képletek jelentése a körre, kerekségre utal! Tehát egész



rendszer igazolja, összesen legalább 300 szóval. Akkor, a hatvanas évek közepe táján küldtem el tanulmányomat Kodály Zoltánnak, akinek az volt a kérdése, hogy valami olyasmit keresek a nyelvben, mint a zenében a pentatónia. Ez a kérdés a számomra válasz volt! Megnyugtató és biztató válasz. Végül amikor egy vagy két évvel később Bárczi Gézával beszéltem, a professzor azt mondta, hogy lehetségesnek tartja azt, hogy a bizonyos mássalhangzók, például az "r" képzése, formálása jelentéstartalmat hoz létre és az megjelenik a szavakban. Vagyis nemcsak hangutánzás, hanem látványutánzás - kép, képes, képesség stb. - és hangzóformálás utánzása is lehetséges. (Eltelt húsz évnél is több, amikor Szepesi Attila elmondta, hogy az 1969 táján Kovács Sándor Iván főszerkesztő elküldte öt tanulmányomat Bárczi Gézának, aki azt válaszolta mint lektor -, hogy az írások érdekesek, író munkái, tehát közölhetők.) Ez volt az előzménye annak, hogy aztán 1971-75 között négy tanulmányom jelent meg a Kortárs-ban. Ez akkor nagyon nagy dolog volt!
Az Élet és Irodalom című irodalmi hetilapban azonnal megtámadott Soltész Katalin, teljes fél oldalt kapott erre. Garai Gábor szerkesztő nem akarta közölni a válaszomat, de Nagy László, aki a lapnál dolgozott, megvédett. Így aztán védekezhettem olyan "tények" ellen, amikről magam nem is írtam. Nagy Lászlóval ezt követően a Spott cukrászdában több alkalommal is volt módomban beszélgetni nyelvi kutakodásaimról. Tanúk előtt, botját fölemelve biztatott, nehogy abbahagyjam a szavak ilyen módon való eltördelését és magyarázatát, mert ő is tanult belőle! Az akkori torzult viszonyokat ismerve, most még jobban csodálkozom, hogyan lehetett olyan szerencsém, mint amilyen volt. Igaz, még abban az évben megvédett a Buenos Airesben megjelenő Magyar Őskutatás című folyóiratban valaki, aki DUDU lagasi udvari írnokként írta alá cikkét. Ma sem tudom ki ő. Hiszen az írás 1971 júniusában már meg is jelent, s valaki eljuttatta a címemre. Nem tudom, hogy ki. De nagyon jólesett, hogy az óceánon túl is fölfigyeltek már az első nagyobb tanulmányomra! (Sokkal később, már a kilencvenes években, amikor Badiny Jós Ferenc először hazatért, együtt voltunk vele Esztergomban az "oroszlánoknál", beszélgettünk a dologról és úgy vettem ki a szavaiból, hogy ő tud erről.) Mindezt azért tettem szóvá, mert akkoriban még a sumérokról sem tudtam sokat, talán keveset se. Engem kizárólag a magyar nyelvben talált gyönyörű törvényszerűségek vezettek.
Természetesen a mássalhangzó képletek jelentőségét külön-külön is elemezzük. Hiszen a hatvanas évek közepén jöttem rá, hogy remekül használhatók, akárcsak a számtani képletek. Mielőtt sorra venném, hogy melyek a magyar nyelv azon tulajdonságai, amelyek remekül jellemzik rendszerét, lényegét és jórészt el is különítik a legtöbb nyelvtől - talán még azt is mondhatjuk, hogy valamennyitől -, szükséges elmondani a magam véleményét a nyelvről, illetve a nyelvekről.
Minden nyelv benne van minden nyelvben. Minden nyelv tökéletes, ám nem egyformán! De ne feledjük, hogy a világban a sok tökéletlen a tökéletest tökéletesen elfedi. Itt is megismétlem azt az elgondolásomat, ma már



meggyőződésemet, mely szerint, valóban a gyermekek, csecsemők, babák nagyjából egy-másfél éves korukig egy nyelven beszélnek a világ minden táján. Addig gyakorolják a hangzókat és csak amikor azokat eléggé birtokolják, akkor különítik el, főként a magánhangzókat. Majd az eszméléssel, ocsúdással együtt kezdik tudatosan ejteni a mássalhangzókat, hangutánzás alapján történő formálással. Amikor aztán a nehéz mássalhangzók alakítását próbálgatják, akkortól kezd hatni rájuk az anyanyelv. És említsünk valami lényegeset. A világon minden gyermek átéli az egész emberiség beszédének gyorsított törzsfejlődését. Addig sajátos hangadással, gügyögéssel, mind egy nyelven "szólnak". Ez az egyetemes gyermekbeszéd. Miként a Játék és törvény című kötetben írtam két évtizede, nemcsak a csecsemők, babák "beszélnek" egy nyelven, hanem a hozzájuk "szóló" kismamák is átveszik ezt a közös "nyelvet", és azt mondhatjuk, hogy ők is, anyanyelvüktől függetlenül, a gyermekek egyetemes nyelvén beszélnek. A mássalhangzók formálásával párhuzamosan - azaz a nehezebben képezhető és tudatosságot igénylő - hangzók hallatásával mélyül az értelem, ocsúdik, eszmél a csecsemő.
Még 1974-ben megkértek, hogy írjak az Eszperantó Magazin számára a nyelvről. Érdekesnek látszott a feladat, ugyanis a mesterséges nyelv egyetemes használata látszik minden bizonnyal a legdemokratikusabbnak. Persze elsősorban turisták számára, de aztán, ha olyanná tesszük, hogy rugalmasan változhat, valahogy úgy, ahogy a mi nyelvünk, akkor tárgyalásokra is alkalmas lehet és használata nem sért kisebb nemzeteket. Azt változatlanul nem állítom, hogy azonnal költészetet lehet vele teremteni, ahhoz nemcsak évszázadok, de évezredek sokféle gyökérrendszereire van szükség. Hiszen a magyar szavak mögöttesében számtalan jelentés tömörül és adódik össze: hagyomány, hangzás, szokás, értelmezés és így tovább. Ez az eszperantó nyelvből sokáig hiányozna. Magyarán, ragokkal, képzőkkel és jelekkel működő, nagy múltú nyelv alkalmas csak erre. Például a seb, sebtiben, sebesen, sebbel-lobbal stb., ősi tapasztalat nyomán válhatott a gyorsaság - sebesség rokon értelmű szavává. S így függ össze a különös "lóhalálában" szavunkkal. Másutt erről még szólunk. De annyi még ide tartozik, hogy a már idézett Mario Pei külön megjegyezte, hogy fontos az írás és ejtés egysége. Csakis ilyen nyelv lehet igazi világnyelv. Kijelenti még: "Elvileg nem lehetetlen, hogy a nyelvek végső soron valóban egy nyelv leszármazottai. " De hozzáteszi: "Viszont ez nem bizonyítható. " Igen, ezt amerikai nyelvész vallja! Ebben az időben olvastam Gaston Waringbien véleményét a nyelvvel nem törődő nyelvészekről, ő írt arról, hogy meg kellene vizsgálni, vajon létezik-e valamiféle abszolút nyelvtan, valami alaplogika, mely minden embernél közös. A magyar nyelvvel nem kell sokat foglalkozni ahhoz, hogy észrevegyük, ez a logika létezik és nyelvünk eszerint működik. Azaz, mostanra talán arra is lehet bizonyíték, hogy volt ősnyelv, de ősazonosság mindenképpen. Mit értünk ezalatt? Például azt, hogy a hangképző szervek lényege azonos száz meg százezer éve, mindenütt a földön. Sőt, ahogy már korábban is láttuk, külső hatásokra és természetes ingerekre szinte teljesen azonosak a hangválaszok.



Alább szóljunk azokról a szabályokról, mondhatnánk, törvényszerűségekről, amelyek a magyar nyelvet jellemzik s amelyek jelzik azt is, amit sokszor emlegetünk, hogy nyelvünk, lényeges tulajdonságait tekintve eltér a világ összes nyelvétől. A teljességre való törekvés nélkül lássunk ezekből néhányat.
1) A magyar azt ejt, amit ír. Ez alól alig van a milliós szókincsben, szóváltozatban kivétel. De erről másutt is szólunk. (Névírás Weöres, ejtő: Vörös stb.) 2) A magyar, amikor beszél, a mondatban az első szót, a szóban az első szótagot - hangot hangsúlyozza. Dehát ez is a természetes. Ugyanis a beszéd, a mondat kezdetekor van általában a legtöbb levegő a tüdőben, tehát ebből adódik a nyomaték. De hangsúlyozhatunk más hangzókat is, akár az utolsókat, de ilyen esetben sajátos értelmi többletet is hozzáadunk a szavainkhoz. Például: Vigyázzatok ám!
3) A ragozó, képző tulajdonság úgy működik, akár a számtanban az összeadás. A szótagok és ragok vagy képzők csatlakoznak - hozzáadódnak -a szótőhöz és így hozzák létre a jelentéstartalmat.
Persze ez nem jelenti azt, hogy maguk a ragok ne válhatnának szótővé vagy maguk is nem lehetnek tovább ragozhatók, képezhetők stb. A jelek sem véletlenül "talált" hangzók. Például a "k" a többes szám jele, ám ott van a sok szavunkban, onnét vonjuk el. Az egész ragozás lényege, hogy hangzók és szótagok hordozzák egész szavak jelentését. Például a birtokos ragozás jellemzője is az: ló, lovam, lova, lovunk, lovatok, lovuk. Lássuk a gyakorlatot. A nem ragozó nyelvekben, például a "lovam" alak így hangzik "enyém ló". A magyar nyelv "én" szavában benne van az ennen-önnön kifejezés is. A "te" benne van aa "ket-te-d" változataiban, például még a "ti-ed"-ben is. Az "ő" a meg nem nevezett - öööőőő, kicsoda is? -, a "mi" az enyém, enem, enim, önnönöm stb. hangzóiból áll, de így is ismerjük "mink", "münk", aztán "tik" és "ők". Így a többesszám jele részt vesz a megnevezésben, mégpedig logikusan. A mai én, te, ő, mi, ti, ők már egyszerűsödött személyes névmások. Ám a "tik" részt vesz a benne-tek, nek-tek, ti-tek--et stb. szavakban. Ezt azzal is bizonyíthatjuk, hogy ilyen szóvégződés nem lehetséges, hogy "nekt" vagy "nekte" stb. Vagyis a "tek" "tok", "tök" szótagok egészben csatlakoznak a szavakhoz. Például, "ez itt a ti diótok".
Ezért is helyettesíthető ez a két szó, noha a töve egészen más, hogy titeket vagy benneteket. De próbáljuk mondatban. "Meghívunk titeket", "Meghívunk benneteket. " Láttunk benneteket vagy láttunk titeket. És így tovább. Hasonlóan az "nk" együttléte helyettesíti a "mink" szóból a bennü-nk, nekü-nk, vel-ü-nk többesszám második személy jelentését. Például: "Minket is meghívtatok? Bennünket is meghívtatok? " És például a velünk pontosan azt jelenti, hogy "mivelünk".
Nahát mit mű-vel-ü-nk a szavainkkal? Ott van ám a szó közepén a szava-i-nk-kalban az nk a régi mink-ből. A kettesedés sajátos alakulata is logikusan utal az ide tartozó kapcsolatra, az összefüggésre, tulajdonlásra. S talán az sem véletlen, hogy a



"neki" szavunkban a birtoklás tényét az "nk" fejezi ki, akárcsak például a "miénk", "mienk" szavunkban. S az is logikus, hogy a birtokos rag a -nak, -nek. A többes birtoklást pedig a többességre utaló mi, ti névmásokból, az a bizonyos síphang, az "i" kép-visel-i. Az már a nyelvünk nagyszerűségét mutatja, hogy íme a -nak, -nek ragok is önálló jelentésű - neki, nekik stb. - szavak részei. Vagy: ennek, annak, amannak. Így kapcsolódnak össze a belső logika finom szálai, méghozzá nagyon sok-szor-os-an. és logikus rend-szer szer-int!
Apró kitérő, de lényeges megjegyzés, amire ritkán gondolunk: hogy a világot úgy látjuk, ahogy megtanultuk!
Magyarán az iskolákban, egyetemeken, sokféle, de azonos szellemű hivatalos hatás éri a fiatalságot. A legtöbbjük egész életében nem tud szabadulni alóla. Ez a hatás olyan erős, hogy hatástalanítja a józan parasztészt. Az elméletek szövevénye eltorzítja sokszor a megfogható valóságot is. A tanulás célja tehát nem a tudás megszerzése, hanem a hozzá vezető utak észrevétele, és annak felismerése, hogy csaknem mindig lehet más lehetőség is. Vagyis az sosem zárható ki. Amely iskolákban ezt megtanulhatjuk, azok jó iskolák.
Négy szó titkai
Meglehet sokkal több szóé. A négy szó pedig, amire elsősorban gondolunk, és amelyet a számokról szóló sűrűbb fejezetben is tárgyalunk, az én, van, egy, igen, illetve ezekhez csatlakozik több is. Ez a négy szó ugyanazt jelenti. Hát hogyha még több nyelvben is megvizsgáljuk ezeket a jelentéseket, akkor tűnődhetünk a nyelvünk rendjén és rangján!
Mellékesen, jegyezzük meg, hogy például az alábbi, bővíthető táblázattal kapcsolatban nem árt tudni, hogy a német zwei: kettő, valaha twei volt. Tehát ezzel a lehetőséggel élve, azt mondhatjuk, hogy ez a szó magába foglalja elvileg a "t" és a "d" hangzót is. Majd ezt külön vizsgáljuk,
Az alábbiakat lehet folytatni, illetve bővíteni
EGY VAN ÉN IGEN (ig-en) KETTŐ (két) német ein sein, bin ich (ik) Ja zwei (twei orosz agyin (jeszty) (ja) (da) (dva) angol one (van) am I (áj) yes two (tú) francia un, une (ün) (il) est je (zsö) oui (ui) deux (dő) latin unus sum, est ego ita (est), utique duo finn yksi (ükszi) on, olla minä kyllä, niin kaksi török bir ol-, var ben evet (igenlő: olumlu) iki japán ichi aru (létezik) boku, ore (watashi) hai ni futatsu spanyol uno hay (éxistir) yo is dos



Természetesen ez a fajra vizsgálódás folytatható és önmagában nem jelent teljesen újdonságot. Sokkal inkább a további leágazások és összefüggések érdekesek.
A későbbiek folyamán sort kerítünk a Halotti Beszéd és Könyörgés című nyelvemlék rövid elemzésére. Ezt megelőlegezve említjük, hogy az "ig" és az "igg" előfordulásaiból világosan látszik, hogy az ig = egy. Íme föntebbi magyar szavakból az egy és az ig-en - ami ragozott ig, azaz egy - teljesen azonosat jelent. Egynek vehetjük a létezést kifejező "van" szavunkat, hiszen, ami van az legalább egy. (Majd meglátjuk, hogy kevesebb nincs, és a fél is egy) Hasonlóan ide sorolódik az "én" szavunk is. Bizonyíték az említett "ennen-önnön-magam" kifejezésre. Mind a négy - és még sok! - magyar szavunknak igen szoros köze van az "egy"-hez, és a számokhoz, logikához. Tudjuk azt is, hagy a példák elnagyoltak, vázlatosak, több magyarázat hiányzik. Nem is az volt a célunk ezúttal, hogy teljességgel áttekintsük a lehető változásokat és kapcsolatokat, az külön könyvet követelne- egyébként is sokszor visszatérünk nyelvünk és a számtan, logika összefüggéseihez -, s a teljesség amúgy sem meghatározható követelmény. Az előbb említettük például az egyébként szavunkat. Alapja ennek is az "egy", mert van "egyebb" is azaz fokozott egy - ám a kettőbb, hármabb stb. nem nagyon használatos, noha használható volna. Az egyébként szavunk ősértelmezése elfogadhatóan csakis az előbbiekből lehetséges.
Az megint érthetővé válik, hogy az egyebütt miért jelent hasonlót, mint a másutt. Erről másutt, sok más vonatkozást is említve, külön szólunk. De annyit már itt is elmondhatunk, hogy ezek a szavak ki-EG-észítik Egy-Mást, Akik találkoztak egymással, azok ketten voltak! Tehát az egy szavunk mása a más, és szintén egyet jelent.
Van itt azonban több logikus érdekesség is. Az "egy" értelmét fejezi ki a magyar "van" szavunk is, sőt, a magyar "én" is egyet jelent. Akkor is, ha nem azt mondom: egyén. Aztán a "kettő" szavunkban benne van a névmás: (ket) te, az a bizonyos t, illetve t-d - two, dva, tu, du, tü stb. - vagyis azt mondhatjuk, hogy a t-d jelenléte a te-tu-du stb. névmásokban talán nem véletlen. Ahogy a táblázat is igazolja.
Lám a double kifejezésben is ott található a "d". Gondolható, hogy ezzel függ össze a dup és a dublőr szó is. Érdemes tehát törvényszerűségre gyanakodni. Az, hogy a második személyt jelentő szavunk is benne van a ket-tö (te), azaz kettőt jelentő szavunkban, aligha véletlen. Vagyis bizonyos jelentés, meglehetősen nagy arányban, az egyes hangzók, sajátja, ezért vagy azért. Meg kell találni a logikai visszacsatolásokat, és erre páratlan módon alkalmas a magyar nyelv. Noha az is érdekes, hogy a t-d jelen van a második személyt jelentő szavakban, több nyelvben is, az szintén nem elhanyagolható tény. Ahogy a német nyelvben a zwei "őse" volt a "twei", gondolható, hogy a finn sinä esetében fennáll a t-s változás ősi lehetősége. A magyar te, tied, téged szavakban ott van a "d" is. Jól látjuk, hogy a neked, veled, nálad, hozzád stb., ugyanazt jelenti, mint a teneked, teveled, tenálad, tehozzád és így tovább. Mint érdekességet a sok közül említhetjük a latin te: tu, téged: te,



jelentéseket, (pertu) ez lényegében azonos a spanyol te: tú, téged: te szavakkal. És most újra visszautalhatunk arra, hogy a magyar ket-tő, két- ez jelenik meg a kétely. kétség stb. kifejezésekben is - feltételezhetően benne van az egy jelentését is meghatározó gy-g (k) - az aki is egy! És a jelentése akkor válik többesszámmá, ha a "k" hangzót megismételjük! -s az ekkora, akkora szavak is egyet jelentenek. A későbbiekben bemutatjuk, hogy az egy és a minden azonos jelentés. Mert ugyanazt jelenti a magyar nyelvben, mintegy visszazárva időt és teret, a világ-egy-etem és a világ-minden-ség szavunk. Tehát az EGY és a MINDEN lényege azonos.
Természetesen tovább elemezhető a minden szavunk is. Benne van a "mi" a mind, amikor is az a bizonyos "d" miatt e jelentés tartalmazza a valamennyien szavunk jelentését is. Erről szólunk majd, amikor azt elemezzük, hogy csak egyetlen szám van, az pedig az egy. A többi annak többszörös mása. Tehát ha van nyelv, amelyet teljesen átsző a logika és a számtan, az a magyar nyelv. Ennek megfelelően is kell tehát vizsgálni. Ebben a könyvben eszerint is járunk el. De addig is megelőlegezzük a későbbieket néhány példa említésével, hogy aztán majd könnyebb legyen a gondolatmenet befogadása. Ezt a kézenfogó vezetést könnyítésként alkalmazzuk. És majd újra és újra meglátjuk, milyen érdekes és minden bizonnyal fontos is, hogy az egyenlítő - amely két féltekére bontja a földgömböt - szinte egyedül a magyar nyelvben képződik a magyar "egy" szóból. Az angol, francia, orosz, német, török, spanyol stb., mind az ekvátor ejtésű szó egyik változatát használja az egyenlítő kifejezésére. Vajon miért? A válasz megint csak az ősnyelv lehetőségéből következhet. Mert miért ennyire a magyar nyelv törvényei szerinti ez a megnevezés? Ahogy a későbbiekben látjuk, a magyar ember a kettes számrendszer ősi törvényei szerint gondolkodik és beszél. A magyarban a fél, az egy és a kettő sajátos viszonyai lépten-nyomon megtalálhatók. Mivel erről is egész fejezet szól majd, itt csak annyit említünk, hogy a magyar ha azt mondja, hogy "felesel", akkor azt érti, hogy legalább ketten vitatkoznak. Ha felesel egy "ügyfél" - hiába van a szóban a "fél" fogalma -, mi tudjuk, hogy a felesel azt jelenti, hogy legalább ketten vesznek részt a dologban, ők az érintett "felek", egész emberek.
Ismét előre futottunk, térjünk vissza a hangzókhoz. Nevezetesen a mássalhangzókhoz, amelyekről már mintegy harmincöt éve azt állapíthattam meg, hogy a magyar nyelvben a jelentéstartalom zömét hordozzák, illetve alapvetően meghatározzák a szavak jelentését Az először a Kortárs című irodalmi folyóiratban, 1971 nyarán megjelent tanulmányban a T+K mássalhangzó képletről szóltunk és említettünk példákat. Persze, a mássalhangzó képletek használatát, magunk leleményeként - hiszen a nyelv szüntelenül kínálja! - már a hatvanas évek közepétől alkalmaztuk
De ahogy említettük, szaporodott a tanulmányokat közlő folyóiratok száma is. Így 1971 és 1978 között a Kortársban négy, a Tiszatáj című folyóiratban kettő és a Forrásban egy tanulmány jelent meg a nyelvünkről. Nagyjából ezek és még néhány újabb tanulmányból állítottam össze, az Illés Endre által nagyvonalúan



engedélyezett és 1984-ben megjelent Játék és törvény című, már emlegetett tanulmánykötetet.
Alább bemutatjuk, legalábbis vázlatosan, hogy mivel foglalkoztunk, ügyesenügyetlenül e kis kötetben, amelynek - ez tény -, sikere lett, ha úgy tetszik még külföldön is, és az ezer példány nagyon gyorsan elkelt. Mindez tehát nem reklám vagy dicsekvés, hanem a téma szerves része. Hiszen említettem a támadást, amit a hivatalos, minisztériumi tisztviselő - nem nyelvőr, sokkal inkább Fegyőr - intézett a tanulmány ellen. Ráadásul oly módon, mint aki minden tudás biztos birtokában van. írása nem volt mentes a sértegetéstől sem. Erről magam keveset beszéltem, még kevesebbet írtam. De most végre megkönnyebbülök, ha újra és újra leírhatom, hogy Nagy László a maga csöndes, de kemény és határozott szavaival eldöntötte, hogy válaszolhattam a támadásra. De már a támadó cikket közlő irodalmi hetilap, az Élet és Irodalom szerkesztő bizottsági ülésén is, ahogy mások elmondták, Nagy László határozottan kiállt mellettem. Ilyen előzmények után látott napvilágot a Játék és törvény című karcsú, ünnepi külsejű kis kötet.
Rögtön a kötet elején írtam le a következő betűsort.
Tlpr mgyr h hz! tt zd mst vgy sh!
Aztán két sorral alább már, ahogy föntebb, "értelmeztem", mégpedig imigyen:
Tilpri migyir, hi i hizi! Itt iz idi, mist vigy sihi!
Ha valaki így sem ismerne rá a verssorokra, mondja el őket csupa "ö" hangzóval vagy csupa "e" hangzóval. Ekkorra minden bizonnyal migviligisidik, azaz megvilágosodik az eredeti szöveg. Elküldtem a könyvet zseniális barátomnak, Jean-Luc Moreau-nak Párizsba, aki vagy tucatnyi nyelven beszél, de lehet, hogy keveset mondtam. Finnországban is rendszeresen ad elő az egyetemen. Hogy mennyire tud magyarul, azt kitűnően bizonyítja az a levél, amelyet a könyvemre írt válaszul.
A "fejléces" kis papíron ez áll:
Université la Sorbonne Nouvelle (Paris III) INSTUTIT NATIONAL DES LANGUES ET CIVILISATIONS ORIENTALES 2, rue de Lille- 75007 Paris
Alatta pedig barátom rendkívüli szövege, amely ékesen bizonyította, hogy megértette sőt, a maga teljességében fölfogta könyvem mondanivalóját. Íme maga a levél: ikt. 8.



Kidvis Dinis,
Hilisin kiszinim szip, kidvis, miltisigis kinyvidit. Nigyin titszik nikim i tirvíny, di mig jibbin sziritim i jitikit. Innik is irilik, higy vigri migirtittim i mi mindin csinjitbinjit. Ni hirigidjil, higy rividin irik: kirilbilil tiz nip milvi Bidipístin! iszik ilkilmink lisz szimilyisin is biszilgitni i vilig sirsiril mig halhatatlan rimikmivinkril.
Mindnyijitikit ilil Jinis Likic
Talán nem neheztel rám Jean-Luc barátom, hogy közlöm levelét, hiszen ez olyan bizonyítvány volt a számomra 1984 őszén, mint korábban Kodály Zoltán pontos kérdése. Nem szólva arról, hogy én "jogosító papírok" nélkül kutakodtam nyelvünkben.
Én, mivel megtagadták tőlem annak lehetőségét, hogy befejezzem tanulmányaimat a főiskolán vagy az egyetemen, ez máig fáj, bizony könnyen támadható vagyok. Azaz lennék, ha mernének támadni. De nem mernek, nem akarnak, úgy ahogy illenék, tisztességes cáfolatokkal és érvekkel. Ami pedig a "papírt" illeti, arról azt gondolom, hogy a mai napig megjelent ötvenegy könyvem, köztük öt szól a nyelvről, ha nem jogosít a kutakodásra, a kérdezősködésre és bizonyos rátalálások közzétételére, akkor semminek sincs értelme. Nincs akár a tíz diplomának sem. Mindezekkel sajnos terhelnem kell az olvasót, mert előttem több falnyi nehézség magasodik. Nemcsak a szakmabeliek csoportjai, az azok közötti ún. finnugor-török ellentétek és így tovább, hanem mindkét csoport vaksága bánt nagyon. Ugyanis magam, ez már bizonyos, nemcsak azért, mert ahogy említettem, drága emlékezetű barátom, a történész Dümmerth Dezső tapintott rá a lényegre, amikor a könyvemről írt, tehát én szerinte sajátosan foglalkozom a nyelvvel. Vagyis, ahogy megnevezte, amit én művelek, az nem más, mint nyelvfilozófia. Maradjunk is ennél. Az bizonyos, hogy egészen más módon közeledek a nyelvhez, mint az "szokás". Magam a józan parasztész segítségével és a világban mindenütt jelen lévő logikával elemzem nyelvünket - olykor ici-picit más nyelveket is -, amit eddig senki sem próbált. Tehát nem a nyelvtana felől, még csak nem is a szókincs összehasonlításával, hanem az egyetemes emberi beszéd törvényszerűségeinek figyelembevételével. Mert nemcsak a csecsemők egyetemes "beszéde", de az emberiség felnőtt milliárdjai is azonos vagy közeli hangjelzéseket adnak a külvilág hatására, ingereire. Található több tucat, tatán száz ilyen hangjel, már-már szó is, amelyekről e könyvben többször szólok. Nem is lehet másként, hiszen lényegét tekintve azonos a hangadó szerv, a torok, a száj, a nyelv, az orr, a fogak, az arcbőr mozgása, a dudorodás, a könnyedebb magánhangzók képzése és így tovább. Mindez és még sok minden más, például a hallás hatása a beszédre, a fájdalomérzet megnyilvánulása testi és lelki bántásokra, sérülésekre, nehéz helyzetekre, ütésre, szúrásra, életveszélyre, meghatározza a hangzók jelentését, méghozzá anyanyelvtől függetlenül, egyetemes emberien. Aki felé kést tartó kéz lendül, nyilvánvaló gyilkos szándékkal, abból, akármilyen nemzetiségű, lényegében azonos hang tör



fel. Olykor csak kissé, éppen csak árnyalatnyi az eltérés, máskor, mint például a sikoly, sikoltás, sikítás esetében olyasmi történik, mint az, amit az ásít szavunkkal kapcsolatban elmondtunk. Ez sikító síphang, élesen sivít, visít.
A sikító, sikolyt hallató ember, anyanyelvétől függetlenül, éles "í" hangzót s vele még talán éles "é' hangzót hallat. Az "éles", "kés" szavunkban nem véletlenül van benne az "é"! De sikolyra az "í" a jellemző. S lám benne van a "sikoly", "sikít" stb., szavunkban ez az egyetemes "í"! A föntebbi bevezető is nyújt már néhány biztos pontot a további lépésekhez, illetve fogódzót a gondolatok befogadásához és megértéséhez. És akkor kérdés nélkül is választ - tán feleletet - kapunk olyan tényezőkre is, hogy a magyar így írja a keltezést 2003. november 5. Azzal az elvvel, ahogyan a japánok! (Éppen itt tartunk új könyvünkkel. Bár igaz, két másik fejezetet is elkezdünk és ennek az előfejezetnek a kétszeresénél tartunk) De nem öncélúan írtuk le a "dátumot". Ugyanis általában a világon ezt a keltezést így írják le: 5. 11. 03. Már az is logikus, hogy keltezést mondunk. Merthogy arról van szó, hogy kelt, azon a napon, amikor a nap kelt keleten, s ekkor új "nap' keletkezett, új 24 óra időtartamot számolunk. (Az időtartam is sajátos számolás!) Ezért azonos az ősi szótő, a kel, keltezés, kelt, keletkezik, kikel, kikelet, fölkel, kelet, kelés, kelevény, sőt a másik ágazás: az útra kel, átkel, kelendő, elkel stb. Noha kikelhet a mag a földből, de kikelhet magából az ember is. Kellő szóközeg igazít el bennünket. Ez is a magyar nyelv csodáihoz tartozik. Mármint az, hogy ugyanaz a szó sokféle értelmezésre használható, azaz alkalmas, ám sosem véletlenül. Gondoljunk a másutt is emlegetett ér szavunkra. Az ér lehet a testben, lehet patak, lehet ilyen szavakban, mint érték, érdek, érdem, elér, odaér; ért, érem, érme, de mindig érvényes a jelentés. Hiszen attól is függ a jelentéstartalom, hogy hol fordul elő a szórész, szótag, egytagú szó. És ez az összetételek esetében mindkét szórészre vonatkozik. Olyan szavak bizonyítják ezt, mint például az ér-Ték, TÉK-ozol. Az előző szónál azt jelenti a szó, hogy valami értékes, drága, nagyszerű, példás és így tovább. A t+k az elvont fogalom hitelesítője. Hiszen minden szavunk hat minden szavunkra. Így minden t+k-val kezdődő szó azonos vagy közeli jelentést hordoz, ám egyúttal a szókörnyezet igazít el bennünket a jelentéssel kapcsolatban.
Nem először mondjuk, hogy valójában a nyelvünk minden szava hatással van valamennyire, magyarán szólva, mindegyik szavunk, mindegyik szavunkra. Ezért állíthatjuk, hogy minél gazdagabb a szókincsünk, annál szebben, annál világosabban fejezzük ki magunkat. Ez is olyan mennyiségi állapot, amely a minőség javát szolgálja.
Hisszük, hogy e munkával is ezt segítjük elő. A minőség pedig nemcsak tudást jelent, hanem méltóságot is ad.
BÁBEL UTÁN avagy az emlékező anyanyelv



Aligha vitatható, hogy a magánhangzókhoz főként érzelmi jelentések, jelentésárnyalatok társulnak. S minden bizonnyal egyetemesnek mondható annak a többszöri kísérletnek vagy próbának az eredménye, amit volt módunkban eljátszani felnőtt és iskolás hallgatókkal. Például annak vizsgálata, hogy a mély hangzókhoz a, o, n, (s részben az á) - milyen színeket képzelnének. Meglehetősen egyértelmű volt több alkalommal, hogy sötét színeket, barnát, bordót, feketét, s bármilyen színnek a sötét árnyalatát. A magas magánhangzókhoz - e, é, i, ő, ű- feltétlenül élénk színeket, például fehéret, kéket, zöldet, sárgát, de valamennyiből e színek legvilágosabb változatait.
Mi történik, ha ilyen szavakhoz akarunk színeket képzelni, persze a jelentésüktől függetlenül, amennyiben ez lehetséges: komor, borong, boni, rom, lomba, mogorva, dorong, omol, ugat, orom, szurdok, szurok bolond, goromba. otromba, és még nem is említettük a legsötétebbet jelentő korom szavunkat. Miért a legsötétebb? Azért mert a sötét és a fekete szavunknak is a jelzője lehet Ugyanis a legfeketébb, a koromfekete, és a legsötétebb éjszaka pedig koromsötét. De már nem annyira sötét például a "barna éjfél". S ha már szóba került, hogy a fekete szavunkban csupa magas hang található, hadd említsük, hogy talán nem annyira színt jelentett, hanem takarást, titkoltat és így tovább. Ha valaki valamit "feketén vett", azt titkon, éppen nem törvényesen, hanem rejtve vette. Valójában a sötét szavunkhoz is hozzá tartozik a bujtatás, a bujkálás, fenyegetés, amitől félni kell, alattomosság stb. és ezt például a "sötét szándék" kifejezés is bizonyítja. Az igazi sötét és fekete valóban a korom, a legfinomabb égéstermék, és abból lesz a kátrány és a szurok. (Rimbaud, bár csupán kósza érzésre hagyakozott, nagyjából hasonlókat ír a magánhangzókkal kapcsolatban a nevezetes szonettben, noha az O hang először kék, de aztán az ítélet harsonáit idézőn, "besötétül".) Előadásokon, iskolákban éppen úgy, mint felnőttek esetében a magas magánhangzókhoz élénk színek és élénk hangulatok sorolódtak. Tehát sokkal, fondorlatosabban" alakul egy-egy szó jelentése, sokkal több tényező játszik bele finoman, mint gondolnánk. És ez nem is általános törvény, hanem inkább jellemző tény, aminek az ellentéte is előfordulhat, akárcsak a fekete szavunk esetében. Jellemző, hogy a "feketeleves" vonatkozásában is már elfelejtődött az eredeti sötét színű ital, a kávé és maradt valami rossz, kellemetlen. Ezért, ha arra célzunk, hogy valami nem jó dolog vár ránk, akkor mondjuk: "Na most jön a feketeleves. " Látható, hogy mennyiféle együttható játszik bele a szavak jelentéstartalmának kialakulásába, tér, hely, idő, múltban történtek, - török kávé! -a hangzókhoz eleve tanozó érzelmi kísérők mind-mind formálják, árnyalják a szavak jelentését.
Külön törvényű hangzó az "i". De aligha véletlen, hogy megtaláljuk a következő szavakban: sír, rí. (ré), sikít, sikoly, sivalkodik, sivít, (süvít), visít, visong, rikolt, rikító, síp, (nyíl), nyit, nyivákol, szít, rikít és így tovább. Magam síphangnak nevezem. Ugyanis ez az a hang, amit anyanyelvtől függetlenül, a hirtelen megijedők, halálos veszélyben lévők hallatnak. Mert az embernél egyetemesen az történik, hogy a vészfelismerésre - különösen nőknél - rögtön hang tör föl. A tüdő kipréseli a levegőt és nem várja meg azt az időt, amikor valamennyire formálva



lehet hangot adni, hanem a másodperc töredéke alatt süvít, visít ki az éles hang. A legkisebb likon-lukon-lyukon-résen pedig az "í" hangzik. Érdekes, hogy a rag, képző az "i" hang esetében nem mindig illeszkedik. Például víz, vízzel, vízre, víznek stb., de a híd esetében, híd, hídra (lép), híddal, hídnak és így tovább. Képző esetében is irka-firka és nem irkefirke. Talán az "ű"-zés - netán az "ő"-zés? régebbi és mostani "áthallása" is belejátszik ebbe? Mert lehetséges ízen-ezen, időredő, igyekvő-ügyekvő, mert végül is a szótő, maga az ős-szó az ügy, s tán Ügek, aki Álmos apja volt, s minden bizonnyal okos ember, akinek sok üggyel kapcsolatban volt elképzelése az "ok-ok"-rvl és kapcsolatokról, összefüggésekről. De lehetséges édes-ides, ízes-ízös stb. tő- és képzőváltozás, bár e szavak esetében minden változathoz magas hangú ragok vagy képzők járulnak. Ezek közül a legérdekesebb, leg-íz-galmasabb éppen az "íz" szavunk, amelyről másutt részletesebben szólunk. (Az Ügek esetében, mint végső jelentés, az egy is jelen van. Az ősöknél az "ük"-ig látunk el?)
Ha valami igazán meggyőző példát kellene bemutatni arra nézve, hogy a mássalhangzók saját tulajdonságai, például keménységük, lágyságuk, eleve meghatározzák zömében azt is, hogy miféle jelentéstartalom létrehozásához jók, jobbak, legjobbak, akkor arra kell gondolni, hogy az énekesek a dalt, áriát stb. próbálgatók nem a fatata vagy kakaka szótagokkal, hanem a lalala, lálálá lágy hangzóival gyakorolnak. A dal, dallam, dúdolás, lalala, sőt a kissé keményebb "ária" is ide sorolható. S mindazok a szavak, amelyeket az "ásít", "ásítás"; "száj", "tát", "ámul", "bámul. stb. sorában említettünk másutt az "ásítással" kapcsolatban. Elsőrangú fontosságú a hangutánzás, amely nem más, mint tudatos illeszkedés, a hangzók párhuzamos formálása. Mintha itt is a kettes számrendszer működne. Ezért alapvető és döntő a beszéd megtanulásában és gyakorlásában is, a hallás.
A Játék és törvény című, első összefoglaló kötetben elsősorban a mássalhangzó képletek érdekes jelentőségét vizsgáltuk. Nem végleges és korántsem teljes a végzett munka, de meglehetősen lényeges dolgokat mutathattunk be. Ezúttal talán kissé alaposabban elemzünk és több példát láttatunk. Rögtön mutassunk érdekességet. Íme: ér-ték majd ték-ozol. Vagyis a T+K mássalhangzó képlet szótagképpen -a szó végén jelenik meg és így jön létre az érték szavunk. Benne a majd később tárgyalandó "ér" szavunk, ami ér-telmi rokona az "ár' szavunknak, hiszen az ár mutatja, hogy valami mennyit ér. (Erről írtunk a Bábel előtt c. kötetben) Ez az egyik figyelemre méltó dolog. Az emlegetett "ték" eztán a szó elejére kerül és máris szinte az ellenkezőjére vált a jelentéstartalom. Természetesen képezhető még más szó is, például a tékozlás, tékozló és mondjuk, hogy el-tékozol. Az utóbbi esetben az igekötőnek köszönhetően a szó közepére kerül a "ték", akárcsak a fél-ték-eny vagy verí-ték-ezik stb. szavainknál. S ha a TEK-TÉK valamennyire is azonos, akkor az érték s tékozol ellentéte bizonyos fokig "előjön" a teketória szóban, mint bizonytalanság. Aki tekézik, nem teketóriázhat, nem is taktikázhat sokat. Ám ha valami dologra rámondhatjuk, hogy tökéletes, és példát keresnénk a tárgyak között, minden bizonnyal tekegolyó, a gömb lehetne az. Legalábbis küllemre. Aligha véletlen, hogy a tök-életes szavunkban a mértani



tökéletesség - teke! - megnevezése van jelen. (E témával a Kortárs c. folyóirat 1971. júniusi számában, illetve az 1984-ben megjelent Játék és törvény c. kötetben foglalkoztunk).
Sokféle leágazást mutathatnánk, később, más vonatkozásokban meg is tesszük. Itt most csak a kemény és lágy mássalhangzók szerepéről szólunk. Két igazán kemény mássalhangzója van a magyar nyelvnek, az egyik a "k", a másik a "t". Rögtön mondjuk el, hogy a legtöbb szavunk ezzel a két mássalhangzóval kezdődik. Úgy tudjuk, hogy a magyar szótárakban e két hangzóval kezdődik szavaink harmincötnegyven százaléka, a megmaradt hatvan-hetven százalékon az összes többi hangzó osztozik. Már ez is érdekes. Az is fontos dologra hívja föl a figyelmünket, hogy a kemény mássalhangzók feltűnően sok keményet jelentő szavunkban jelen vannak, illetve e szavak nagyon gyakran kemény mássalhangzóval kezdődnek. Maga a kemény szavunk is közéjük tartozik. De ott van a kő, kavics, kova, kalapács, kovács. (Aki minden bizonnyal a kovás ember volt, hiszen a kovácsműhelyben legfontosabb a tűz, tehát a tűzcsiholó kő, a kova, a kovás embernél, a kovásnálkovácsnál volt, hogy bármikor tudjon tüzet csiholni. Hasonlóan alakulhatott a "tikász", "tyukász", "halász", "takács" stb. szavunk is)
De ott vannak a hangutánzó szavak, koppan, toppant, üt, pattan, csattan, csata, csetepaté -a "csete" csapatot, bandát jelent törökül -, tégla, szikla, sziksó stb. A nyelv élő szervezet, nemcsak rendszer, nem kell, hogy teljes legyen mindez. De a kemény hangot adó tárgyak nevében is gyakran jelen van a kemény hangzó, kalapács, kapa, patkó. Viszont sokasodik e szavak száma a lehető ragozással, képzéssel. Azonban lássuk a lágy mássalhangzók részvételét a jelentésekben: lágy, pihe, puha, szél, szellő, lomb, dal, dallam, bullám, lágyék, nyele, pilla, pillangó, pehely stb. Mintha csak a lágyság jelentését a lágy mássalhangzók hordoznák. Hiszen ezt a sort hosszan sorolhatnánk: haj, báj, dunyha, enyhe, begy, bögy, comb, mell, lé, lehel, lel, meg a többi. Természetesen nem azt állítjuk, hogy ez kizárólagos törvény, de azt igen, hogy a nyelvünkben a hangzók mélysége-magassága, keménysége-lágysága is befolyásolhatja a szavaink jelentéstartalmát, méghozzá a fenti módon is. Gondoljuk meg milyen ősi az ék és az eke. De talán a legkeményebben hangzó - egyben hangutánzó - szavunk a kattan.
Mindezekre a továbbiakban is - logikusan - többször is vissza kell térnünk, megmutatva miként illeszkednek nyelvünk ősi törvényébe, amely sokkal régebben kialakult, mint gondolnánk! A már emlegetett Játék és törvény című (1984) kötet volt, amelyben teljes egészében a nyelvvel foglakozhattunk, ott jelentek meg együtt azok a tanulmányok, amelyek a különböző folyóiratokban napvilágot láttak, illetve néhány újabb került még a kötetbe. E kis, alig 180 oldalas munkában próbáltam meghatározni néhány, általam alapvetően fontosnak tartott tényezőt a nyelvvel kapcsolatban. Talán a legalapvetőbb kérdés a beszéddel kapcsolatban az, hogy mi a hang. Pontosabban, mi a beszéd?



Tömören meghatározva: többféleképpen gátolt, tüdőből főként kifelé ható levegőmozgás, levegőrezgés, amelyet értelemmel irányítanak. Ide idézhetjük nem oda odázzuk! -a következő, kis játékos verset.
SZÉLSZELŐ
Szádból szél szól szél bizony szótlanságod széliszony
Szellemes szél: szószelés széllelbélelt szelelés
Szólalás szószegés fele zár fele rés
Kiabál bebeszél szájábajár ki-be szél!
Mi pedig ezeket a kis tüdőből áramló szelecskéket szeleteljük szeletekre, "görbítgetjük", gyurmálgatjuk ilyenre-olyanra. Vagy réseken vagy tátott szájon át süvít-sivít-visít ki, illetve zendül-morran belőlünk a hang. És e két szélsőség között lehetséges sokféle változat a dorombolástól a lágy énekig, szép dallamig, dúdolásig, illetve a halk beszédtől a hangos, kiáltó szitkozódásig, ijedt sikolyig. (Érdekes, hogy nemcsak a sikít, sikoly szavunkban, hanem az "ijed"ben is ott van az "i", mintha tanúsítaná, hogy az ijedtség fontos és egyetemes hangzója. És talán nem egészen értelmetlen arra gondolni, hogy az "íj" szavunk teljesen véletlenül van jelen az "ijed", "ijedtség", "ijesztő" stb. szavainkban. Persze ebbe belejátszik az íjjal-nyíllal járó, mondhatjuk, véres valóság is.) De végre térjünk rá a mintegy negyven évvel ezelőtt bennünket is meglepő mássalhangzó képletek szerepére. E képleteket azelőtt soha senkinél nem láttam, az azonos vagy közeli jelentésű szavak tövében találtam rájuk. Amikor azt érzékeltem, hogy nemcsak véletlenről van szó, hanem valamiféle törvényről, hogy ugyanis például a T+K - ezt a képletet mutattam be először a Kortárs 1971. júniusi számában, mint érdekességet -, jelen van mindenekelőtt a teke, tök, tok, toka, Tokaj, teknő, tekenő, halán-ték, veríték illetve a "k" hangzó zöngés-zengős változatát említve, a tegnap, tégely, tagló, asztag, osztag stb. szavak tucatjaiban. Ekkor figyeltem föl arra a tényre, hogy ezek a mássalhangzó képletek azonos vagy közeli jelentéstartalmakat képviselnek.



Elsősorban a gömb alakot, annak egy részét, felét például, mint a tekenő, vagy toka, s innét lehet dudorodó Tokaj, aztán nem is gömböt, hanem zárt edényt, tok-ot, tékát, la-dik-ot, dikót, dákót, tag-lót (T+G) asz-tag-ot, az megint, sajátos egység másként, de az az osz-tag is, egység - ré-teg stb. Vagy az ide-oda mozgást érzékeltető teketória, aztán az elvont tak-tik-a, görögül a gyöngy tekla, a takta folyórész, a katarakta vízesés. Emlékezzünk, a veri-ték vagy verej-ték, másként víz gyöngyözése az arcon! Vízcseppek sajátos állapota a taj-ték, fodrozó folya-dék. Ott van a já-ték szavunkban, amelyet így jegyeztek le és így is közli A magyar nyelv történeti-etimológiai szótára, a továbbiakban TESZ, a ioaiec, Iahatecu, iatek stb. alakokban, az 1215-1550 közötti időszakból, H-Ó, 2. kötet, 265-266 oldal. (Annak idején magam a világűrből érkezett, gömbölyded, könnyen faragható "tektitek"-re gondoltam, mint ősi játék alapanyagra) Látható, hogy az "alap" képlet átalakulhat, T+G, D+G, G+T, K+T stb. változatokká, de a jelentéstartalmak, amelyeket képviselnek, azaz hordoznak, azonosak vagy sajátos logikai rokonságban vannak, mint mondjuk a bunkóban végződő dákó, a fából készült lá-dikó és a ladik és így tovább. De az alap a T+K, a teke. Az elvont fogalmat jelentő teg-nap, az elforgott nap?! Mindezekről írtam 1971 júniusában, a Kortársban. Majd a lap ugyancsak 1971. decemberi számában a K+R, a zöngés hangzótárs nyomán a G+R képletekkel foglalkoztam.
Tehát K+R, R+K, G+R, R+G változatokkal a szavakban, mintegy három-négyszáz szavunk van. Ezek közül említünk néhányat, mivel ez a képlet sokszor elénk kerül a későbbiekben. Íme:
K+R: kar-ika, karám. kerek, kerék, kör; korona, korong, karol, karéj, karvaly (csőr.), karom, köröm, köröz, (kurgán), kurta - mint rövid körkörös! kard, karó (amire a növény rákarolódik), ének-kar, kórus, korsó, (a kan-csó-ban is benne van a kany-ar, köny-ök, gomba stb. íve, a hón-alj haj-lata és így tovább), és máris lássunk példákat a lágyult szókezdéssel.
G+R: guriga, gurul, gördül, görbe, görgő- ahogy említettük, nem mindig a teljes gömb vagy kör van a jelentésben, hanem annak csak egy része, és a "dad", "ded". "déd" szép gömbölydeden egészíti ki a "dudoros" jelentést. Mondjuk is, nemcsak így "girbe-görbe", hanem így is "girbe-gurba", nem szólva a teljesen átalakult, tehát meglágyult "k"-ról a gyűrű szavunkban! Hiszen a gyűrű is kör! De ide sorolhatók az ilyen szavak is, amelyek körre, a kör részére utalnak, mint a görnyed, görcs -a fa körös görcse -, a "körben" elhelyezett gerenda vagy a négyszögletes kerevet. Ezek, ha nem is kör alakban, de félig-meddig köröttünk vannak. A kórus, azaz énekkar is félkörben, negyedkörben áll sokszor. A szék karfájára is rátámaszkodunk, mert alánk "karolódik", akár a növény a tartójára, a- karóra. Hasonlóan "rög-tönözve" még százával találunk szavakat, amelyekben ezek a mássalhangzó képletek előfordulhatnak a szavak elején, közepén és a végén és mindig eljuthatunk a jelentés azonosságához vagy rokonságához. Maga a rokon szavunk is ezt jelenti, a vérségi vagy családi összetartozást. Dehát az R+K-hoz ott van a vitathatatlan rokka, rokolya, ám erre utalhat a rugózás íve is, tehát rugó, rág, rög, gőr-öngy és így



tovább. Aligha van nyelv, amelyiknek ilyen belső rendszerei volnának, miközben maga roppant könnyen alakít szavakat, ad össze jelentéseket. Fejezzük be ezt az előzetes eligazítót egy hajdani verssel.
KÖRÖS-KÖRÜL RÖGÖS KÖRÖK
Rögös körökön körben körös-körül Kőrösök kanyarok girbe-görbe rokkant és kurta körök förgetegén rög pörög
Korok rugója hurok karámot rekeszt körém Guriga karika korona garasom királyi rigolya
Regélem régi regém Rögös körökön körben körös-körül örökök Gerincek rokkák görcse
görnyedt öregek girhe Ragály rág s rög dübörög
Mielőtt továbbmennénk, lépjünk vissza néhány sort. Ugyanis adódik a kérdés, hogy nemcsak a teke jelent gömbölyűt, golyót (Glóbust, golyóbist? Ezekben a szavakban is ott van a G+L és a G+LY képlet, ahogy a goló tájnyelvi szóban is!), hanem éppen maga a gömb szavunk is. Valamint a gombolyag, ha úgy vesszük, a gomba félgömb. Igaz az is, hogy a kampó. gamó, gumó, gomb stb. ugyancsak a gömbölyded-ségre, kerek-ded-ségre, tojás-dad-ságra emlékeztetnek. Sőt, aki a tojásokat összegyűjtötte hajdanán, az volt a tikász. A tojás régi neve tikmony. Ott van többszörösen itt is a T+K képlet. Hátha még meggondoljuk, hogy a tojás a tyúkban - Zalában tiknak hívták - bizony szabályos gömb alakú! Csak amikor megtojja a tyúk, akkor alakul enyhén elnyújtott gömbbé! Sokszor láttam azokat a kis sárga gömböcskéket, no meg nagyobbakat is, amikor nagyanyám véletlenül jól tojó tyúkot vágott le és boncolta. Némelyikben öt-hat tojáskezdemény is volt. Valamennyi szabályos gömbalak! Mi ezt már régen nem tudjuk, de a nyelv még emlékezik erre is, ahogy minden másra.
Utaljunk vissza a gör, ger szótagokra. A görögdinnye aligha Görögországról kapta a nevét, hanem arról, hogy görgethető, hogy gurul, hogy görgő stb. Miként a T+K esetében a teke alakja ott van a tök (tök, mint here!) s így a H+R = K+R képlettel. És még valami, azt szoktuk mondani, hogy "gördülnek" a tenger hullámai. S mit ad Isten? Ezt a nyelvet! Hiszen a ten-ger szavunkban ott van az a bizonyos G+R, ami a guriga, görgő, de a gerezd, gerinc stb. szavakban elől található. Mert nem egyedüli



szavunk a tenger, ahol a szó végén található a G+R. Így találjuk például a hen-ger szavunkban, ami aligha a "hen"-tól fordul át, sokkal inkább az a bizonyos "ger" gördíti. Aztán van más szavunk, ahol nem a G+K, hanem az R+G változat fordul elő. Ilyen például a hempe-reg szavunk. (Meggondolandó, hogy például a tekereg szavunkban, mintha benne volna a T+K és az R+G képlet is. És mintha ezt igazolná a szó jelentése. hiszen aki tekereg, az nemcsak egy irányba fordul, nem csupán csava-rog, hanem erre-arra-amarra forgolódik!)
A nyelv, noha a belső logikája megmarad, meglepően változtatja a hangzókat, ám kiderül, hogy a rokonság megmarad. Mert bizony a hempereg szónak "vidéki" rokona a "hömpölyög", "hömpö-lög", "hömbö-lög" szavunk is. Esetleg a "hentereg" is. Látható, hogy az R+G átalakulhat, mondhatjuk teljesen szabályosan L+Gvé, sőt LY+G-vé is. Mindez azért természetes, mert az "R" hangzónak úgymond "zöngés" társa az "L" és az "LY" is. Miként a "K"-é nemcsak a "G", hanem a "H" is. Ezek után, bár még ezekre a képletekre is vissza kell fémünk, vitathatjuk, hogy a kóló román eredetű, ugyanis körtáncot nevez meg a K+L képlet, amely, mint láthattuk, egyenlő lehet a K+R képlettel, ami pedig ősalapja a kör, kerék, karika stb. jelentésnek. Ha csak nincs például a román - vagy akár más - nyelvben hasonló rendszer s legalább három-négyszáz szóban nem található meg a képlet és jelentéstartalom egyaránt. Már itt emlékeztetünk arra, hogy az angol kocsi gépkocsi - car (magyarul nagyjából kar-nak vagy enyhe "á"-val kár-nak ejtik). És már ne ájtatoskodjunk, több hasonló angol és más nyelvben megtalálható jó néhány olyan magányos szó, ami a magyar nyelvben több száz szavas rendszert alkot. Okunk van arra következtetni, hogy az eddigi "hivatalos" szóátvételek iránya a valóságban fordított. Egész pontosan, a magyar nyelv sokkal-sokkal többet adott más nyelveknek, mint amennyit kapott. A későbbiekben sort kerítünk arra, hogy eltűnődjünk egy-egy ilyen szó lehető ősi hovatartozásán. Közöttük lesz a maga helyén például az angol one- ejtése: van -, vagy például a szerviz, service, football, gate stb. szó is.
Néhány képlettel találkoztunk már, meg is fogalmazódik a kérdés, hogy végül is hány hasonló mássalhangzó képlet található a nyelvünkben. Elég sok, azaz nem kevés. Nem számoltuk össze, de úgy gondolhatjuk, hogy a legtöbb vegyes hangzójúban benne van a T, a K, vagy az R. De ez se törvény. Vannak azonban azonos mássalhangzójú képletek is. Lássuk ezeket: B+B, D+D, C+C alig használatos, a CS+CS már jobban, együtt pedig, így, hogy cecs vagy csec nem is kezdődik magyar szó. (Külön érdemes megvizsgálni azokat a mássalhangzó kettősöket, amelyekkel nem kezdődik magyar szó, például zsas, zsis stb., általában olyan mássalhangzókkal, amelyek egymást követően nehezen ejthetők.) Természetesen a cucc, cici létezik, de e szavak az öcsi szavunkkal és az ácsi-bácsi társaival szép, másik magyar nyelvi törvényhez tanoznak, erről majd a be-CÉ-zés tárgyalásakor szólunk. Ám most se szaladjunk nagyon előre. Lássuk a B+B képlet szavait. Mi igaz a korábban említettekből?



Bab, báb, baba, bába, bábu-, bub- buba-, bibi, már képzett ragozott szó a babusgat például vagy a bábáskodik, remekül és láttatóan kifejezi a jelentéstartalmat. De előbb lássuk, hogy mi a közös ezekben a szavakban. Nincs nehéz dolgunk, mindössze azt kell tennünk, hogy lerajzoljuk, persze kissé elnagyoltan a babot, a bábot, a babát, a bábut és máris látjuk, hogy mennyire hasonló alak sorakozik előttünk. Bab-baba-bábu meglehetősen egyező alakja. (És ha lerajzoljuk a pólyás baba alakját, megint csak báb-formát kapunk) A b-p változás és a jelentés közelsége jól látszik a búb és púp szavunkban. (Ezekről az összefüggésekről később külön és részletesebben írunk.) De ha lerajzoljuk például a búbot, az része az előbb lerajzolt alakoknak. Ezután próbáljuk a szánkkal - hanggal - formálni a "b" hangzót, bizony búbos-púpos dudoros lesz arcunk. Már ennyi is elég ahhoz, hogy arra gondoljunk, bizony ez a "b" aligha véletlenül van jelen a búbos, bugyog, bugyogó, bugyborog, begy, bögy, bogyó, púpos-dudoros alakú szavakban. Akár azt is állíthatjuk, hogy szinte meghatározza a jelentéstartalmat. Szép "koronája" van például a búbos bankának. Az emlegetett "d" is ide csatlakozik, mert a búb, a púp egyaránt lehet dudor is. A duda, tojásdad, kerekded szavaink mellett egyértelműen "állnak ki" még a következő szavak is: déd, kisded, dédi, dada, dada, didi, édesded, dedó, aztán az emlegetett három hangzó egyike megtalálható a domb, domború, tompa, pompa (sátor, ruhadíszek?) bugyogó, buborék, bugyborék-ol, bugyog, az emlegetett begy, bögy, bögyörő, bogyó stb. szavakban. Aligha kell magyarázni, hogy főként az az alak, forma, amit megjelenítenek, a kerekded- búbos- púposdomború ábra is rokonságot mutat!
Lássuk tehát, hogy elvileg hányféle mássalhangzó képlet található - alakult -a magyar nyelvben, majd aztán vizsgáljuk, hogyan alkot valóságos rendszert.
A B+B után a B+C következhet. De előbb, hogy tájékozódási pontjaink legyenek, álljon itt a hivatalos magyar ábécé:
a, á, b, c, cs, d, dz, dzs, e, é, f, g, gy, b, i, í, j, k, l, ly, rn, n, ny, o, ó, ö, ő, p, r, s, sz, t, ty, u,ú,ü,ű, v, z, zs.
Negyven hangzó, de nem számítják például a kétféle e-t. Például az ember szavunkban kétféle ejtésű "e" található. Nem ártana külön jelölni, mondjuk így: "é". Veszítünk vele!
Használunk még más írásjeleket is,
X, y, q, w,
ám valóban e jelek nem tartoznak szorosan a magyar ábécéhez. Latin betűkkel írunk, ám a latin ábécének eredetileg csupán huszonegy hangzója volt, s mint tudhatjuk, három jött hozzá a görög nyelvből. Így is csak 24 a hangzóinak száma. Majd később szólunk ettől, amikor a Halotti Beszéd és Könyörgés című nyelvemlékkel alaposabban foglalkozunk. Annyit előre bocsátunk, hogy ez a kulcsa



annak, hogy a már akkor réges-rég kialakult magyar nyelv szövege miért látszik annyira idegennek, valóban olyannak, ahogy a magyarok sose beszéltek. Most maradjunk a lehető képleteknél.
A B+C-t említettük utoljára. Keressünk hát olyan magyar szavakat, amelyek első vagy más szótagja meghatározóan tartalmazza a b+c hangzókat. Ilyenek a biceg, biccent, bice-bóca, baca - az utóbbi jelentése olyasmi, mint a buta szavunké, csak a "be-CÉ-zés" enyhíti a becsmérlő kifejezés erejét -, és máris láthatjuk, hogy a B+CS a következő, ha az ábécé szerint haladunk. Maradjunk azonban a b+c-nél. Tehát baca van, báca nincs. Haladjunk itt is az ábécé szerint, bece megint van. Erről a gyönyörű magyar nyelvi jelenségről, de alighanem pontosabb hogyha törvényről beszélek, majd a későbbiek folyamán szólunk. Béce, héti, hát éppenséggel lehet becenév a Béci. Bécé megint nincs, ahogy béta, bécá sem, illetve béco, bécö, bécu, bécü kezdésű, sem önálló szavunk nincs. Noha többször is mondhatnánk éppenséggel, hogy Bécu is lehet becézés stb. Van azonban -baci alak. Mégpedig akkor, ha "hintáztatjuk" a szavakat. Mégpedig így: Laci-baci, maci-baci, ahogy lehetséges csacsi-macsi és máris tovább lépegetünk a B+CS lehetőséghez. Ugyanis van bácsi, becs, bocs- medve kölyök -, bicska, Bácska, mint földrajzi név, böcsület, de ez is képzett szó, akárcsak a becses, becsüs, becsület, becstelen és így tovább, hiszen mindegyiknél a "becs" az eredendő. Van még búcsú, (Bucsa, Bucsuta, Bucsu stb), aztán a helységnevek változatai. De van-e C+C? Tán csak a cica, cici, cucc, coca, ám ezek megint a becézés szülöttei, akárcsak a CS+CS, a csecs. csöcs, csúcs, csecse, csecsemő, Csicsa, az utóbbi a falu bolondjának neve volt. Csicsa nagy darab kedves ember volt. Télen is mezítláb járt. Megismerte az embereket. Minden bizonnyal kicsi korában az István nevet ő így mondta ki először, hogy Csicsa, ezért maradt rajta ez a név. Aztán a csücsül, lecsüccsen, csüccs és így tovább, de e szavak is a becézés szülöttei. Az ácsi-bácsi mutatja az öcsi, öcs létrejöttét. De itt van még csicsergés, csicsereg, csak képzett és ragozott alakja van, ugyanis a csics kifejezést nem használjuk.
Valójában végig kellene mennünk valamennyi lehetőségen. Valahogy így: B+C, B+B, B+CS, CS+CS, B+D, D+B, C+D, D+C, CS+D, D+CS, B+F, F+B, C+F, F+C, CS+F, F+CS, D+F, F+D, B+G, G+B, C+G, G+C, CS+G, G+CS, B+GY, GY+B és így tovább. Ha nem is a teljességre való törekvéssel, meg is nézzük, hogy e képletek miféle alapszavakban bukkannak föl. Ha tovább megyünk, akkor az ábécé szerint a B+H, H+B, a C+H, H+C, a CS+H, H+CS, B+J, J+B, B+K, K+B, C+K, K+C, CS+K, K+CS, D+K, K+D változatok következnek. Most ne folytassuk a lehető képletek felsorolását, hanem nézzük meg közelebbről az eddig felsoroltak előfordulásait.
Alighanem a B+D következik. Bodza, hihető, hogy a "bot" szavunk rejlik mögöttesében. A Bod, Bede, Bedő stb. nevekben fordul elő, köznapi szavainkban nem. Mert "bad", "bád", "bed", "béd", "bid", "bód", "bőd" "bud" - Buda, név -. "büd", az utóbbi a büdös, büdösség szavainkban fordul elő. A t-z váltással itt a "bűz" és képzett, ragozott alakjai állnak elénk. Ilyenek a bűzös. bűzlő, bűzlik stb.



Dehát ezzel nagyot ugrottunk, mert ennek a képlete a B+Z. És ott még nem tartunk. De azért jelezzük ezt is, mert több hasonló példa is lesz, amikor a hangzóváltások, köztük a p-b- v vagy a p-f, illetve az említett t-z és a többi, egészen sajátosan igazolják az egész törvényt és rendszert. Nem nagyon kell bizonygatni, hogy a budi-büdi összefügg a bűzzel, bűzléssel s valójában ez is a nyelv logikájához és emlékezetéhez tartozik.
Éppen az ilyen példák, amelyekből kapásból idézhetnénk százat meg százat, bizonyítják, hogy nyelvünket gazdagsága, szóalkotó lehetőségei, képességei miatt tartják nehéznek. Mert szinte beláthatatlan a képességének határa. Már most jelzem, hogy korántsem öncélúak e képletek. Nagyon remélem, hogy elérhetünk arra a szintre, amikor úgy bánhatunk a magyar nyelvvel, mint a matematikusok a számtani képletekkel. Valójában ez a cél. Hiszen azt szeretném bebizonyítani, hogy egyetlen szavunk sem véletlenül jelenti azt, amit jelent. Másként közelítve, például kizárható - nagyrészt, mert bár logika, számtan a nyelv és rendszer is, de hálaistennek élő szervezet is -, hogy "k", "t" mássalhangzóegyüttes valami lágyat, puhát jelentsen. Valaki most mondhatja, hogy "kötény', és az nem kemény. Igaz, csakhogy nem a kötény anyagára vonatkozik a jelentés, hanem arra, hogy magunk elé kötve viseljük. Mert ahogy ezt emlegettük és emlegetjük, a bél, vaj, máj, nyelv, száj, fül és így tovább, egytagú szavakban csupa lágy mássalhangzó van, és ezek legősibb szavaink közé tartoznak a szív, lel, lél, nyál, nyal stb. szavakkal együtt. A kéz, csont, koponya, homlok, fog, kés, köröm, karom, vagy az arc, fej fő, láb, térd, könyök, borda, vese, comb, bár az utóbbi inkább puha! De a csont, térd! kemény. Hiszen kemény hangzónak tekinthető az "r" is, nemcsak a "k" vagy a "t".
A térd szavunkban például két kemény mássalhangzó is található. Az "s" inkább kemény, éles - kés -, mint az "sz'", bár e hangzó rokonságból: s-sz-z-zs-cs, talán a "z" és a "zs" a leglágyabb. Például zsong, zsivaj, zeng, zene, a zene-bonát sem éles és magas, hanem vegyes hangok jellemzik inkább. Azonban nem mellékes, hogy az ilyen fogalmakat, mint enyhe, magány vágy és így tovább, lágy mássalhangzókkal fejez ki a nyelvünk. A szél, főként a szellő szavunkban az "sz" is lágy.
Mielőtt tovább mennénk a mássalhangzó képlet lehetőségeit kutatva, vizsgáljuk meg a talán legtöbb változattal rendelkező képletet. Ez nem más, mint a K+R. Mert ennek a következő változatai lehetségesek, beleszámítva azt is, hogy létezik R+K irány is.
Tehát: k+r, k+1, g+r, g+1. Jól látható, hogy először a "k" lágyul, zöngésül g-vé, majd a kemény "r" is lágy I-lé alakul. Csak néhány példát mutassunk az eddigiekre: kör, kerék, karika, aztán küllő, kallódik, kalézol, mert ezek a szavak is a körhöz, girbe-görbe járáshoz stb. tartoznak. A g+r esetében is sok a lehetőség: görgő, guriga, gurul, gördül, görbe, görcs, görnyed és így tovább, mind a kör valamilyen egészét-részét jelentik. A görnyedő ember görbül. A fagörcs önmagából induló körök rajzolata. Aztán itt van a g+I, a goló, és itt álljunk meg. Mert az idegen nyelvű glóbus, globális, a földgömbre vonatkozik, de bennük van a g+l képlet,



akárcsak a goló, golyó, golóbis stb. magyar szavainkban. A globális, csaknem golyóbis! S ha már itt tartunk, újra említsük meg, hogy a "román" koló bizony körtáncot jelent. S mivel a magyarban százával fordulnak elő olyan szavak, amelyekben megtalálhatók e képletek változatai és valamennyi kapcsolatban áll a körrel, fordulattal, ívvel, kanyarral, hajlattal stb., aligha a román nyelv szülötte ez a szó. Mint ahogy az "angol" car szóban is - ejtése kár - alighanem a sokszor emlegetett k+r képlet található és eredendően a gépkocsi guruló, gördülő kerekére utal. Miért is mondhatjuk ezt? Mert ezekkel a mássalhangzó képletekkel mintegy három-négyszáz szót alkothat, és alkot is, a magyar nyelv, amelynek egyik lényeges tulajdonsága, hogy a szavak jelentéstartalmának zömét a mássalhangzók hordozzák.
Alább csupa mássalhangzókat írok csak, remélem mégis meg tudják fejteni a szöveget.
Hzdnkrndltlnllgyhvhmgyr. Noha egybe is írtam a szavakat, így meglehetősen nehezítettem a feladatot, bizonyos vagyok benne, hogy ha elolvassák, megfejtik ezt a szöveget.
Folytassuk, mert érdemes, a változatok nyomán az okoskodást. Előtte azonban még azt is látnunk kell, hogy a dolog, bár rendszer, bár logika, mégsem egészen matematika. Bár a számtanban is létezik az "ősegy". Minden kisgyerek egyik első felfedezése hogy a dolgok elkülönülnek, egyekre. Egy kézre például, de csak évekkel később számolják meg az öt ujjukat. És most jöjjenek az érdekes változatok és rokon jelentésű szavak, köztük olyan is, amelyben nincs - legalábbis első látásra - "ős-err'; azaz ősi "r" hangzó, ami minden bizonnyal a hangzóformálás lényegét, az irgő forgó pörgő nyelv mozgását is beleviszi a hangzó jelentésébe. Mert az "r" - és ezt minden bizonnyal feltételezhetjük - sajátos nyelvmozgás szüÍötte. Képzése nehéz, de a sokszor emlegetett körre, görbületre való utalás, sőt, áthallás előjön. Íme: ír, ró, rajzol, ér, erezet, gyökér (vízér, vérér kacskaringózik, kanyarog), -ra-re, erre- arra - ezek hajlások, ráhajlások, ívek, - más nyelvekben is az írást jelentő szavakban, elég sokban, ott találjuk az "r" hangzót. Legjobban talán az angol write, vagy a német schreiben jut eszünkbe, illetve a latin "skribálás" szava, a scribo. Persze lehetnek és vannak is nyelvek, amelyekben nics "r" az írás, rajzolás szóban. De olyan nyelv aligha létezik, amelyikben ne fordulna elő a kört, kereket, hajlatot, görbülést, kacskaringót jelentő szó, s amiben nincs "r", noha létezik az ábécéjükben "r" hangzó. A grafika szót ismerik!. (A japán nyelvben a kacskaringósabb írást biraganának nevezik, a másik, az egyszerűbb és nem annyira kacskaringós a katakana. Vagy például török nyelven a kerék tekerlek) Vizsgálnunk kell azokat a szavakat is, amelyekben nincs "r", mégis görbületet, hajlatot, boltozatot, ívet, de a kört is kifejezhetjük.
S emiatt mégsem csupán számtan a nyelv, de mindenképpen logika. Lássuk ezeket a szavakat, s előre mondhatjuk, azért létezik kapcsolat az "r" hangzóval, például lágy párja, az "l" révén. S mint ahogy a "rév" és más szavunkban ott van az "r',



mégsem jelent közvetlenül kört, karikát, ám jelenthet révülést, amitől görcsbe rándul az ember, olykor meg is gör-nyed, de táncolhat is. Dehát az említett boltozat szavunkban ott van az "l", a hajlatban "j" hangzója, szintén a hajlítás, hajfás, hajlat, hajó, haj stb. szavakban az ív íveltség, halak íves "ívó" mozgását jelöli. Így máris érthető, hogy e nyelvi rugalmasság miatt az öv, övez stb. szavakban az "ívó", "vívó" mozdulatban az "íj" hajlata található. Tehát az ív-íj látvány azonos. Ugyancsak körben helyezkedik el rajtunk az öv. Bár akit felöveznek, például királyt, arra nemcsak övet tesznek, hanem más díszítést is kap. A jelentések így kapcsolódnak egymásba, azonban sosem véletlenül, s Takács Imre barátom, aki a körívekből a mindenséget is képes megszerkeszteni, bátran gondolja, hogy a föld Forgása által létrejövő év szavunk is ide tartozik. Mivel a "v" gyakran helyettesíti a "j" hangzót, például: fű, füvet és nem füjet, ahogy Zalában is mondják, füjj. Ló, de nem lója, hanem lova, tó, de nem tója van neki, hanem tava és így tovább. Akkor már kissé jobban elfogadható, hogy az ív-íj hajlott, azaz íves alakú. És az öv szóban törvényszerű a "v'".
Azt gyorsan tegyük hozzá, hogy a másik "irányból" ez nem biztosan így igaz. Vagyis, ahol "v" hangzót találunk, ott mindig nincs jelen a hajlás, ív, kanyar stb. Mert valóban nincs jelen közvetlenül. Sokszor, lásd var, vár verem, ver de már a varr, aztán a virradat, másként hajnal pírja, vörös íve ott van a háttérben, Csakhogy ez már másod- és harmadrendű és nagyon finom jelentéságazás. Azért mélyedünk el ennyire az elemzésben, hogy lássuk, sokirányú megközelítésekre van szükség ahhoz, hogy e sokfajta kapcsolatról sejtelmünk legyen. Lássunk tehát "ellenpéldákat": kanyar, igaz, benne van az "r", ha a végén is, ahogy középen található a szép kacskaringó szavunkban. Aztán a könyök is hajlik, azaz pontosan, inkább bicsaklik, csaklik, de "hajlik", ha nem ívesen is a csuklónk, s ha valaki megbicsaklik, az gyakran összecsuklik. Ám alighanem a könyök vagy a kanyar szavunk szótöve mindkét esetben nem véletlenül tartalmazza a k+ny képletet. Aztán a konyulás is hajlás, az al-kony szavunk is mintha a nap lekonyulására emlékeztetne. Így hát az alkony, alkonyat, alkonyodik stb. máris logikusan is értelmezhető, azaz, egészen pontosan magyarázható. És máris visszaint nekünk az ugyancsak k+ny szótövű kanyar, kanyarog, kanyargós seb., és látjuk, hogy "r" nélkül is hajlik a konyu-l-ás, ám az "l" csak ott van! De ott van a kör, kerek, kerék kemény "k"-ja. Ez már másik kapcsolat, amit a golyó, goló szavunk rokonértelmű párja jelez. A két kemény hangzóból álló teke szavunk ad föl nekünk leckét, kérdést követelve, amire talán másutt lesz válaszunk.
Nincs azonban vége a példáknak. Haj-lék, héj, hajó, haj, haj-lat, haj-ol, haj-nal, haja-don, haja-don főtt, haj-lít, haj-ít, huj-huj haj-rá és a többi. Bizony többnyire ívekre, íveltségre utalnak. Azonban a hajlatnak két része van. A domború - domb, domború, d-t, tompor, tompa, tömb, tömzsi - és a homorú fele. (Íme, egyik fele, másik tele, az adja ki az egyet!) De maradjunk a homorúnál. Talán ide tartozik a homlok netán így is megközelíthető hom-luk. S ha a hom-luk nem egészen tiszta, akkor hom-ályosan látunk?! Máris a gömbölyded lencsékhez érkeztünk. Mintha a nyelvünk régtől tudta volna, hogy a látási távolság meghatározója az ívelt, domború



vagy homorú lencse. (Ami természetesen lencse alakú) És ne feledjük el, hogy az "m" hangzónak is van rokona, mégpedig az "n", akkor a hónalj szavunk sem véletlenül jelenti azt, amit jelent, a homorúságot. E vonatkozásban nem szóltunk a lehető k+m és g+m képletekről. Az első görbületre utaló példa a kampó, a második képlethez a gamó, gumó, sőt a gömb és ennek minden változata ide rokonítódik. (Eszter-gom nevében ott van a folyókanyar) Tehát a már említett g+1 képlethez goló, golyó, csi-gola stb. - csatlakozik a k+m és a g+m mássalhangzó képlet is. Megvalósul a g+r változata, a g+l is! De tán a g+m_lez csatlakozik a g+n képlet. Tán eszerint alakul a gön-dör szavunk? Bár benne van a szóban az "r" alap-görbe, körre utaló hangzó is! Ha csak nem gömbölű-gömbölyű a gond, gondolat is, amely a gömbölyded agyban kereng?! Itt is hívjuk föl a figyelmet a kétszeresen is görbületet jelentő kun+kor szavunkra. Benne vannak a k+n és a k+r képlet mássalhangzói!
Természetesen vannak még képletek. Elvileg minden mássalhangzót lehet párosítani, de nem minden képletet használt föl eddig a nyelv, illetve találhatunk olyan képleteket is, amelyeket valami miatt szintén nem vett igénybe a nyelvünk. Érdekesek a ragok, képzők képletei. Maga a rag szavunk is tartalmaz képletet. Benne van az r+g, Milyen szavakat találunk még ezzel a képlettel? Például rag, ragoz, rág. rég, rög, rögös, rögződik, rúg rugó, rég, régi, rigó, rege, reggel, ragad, ragadós, ragadvány és így tovább. Még ebben az esetben is, amikor viszonylag kevés szó és változat létezik, azonnal látjuk, hogy a régi és a rege rokon. S azt is, hogy a rokon szavunkban a szintén közeli r+k található. Emlegettük, hogy a "g" zöngés testvére a kemény "k"-nak. Vagyis azt is mondhatjuk, hogy a régi és a rege szavunk éppen a régiségében rokon. Nem szólva arról, hogy a ragad szavunk a rag szótaggal kezdődik és az is lényege, hogy hozzá ragad a szavakhoz. Azonban ebben az esetben nem tudjuk, hogy a rigó, rág, miért tartozik ide, sőt, azt sem, hogy ide tartozik-e. Valószínűleg igen, de más kapcsolat szabta meg a jelentésüket. Ha ugyanis például a t+l képletet veszem, akkor a "tól, -től" rag leleplezi magát. Ebből van a tőle, ettől-attól, amattól, tol, tolvaj-aki a tolongásban, tülekedésben el-tulajdonít valaki-től valamit - de el is tolhat talicskát, tologathat taligát, taligázhat tulajdont és azt mondja tréfásan a közmondás: "Attól függ, amitől lóg". És valóságosan is hasonló jelentésű a függ és a lóg szavunk. Sokszor használhatjuk őket egymás helyett. Noha a függőség nemcsak függőleges irányú lehet, hanem "vízszintes" kapcsolatot is jelenthet. Ellenben a lógás, ha csak valaki valahonnét meg nem "lóg", általában függőleges helyzetet mutat. Látható, hogy a jelentésben valóban rokoni kapcsolat található, de mégsem tehetünk egyenlőségi jelet a függ és a lóg szavunk közé. Akkor a képlet f+g sem egyenlő l+g-vel. Ugyanis az "f" inkább a "p" párja. Már többször idéztük az igazoló példát: ireg-forog, pireg pörög, s mintha a szavak végén ott volna egyébként- egyébb-ként az r+g képlet. Aztán nem lehetséges bizonyos fajta toldalékolás. Mert amíg függőség van, lógóság nincs, azaz lehet, de nem használunk ilyen kifejezést
De nem akarunk mi sem meglógni a további lehető képletek vázlatos áttekintése elől, hogy lássa az olvasó miféle rendszerek működnek s munkálkodnak az élő



nyelvben is. Eleink, ha több tízezer éve már beszélték ennek a nyelvnek az ősét, máig igazítanak bennünket, akár akarjuk, akár nem. A magyar nyelvben benne van nemcsak a magyarság őstörténete, története, hanem egy kissé az emberiség története is. A magyar nyelv nemcsak közvetítő, nemcsak a közlés eszköze, hanem önmagában is kincstár, méghozzá főként történelmi ismeret és emlékgyűjtemény.
Alaposabban körüljárjuk ezt az állítást az Aki fázik, fát keres című fejezetben, valamint akkor, amikor a lovakról szólunk. (Bátran kijelenthetjük, hogy szavaink eredete több százezer évre keltezhető, gondoljunk mindenekelőtt a fázás, fázik stb. szavainkra!) A képletekkel való "játék" sem öncélú, hanem azt igazolja, hogy rendkívüli rendet őriz nagyon régről a nyelvünk. S hogy ezt feltételezzük, arra bizonyítékaink vannak. Amint a képletek lehetőségeit persze csak vázlatosan - már most körüljárjuk, rögtön a számokról kell szólnunk, mert ahogy a számtan és a logika átszövi a nyelvünket, az nemcsak arra utal - ahogy jelezni szoktam -, hogy a magyar nyelv olyan, mintha költők, muzsikusok, gyermekek és érzékeny mérnökök alapozták volna meg kialakulását, hanem még olyasmire, hogy netán e nyelv ismerőinek, beszélőinek módja volt réges-rég Kolombus Kristóf előtt arról tudomást szerezni valamilyen módon, hogy a föld gömbölyű! Külön kutatjuk tehát annak nyomait, hogy ezzel kapcsolatban miféle emlékei vannak nyelvünknek. Kétségtelen, hogy ez előtérbe hozza a nyelv eredetének lehető földönkívüliségét, de vállalnunk kell, mert nem mi tételezzük föl, hanem a nyelvünk sugallja ezt! Majd akkor tűnődjünk el erről, amikor az egyenlítő szavunkat vizsgáljuk és hasonlítjuk össze más nyelvek azonos szavaival, lesz ott olyan tény, ami elképeszt bennünket! Most folytassuk még a lehető képletek példáinak bemutatását.
Kissé előre is szaladtunk az ábécé hangzóinak sorrendjéhez képest. Ugyanis kimaradt egy másik képlet is, a b+l, ami valójában egyik ragunk képlete is, mégpedig a -ból, -ből ragunké. De nem volna hiábavaló a b+c, b+cs, illetve a c+b, cs+b képleteket picikét megnézni. Tanulságos dolgokat figyelhetünk meg. A b+c képlet, mint tudjuk már, előfordulhat a becézés, boci, illetve a b+cs a bácsi, becs, bocs, bicska, bicsak-lik, búcsú stb. szavakban. A c+b, vagyis a fordítottja már nagyon ritka, hiszen nem kezdődik magyar szó cab, cáb, ceb, céb, cib - mégiscsak van: cibál-, de megint nincs cob, cöb, cub, cüb kezdéssel sok, talán csak a coboly, cobák, s mintha cs+b- vel több kezdődne, de nem sok. Például csibuk, csobban, csobolyó, csobog, csöbör, cseber; eléggé feltűnő, hogy a kevésből - bár lehet még mintha a hangutánzó csobbanás vízre, folyadékra utalna. Kissé előre ugrunk, mert a p-b-v hangváltás szabályos. Tehát a c+p, illetve a cs+p rokon értelmű szavak elején kell, hogy megjelenjen. Van például cap kezdetű magyar szó. Alighanem csak a caplat, cipő, cipó, a hangutánzó cuppan megint csak a becézés jelentkezik - és akkor máris vegyük a cs+p képletet, mert a csap, csáp, csepp, csöpp, csepereg, csöpörög, csipet- ami ugye, csöpp! - cseperedik, csupa, csupasz stb., de már, úgy látszik, hogy "csüb"-bel nem kezdődik magyar szó. S van még a kicsiségre utaló csip-csup, másként semmiség kifejezése. Miként voltaképpen a csupasz is ilyesmire utal. A csupán jelentése is aránylag kis jelentőségre, kicsiségre stb. utal. Csip-csup dologra.



Jól látható, hogy ez a vizsgálódás azt is megmutatja, mennyi "üres" szótagunk van, azaz ezek akár jelentéstartalomra is vágyik. Esetleg (íme ezek is érdekes szavak: eset- leg, tény- leg, vég- leg és így tovább, e szavaknál tárgyaljuk a -kag, -deg jelentését) az is előfordulhatott, hogy némelyik üres szótagnak már volt régen szókezdő, illetve önálló jelentése - olyasmi, mint például a jel-en-t-és szavunk esetében a "jel" -, ami elfelejtődött, ám remélhető, hogy a nyelvünknek majd talán "eszébe jut". (Azt megjegyezzük itt is, hogy ilyesmire van példa, ettől az "ordos""ordas" szavunkat tárgyaló részben írunk) De caplassunk mi is tovább.
Már az is rendkívüli, hogy a nyelvet - csak a magyar nyelvről beszélek úgy lehet kezelni, mint valami élettelen, de összefüggő szerkezetet, miközben élő és változó. Idegen szóval sajátos "organizmus"-nak is nevezhető. E kettős jellege az, amit egyre jobbkor képesek vagyunk fölismerni és megmutatni.
Nézzük azonban a már említett b+l és az I+b képletet. Lássuk előbb a -ból, -ből ragot. Mivel nyelvünkben a ragok is tovább ragozhatók, a képzők képezhetők, azaz a ragok is képezhetők és fordítva. A -ból, -bőt rag, de képezve bele, bele', belőle, belénk, belső, belül valamint a bal, balog, bál, bála, beléndek, bél, bélelt, bili, bolond, boldog - milyen érdekesen igazolja, igenli a nyelvünk azt a bibliai mondást, hogy "boldogok a lelki szegények... " -, böllér, buli stb. szavakat kapjuk. A másik irányban I+b, labda, láb, lebeny, liba, lob - mint láz, lásd: belobbant a gyerek torka -, löb nincs, lub nincs, lüb nincs. Persze meg sem próbáljuk, hogy a teljességre törekedjünk, inkább csak példákat mutatunk és megpróbáljuk rajtakapni a rendszert. Azt rögtön észrevesszük, hogy a bal, balga, balog, balgatag, bolond, jelentéstartalma rokonságot mutat. Ezt erősítik az összetett szavak is, balsors, baljós, balvégzet. Ebben az esetben az ősi alapszó a bal lehet. Vannak újabb keletű szavak, például a balek (1775-ből való az első írott alak), azt írja a TESZ, hogy Balkánon át - és nem veszik észre, hogy a Balkán szóban is benne van a "bal"!
S aligha kell arról hosszabban értekezni, hogy mit jelent általában is a "balkáni" jelző. Talán eddig nem szóltunk arról, hogy általában nem vesznek figyelembe a magyar nyelvészet minden megállapítását hanem azt nézzük, valamilyen szó, szótag beleillik-e a nyelv által fölmutatott törvényszerűségbe. És mielőtt tovább mennénk, kis játékul is, olyan szót keresünk, amelyben több képlet is található - tatál-hat-ó, föl-lel-het-ő -s úgy véljük példának megfelel a hömpölyög szavunk, mert azt többféleképpen is felírhatjuk, többféleképpen használjuk, ám a jelentéstartalma azonos.
Nézzük a változatokat:
Az alábbi szavakat nem szabályosan választjuk el, mert azzal az eredeti szavakat, szótagokat torzítjuk, mint például az okos szavunk akadémiai elválasztásakor. A hivatalos elválasztás o-kos, ám így nem tudjuk, hogy e jelentés lényege nem más, mint az, hogy az okos ember sok dolognak ismeri az okát. Úgy is mondhatnánk, hogy tele van a feje okokkal és okozatokkal, azaz összefüggések ismeretével.



Mindezt nevezzük tudásnak. Tehát nem tudálékos és okoskodó, hanem valóban értelemmel élő. Ez nagyon fontos, tehát szerintünk az az elválasztás, ami a szavakat ennyire eltorzítja, kárt okoz. Az okos szavunk méltó elválasztása: ok-os vagy ok-oz és így tovább. Az ún. hivatalos elválasztás belekaszabol a nyelvünkbe, mint valami szellemi Trianon, Mert akik e szabályokat hozták, valójában nem ismerik a magyar nyelv lényegét! Vita tárgya lehetne, hogy vagy másképpen kellene tanulnunk a magyar nyelvet, vagy olyan elválasztást bevezetni, ami talán első látásra nehezíti az elválasztást, de erősíti a nyelv szerkezetét. Majd éppen úgy meg lehetne szokni, mint a mostanit. De legalább logikus lenne!
höm-pöly-ög, a hivatalos elválasztás: höm-pö-lyög, höm-pöl-ög, természetesen itt is a höm-pö-lög, höm-böl-ög, ennél a szónál höm-bö-lög, valamit a hem-per-eg, elválasztása hem-pe-reg, s különben a hentereg - hen-te-reg - is csaknem teljesen ide sorolható, ám azért van különbség, mégpedig abban, hogy aki hem-pereg, az átfordul, aki csak hence-reg, az hanyattesve mocorog a sárban, mert a pereg átfordulásokat jelent, ahogy a forog is. Ugyanakkor az is igaz, hogy lehetnek átfedések, ez éppen a ragokkal, képzőkkel működő nyelv alaplényege. Mert ebben a szóban két képlet fonódik össze. Az egyik a p+r, a másik az r+g, Csakhogy ami az egyik képlet vége - az "r" -, az a másik képlet első hangzója. És ez nem hátrány a nyelvnek, hanem a nagyszabású rug-almasságát bizonyítja. Hát nem érdekes, hogy a rugalmasság szavunk esetében, nem a "rúg" szótő jut eszünkbe, hanem sokkal inkább a "rugó".
De hogyan is néznek ki a föntebbi képletek? A h+m-hez jön a p+ly, illetve a p+l. Ha a számtani formát választom, akkor talán így kellene leírni e szavak képleteit: Hömpölyög = (h+m) + (p+p + g, az utolsó hang, a "g", alighanem a "k"-t jeleníti meg, mintha a többesszám jelét pótolná. Hiszen a hömpölygés, hömpölygés-ek-ből áll. Ne feledjük, az úgynevezett "ikes" igék is folyamatosságot jelölnek. Másként fogalmazva a sokszoriságot. Például a folyik, folyamatos folyást jelent. Szünet nélküli folyamatot s ha így van, akkor megint a számtan áll elénk, a folyamatos "sok" képében. (Másutt majd szólunk arról, hogy a sokaságot és a nagyságot sajátos mennyiségek is kifejezhetik. Például mondhatjuk a sokaságra, hogy tengernyi ember, rengeteg ember. Ezekben az esetekben a kiterjedések a jelenlévők "Folyamatosságát" jelentik, nagy tereken, utcákon stb) A hömpölyög szavunkban benne van a "pöly", "pöl", tehát a p-f hasonulású a "foly" alak. De a "poly" például megtalálható az Ipoly szavunkban. Vagyis az I-poly-ban benne van a gyereknyelvi "polyó", azaz a folyó.
A zárójel a szorosabb összetartozást jelenti. Viszont a lehető hangzóváltás következtében ezt az egyezést valahogyan eképpen lehetne jelezni, először is: (h+m) = (k+m) és n=m, sőt, k=g.
Ezáltal a h+m valójában tartalmazza a kampót, gamót, gömbölyűt, kanyart, konyult, könyöket is. 'Tehát, ha a víz hömpölyög, akkor az hullámos - figyelem, benne van a h+I képlet! - maga a hullám pedig mit tesz? Hogyan is mondjuk?



Gördül, tehát ebben benne van a g+r képlet, a guriga, görög, görgő - ahogy gördülnek a tenger hullámai - és így tovább, és benne van a k+r, vagyis kör, kerék stb. képlete. S ha a k+m = k+n-nel - márpedig ezt több képlet bizonyítja a jelentéstartalommal -, akkor (k+n) + (k+r) képletben kétszeresen benne kell lennie a kör, kanyar jelentésnek. Van ilyen szavunk? Már említettük, a kunkor. E szóban valóban benne van a- spirál - azaz a kettős, oldalról hullámnak látszó kör jelentése! Jegyezzük meg, hogy a for-gó-szél, idegen nyelven hurrikán. Vagyis a h+r bizony azt jelenti, mint a k+r, illetve a h+l is egyenlő a k+l képlettel, és az "idegen" szó mássalhangzó képlete, ami meghatározza a szó jelentéstartalmát, nem más, mint (h+n) + (k+n) képlet! A forgószél nemcsak maga forog, hanem miközben halad, kanyarog! A kóló jelentése: körtánc. A hullám, halom - angolul hill - tartalmazza a kör egy részét és talán a hal szavunk, amely ősi, sem véletlenül tartalmazza a h+l képletet? Finnül a hal: kala, is bizonyítja, hogy h+I = k+l. Az ívek, amiket nemcsak íváskor mutatnak be a halak, hiszen természetes mozgásuk, előrehaladásuk lényege a szüntelen íves mozdulat. Látható, hogy milyen finomságig logikus és következetes a nyelvünk. Még a hal megnevezése is annak életvalóságát idézi nyelvünkben! Így a mássalhangzó képletek tovább hordozzák, ha olykor árnyaltan is, de az összefüggést is megmutatva, a jelentéstartalmak zömét. Valahai alapfelismerésünk ugyanis az, hogy a magyar nyelvben a mássalhangzók hordozzák a jelentéstartalom nagyobb részét, ettől az időtől - már mintegy negyven éve! alkalmazunk, teljes joggal mássalhangzó képleteket.
Igaz, ilyen aprólékosan sosem vizsgáltuk törvényszerű átváltozásaikat, árnyalataikat. Pedig - és ez magunknak is új! - valóságos számtani levezetésekre vagyunk képesek nyelvünk jelentéstartalmi vonatkozásaival. Jó okunk van arra, hogy eztán többször éljünk ezzel a lehetőséggel. A hömpölyög, hömbölög, hömpölög, sőt, a hempereg szavakban lényegében azonos mássalhangzókat és képleteket találunk. Nézzük csak: hömpölyög = (h+m) + (p+ly) +g, aztán a hömbölög = (h+m) + (b+U+g), majd b-p változás folytán a hömpölög = (h+m) + (p+r) +g képlettel. A hempereg szavunk mássalhangzó képlete pedig: (h+m) + (p+r) +g, Azt már bizonyítottuk, hogy a h+m egyenlő lehet a k+m, illetve a k+n képlettel, sőt a g+m képlettel is, hiszen a kam-pó, kun-kor (kanyar), gamó, gumó, gömb, mind-mind a köríves, egyenestől eltérő - például ferde alakzatra utalnak. A ferdül szóban benne van a fordul szavunk minden mássalhangzója. A kör maga sem más, mint szabályosan és következetesen elénk álló ferdület. A kar-gán szóban benne van a k+g és a g+n képlet!
A lehető hangzóváltások között talán az egyik legrugalmasabb a p-b-v változás, illetve a p-f, aztán a v-j (ív-íj) és azt az érdekes lehetőséget se tagadjuk, ami a bolt, bolthajlás, boltozat szavunkban található. A bolt is ív. Így is mondjuk: boltív. De akkor is értjük, ha csupán azt mondjuk boltozat, boltozatos, az íveltségre, hajlítottságra gondolunk. Ha hajlékunk boltozatos, akkor íves részek vannak benne. Bár már a haj-lék első szótagja is íveltségre utal, olyasmire, amit megtalálunk például a hajó szavunkban. S ha már itt tartunk, ne legyünk bátortalanok megjegyezni, hogy a latin hajó: navis, hajózik: navigo, s a finn napapiiri, amely



sarkkört - napkört - jelent s a píiri forgást, kereket, tehát pörgést. A navisból a lehető p-b-v változással napis lesz, és akkor a földgömbön az Északi sarkkör a nap útjának határát jelöli! Igen, azt. Vagyis a tengeren való "navigálás", tájékozódás szextánssal a nap alapján, akár magyar szónak is vehető! Mert azt se feledjük, a magyar nyelvben a hajlék, hajlás, hajó, hajol és így tovább, következetesen a haj alakból következik. Mássalhangzó képlete h+j, De a latin nyelvben a hajlás: flexus, hajlék: tectum, és lépjünk nagyobbat, a hajadon latinul: virgo. Miért tartozik ez ide? Nemcsak a hajlam, hajlandóság miatt, hanem magyarul az a hajadon, akinek még nem kötötték be a fejét. Hajadonfőtt állunk, nincs a fejünkön, a hajunkon semmi. A hajas főnk nem fedett! De szemmel láthatóan a bolt az íves, az ív hajlott, az íj íves és hajlékony, a hajunk is hajlott, a fejünkre hajlik, a fejünk csaknem gömb, de alaposan gömbölyded és így tovább. Íme a csoda nyelv! Roppant rend van benne, miközben maga is változatos, hajlékony és amikor beszélünk, ez a belső rendszer szinte elrejtőzik, ám néha, akaratlanul is szójáték jön a szánkra és olyankor magunk is boldogan elcsodálkozunk.
Huj! Huj! Hajrá! Azaz: hajítsd rá! Dobd rá, küldd rá és így tovább, nemcsak az ellenségre a nyilat, hanem vadászaton a sólymot - másként rárót! Rá-rá. hajrá! - a célvadra. Így aztán nemcsak a dárda, nyíl íve fejeződik ki a hajrá szavunkban, hanem az előre való biztatás is. Méghozzá nemcsak a hajdani, hanem a mai is. Lám a hajadon szavunk mellett van a hajdani - régi, ősi, múltbeli - jelentésű szavunk is. Miként kerülhet ide? Tudta-e ezt valaki hajdanában-danában? Ahogy tudja-e, hogy a tegnap szavunk alighanem a tekenap, azaz elfordult gömbnap? És amikor arra gondolunk, hogy nyomokat, jeleket, netán bizonyítékokat keresünk arra nézve, hogy azok, akik ezt a nyelvet beszélték, már sok ezer évvel korábban tudtak arról, hogy a föld gömbölyű. Annyit rögtönözzünk itt, hogy miként említettük, a p-f lehető hasonulással a pireg- pörög és a pireg- pörög lényegében ugyanazt jelenti. Vagyis képlettel kitejezve, a f+r = p+r. A forrás és a forgás azonos fizikai jelenséget fejez ki. Ugyanis a forró víz az edényben egyúttal forgó víz is. Alulról törekszik fölfelé a melegebb víz, ezért a víz forralása, a víz forgatását is jelenti. A, forgás szavunkat is említhetnénk, hiszen fölfele törő vízről van szó. A föld szavunk szótövének képlete F+l+ (d), ez pedig egyenlő az f+r-rel. A "d" szintén kerekítő hangzó önmagában is. Például kerekded, kisded, didi, duda, dundi, dudor sőt, a tojásdad stb. is ezt erősítik. Ha pedig igaz, hogy már maguk a hangzók hordoznak valamilyen jelentéstartalmat, olykor halványabbat, rugalmasabbat, máskor erősebbet, akkor a föld szavunk arra utal, hogy amit jelent, az bizony gömbölyded, kerekded és nekünk embereknek, az űrből nézve, gyönyörű gyöngyszem, kék ikra a világper sötét hátterén, ami ráadásul forog! És mintha erről is többet "tudna" a magyar nyelv, mint ahogy gondoljuk. Végső soron ez az, amit nyelvi filozófiának nevezhetünk most már nyugodtan. És talán azt is megkockáztathatjuk, hogy mássalhangzó képletekből "hozzunk létre" szavakat. Így ellenőrizhetjük, hogy több lehető változat jelentése azonos, illetve nagyon közeli-e. Olyas számtani logikával, mint ami azt vallja, hogy az osztás ellenőrzése a szorzás. (Ezt a feltételezést másutt még meglepőbben igazoljuk!) Kis első összegezésként, azt állítjuk tehát, hogy a FÖLD szavunk hangzóiból, illetve a szótő mássalhangzó képletéből kitűnik



számunkra, hogy a föld = (f+l) +d,) tartalmazza a forgást és a kerekdedséget. Ugyanis a föntebbi példák bizonyítják ezt, az f+l=f+r-rel, vagyis a forgás, fordulat, forrás - ami szintén forgást jelent, hiszen a forró víz tényleg "vízszintes tengelyen" forog, az alsó hidegebb melegként szüntelen fölfelé törekszik! -, de fordulatot jelent a fur, sőt a fa-rag is, a forgács, mert görbe, görbült, a firka is kacskaringós stb. 'Tehát az f+r egyenlő f+l képlettel, a forgást jelenti a föld szavunkban, a dagadt, dundi "d" pedig a gömbölydedséget. Mindez az sugallja, hogy nyelvünk régesrégtől tudja, hogy a föld gömbölyű és forog. Fölfogjuk, hogy ez így elmondva, enyhén szólva is, elképesztő. De mit is jelent az elképesztő szavunk? Kép-zeljük el. A kép szavunkról majd külön szólunk, ez a jelentés határozza meg a képzeletünk képességét.
Természetesen nem fejeztük be a lehető képletek bemutatását. Csupán arra kívántunk példákat mutatni, hogy milyen fontosak lehetnek ezek a képletek. Vissza is térünk ezek áttekintésére, illetve további vizsgálatára. Végül is az egész munka célja az, hogy bemutassuk: nyelvünk a hangzóinak használatával is ősi tudásra emlékezik. Minden egyes gondolatmenet ennek a bizonyítását hordozza. Most lássunk olyan képleteket, amelyek nemcsak szóragok - ragok -, hanem önálló szavak is. A b+n képlet lehet a -ban, -ben ragok, illetve a benne, ebben, abban stb. szavak mássalhangzó képlete. Ide számítjuk természetesen a bennünk, bennünket stb. ragozott, képzett szavak változatait. Jegyezzük meg, hogy a bennünket és a minket egyaránt használhatjuk az ilyen mondatokban: Bennünket senki sem hívott meg. Vagy: Minket senki se hívott meg. A közös a két szóban az "nk" együttléte. Azonban így is képletnek számít az "nk", azaz: n+k. Mert végül is a -nak. -nek, neki, ennek, annak, amannak, mindenkinek, mindnek, többeknek, sokaknak, senkinek és így tovább, szerepelhet a már emlegetett "mink" vagy "műnk" szóból is ismert két mássalhangzó. Szerepelhet kérdőszóban: kinek, minek, mutatószóban: aminek, akinek stb. Visszautal a birtokos helyzet például a nekünk szóban. Kétszer szerepel, méghozzá így
Ennek a résznek kis címet is adunk, ami máris jelzi a törekvésünket, ugyanis két egyszerű, naponta sokszor használt helyhatározó lehetőségeit mutatjuk be.
BAN-DÁZ-GAT-UNK? Az első vizsgálandó szavunk a banda. Nem kell rendkívüli megfigyelő képesség ahhoz, hogy lássuk, észrevegyük, a szótő, a "ban" nem más, mint a -ban, -ben helyhatározó rag mélyhangú változata, hozzá csatlakozott a "da" képző. S ha megkérdezem, ahogy tettem százszor is már, hogy a banda szavunknak mely része határozza meg a jelentéstartalmat, a "ban" vagy a "da"?
Az előadások hallgatói kb. 99 százalékosan a "ban"-t jelölték meg jelentéstartalmi lényegként. Ez logikus és természetes, hiszen ez a helyhatározó rag önmagában is ezt jelent. Most más szavakkal próbáljuk körülírni a választ. Azonos helyen, megjelölt helyen való találhatóságot, létezést, együttlétet, összetartozást. Például szobában, utcában, csoportban stb. Az történik ugyanis, ami a számtani összeadás esetében. Bizonyos jelentéshez, például "utca", hozzáadunk más jelentést, a "ban"



t. Elképzelhető, hogy ez a rag a "van" szavunkból alakult ki. Ez logikus is lehet, mert az utca önálló jelentés, az a hely, ahol kétoldalt laknak, ott vannak a házak, de lényegében "út", az a hely, ahol járnak. Tehát megneveztük az utcát, az van, éppen ezzel a megnevezéssel, hiszen minden szó megnevezés. Magyarul nem kell a létezését más szóval megerősíteni, biztosítani stb., csak abban az esetben, ha valami "útban" van. Ha valami útba esik, akkor arra lehet menni, sőt, arra megyünk. Ha útban van, akkor út ugyan van, de azon van valami, amitől tán nem tudunk tovább menni. Mert mondjuk az úton áll, tehát útonálló, netán bandita, mégpedig azért bandita, mert nem egyedül van, hanem csoport, banda része. Ő egyszerre úton és útban van! A nyelvünk rejtetten közvetíti e kettős dolgot, ami a veszélyt, a fenyegetettséget összegezi számunkra. És hangsúlyoznunk kell, önmagában az a tény, hogy valaki ott áll az úton, az nem vétkes dolog. Az ott állás következményeként lett a bandita veszélyes.
De lássuk a magashangú ragot, a "-ben"-t Tudjuk, hogy a magyar nyelv egyik meghatározó alaptörvénye a magánhangzó illeszkedés. Így aztán a "ben"-hez magas hangú képző csatlakozik. Így alakul például a bendő szavunk. Ez esetben is több érdekességre hívjuk föl a figyelmet A bendő a szarvasmarha gyomra. Benne van a testében, azaz belül helyezkedik el s alighanem a bél szavunk is összefügg a belül, - bévül -, belső, belőle, illetve a -ból, -ből ragokkal, ebből, abból, amabból stb. szavakkal.
De térjünk vissza a fő gondolathoz. Ha azt akarom mondani, hogy a bendőben is van valami, akkor, amint látható, a ben-dő-ben alakban megismételjük ragként a szótövet, miként a ban-dá-ban szónál is tesszük. És nem értek véget a magyar nyelv sajátosságának mutatványai ezúttal sem. Ugyanis a valóság azonnal elvont fogalommá válik, vagyis a banda szavunk éppen úgy, mint a bendő, raggal kezdődik, ám ha ezt mondjuk: bensőségesen elbeszélgettünk, máris érzelmi jelentése lesz a szónak. Vagy: egész bensőmet átjárta valamilyen érzés. Senki sem gondol arra, hogy a gyomromat járta át. Itt is érdemes megállni és játszani. Ugyanis ilyeneket lehet kérdezni, hogy a bannak milyen hangzói vannak. De fordítva is használhatjuk a ragokat önálló szóként, például a nakban hány hangzót találunk? Íme két rag, két szó: bannak, nakban, amelyek sok száz más magyar szóval együtt nem szerepelnek semmiféle szótárban. Mekkora is a magyar nyelv szókincse? De "alkothatunk" szavakat a példa kedvéért más ragokkal is. Íme: A tólban csupa mély hang van, de a tőlben csupa magas. A tolnak más jelentése is van, hiszen valaki eltolja vagy csupán tolja, toligálja, tologatja a taligát. Ám lehet olyan is - van is! -, akivel "kitolnak". Ragozhatók is a ragok: tőlem, tőled, tőle, tőlünk, miként a -nak, nek is: nekem, neked, neki., vagy képezhető: ennek-annak, vagy mondhatjuk, hogy a valnak mély mássalhangzói van-nak. S lám a veletek nem más mint vele+tek. Ez a "tek" pedig talán a mink, tik, ők-ből a "tik"-et idézi. S ugyanez van a benne-tek stb. szavainkban? S ha szavakat tördelgetünk el, akkor a valaha aligha lehet más, mint a vele, vagyis rokona a vol-t-nak, csak képzőként használtuk a "ha" szócskát, amely a feltételes jelentést hordozza. Ott található a mint- ha szó végén, akárcsak a hogyha, akárha stb. esetében. De például a ha-mar, azaz gyors jelentésű



szavunkban a szó elején van. Ne feledjük, a marás, kígyómarás gyors dolog! S Balassi Bálint hamar-lovai is gyors, sebes lovak.
Ne ragadjunk le azonban a ragoknál, lássunk képzőket is. De mielőtt játszanánk, érdemes körüljárni a kép szavunkat. Talán a legfontosabb képzett alakja a kép szavunknak a képesség. Ezt minden bizonnyal a képzelet, képzelőerő, mire képes, képtelen, képzelhető stb. követi, illetve tartozéka. Az összetett szavakban is fontos jelentéssel van jelen. A jelkép, képjel, képírás, beképzelt-ez az utóbbi érdekes szó, éppen ezért érdemes lesz majd körbejárni - képzeletbeli. képszerű, fénykép, szentkép, oltárkép, arckép, jóképű, képzelődik, képmutató, képlékeny- azaz a formája alakítható! -, képtelen, képviselő, elképzel, elképed -, ennek is érdekes elképesztő "környéke" van! -, mozgókép - ebből lett a mozi, finnül elokuva. Az elő jelentése élő, a kova pedig kép, érvényesül p-v hasonulat, de például az ugyancsak rokon török nyelvben a mozi: sinema. Minden bizonnyal a török nyelvben kevesebb volt a nyelvújítás.
A magyar nyelv pedig szüntelen újít, ehhez is különleges képessége van. S ha már a mozi példáját emlegettük, az a szavunk is újított szó. Valójában mozgókép volt és mozivá rövidült. A rövidülés, tömörítés is - emberi tulajdonságokból eredő - nyelvi törekvés. Emlékezzünk, hogy miből lett ez a mai szóremeklés: zongora. Az eredeti újítás a "zengő tambura" volt, és ez is tömörebb és jobb is lett! Ugyanis benne van a "hang" szavunk "ng"-je. Ezt ott találjuk a csöng, cseng-bong, csengő, harang, zeng, peng, giling-galang stb. hangot utánzó szavainkban, s ami a legfontosabb, a hang szavunkban is. Erre is visszatérünk.
De maradjunk a kép szavunknál. (Nála nél-kül?! ). Ki a jó képességű? Az, akinek sok képet képes elképzelni a képzelete. Tudott, hogy a látvány utáni tanulás a leghatékonyabb. Aki olvas, elképzel és megjegyez. Aki hangosan olvas, hogy hallja is, az már nehezebb felfogású általában. Tehát a tehetség más szóval való kifejezése nem véletlenül a képesség. Itt már csupán azt kell megmagyarázni, hogy a másutt említett -ság, -ség képző feltételezhetően a sok szavunkból alakult. Így valójában a képesség szó ezt jelenti: képe sok; csakhogy a magánhangzó illeszkedés törvénye szerint, a szó tövéhez, a szó elejéhez igazodik a hangmagasság is.
Játszhatunk akár a -ság -ség gel is. Magyarul mondható, hogy ezek a ság-ségek, vagy ezt is mondhatjuk, a banbenek és a naknekek, nálnélek és így tovább. De az már képzésnek bizonyul, ha így fogalmazunk: Az ennek, annak, amannak válik, rövidül, tömörül naknekké. Aligha fordíthatók le e mondatok bármely nyelvre. S ráadásul ilyen és hasonló mondatot sokat alkothatunk. Ám ezek nem erőltetések, előfordulhatnak a természetes beszédben is. A kép a TESZ szerint török eredetű szó. Több törökös nyelvben is megtalálható, de ez nem bizonyíték arra nézve, hogy nem a magyar nyelvből került hajdan a többi rokonnak minősíthető nyelvbe.
Lássuk közelebbről ezt a szót.



Benne van a kemény és határozott "k" hangzó, ami benne van "kés", "kő", "kovács" stb. olyan szavainkban, amelyek valamilyen ősi formálás eszközei lehettek, illetne voltak. A "képzés" sem más, kép létrehozása. Aki képet alkotott, az képet formált, például képlékeny pépet gyúrt vagy korongon formált, Fából majd kőből faragott Mégpedig a követ véste, a kő megfelelően vásott és így alakult ki a "véset". A képzés olyan, akár a fázás. Eredetileg ezek a szavak cselekedetet jelentettek. Aki úgymond "fázott", az fa után járt, fát keresett, majd vágott, faragott, hogy legyen tüzelő. A "képzés" képalakítást, kép létrehozást jelentett. Mint ahogy ez a szó, amit az előbb - imént - használtunk, a "jel-en-tett", azt közölte, hogy jelen volt, aki tett és tettével jelet hagyott a jel-en-ben.
Gyönyörűen kitárulkozik a nyelvünk, ha mindezeknek utánajárunk. A fő kérdés a szószármaztatásnál, hogy ezeket a belső és logikus összefüggéseket megtaláljuk-e más nyelvekben is a magyar szavakkal kapcsolatban, mint ahogy a mi nyelvünkben ott vannak. Tehát mi teljes szövetből szedjük ki a szálakat, amelyek a képezés szerinti helyükre visszaillenek. Vajon megtehető-e ez más nyelvekkel is? Hogyha nem, akkor tárgytalan arról beszélni, hogy ez vagy az a szó innét vagy onnét származik! Ez a fajta, törvényerejű igazolás felülmúl minden más "bizonyítékot". Maga a nyelv szól önmagáért. Megvédi magát, ahogy minket, magyarokat is megvédett és megvéd. Persze törődnünk kell vele. Mert ne gondoljuk, hogy véletlen az a tény, hogy nem akarják engedélyezni szomszédaink az iskolákat, egyetemet, magát az édes anyanyelvet. Egyébként is, melyik nép nevezi édes anyanyelvnek a nyelvét, és az édesanyákat, édesapákat édes szülőknek? Mert nálunk édesdeden alszik dadák és dédik között a gömbölyded kisded.
Természetesen a mássalhangzó képletek fürkészését tovább folytatjuk, ahogy a képzést is. Mert régtől tartozunk azzal a nyelvünknek, hogy saját gazdagodásunkra is, megismerjük ősi titkait és belső rendszerét, százezer éves, gyönyörű törvényeit
KÖZÖS EMLÉKEZETÜNK A MAGYAR NYELV
A magyar nyelv meghatározza képességeinket. Bármivel is foglalkozunk, a szavak kincstára, a nyelv eszközeinek máig igazában föl sem mért lehetőségei olyan esélyeket biztosítanak az elmélyült és többrétegű gondolkodásra, mint egyetlen más nyelv sem. Az e kötetben lévő írások mind erről szólnak, ezt a tényt erősítik, ezt tanúsítják, sőt, ennek ÉKES BIZONYÍTÉKAI! Szavaink ugyanis nem csupán jelentéshordozó nyelvi elemek, hanem egyúttal sajátos módon őrzik ősi korok valóságának emlékeit az ősmagyarság társadalmi viszonyairól éppen úgy, mint minden más érintkezésről, közöttük például a földrajzi helyzetről. Nagyon sajnálatos, hogy illetékesek ezt nem tudják, nem ismerik nyelvünk lényegét, maguk sincsenek tisztában azzal, hogy milyen nyelven beszél a magyar! Mert őrzi a nyelvünk mindazt a tudást is, amit a magyarság (talán akkor még nem is így hívták!), az évezredek folyamán különleges nyelvi képességeivel megnevezett,



fölhalmozott és máig megőrzött. Bizonyos szavakból, azok belső és külső logikai kapcsolataiból még arra is lehet következtetni, hogy egyes történések mely időkben mentek végbe. Így azt is állíthatjuk, hogy szavaink tárgyi tanúk, valódi régészeti leletek a múlt időkből. László Gyula régészprofesszor többször is "panaszkodott", hogy az ásatások leletei ugyan valóságosak, láthatók, megfoghatók, de nem beszélnek. Talán ezért is vált lehetségessé, hogy bizonyos nyelvészkörök képviselői át kívánták venni a történészek és régészek feladatát is. (Bizony át is vették! Máig is uralják!) És így többet ártottak, mint amennyi hasznot hajtottak, nem szólva arról, hogy az átlagos műveltségű emberek számára dogmaként tálalják felfogásukat. S aki másként meri gondolni, az ellen már inkvizítori könyörtelenséggel jártak és járnak el - ha lehet -, s egyes nyelvészek e kutakodásokat (köztük e sorok írójáét is már 1971 óta) egyenesen veszélyesnek kiáltják Ám, hogy miben nyilvánul meg ez a veszélyesség, arról igazában nem beszélnek. Nem is tudnának, hiszen tarthatatlan elméleteik mostanra szép lassan maguktól is összeomlanak. Nem is érdemes erről sokat beszélni. A magyar nyelv mindannyiunk szeme láttára nő magasra és maga bizonyítja erejét, ősi rendjét és a mi képességeinket. E könyvben arról is meggyőződhet a Tisztelt Olvasó, hogy a magyar nyelv rendkívüli és példátlan tulajdonságokkal rendelkezik. Még arra is alkalmas, hogy megszólaló leleteket tárjon elénk. (Erről többször beszéltem László Gyulának, sőt, Az ŐSEGY titka és hatalma stb. című könyvemben erről már hosszabban is írtam a kerámia szavunkkal összefüggésben, vagyis megfordítva az eddigi megközelítést, ezúttal a beszélt nyelv szavait tekinthetjük leleteknek, amelyek a nyelv rétegeiből kerültek elő! Segítségükkel éppen a kerámia lehet az a talált tárgy, amely logikusan megszólalhat.) A szavaink tehát BESZÉLŐ LELETEK!
Velük új út nyílik az ősi titkok és törvények természetes megközelítéséhez. Ugyanis, ahogy látható lesz, az is megvilágosul e tanulmányokból az olvasó számára is (majd a SZÁM szavunk rendkívüli fontosságára többször visszatérünk ez is fontos nyelvi alapelem, akár a SZER, SZOR, SZÖR és még megannyi szó, szótag, melyeknek csak egy részére utalunk -, mert amúgy is számadás lesz ez a könyv és magunk is SZÁMADÓ-ként működünk közre), világos lesz, hogy nyelvünk egyrészt legalább kétrétegű, ami a szókincsét és rendszerét illeti, így mintha hármas rendszer szabná meg sajátos életét. De abban a vonatkozásban is egészen különleges kettősség mutatja meg magát, hogy nyelvünkben két nyelv él és működik. Méghozzá KÉT MAGYAR NYELV! Talán egy ősibb, amely itt alakult ki a Kárpát-medencében s amelynek korai tormáját, szavait, "nyelvtanát" talán a jégkorszak elől délre vitték, majd évezredek múlva ennek fejleményeit hozták vissza több hullámban. Ennek föltételezésére több dolog is ösztökél bennünket. Legfőképpen nyelvünk törvényei. Magyarán - nos ezt a "magyarán-t" is alaposan körbe kell járni - talán-tán ez az a dolog, ami miatt azt mondjuk: Három a magyar igazság? De másként is megvilágítva e gondolatot, jelenleg két, különböző időben és földrajzi, társadalmi körülmények között fejlődött nyelv egybesimuló, egymáson át- meg átbucskázó-szövődő változatát használjuk. Azt is mondhatom, hogy kétfajta remek rendszer - csillagvilág nagyságrendű számítógép! fonódik egymásba



s gyönyörű összhangot hoz létre költők és matematikusok számára egyaránt! Mindezt úgy is kifejezhetjük, ahogyan már többször meg is tettük, hogy a magyar nyelv egyrészt a SZÁMTANNAL rokon logikai REND+SZER, másrészt élő SZER+VEZET.
A felismerés törvénye
Minden felismerés olyan folyamat eredménye, amelyet gondolati módszerek és rendszerek révén segítünk a világra. A fölismerés maga nem teremtés, még ha teljesen eredeti, addig sosem tudott dolgokat hoz is napvilágra. Azonban a teremtés sajátos megjelenítése, illetve igazolása. Ennyiben mégiscsak része a teremtésnek. A felismerés igazi visszaigazolása maga a törvény, mely megjelenési változataiban is a maradandóságot jelképezi. Az igazi felismerések lényege tehát megmarad: ezt minden esetben eredeti módszerek és rendszerek képesek a számunkra megmutatni, azaz a fényre hozni a sötétből, az ismeretlenből. (De sohasem a nem létezőből! Minden későbbi találmány vagy felfedezés lényege már most létezik, csak még nem jutottunk el hozzájuk a változatok kiszámíthatatlan lehetőségű rengetegében) De az ismeretlennek nevezett térben és időben igen sajátos erők működnek az idők kezdetétől! Ha egyáltalán beszélhetünk valóságosan - nemcsak kényszerűen - az idők kezdetéről vagy végezetéről. Amit titoknak nevezünk, nem más, mint annak felismerése, hogy az eredendő módon, eredetien való közelítések már maguk is egyenlő értékűek a lehetséges vagy megtalálható rendszerek és összefüggések felismerésével. Vagyis a titok nem elérhetetlen az ember számára, csupán rejtvény, amely megfejthető, viszont csalfa is kissé, mert mindig csak újabb rejtvény tűnik elénk, mint végtelen láncolat része. (Lásd például a Mandelbrot-halmazt! Nyelvünk kutatásakor, "befelé" rokon állapotok tűnnek elénk, s bizonyos fokig, ha szabad így mondani, változatosan ismétlődnek) Tehát nem a tudásunk mennyiségét kell gyarapítani, hanem a minőségét elmélyíteni. Ez a minőség sem más azonban, mint mennyiségek szabályos változata, melynek létezése a végtelenből a végtelenbe tart. A magyar nyelv látványosan is képes megnevezni a végtelent. Mondhatunk VILÁGŰR-t, beszélhetünk VILÁGEGYETEM-ről, illetve VILÁGMINDENSÉGről. Vagyis az EGY és a MINDEN jelentése egyaránt betölti az ŰR-t! Ez is sajátos magyar nyelvi lehetőség. Egyúttal láthatjuk már most, hogy mit kívánunk igazolni, amikor az EGY és a MINDEN azonosságát mutatjuk be. (Ámbár nagyon jól tudjuk, hogy többféle használati lehetőség létezik e két szóra is, akárcsak megannyi más szavunkra.) Miként már többször is jeleztük, nyelvünk működése közben valójában minden egyes kimondott - használt - szavunk mögöttesében ott van a nyelv minden szava. Talán valamiképpen úgy, mint amikor az agyunk dolgozik, talán csak bizonyos sejtcsoportok serénykednek, de az egész agyteke élő létezése és hatása szükséges a sok kisebb, helyi stb. működéséhez.
Mindezekre kitűnő példa a később tárgyalandó FÖLDÖNFUTÓ szavunk. De gondoljuk csak meg, miközben szellemet - vagy akár lelket - emlegetünk, az élő anyag szerves működése kelti életre az ESZMÉT! Az eszmélés olyan jelenség, mintha az anyag önmagából kiszállna és önmaga fölött lebegne és ebből a



lehetetlen helyzetből vizsgálja, fürkészi önmagát. Az elemzés se más, mint a szellem lebegtetése az őt kibocsátó anyag fölött. Isteni állapotot megközelítő mutatvány.
Még e bevezetőben szólni kell arról, amiről nemrég a Turán című folyóiratban László Gyula beszélt. Az a téves hiedelem terjedt el és vált "tudományossá", hogy keletről csupán barbár hadak és kegyetlen hordák jöttek nyugat felé. Holott az az igazság, hogy akkor, akár a hunok, avarok esetében, de a honfoglaló magyarok idejében is -a többszöri honfoglalásra gondoljunk! KELET volt az emberi műveltség első számú központja! Emlékezzünk például Marco Polo beszámolójára, amit azután hamarosan "elfelejtett" a művelt Nyugat. Sőt, előszeretettel hangsúlyozták a hunok, majd a magyarok "kutyafejűségét" és kegyetlenségét. (Meg kell jegyezni, hogy aztán később mi is átvettük a "kutyafejű tatár" kifejezést. Ám az is igaz, hogy a tatárjárás idejére némileg nyugatra tolódott, legalábbis kiegyensúlyozottabb lett a világ műveltsége. Kelet szellemi, eszmeképző fölényéről Kőrösi Csoma Sándor is beszámolt. Sőt, arról írt, hogy a Kárpát-medence földrajzi nevei a szanszkrit nyelv szavaiból értelmezhetők. Erről magunk is írtunk külön bemutató értekezést az Árpád névvel kapcsolatban) E bevezetőben azt kívántuk érzékeltetni, hogy nyelvünkben benne van őstörténetünk "lenyomata", bár nem úgy, miként a kövületekben az idők üzenetei, sőt, éppen hogy élőn! S ez az a különlegessége nyelvünknek, amire figyelnünk kell! Sokkal jobban, mint eddig. Tehát a magyar nyelvet nem más nyelvek, nyelvtanok felől kell megközelíteni, hanem a valóság irányából! Csakis így alkothatunk róla igazi képet. Az külön téma - amivel a kötetben nem kívánunk foglalkozni -, hogy miért van így? Miért éppen a magyar nyelvnek vannak e minden más nyelvtől eltérő tulajdonságai? Nos, lehetséges, hogy van még nyelv, amely hasonló belső és eredendő logikai rendszerrel rendelkezik, csak mi nem tudunk róla. Nem is tudhatunk, hiszen az bizonyosnak látszik, hogy ebből az irányból nem közelítettek meg egyetlen nyelvet sem. Az is logikus, hogy bizonyos hasonlóság minden nyelv között kimutatható. Ez az egyetemes törvényhez tartozik. Így azt mondhatjuk, hogy a maga nemében minden nyelv tökéletes, bár nem egyformán. Valamint azt is megállapítottuk már többször is, hogy minden nyelv benne van minden nyelvben. Mindez természetesen arra vonatkozik elsősorban, hogy a beszédhez szükséges szervek azonosak, és minden nyelvű beszédhez levegőre van szükség. Valójában az sem volna csoda, ha az emberiség egy nyelven beszélne. Mint ahogy bizonyos életkorukig azonos, illetőleg hasonló nyelven "beszélnek" a csecsemők, a kisgyerekek. A valóság abban is megnyilvánul, hogy az élő eszközt, amelynek segítségével beszélünk, ugyanúgy NYELV- nek nevezzük, mint ami e szerv használatakor megnyilvánul, létrejön. Íme a kézzel fogható valóság egyértelmű jelenléte nyelvünkben. Magyarán: az út és az eszköz összhangja egybeesik a céllal s ezek szüntelen párhuzamosan futnak és ellenőrzik egymást. Ámbár ezt a fontos tényt eddig nem vettük észre, illetve most sem vesszük észre. Talán itt kell szólni arról- bár ez nemcsak a nyelvre vonatkozik! -, hogy ha mindezt észleljük, másra nincs is módunk az adott helyen és pillanatban. Nem szólva az idő játékairól. Másutt már leírtuk: fényszórónk sugarának erőssége,



hosszabbodása örökké csak arra figyelmeztethet bennünket, hogy milyen roppant kiterjedésű a sötétség. Ez is a felismerés törvényéhez taftozik!
A magyar nyelv ismerete egyet jelent a magyar szabadság ismeretével. Amit a magyar nyelvről nem tudunk, azt önmagunkról nem tudjuk! Ez mindenképpen a magyar igazság egyike! A mi nyelvünk a mi életünk, a mi sorsunk, a mi erőnk. Amennyit nem ismerünk lényegéből, annyival vagyunk gyöngébbek. Ezért minden másnál fontosabb a magyar nyelv ősi törvényeinek ismerete. Ezt a felismerést tudatosítani kell minden magyarral, éljen bárhol a nagyvilágban. Azért szükséges megírni a magyar nyelv igazi nyelvtanát, hogy ennek a tudásnak a birtokába jussunk. Ez a nyelvtan nem olyan lesz mint más nyelvek nyelvtana, egészen másféle lesz, miként a magyar nyelv maga is lényeges tulajdonságait tekintve eltér a világ legtöbb nyelvétől. Hasonlóan eltérő a nyelvtana is, miként eltérő maga a nyelv. Ezért a magyar nyelv megközelítése bármely más nyelv irányából, hasztalan. Kizárólag a valóságtól lehet a közelébe jutni. Igazi értékeit csakis ekkor mutatja meg! Egyébként csak torzképét ismerhetjük meg. Elrejtőzik belső rendszere, a csodálatos élet és összhang, amit a logika egyesít használatakor. Meggyőződésem, hogy nyelvünk rendkívüli erőt is képvisel és ez az erő tartott meg bennünket magyarnak. Egyfajta szellemi "kínai nagy falként" véd bennünket. Igaz, nemcsak behatolni nehéz ezáltal, hanem a kifele való "menet" is nehezebb más nyelvek területeire. Mindez a föntebb említett tényezőkből következik. E munka negyvenéves szüntelen kutakodás nyomán született és még így sem mondható teljesnek, egésznek, sem véglegesnek. Gondolom, már a megírása után is tesznek új és új megírnivalók, de arra mindenképpen jó, illetve alkalmas lesz, hogy a főbb elképzeléseket, amelyek a nyelv sok évezredes mélységeiből bukkantak elénk, bemutassuk. S egyúttal jelezzük a rendszer, a logika élő összefonódását a beszélt nyelvben az ősi és egyetemes törvényekkel. Mivel a hangképző szervek lényegesen több százezer - vagy talán millió? - éve nem változtak, az alapvető hangjelzés ösztökélője sem változott. Miként a hangadáshoz hajdan is levegő kellett s annak "terelése" szabja meg a hangmagasságot, hangtartalmat - ezzel már bizonyos fokig a jelentéstartalmat is - levegő szükséges ma is a beszédhez. Ezért állítható, hogy lényegét tekintve a világ valamennyi csecsemője egy nyelven "beszél" egy bizonyos életkorig (nyolc, tíz, tizenkét stb. hónapig), és ráadásul még a hozzájuk "beszélő" édesanyák is nagyon hasonlóan gügyögnek vissza az anyanyelvüktől függetlenül. Vagyis a beszéd módja, a hozzá szükséges testi eszközök - nyelv, fogak, szájpadlás stb. - meglététől függ. Újra emlékeztetünk, hogy nyelvünkben ez a ki-FEJ-ezés: NYELV, egyszerre jelenti a szánkban lévő húsnyúlványt, valamint azt a tevékenységet, amivel a közlést megvalósítjuk. Magyarán, nyelv nélkül nem lehet "nyelvelni", azaz beszélni. (Megint jelezzük, hogy olykor szabálytalanul választjuk el a szavakat, illetve nagybetűket alkalmazunk, de ezzel is a figyelmet kívánjuk felhívni bizonyos szavakra, szóelemekre, amelyekre később akár többször is vissza kell térnünk.) Az ismétlések csak látszólagosan lesznek azonosak, mindig új lehetőségek és változatok bemutatására törekszünk velük.



Amikor a csecsemő világra jön, az első dolog, ráadásul az orvosokat is megnyugtató tény, hogyha a baba felsír. Ha ez késik, megpaskolgatják és elkezdődik az "oázás", ami nem valódi sírás, hiszen könnyek nélkül történik! Ez a bejelentkezés a levegővételre, az emberi életre. Ráadásul magam mindezt jórészt a magyar nyelvtől tudom! Így gondoltam arra már legalább két évtizede, hogy a könny és könnyű szavunk (megkönnyebbül, könnyít magán, ha kisírja magát stb.,) azonos gyökerű. Sokkal később orvosi könyv igazolta, hogy a csecsemő csecs+emlő - sírása könnyek nélkül történik! Ugyanott olvastam, hogy sokkos állapotban a sírás tisztító mozzanat, a könnyekkel méreg távozik a szervezetből. Ha nem így történne, szélsőséges esetben a felgyülemlett méregtől az ember akár meg is halhatna. Ezért számít ősi tapasztalatnak, hogy a nagy megrázkódtatáson átesett embert gyakran arra biztatják, hogy sírja ki, bőgje ki magát, az segít. Valójában ez a fajta hangadás is természetes kényszer. De ide sorolhatunk még jónéhányat, például a jajdulást, a sikoltást vagy sikolyt - íme újra meg kell jegyeznünk valamit: az "í", ez a síphang, aligha véletlenül található az ijedtség, íj, sikolt, sivít, rikolt stb. szavainkban - valamint ide tartoznak az önkéntelen kitörő öröm- és meglepetéshangok: az óóó. - hej, fié, ááá, aj, ej és társaik is. Ilyen esetekben az okozatot föl se tudja mérni az értelem. A szervezet attól függetlenül cselekszik, ad jelt egyrészt önmagának, ébreszti magát, veszélyre figyelmeztet vagy éppen váratlan örömre, mert régi ismerőssel találkoztunk vagy egyéb meglepetés én bennünket. Ilyen vonatkozásban ez is egyetemes emberi beszédnek fogható föl, hiszen sem akkor amikor hallatjuk e hangokat, szórészeket, elemeket, sem akkor, amikor halljuk, nem tudjuk bizonyosan, hogy milyen anyanyelvű az, aki hallatja ezeket az érzelmi jelzéseket. Hasonló a helyzet a jajgatás, a nyögés, a nevetés esetében. Noha ezek a legtöbb nyelvben nem válnak szóvá! Jó példa erre az a kényszer hangadás, amit az álmos embertől hallunk, amikor önkéntelen ÁSÍT, valahogy így: áááááá... Ám amikor megnevezi ezt a dolgot, a megnevezésbe nem kerül bele az "á". Vagyis ez az ősi és nagyon lényeges mozzanat, a hangutánzás már nem működik úgy, ahogy a magyar nyelvben. Hasonló példák százait sorolhatnánk a röhög, hörög, köhög, sziszeg, szuszog, susog stb., hangutánzó szavainkkal kapcsolatban. Hiszen például aki köhög, bármilyen anyanyelvű, főképpen a ká-há-gé, azaz: kö-hö-gő hangokat hallatja. Ám amikor megnevezi é tevékenységeket, ezek a jelentést is meghatározó hangzók ritkán kerülnek bele a szavakba. Amíg a magyar nyelv duzzad ezektől a hangutánzó szavaktól, olyan sok található ezekből a nyelvünkben, hogy alig tudunk úgy elmondani öt-hat mondatot, hogy ezekből egyet legalább ne használjunk, ne kelljen használnunk! Úgy tűnik, hogy a gyermekkorból megőrzött, illetve akkor megtalált szavakat sem felejti el a nyelvünk! S ha igaz az, hogy minden csecsemő, minden kisgyermek átéli a beszéd törzsfejlődését néhány hónap alatt, talán 12-14 hónapos koráig, akkor ennek eredménye, a sok hangutánzó szó a beszédünkben, még ebből a gyermeknyelvből való! (Erre külön kitérünk akkor, amikor a be-CÉ-zésről is szólunk.) Ennek jó példája a csecse-beesés gyermeknyelv: a hangadás természetes kényszere.
Nyelvünk nyelve nyelvelés



Minden nyelv benne van minden nyelvben! Ezt állítjuk mindazok ellenére, amit korábban leírtunk. Ugyan azt is leírtuk, hogy az alapvető eszközök lényegében nem különböznek. Így azt is megállapíthatnánk, hogy szinte természetes volna, ha valóságosan is egy nyelven beszélne az emberiség. (Noha, aki sokat foglalkozik a nyelvekkel, az érzékeli is ennek nyomait és sokféle jelét. De az eltérő körülmények, a más földrajzi helyzet stb. befolyásolják a nyelvek alakulását. Például sok ország létezik, ahol sosem láttak hóesést, egyáltalán nincs hó, mert nincsenek olyan magas hegyek sem, amelyeken megmarad a hó. Tehát a hó, vagy jég szavakra nincs szükség) Ezek a példák arra jók, hogy érzékeljük, bár azonos a hangképző szerv, azonos a levegő igénye, azonosak az alapvető hangkényszerek, legalábbis kezdetben, mégis eltérnek - és így logikus -a jelentések hangképei. Azonban az a tény, hogy a sikoly vagy a nevetés mondanivalóját nem kell lefordítani, jól mutatja az egységes és eredendő hangkényszert. Vagyis minden nyelv benne van minden nyelvben, de ezt nehéz bizonyítani a legtöbb nyelven, a magyar nyelv azonban erre is kínálja a példákat. Aligha véletlen, hogy éppen a magyarul beszélők között akadtak komoly tudósok, akik azt feltételezték, hogy minden nyelv a magyar nyelvből származik. Nos azt mi is kimondjuk, mintegy negyven évi kutakodás után, hogy erre a felismerésre nem a magyarkodás, nem a kivagyiság, hanem maga a nyelvünk ösztökél bennünket is. Tehát mi is kimondjuk, nagy a valószínűsége annak, hogy nyelvünk - éppen a példátlan kifinomultsága miatt is - minden bizonnyal az egyik legrégebbi nyelv a világon, de az őse szinte egészen bizonyos, hogy a legrégebbi nyelvhez tartozott! És ez a legkevesebb, mit ki kell mondanunk mindazon tudás és ismeret birtokában, amelyet a magyar nyelvtől kaptunk! Annál is inkább, mert e sorok írójának soha nem jutott eszébe, hogy nyelvészettel, nyelvi kutakodással foglalkozzon. Érdekelte a költészet, de éppen úgy a repülés és az ejtőernyőzés, valamint az atomfizika és a csillagászat. (Csakis azért tartozik ide mindez, mert valóban versek tízezreit írtam meg 14 éves koromtól s alig múltam 16 éves, amikor ejtőernyőzni kezdtem, majd 17 évesen már vitorlázó géppel repültem... Látható, hogy minden adott volt arra nézve, hogy e száraznak gondolt dehát nem is gondoltam soha ilyesmire! - tudomány vagy kutakodás közelébe se kerüljek. Soha senki nem beszélt a nyelvészet lehető izgalmas voltáról, érdekességéről és semmi és senki nem tudott volna a közelébe lökdösni engem, csakis maga a magyar nyelv! Egyedül az hozta létre ezt a vonzódást, hogy sokat írtam, sokat olvastam és a szavak sokszor és sokféleképpen fordultak meg előttembennem, akár a madarak az égen. Láttam röptüket, szárnyuk csodáját és repüléseik képét. Akárcsak azok a madárfióka-versek, csupaszok, nedvesek, védtelenek voltak és csak akkor döbbentem rá, hogy csaknem száz füzet, nagyobbik részük nyolcvan oldalas volt, íródott tele az évek alatt - 1949 és 1956 között - versekkel, közöttük több száz szonettel. Bődy Zoltán barátommal, akiből atomfizikus lett, számtalan szonett-versenyt rendeztünk és jól emlékszem, hogy volt olyan hét, amikor 97 szonettet írtam. Nos, nem a tízezernél is több vers költői értéke volt a fontos, hanem a mennyiség! Ezúttal az volt a döntő. A szavakat sokszor átforgattam magamban és megmutatták csodálatos képességeiket. A füzeteket persze nem számoltam meg, akkor derült ki ez a nagy szám, amikor 1957. március elején a



pécsi főiskola mosdójában, reggel hét óra körül letartóztattak. Ugyanis elvitték valamennyit és vissza egyetlenegyet sem adtak! Nem tudom mi lett a sorsuk.)
Talán nem érdektelen itt elmondani, hogy ezek a tényezők meglehetősen meghatározták a további kutakodást. Pontosabban a magam módszerét. Ugyanis megfogadtam, hogy nem nézem mások munkáját, eredményeit stb., hanem csupán a magyar nyelvet. S ha azonos vagy közeli eredményre jutok, akkor az kölcsönösen bizonyítja a dolgok valóságát. Ehhez tartottam is magam. Már csak azért is, mert amikor az ötvenes évek végén már egyre jobban izgattak nyelvünk játékai, törvényei, titkai, nem hallottam sem dr. Bobula Ida, sem Baráth Tibor sem mások nevéről. Még a sumérokról sem. Tehát engem ténylegesen a nyelvünk bűvölt meg, tartott magánál. Alighanem egyetlen emberrel tettem kivételt, s ő Götz László volt, akivel többször személyesen is találkozhattam. Nagy művének első három kötete még Bécsben jelent meg, én azokból Tőle kaptam. Majd amikor a Népszava Kiadó megjelentette egyik művét, amelyben a magyar őstörténetről is ír, magam írtam csaknem egész oldalas ismertetőt a lapba. Mert a támadások ellenére, azért néhány lapban írhattam a magyar nyelvről is. Ahogy másutt említettem, Nagy Lászlónak köszönhetően válaszolhattam például az Élet és lrodalombeli támadásokra. De még akkor sem "sumérkodtam", nem volt miből. Az igaz, hogy Badiny Jós Ferenc nevét hallottam, mert a támadás után, az Ősi gyökér című, Buenos Airesben megjelenő lap kelt a védelmemre. Minderről azért szólok már a könyv elején, mert többen Nyárády Elemér, Lévay Pálma, Keddy Gyula - és mások is számon kérték e neves kutatók munkásságának ismeretét. Tehát szándékos volt a "tudatlanság", nem akartam, hogy bárki vagy bármi zavarja a munkámat, befolyásolja a módszert és így tovább. (Amikor e sorokat írom, noha ez szinte még az utó-bevezetőhöz tartozik, készen van a könyv! Kiszedett állapotban várja - már 1998 karácsonya előtt -, hogy átnézzem, mielőtt a nyomdába kerülne. De gyorsan elolvastam 1999. első napjaiban dr. Bobula Ida könyvét, illetve elkezdtem olvasni Baráth Tibor munkáját, A magyar népek őstörténete című, nagy könyvet.) Úgy vélem, mindezt valóban ezen a helyen is el kellett mondanom.
Minden bizonnyal több helyen is említenem kell a FÖLDÖNFUTÓ szavunkat. Ez a szó önmagában is remekül fejezi ki nyelvünk sokféle lehetőségeit. Ugyanis e szóban, ha tagoljuk, két külön szót találunk, a földön és a futó. (Alap: föld, fut) Miért kell külön hangsúlyozni, hogy a földön fut valaki? Mert az nem volt természetes! Lovas nép tagjai lo-holtak, ló-tottak s úgy futottak lót-fut tán nem más, mint lovat futtat? -, tehát lovagoltak. Magyarán: lovas nép szemszögéből, a földönfutó ráadásul szegény, szerencsétlen, sajnálnivaló, mert nincs lova. Még említjük e szavunkat, most csupán szoktatónak szántuk a későbbiekhez. Röviden szólunk a FENNHÉJÁZÓ szavunkról is e helyen, mert ennek lehető jelentését is a nyelvünktől tudjuk, nem pedig Ballagi Mór nagyszerű munkájából, amely először 1867-ben jelent meg A magyar nyelv teljes szótára címmel. A zömök, 776 oldalas munka csak 1999. január közepétől van birtokunkban, hasonmás kiadásban. Tehát, hogy a fennhéjázik,. fennhéjázó stb. szavunk jelentésének hátterében a ragadozó madár, a héja lehet, a szó eltörésével derült ki. Hiszen a szó így áll össze



FENN+HÉJA vagy FÖNN+HÉJA. (Persze fönn van a hiú, másként hé is, az nem más mint a padlás, az az űr, ami a tető héj és padozat között van. Így a hiúság és az üresség közöli kétségtelen az összefüggés! Magam mégis a magasról lesuhanó ragadozó madarat gyanítom a szó mögött.) A magyarság totemállatai a ragadozó madarak voltak. Olyannyira, hogy eredetmondánk főhőse is sólyom - úgy vélik, hogy kerecsensólyom -s ez a szent madár Emese - Arany szerint Eneh megtermékenyítője. Egyébként is szóljunk arról, hogy e madarak nevükben is hordozzák vadászó, támadó, ragadozó voltukat. Lássunk példákat. Az ölyv eredetileg ölő, ölű volt. A vércse nevében benne van a vér. A sólymok nevében, akár a héjáéban is, a lesuhanás, lecsapás - zu-hé? lesújtás!? - hangadása, a saséban a szárny suhogása. De ahogy majd részletesebben is szóltunk mindezekről, a ráró is vadászsólyom neve volt. A karvaly szavunkban pedig az éles karom és az erős, görbe csőr megjelenítése található. (Ebből a szóból származik a Károly, tehát ez magyar eredetű név. Nagy Károllyal való lehető kapcsolatáról is a dolgozatok egyikében adunk hírt)
Nem árt, ha még egy szavunkat már itt bemutatjuk. Ez nem más, mint a KIFEJEZÉS. Vagyis a szó szavunk rokona. (Szinonimája.) Véletlen volna ez vagy van benne valamilyen ős-logika? Azt hisszük, hogy van. Mégpedig az, hogy az ember az érzelmeit: indulatait, fájdalmát, dühét, örömét, szomorúságát hol fejezte ki már százezer éve is? Az arcán, tehát a fején fejezte ki az arcvonásaival, hogy mit érez. Alighanem ezt a valóságot őrzi nyelvünk ebben a kifejező szóban. (Az arc, orca, egyes nyelvészek szerint, az orr-száj összeforradásából jött létre. Ez lehetséges. Ám, hogy a csőr a cső-orr egyesülése volna, az nem ennyire bizonyos. Csőrrel cserregtek, csörögtek a madarak!)
II.
Nyelvünk szavainak jelentéstartalmai végső soron mind valamilyen valóságos dologban gyökereznek. Mögöttesükben ott van a már általunk is megtalált - vagy még meg nem talált - ősvalóság. Miután csaknem négy évtizeden át, szinte napi feladatként kutakodtunk a magyar nyelv mélységeiben, nyugodt lélekkel állíthatjuk, hogy a jelentéstartalmaknak oka van, s oka van annak is, hogy mely jelentést, mely hangzók képviselnek. A további finomításokkal minden bizonnyal majd sikerül kideríteni, legalábbis bizonyos szavak vonatkozásában ezeket az okokat. Mert csakis abból indulhatunk ki, hogy mindennek oka van! Ezt az állítást már e munkában is elég sokszor Igazoljuk. De itt van az állítás szavunk. Ezért is helytállunk s ebben az állapotban végképpen nem ál-tat-hat-unk senkit. A helytállás szóban benne van a hely és az áll szavunk. A helyből lesz a helyeslés, ami azt jelenti, hogy minden a maga helyén van, tehát helyénvaló, így helyes. Az igenlést is hely-ettesíthet-i. Helyes? De még mennyire! Az áll-ból lesz az állvány éppen úgy, miként az állás - munkahely, ahol állandó munka van -, az állomás, az áll-dog-ál, az állítás és így tovább. De ha nem két lábon áll csak ál, egy "l"-lel, akkor nem igazi a dolog, akkor csak ál-tat minket, bennünket.



Az EGY szavunkról is, mint alapvető és ősjelentésről többször is szólunk. Mert nem is vesszük észre, hogy milyen érdekes-különös kifejezés ez: Egyenesen azt állítja, hogy ez neki megfelel. Csupa-csupa számtan! Valamint kép. Az egy, egyenes érthető, azt állítja, valamilyen állásról van szó, ami elénk magasodó állvány vagy álló ember, fa stb. A neki pedig a ragozott nak-nek. De talán a legérdekesebb a meg+felel. Mert az igekötő meg másik tisztségében az összeadás szava: öt meg nyolc, hét meg kilenc stb., tán ezért is nyomatékosít? Nem szólva a fél- ről, ami valaminek a fele! De ezekről később elemzőbben szólunk. (Talán pontosabb, ha azt írjuk: több más fejezetben is szólunk) Itt csupán egyetlen szót mutatunk, ez pedig az él szavunk. Két jelentése is van, az egyik az élet, a másik valaminek az éle. Erről már több mint egy évtizede írtunk a Népszavában a téves Biblia-fordításokkal kapcsolatban, éppen Götz László említett könyvének ismertetésekor. Most maradjunk az él szavunknál. Ha azt mondjuk: élénk szín, már eszünkbe se jut az élet. Holott, ha élénk a kisgyerek, akkor az azt jelenti, hogy nagyon is életképes, mozgékony stb. Nincs vita, hogy az él, élet szavunkról van szó. De már az "élénk helyeslés" kifejezés is elfedi az él, élet, ell - sőt magam ide sorolom az elemi kifejezést is! - szavak eredeti jelentését. Pedig él-vezet az el-me él-tet-ő el-emzése.
Amikor a karácsony szóval kapcsolatban elemeztük a logikus lehetőségeket, akkor emlegettük, hogy azt tartják szakemberek és kutatók, a turul a kerecsensólyom lehetett. Annál is inkább, mert hazánknál nyugatabbra, érdekes módon, nem honos. (Ragadozó madár a kartal is, talán éppen sólyomfajta.) Egyébként Karácsond, Kerecsend és Kerecseny nevű falvaink vannak, és elég sok a K+R mássalhangzó képlettel kezdődő helységnevünk. Ezt az utóbbit inkább az egész roppant földrészen, Eurázsia minden részén megtalálható kara, cara, kr-, cr-, carbon, korom ős-szavak miatt említem. Mert nemcsak a rajzolhatóság, karcolhatóság, hanem a nyomothagyás és a görbeség, görbület, kriksz-kraksz, s irka firka - grafikai jelentés is egyesül e szavakban.
S ha már ennyiféle kapcsolatról megemlékeztünk, nem hagyható ki annak közlése, hogy a magyarság totemállatai a ragadozó madarak voltak. S éppen ennek logikus bizonyítéka, hogy ősünk is sólyomféle volt, a turul vagy turuj. (Ez is szabályos hangzóváltás, hiszen a millen zalai tájszó, azt jelenti, hogy milyen) A könnyebb ejtések lehetősége mindig nyomot hagy. A nyelv pedig rendkívüli kényszere az emberi értelemnek, azaz: a közlési - megnyilvánulási! - vágynak. Kényszere annak a gondolkodó lénynek, aki nem emlékszik születésére, amely az ő akarata nélkül valósult meg, s tudja halálát, de végső fokon nem tudja létezésének okát! Világrajöttünk kinek az érdeke (volt)? Igen, nem emlékezhetünk foganásunkra és halálunkra sem. A nyelv kisegítő, fönntartó mentőöv is, amely mindezt megpróbálja a maga elringató varázslatával, lüktető ütemével, amely szabályos és szabálytalan, kiegyensúlyozni, elviselhetővé tenni. A magyar nyelvben benne van az az erőtöbblet, amellyel egész nemzetet őrzött-tartott meg. Ezért alakult át már sok évezrede sajátos közemlékezetté és magatartássá. Él e nemzet a külső és belső csonkítások, sőt nyelvi támadások - latin, német, orosz, most angol - után is! És



mivel ennyire különbözik a köröttünk lévő népek nyelvétől és ne tagadjuk, azoknál finomabb, gazdagabb, rendezettebb, nem volt elég az országot meghódítani, szétdarabolni, el kellett volna venni minden egyes magyartól külön-külön a nyelvet is. Hát erre egyik sanda hatalomnak sem volt elég ereje, noha mindmáig próbálkozik ezzel is. Ámbár nem kell féltenünk ettől az amerikás angol bömbölve gyarmatosító hatásától, abból a szempontból, hogy átmenetileg ugyan ronthat rajta, de meg nem semmisítheti. Ahhoz nem eléggé fejlett! Nem eléggé rendezett. Ha az emberiség a számtanban, logikában előbbre kíván lépni, nem is nélkülözheti a magyar nyelvet. Ezt ma még csak kevesen tudják, de az már kezd tudatosulni, legalábbis hír és kérdés tartalmaként, hogy feltűnően sok magyar származású matematikust, fizikust, biológust tartanak számon a világban. (A minap mondta be a rádió, hogy magyar ember, Lovász László kapta a matematika fő díjat, amit e szakma Nobel-díjaként tartanak számon. Elég sajnálatos, hogy nem zengett tőle a magyar sajtó!) De azért tisztesség kérdése, hogy védjük életünk árán is, mert a magyar nyelv életünk legnagyobb értéke! Ő a mi fölnevelő és fönntartó gyönyörű nyelv-édesanyánk.
ÁBÉCÉNK HANGZÓI
A magyar ábécé csaknem minden hangzója nem csupán alaki értéket hordoz és képvisel, hanem helyi értéket is. Mindez akkor válik nyilvánvalóvá, amikor a hangzók vagy hangzó csoportok a szavak végén jelennek meg. (Majd látjuk, az általuk képviselt és hordozott jelentéstartalom a szavak elején és közepén is nyomon követhető, s legföljebb árnyalatában változik) Ez valójában a ragok és képzők jellemzője. Magyarán szinte minden hangzónk önmagában, másod- vagy harmadmagával még külön tisztségviselő is. Mindezek roppant és példátlan lehetőséget adnak az árnyalatok és finomságok nyelvi megformálására. Amint már többször is emlegettük, az ilyen és hasonló szavak, mint a fiaié-e? Vagy az ilyen nyelvi lehetőségek: mint a mieinkéiéi, övéiéiéiéi és így tovább, ténylegesen páratlan nyelvi, kifejezési lehetőségek bizonyítékai?
Majd a későbbiek folyamán sorra vesszük az ábécénk hangzóit, de előtte még néhány más, inkább általános érvényű dologról kívánunk szólni. Talán itt érdemes újra megemlíteni, hogy ez a "nyelvtan" nem is hasonlít a latin vagy a német nyelvtanhoz, amelyek mintául szolgáltak a magyar nyelvtan elkészítéséhez. De ha a magyar nyelv belső, logikus, élő rendszerét megismerjük, könnyebben jegyezzük meg a ráerőltetett "nyelvtant" is, amely leginkább a más nyelvek elsajátítását könnyíti meg. Azonban, akik más nyelvűeket tanítanak magyarra, azok tudják, hogy magyarul ezen a módon nem lehet megtanulni. Ahhoz ismerni kell nyelvünk emlegetett logikai rendszerét, amely meglehetősen szabadon él, lüktet a burjánzó szervezetben. De mégis, mintha szüntelen kisebb és nagyobb logikai "négyzetek" és "körök" összefonódása kerülne előtérbe, ha elkezdjük kibogozni e gyönyörű rendszer szálait. Egy-egy szó, kifejezés, akár a jelképes minták a szőtteseken,



varrottasokon, sajátosan emelnek ki ősi emlékeket, tapasztalatokat. Érdekes volna vizsgálni ebből a szempontból a közmondásainkat, szólásokat, a népköltészet alkotásait.
Sokatmondóak ebből a szempontból az ilyen szólások, mint a "Sok van a rovásán" "Szedi a sátorfáját; "vagy "Fölkerekedik". Ezeket a későbbiek során alaposabban körüljárjuk, elemezzük. Mert a nyelv sokkal jobban KÖZ-ügy, mint gondolnánk! Mint ahogy nagyon fontos és elemi nyelvi elem a KÖZ szavunk. Ebből van a közösség, község, köze, közünk - eszköz! - sőt, köze van a KÉZ szavunkhoz is, amely KÉZ-KÖZ-eli esz-KÖZ! Így a kéz, kezd, küzd stb., szavaink jelentése itt gyökerezik.
Mielőtt valójában és vizsgálódva rátérnénk az ábécé hangzóira, hogy fölmutassuk nyelvünk játékait és törvényeit, még egy nagyon fontos dologról szólnunk kell. Miután több korábban megjelent, a nyelvről szóló könyvünkben emlegettük ezt a fontos magyar nyelvi tulajdonságot és tán feleslegesnek látszik az ismétlés, most mondjuk ki: igenis szükség van és lesz később is többféle ismétlésre, mert változatokat vázolunk föl a teljesebb érthetőség kedvéért. Ez az a játékos szövegközlés, amelyben több példát is használtunk:
HIZIDNIK RINDILITLINIL LIGY HIVI IH MIGYIR
Vagy a másik példát sem véletlenül alkalmaztuk, mert talán ezeket minden magyar azonnal fölismeri. De előre jelezzük, hogy nemcsak ismert versek vagy szövegek esetében jövünk rá a különleges törvény jelenlétére, hanem ismeretlen magyar nyelvű írásoknál is. Az a fontos, hogy a mássalhangzók a helyükön maradjanak és közéjük kell beírni csupa "e"-ket vagy csupa "ö"-ket stb., rendszerint a harmadik próbálkozásra előjön az eredeti jelentéstartalom. Hiszen arról győz meg mindannyiunkat ez a próba és játék, hogy a magyar nyelvben a mássalhangzók hordozzák a jelentéstartalom zömét, körülbelül a kilencven százalékát és azt csak árnyalják a magánhangzók. Mindez összefügg azzal az egyetemes beszédtörvénnyel, amelyet végigcsinál minden csecsemő, akármilyen anyanyelvűek is a szüleik. Mert minden csecsemő először az oás, glü glu-ma-ma, bö-bö, ba-ba lágy mássalhangzós, inkább elnyújtottan hangzó magánhangzós nyelvet beszéli. Ezért írhattuk le már sokszor, először mintegy 25 éve, hogy a világ valamennyi csecsemője, pulyája, egyrészt átéli az emberi beszéd törzsfejlődésének egyetemes szakaszait, a tíz- és százezer éveket néhány hónap alatt, s ekkor a világ minden kisgyermeke nagyjából azonos nyelven "beszél", mintegy 7, 8 hónapos korától, másfél, kétéves koráig. Csak ezután hat rájuk igazán az anyanyelvük. Persze ez idő alatt sok ezerszer gyakorolják a beszéd hangzóit.
TÖLPRÖ MÖGYÖR HÖ Ö HÖZÖ. ÖTT ÖZ ÖDÖ MÖST VÖGY SÖHÖ
Most már nem is kell töprengeni, azonnal értjük Petőfi halhatatlan sorait. De hadd jegyezzük meg, hogy csupán magánhangzóval tán csak nagyon ismert és dallamos



verseket lehet néha fölismerni. Például a Szeptember végén címűt stb. Köznapi szöveget aligha. A csecsemők esetében egyidejű a mássalhangzók és szórészek, egyszótagú szavak formálása az ocsúdással, az eszméléssel. De a "felnőtt" emberi nyelvekben is - egyikben jobban, mint a másikban, a magyar nyelvben például nagyon - él és hat a "csecsemőkori" érzelmi közlés. Mert amikor valaki nyög, röhög, köhög vagy sikolt, hörög, ásít stb., akkor e "közlésekből" nem tudjuk milyen anyanyelvű. De ugyanígy a meglepetés hangjai sem vezetnek bennünket gyakran a nyelvhez: óóóóóó! ÁááááááiHéééé. -Hej-stb. Ezekből a hangadásokból nem tudjuk meg azonnal az illetők anyanyelvét. S ha meggondoljuk, bizony sok tucatnyi ilyen nemzetközi, így jobb: egyetemes hangadás, érzelmi szóféleség, jelzés hallatása lehetséges, anyanyelvtől függetlenül.
Azonban az is kétségtelen, hogy a hangzók - főként a magánhangzókra gondolunk magassága, egymástól való távolsága, hosszan vagy röviden való ejtésük, már önmagában is képvisel, hordoz eredendő, ősi jelentéstartalmat. Egy hang még nem, de kettő már képezhet dallam-csírát. S mivel az embert, az emberiséget emlékek fűzik a hangok mélységéhez és magasságához - az utóbbihoz éppen a rendkívüli pillanatokban és helyzetekben kiszakadó sikoly! - logikusan hordoznak sajátos jelentéstartalmat, mégpedig többnyire érzelmit, az efféle kiáltások, hangjelek. (Lám a magyar nyelvben ez a különös síp-hang, az "i" található a sikoly, sikolt, sikít, de kiált stb. szavunkban is. És ne feledjük, ez az a hangzó, amelynek formálásához kell a legkisebb idő és legkisebb lyuk vagy rés. Utána valószínűleg az "é" következik.)
Ha tehát majd elkezdjük fürkészni az ábécé hangzóit, sokféle dologra kell ügyelnifigyelni, mert már annak is van jelentése, ha ezt mondjuk: a-a! Ez a tagadás, kételkedés hangjele. A csodálkozásé és a meglepetésé az aaaa, de még inkább az áááááá! Máskor az óóóóóó! A meglepett ember tátja nagyra a száját: áááááá! Közli magas á-val és mi meg is nevezzük: ámul-bámul. (Bámulja, mint borjú az új kaput! Báááá.. ) Mindezeket is remekül fölhasználja nyelvünk, hiszen alaptulajdonsága az a szintén a gyermekkorra jellemző tény, hogy a beszéd megtanulásában, fejlődésében nagy jelentősége van a hangutánzásnak. Lehet mondani, ki hogyan hall, úgy szól, úgy beszél. Dani fiamtól tudom, hogy a nagyothalló ember éppen úgy téveszt, mint a nyelvrokonok némely szavakban. A nagyothalló kisgyerek nem tudta, nem tudja formálni a sziszegő hangokat, mert nem hallja őket. Ezért a szeretsz helyett azt mondja teretsz? Vagyis a "t" hangzót kénytelen használni az "sz" helyett, mert a "t" hangot könnyebben meghallja és formálja maga is. És Iám a finn sata ejtése szata - jelentése száz. Ebben az esetben t-z váltásról van szó. (De megvan a magyar nyelven belül is a váltás, gondoljunk a tűn- szűn szavainkra!) Említhetnénk még főbb példát is, de ezek csak jelzések, nem akarjuk ezzel terhelni az olvasót. Aki magyar anyanyelvű, az rögtön érti, hogy ami megszűnik, az nagyon gyakran, főként, ha ősi természeti jelenség, az eltűnik. Kérdezhetjük, hogyha van TÜNDÉR szavunk, miért nincs SZÜNDÉR is? Viszont gondoljuk meg, hogy a "tünet" az eltűnik, megszűnik. Így van ez a betegségek esetében, ha meggyógyulunk, eltűnnek, megszűnnek bizonyos kiütések, fájdalmak stb. S ha még



jobban belegondolunk, akkor az is megvilágosodik, hogyha valami eltűnik, akkor elsősorban a megkülönböztető SZÍN szűnik meg, tűnik el. Például a fehér hómezőn a fehér ruhás ember. Így tán a tűn-szűn-szín szavak között is lehet nemcsak alaki, hanem lényegi, logikai összefüggés is?!
Ilyenkor kedvünk támad azt mondani, hogy a nyelvünk is úgy működik, akár maga a világ, és nincs semmire külön törvény, az egyetemesből minden érthető, levezethető! S ahogy már megjegyeztük, sokféle összefüggést kell figyelembe venni, ha a nyelvről gondolkodunk vagy beszélünk. Már megbizonyosodtunk arról számos alkalommal - és számtalanszor! -, hogy azzal az emlékezettel, amit a nyelv teremtett és kínál föl nekünk, sokkal korábbi időkig juthatunk el, mint az egyén egy+én - emlékezetével.
Még két fontos dologról emlékezünk meg bevezetőnkben. Az egyik annak föltételezése, hogy nyelvükben két nyelv működik és hat egymásra, több ezer éve. (Legalább kettő fontos, erős nyelv, ám lehetséges, hogy többnek a maradványa is.) De mindkét nyelv magyar nyelv. Azaz: ezek lettek magyar nyelvvé. Azzá, amit ma használunk. Nemcsak az ilyesfajta érdekes és figyelemre méltó szólások-mondások miatt, mint a következők: "Majd megismered te a magyarok Istenét! " Vagy: "Majd megmondom én neked magyarán! " És így tovább, vannak ezeknek egyéb változatai. Két dolgot levonhatunk következtetésként. Mindkét mondat fenyegető árnyalatot is tartalmaz. Aztán, mintha az egyik, aki ezeket mondja, magyarabb volna a másiknál?! Erre különösen a második mondat utal. Ha nem érti, amit én mondok, akkor azért van, mert nem világosan beszéltem, nem magyarul szóltam? Ez az egyik jelzés, amire szintén visszatérünk később, amikor már az olvasó velünk együtt tűnődve és kételkedve, de azért befogadott mindazokból valamennyit, amit nyelvünk kínál.
A másik dologra csak mintegy három éve gondoltam, mint valós lehetőségre. Kétségtelen, hogy László Gyula kettős - vagy többes?! - honfoglalás elmélete a tudat alatt is előmozdította az ilyen irányú kutakodást és figyelmet. De igazában sajátos visszahatásként erősítette a gondolat meggyökerezését az a tény, hogy nyelvünkben sokszor ugyanarra a fogalomra több szavunk van. Nem a rokonérzelmű szavakra - szinonimákra - gondolok, hanem azokra, amelyek pontosan ugyanazt jelentik. Ilyen példának gondolom az ÉV és ESZTENDŐ szavunkat.
Itt nem rokonérzelmű szavakról beszélhetünk, hanem teljesen azonos jelentéstartalomról! Azonban például nem alkalmazható rájuk egyformán a ragozási-képzési lehetőség! Azt mondhatjuk és mondjuk is, hogy valami elévül. De azt nem, hogy elesztendül. Miért? Mintha olyasmi lehetne a felelet - vagy válasz? -, hogy az évül szavunknak van élő és ma is használt rokonérzelmű párja, az avul, sőt évül-avul, avas, avar stb. jelentései a múlóra, régire, öregedésre, kopásra stb. utalnak. (Így mintha magyarul értelmezhetnénk az AVAR nép, mint régiek, nevét?! ) Hasonló a helyzet a hány és a mennyi szavunkkal, ha ragozni, képezni akarjuk



őket. Mert nincs a magyarban hányság, csak mennyiség, nem használjuk a mennyiedik, csak a hányadik kifejezést. De mindezekről alább majd még szólnunk kell. Csupán kiegészítve még ezt az utóbbi előzetest, megjegyezzük, hogy a magyar, ha értelmez, akkor magyaráz. Megmagyarázza, amit tudatni akar. S mint látható, annak kifejezésére használja a magyaráz, magyarázat szavakat. Tehát egyúttal megnevezi önnön nyelvét, nemzetiségét.
Ásítóbb, futóbb, gépebb
Talán helyes, ha már itt megemlítjük azt az egyszerű tényt, hogy aki hosszan ejti az "á" hangzót, az ásít. Nos, ha tíz-húsz különböző ásító ember hangadását felvennénk és visszajátszanánk, aligha derülne ki az ásításokból, hogy milyen anyanyelvűek. Nyoma sincs annak a természetes fogalmi megjelenítésnek hangban, más nyelvekben, amit az ÁSÍT szavunk képvisel, megjelenít. Ha a csecsemő, "sír", akkor azt mondjuk "oázik". Ezzel nagyjából azt fejezzük ki, hogy ooo-kat és áááákat hallat. Az ásító nagyjából egyértelműen ááá-kat. De akkor miért nem ázik? Aki ázik, azt eső veri. Viszont az énekes áriázik. (Lalázik. Tehát a leglágyabb mássalhangzóval próbálja a hangját) Mindezekre sok példával még többször is visszatérünk. Arra is, hogy a sok fogalomnak nem a sokabb a nagyobb fokozata, hanem a több. Ám a búbosan ejtett Bé, sőt, két "BBé", hangzásban is növeli a dolog jelentőségét, nagyságát. Ezt is az elemi hangjelentések közé sorolhatjuk. S ha már itt tartunk, bár nem szabályosan, de igencsak jellemző módon használhatjuk ezt a két Bé-t, a közép- és felsőfok jelét szinte bármire, érzékeljük a növelő jellegét. Tehát nemcsak a jelzők: nagy, jó, szép, magas, fényes stb. stb., hosszan sorolhatnánk a szavainkat, hanem akármilyen szóhoz is alkalmazhatók, mint a címben is látható. Hiszen végső soron az ásítóbb azt jelenti, hogy többet ásít, ásítozik, ásítozgat, vagy a futóbb jelentése, valójában talán a futkosóbb és így már szabályosnak is tekinthető a szó. A gépebb jelentése tán gépesítettebb gép lehetne. Persze kő-kőbb, fa-fább, gáz-gázabb stb., alapjelentések esetében csupán érdekességként lehet jelen a két "bé". De már ha jelzővé képződik a szó: kő, köves, akkor lehet kövesebb, fásabb, gázosabb. Más esetekben például a tengernyi is több, ha tengernyibbet mond valaki, akinek nem anyanyelve a magyar. "Ott is tengernyi ember volt jelen, ám amott még tengernyibb. "
Valójában arról van szó, hogy az egyik helyen sokan voltak, a másikon többen. De például a tömeg-tömegebb, talán jelent valamit, de már a sokaságabb mulatságos. Persze ennek oka van, mégpedig minden bizonnyal az, hogy a -SÁG -SÉG képző a SOK szavunkból alakult és ezáltal kétszer fordul elő már amúgy is a szóban. Maga a jelző is lehet végül is jelzőbb, azaz kifejezőbb, nyomatékosabb, pontosabb és így tovább.
Összefoglalva e kis bevezető eszmefuttatást, a magyar nyelvben szinte nem is lehet hatás nélkül vagyis teljesen rosszul használni sem a képzőket, sem a ragokat, sem a jeleket. Maga a nyelvi gyakorlat is ősi emlékezetből táplálkozik. Így azokat a fogalmakat, amelyek eleve sokat és aprót, picit-kicsit jelentenek és a szavak végén



ott van a "Ká", nem kell többesszámban használni. Például akármennyi homok, mák, makk, törek stb., kerül szóba, több vagonnyi, akkor sem azt mondja a magyar, hogy homokokat vásárol, makkokat szed, mákokat eszik és így tovább. Mert azt is mondhatjuk, hogy de szépek ezek a mákok, akkor azonban többféle mákfajtáról van szó. Egyébként, de szép ez a mák! Így mondjuk akkor is, ha jókora földdarabon látjuk a virágzó növényt. S ne feledjük, még a "Ká" nélkül is így mondjuk, ha eleve sok aprót jelentő fogalomról van szó. De szép ez a búza vagy búzatábla. A búzák ugyancsak többféle-fajta búzát jelentenek. A gabona, rozs, árpa, kukorica stb., szintén, a "Ká" nélkül is gyűjtőfogalom. Mert ha elkülönítjük, akkor azt mondjuk: egy szem, több szem búza, kukorica stb. Vagyis a SZEM szavunk az elkülönítés SZÁM szava! Mindezekről szintén szólunk a SZEMÉLYességet tárgyaló részben. Tehát a magyar nyelven belül mindenre van logikus és a nyelv törvényéből adódó válasz.
A MAGYAR NYELV SAJÁTOSSÁGAI - JELLEMZŐI
Nyelvünk, lényeges tulajdonságait tekintve, a világ legtöbb nyelvétől különbözik. Mivel az illetékesek szerint mintegy 3000 nyelvről lehet tudomásunk - ezek egy részét már nem beszélik -, de más szakértők szerint ennél több nyelvről is szó lehet. De nem ez a témánk, mindezt nem kívánjuk sem megerősíteni, sem vitatni. Mindössze annyit állapítunk meg, hogy tehát a magyar nyelv erősen eltér a többi 2999 nyelvtől! (Természetesen ez azért jelképes szám, mert egészen pontosan ezt az adatot senki se tudja) Lássuk, melyek azok a sajátosságok, amelyek nyelvünket jellemzik.
A magyar ragozó nyelv - ez azt jelenti, hogy RAG-okat ragasztgat, rakosgat a szavak végéhez, illetve (erről nem nagyon szólnak a tankönyvek), a ragok megtalálhatók a szavak elején és közepén is. A ragok tovább ragozhatók, képezhetők stb. A képzők is ragozhatók, képezhetők stb. Vagyis ez a "toldalékoló" nyelv rendkívülien rugalmas, ezzel ugyanis páratlan lehetősége nyílik a változatos szóképzésre, szóalkotásra. Az egyes ragok, képzők, sőt jelek is, önálló szavak vagy azok töredékei, de magukkal hozzák az eredeti jelentéstartalmat. Példaként a "K" hangzót említem, ami a többesszám jele, s elvonódott a SOK szavunkból. A RAG szavunk részt, zugot, helyet stb. jelent. Például Zalában a "rag" a házeresznek a faltól a tető alsó széléig tartó része. "Eltettem a kulcsot a rag alá" - mondják, és ez azt jelenti, hogy a tető alsó részéhez dugta a kulcsot és nem a lábtörlő alá. De benne van a sa-ROG-lya szavunkban is. Az a kocsi vagy szekér megnagyobbított, meghosszabbított része. Más ragok és toldalékok szintén egytől egyig önálló szavak voltak vagy azok ma is - hiszen eleink nem találtak ki értelmetlenségeket, hogy aztán azzal értelmet KÖZ-öljenek. Aki a nyelvvel szórakozgat, az szót ragozgat. Folytassuk tehát e szórakoztató szóragozást.
A "T" a tárgy jele, s íme a tárgy szavunk e hangzóval kezdődik. De szólhatunk röviden még néhány ragról elöljáróban, bár később elénk kerülnek újra. Íme a -nak, -nek ragozható: nekem, neked, nekünk, s ennek, annak, amannak. Tudjuk, hogy a



"z" hasonult ebben az esetben, de a neki, őneki, minekünk stb. teljes értékű szavak és a jelentést a "rag" teljes egészében képviseli. Így van a KÉP-zőkkel is. A KÉPZŐK általában a KÉPET NÖVELIK. Ezúttal sajátos képzőt mutatunk be példaként. Ez a- tudomány által nem tisztázott eredetű - képző, szerintünk világosan hordozza és közli "származását". Lényege, hogy nagyítja, tágítja, növeli a képet, amihez kapcsolódik. Íme:
HEGY - HEGY+SÉG SÍK - SÍK+SÁG
KATONA - KATONA+SÁG
Miként is változik a jelentéstartalom? Honnét adódik többlet az eredeti szavakhoz? Miért növeli a képet e képző? Talán azért, mert nemcsak a "K" hangzó vált le és lett a többesszám jele önmagában is, hanem megváltozott a szó végén maga a SOK szavunk is. Így aztán már mi nem emlékszünk az eredeti SOK-ra, ám a nyelv emlékezik - mint annyiszor! - és mi elfogadjuk az emlékezetét. Mert lássuk csak hogyan alakulna, ha a SOK szavunkat használnánk:
HEGY+SOK = HEGYSÉG (Magánhangzó illeszkedés!) SÍK+SOK = SÍKSÁG
KATONA+SOK = KATONASÁG
EMBER+SOK = EMBERSÉG (Ez már elvont fogalom.) SOK A SOK = SOKASÁG
A későbbiek során elvégezzük állításunk - föltételezésünk - próbáját, amikor is a ság -ség önmaga bizonyítja, hogy "származtatása" nem alaptalan. (Ez lesz az egység, két-ség és három-ság, négy-ség... próbája.)
A magyar nyelvre jellemző a magánhangzó illeszkedés, ez zenei törvény, sajátos összhangot valósít meg s általa ugyancsak jellemző dallamosság jelenik meg beszéd közben. A hangmagasság és mélység vonzalmat jelent a toldalékok számára. IGENLŐ nyelv a magyar, ami a muzsikáját illeti. Az illeszkedés is ezt bizonyítja. A szótő tehát így határozza meg a rag, képző magasságát vagy mélységét. Érdekes külön törvény vonatkozik az "I" hangzóra. Mert amíg felnézünk az ég-re, lenézünk a mély-be, fölnézünk a magas-ba, vagy a hatalmas-ra, láthatjuk, hogy a magas hangok magas hangokat, a mély hangok pedig mély hangokat vonzanak, de a magas "Í" másként viselkedik. Hiszen híd-ra lépünk, de már víz-be, vagy: síppal, sípol, sípra stb., de már sikít, sír-rí, riheg-röhög, - érdekes szavak ezek különben is, a rityeg-rötyög is ide tartozik és rámutat a hangutánzás fontosságára, és talán az i-í-ü-ű-ö-ő hangzók kapcsolatára is. Ugyanakkor sikoly, rikolt, rivall, de sikít, sivít süvít stb. Vagyis változatos a kép. Az bizonyos, hogy a SI alapszó, amiből alakulhat sík, sikló, sima. siet, síel, si-vár; sí-vó, sí-vatag (?) stb. Majd foglalkozni kell az í-i, í-ú stb. lehető összefüggésekkel. Addig is tán csak egyetlen példát kell említenünk, ez pedig az igyekvés, igyekszik, igyekezet stb., s



emögött sejtjük mi az ÜGY szavunkat. Aki ügyekszik az ügyekező, ügyekvő, ügyes? A szótőben lévő hangzók - hangütés - meghatározzák, hogy magasodó vagy mélyülő legyen a szó dallama. Noha ebbe más - indulati stb. - levegőtörvény is belejátszik.
Jellemzője nyelvünknek, hogy a mondatban az első szót, a szóban az első szótagot hangsúlyozzuk a természetes beszédben. Igen, nyugodtan használhatjuk a magyar nyelvre a természetes és a valóságközelség nyelve jelzőket. Hiszen valóban az a természetes, hogy amikor elkezdünk beszélni, akkor van a legtöbb levegő a tüdőben, akkor a legnagyobb a levegő nyomása, ami a beszédhez szükséges. Így ténylegesen természetes, hogy az elején nagyobb, jelentősebb a hangadás is.
Noha másutt szükséges lesz emlegetni (a külön írt tanulmányok, cikkekben ez elengedhetetlen!), itt is megjegyezzük, hogy rendkívüli lehetőséget teremt az a tény is, hogy a magyar ábécé minden egyes ősi hangzója - q, x, y, nem - önmagában, másod- vagy harmadmagával lehet külön tisztségviselő: rag, képző, jel, valamilyen toldaléka S ezt a tisztét a legtöbb esetben elláthatja a szó elején vagy a szó közepén is! Nem beszélve az ilyen lehetőségekről, mint Megbeszélgettük az enyéiméivel, hogy mit tehetnének a tieidéivel együtt az övéikéiért. Ilyen mondatot a valóságban ritkán használunk, de az övéi, övéiéi, fiaiéi stb., nyelvi állapotot naponta alkalmazzuk valamilyen formában. S végül is a lehetőségről van szó, ami pedig létezik, mégpedig sokféle finomságot, árnyalatot képes fölmutatni. Mindez együtt arra utal, hogy nagyon régi nyelv a magyar. Őrzi az ősi idők szinte gyermekes szófűzését, de a tapasztalatok logikájával együtt alkalmazza. Mindezekről nagyon sokszor, sokféle megközelítésben szólunk a következőkben.
Nyelvünkben a mássalhangzók hordozzák a jelentéstartalom zömét mintegy kilencven százalékát, a többit csak árnyalják a magánhangzók. Ez nem jelenti azt ugyanakkor, hogy nem lehetnének beszéd közben, akár csupa magánhangzóból álló szavaink is. Vannak, később szólunk róluk. Az uralkodó mássalhangzókra íme a példa:
Tilpri migyir, hi i hizi! Itt iz idi, mist vigy sihi.!
Ha tehát a mássalhangzók a helyükön maradnak, akármilyen ismeretlen szöveget is megértünk magyarul. Jegyezzük meg, hogy mássalhangzóinkat a következő három magánhangzóval ejtjük: Á, E, É, vagyis Ká, eM, Té, de valamennyi mássalhangzónkat kimondhatjuk egyetlen magánhangzóval, az "Ő"-vel. Lássunk erre is példát ismert verssel:
Hözödönőkö rönödölötödönölö lögyö hövö hö mögyörö
De nemcsak ismert verssorokkal játszhatunk hasonlóan, hanem ismeretlen magyar mondatokkal is. A fontos az, hogy a mássalhangzók a helyükön maradjanak, akkor



a közéjük írt azonos magánhangzó sorokkal "elő lehet hívni" az eredeti szöveget. Különösen akkor, ha egymás után több azonos magánhangzó sorral próbálkozunk. Möndhötjök özt ös, högy györökökö jöjjötökö völömö, vagy mandhatnank mast as, csapa a-val, akkor as magarca a magyar ambar. Mekent csepe evel beszelve es megertjek e szet, megertenk ekermet, tessek csek keprebelne bermelyek megyer megenhengzevel. Különösen, hogyha hangosan mondjuk a csupa e-vel vagy ö-vel írt sorokat, elég könnyedén megértjük, hogy mit mond a másik magyar, magyarul. (Az ősi rovásírásunkban sincs szükség a magánhangzók külön való jelölésére)
Nem tudjuk elégszer mondani a fontosságához képest, hogy a magyar ábécé hangzói külön tisztségviselők, ahogy már erről szóltunk és szólunk később is. Ez azt is jelenti, hogy hangzóinknak nemcsak ALAKI, hanem HELYI értéke is van! A példák jól mutatják, hogy a fej szavunkban például az "e" alaki értéke szerepel, de már ragozva FEJEMRE két helyi értékben is megtaláljuk! Ugyanígy a haj, HAJAMRA szóban az "a" szintén kétszer szerepel a helyi értéke szerint, mint birtokos- és helyhatározó rag része.
Előlegezve a későbbieket, most arra nézzünk példát, hogy miként képezhető ragból új szó, illetve az hogyan ragozható tovább:
BAN-DÁ-BAN BEN-DŐ-BEN
A banda szavunk természetesen "nemzetközi szó"! A nyelvészek, illetve
A magyar nyelv történeti-etimológiai szótára, a továbbiakban TESZ szerint. De mi megkérdezzük, vajon a szóban a jelentéstartalmat mi határozza meg? A -BAN, BEN vagy a -da -de? Egyértelmű, hogy a helyhatározó rag, ami egyáltalán nem nemzetközi! (Ha csak nem gondolunk a kecsua nyelvre, amelyben viszont egy az egyben ugyanezt jelenti és a szavak végéhez toldják az inkák ősi nyelvét beszélők Peruban) S gondoljunk a bandita szavunkra, amelynek ok-os előzménye, hogy a bandita általában kisebb-nagyobb bandába szerveződik! Megint csak a helyhatározó jelentése kerül előtérbe. Mint ahogy az "ismeretlen eredetű" bandérium szavunkban is. Amint látható, még arra is ügyel nyelvünk, hogy a fönti szavunkban magasítsa a középső hangzót, mert másként nagyon monoton lenne. Ezért így ejtjük képezve és ragozva: bandában. (Ne sajnáljuk a helyet és írjuk ide Sir Bowringnak azt a megállapítását, amit az antológia megjelenése előtt papírra vetett: "... az összes élő nyelvek között, a magvar a legalkalmasabb az időmértékes verselésre". - közli Varannai Anrél könyve 52. oldalán) Páratlan a magyar nyelv ütem- és zenei érzékenysége! Nyelvünk nemcsak OK-os, hanem ÜGY-es is, és következetesen az! Tehát kö-vet-kez-et-es-en az. (Az elválasztás szándékosan nem egyezik a tanulttal, ezt máskor is így közöljük, mert a nyelvi rendszerre kívánjuk felhívni a figyelmet.) Ezúttal azt szeretnénk tudatni, hogy az e szóban található öt "e" hangzó kétféle "e" uniójában, nyílt és zárt. Nagy kár, mondta még vagy 25 éve e sorok írójának Keresztúry Dezső, hogy nem jelöljük. S igaza volt, jelölni kellene,



hogy tudjuk, például az embär szavunkban is kétféle "e" található! Vagy gondoljunk arra, hogy a kés hägyäs, a táj pedig hägyes-völgyes.
Kihegyeztük a témát a magasabb "e" hangzókkal, miközben hegy-ek-re nézünk.
A magyar a tiszta hangzók nyelve - azt írunk, amit ejtünk, azt ejtjük, amit írunk. Csupán lustaságból marad el olykor egy-egy hangzó a szavak végéről, például éppen a -ban -ben "n"-je. Ezek hanyagsági "kopások" az élő beszédben. Egyébként már a Halotti beszéd nyelve mai nyelvnek tekinthető - ahogy erről Móricz Zsigmond is vélekedett -, azaz, nyelvünk lényegében nagyon keveset változott az elmúlt ezer évben. Ebből arra is következtethetünk (kö-vet-kez-tet-het ünk), hogy korábbi változásai is sokkal jelentéktelenebbek, mint eddig gondolták. (Ha alaposan megnézzük a Tihanyi alapítólevél magyar szavait, nemcsak elkülönítve található meg a -ra -re rag, hanem a szóhoz toldva is, például a monarau buknrea vagy a bokinarea szavakhoz már hozzáírták a bizonytalankodó írástudók a ragot. Dehát gondoljuk meg, ma is használjuk így is asztalra, de így is tedd rá, arra rá, útra rá stb.) Mindezek még elénk kerülnek a továbbiakban is.
Valóban a tényleges tényezők arra utalnak, hogy nyelvünk a legrégebbi nyelvek egyike, de talán a legősibb nyelv. Ragozós, képzős volta is ezt a feltételezést erősíti. Sőt, azt állíthatjuk, hogy a magyar nyelv rendszerében sajátos csúcstechnika működik. Rögtön látható lesz, hogy mire gondolunk, amikor ezt állítjuk. Próbáljuk csak lefordítani angol, német, spanyol, görög stb. és más nyelvekre ezeket a magyar szavakat, amelyek szinte egymagukban képviselnek egész bővített mondatot.
MEG-HÍ-VAT-TAT-HAT-NÁ-TOK van még számtalan változat, lássunk még egyet:
illetve ez a változat: MEG-VE-TET-TET-HET-NÉ-TEK MEG-Hl-VAT-TAT-HAT-NÁ-NK
például annyiban is különbözik az első kettőtől, hogy amíg a szó végén a -tok -tek nem más mint a régies TIK, a szóvégi nk a régies mink-münk. Ilyen csodálatos a nyelvünk, hiszen ezeket a szó-mondatokat általában öt-hét szóval fejezik ki más nyelvek. Csakhogy mi is ki tudjuk fejezni úgy is. Íme egy általános példa: Szólhatnátok nekik, hogy hivattassanak meg, mondjátok nekik, hogy hívattassanak meg stb. De ha ezeket sem ragozzuk, akkor bizony elég hosszú lesz a mondat. Talán így: Szeretném, ha mondanátok nekik, hogy hívjanak meg. Tessék kipróbálni más nyelveken, illetve magyarul is, hogyan lehetne helyettesíteni ezeket és a hozzájuk hasonló szavaink tömörségét.
A magyar nyelv megőrizte ősi elemeit éppen úgy, mint a gyermeknyelv szavait és beépítette rendszerébe, méghozzá minden részt és réteget egyenrangúan. Így aztán a csecse-becse, illetve kece-becés nyelv nem határolja el sem a beszélőt, sem a



mondanivalót, noha gazdagon árnyalható mindenféle közlendő gondolat. Különben a be-CÉ-zés következménye több szavunk is, például az ácsi-bácsi, öcsi-öcskös, maci-baci, böcce-hecce, paci, csacsi, és még száz meg száz becézhető, illetve becézéssel létrejött szavunk. Mert sokszor ide kapcsolódik a "CS", sőt az "S" (A tévesztő selypít, az "SZ" tévesztője pedig pösze. Hiszi a piszi?! ) A csókból így lehet puszi, azaz nem igazi csak piszi puszi, pici csók.
A magyar nyelv az ősi valóság nyelve, tárgyi nyelv, amelyből az elvont ágazások mind logikusan kimutathatók! Például a FOG szavunk ősi alapja a két jelentésű fog, a szánkban lévő testrészünk és az, amit azzal végzünk, hogy megfogjuk, s foggal-körömmel ragaszkodunk hozzá. Ez volt az ősi tevékenység, a dolog életbevágó célszerűsége. De mára eltávolodott, méghozzá több ágon a jelentés. Az egyik fontos ág a valóság, a másik az elvont fogalom. Így aztán noha nem gondolunk rá, a fog, fogni, megfog, elfog, kifog, kifogás, fogda, fogalom, fogoly, fogadás, foglal, fogság, és hosszan sorolhatnánk a további szavakat, mind ide tartoznak. Legfőképpen a FOGALOM jelzi, hogy nemcsak több tucat, de száznál is több ilyen szavunk lehet. Fogadjunk! E kitérők után, rá is térünk az ábécé hangzóinak íz-lel-get-és-é- re, másként szólva, elemzésére. Csakhogy óceán vár ránk, nemcsak tenger s vigyázni kell arra, nehogy belevesszünk. Mindenesetre az a célunk, hogy fölhívjuk a szíves figyelmüket arra a különleges tényre, mely tömören nem más, mint nyelvünk logikai, számtani rendszere. Ez a magyar nyelv váza, ez a szerkezet rugalmasan tartja a nyelvet, az élő indázó részét éppen úgy, miként a logikai erőhatásokat. Mert a magyar nyelv egyszerre logikai rendszer és élő szervezet. Mindezt nem győzzük hangsúlyozni, tudatosítani. Ebből fakad minden ereje, de ebből eredeztethetők ellentmondásai
E rész befejezéséül az alábbiakat:
A magyar nyelvre minden időben a valóság volt a legnagyobb hatással, megközelítése is csak a valóság irányából és szemszögéből érdekes és hasznos. Minden más próbálkozás tévútra visz és félrevezető. Ezt a gondolatot tarthatjuk a magyar nyelv elemi jellemzőjének, ha úgy tetszik, létrehozó és működtető alaptörvényének.
Kis oslói kitérő
Az Oslóban élő Kemény Ferenc több érdekes dolgot írt le nyelvünkkel kapcsolatban. Mivel magam a nyelvtani résszel csak érintőleg foglalkozom, idézem az ő más nyelvekkel kapcsolatos példáit, illetve azt a nagyon fontos gondolatát, mely szerint "a magyar nyelv úgy illik a gondolatra, mint bőr az emberi testre, míg minden egyéb nyelv csak úgy, mint a jól vagy rosszul szabott ruha. " Arról magam is szólok, hogy például a német lovagolni szóban nincsen benne a ló, és több nyugatinak mondott nyelvben is hasonló a helyzet. Vagy például, aki franciául tanul, az rögtön az elején megütközhet azon, hogy nem ejtik a szóvégi hangzókat; vagyis akárcsak az angolban, nincs meg az írás és ejtés egysége. Kemény Ferenc



sok példája közül ezúttal csak kettőt említünk. Az egyik a francia mot = szó, amelyről ezt írja: "A francia mot szó teljesen elszigetelten áll a francia nyelven belül, semminő más szót belőle képezni nem lehet. (A francia -s nagyrészt az angol is - épp azért hemzseg úgy a latin-görög kölcsönszavaktól, mert saját szóképzési lehetőségei igen-igen szűkösek) Nézzük meg ezzel szemben, mi minden képezhető a magyar szóból: szózat-szavaz-szavazó-szavazás-szavazat-szaval-szavalásszavalat-szól-szólás (elszólás-leszólás-megszólás) -szólal-felszólal-felszólamlásszólam-szólamoz-szólamozás-szónok-szónokol-szónoklás-szónoklat-szónokiszónokias-szónokiasság- (Ennyi jut eszembe pillanatnyilag.) " Még mi is hozzátehetünk néhányat valóban "kapásból", szószóló, szavaló, szónokló, szólatás, föl-, le- és megszólítás és így tovább. Talán elhiszik, hogy mindez e sorok írójának is föltűnt nem egy alkalommal. De azt nem gondolta volna, hogy a francia nyelvben még az összetett szótár szóban sincsen benne a szó, vagyis az emlegetett mot. Kemény Ferenc dolgozatait az Ér-e valamit a történeti összehasonlító nyelvészet? című magyar nyelven megjelent nagyalakú füzetből ismerem. (Amit éppen Kelemen Zsoltéktól kaptam ajándékba 1998. március 2-án) maga már korábban megtisztelt levelével és közölte, hogy német nyelven jelentek meg könyvei a nyelvről. E mostani munka előszavából közlöm a könyvek címét, amelyeket azonban nincs szerencsém ismerni. (Das Sprechenlernen der Völker Wien, 1975 és Am Anfang war das Korn - München, 1993)
Van még több érdekes példája a nyelvi rendre, működésre Kemény Ferencnek, de csak egyet idézünk, mert azt tartjuk jellemzőnek, valamint mi elsősorban a magyar nyelvről kívánunk írni, annak törvényeit és titkait szeretnénk bemutatni. Az ilyen példák - ezt többször is hangsúlyozzuk nem a más nyelvek le- vagy fölbecsülésére valók, hanem csupán az összehasonlításokra, hogy legyen fogalma az olvasónak az eltérésekről és anyanyelvünk rendkívüli képességeiről. Íme a másik példa:
"Annálfogva, hogy a magyar minden egyes mondatrészen pontosan jelöli a funkciót, szórendje teljesen szabadon forgatható a gondolat tökéletes árnyalására. Vegyünk egy egyszerű, csakis alany- állítmány- tárgyból álló magyar mondatot: Péter ismeri Pált. Franciául: Pierre connait Paul. Csakhogy a franciában ez az egyetlen lehetséges szórend, mert csakis ebből derül ki, melyik az alany és melyik a tárgy. De minthogy a magyar a tárgyat mindig megjelöli, (tudtommal a világ valamennyi nyelve között egyedül következetesen), a szóban forgó magyar mondatnak hatféle szórendje lehet (a matematikai maximum), ami mind más és más árnyalatot tejez ki. Például: Ismeri Pált Péter. Franciául ezt emígy kell kitejeznem: Il nest pas vrai que Pierre ne connaisse Paul, car íl le connait. Vagyis amit a magyarban egyetlen mondatrész áthelyezésével fejezünk ki, ahhoz a franciában egy egész szózuhatag kell. És ez volna a szellemnek anyagfeletti diadala? Ezért mondom én, hogy a magyar nyelv úgy illik a gondolatra, mint bőr a testre, míg minden más nyelv csak úgy, mint jól-rosszul szabott ruha". Kemény Ferenc véleményét, mely szerint a magyar nyelv a valaha és most létezhető legtökéletesebb emberi nyelv a világon, nem kívánjuk megingatni, sokkal inkább



csak megerősíthetjük. De ez nem vélemény kérdése. A Kedves Olvasó dönt, majd ha e könyvet elolvasta, hogy e túlzónak látszó vélemény, bizony nagyon is igaz.
Sokan és sokszor hivatkoznak a nagyszerű Sir John Bowring véleményére, amit a magyar nyelvről vallott. Mivel az ő munkásságának anyagát zárolták Angliában, végül is nem lehet tudni róla és vele kapcsolatban sok mindent, de az előszóban, amit a Poetry of the Magyars, Preceded by a Sketch of the Language and Literature of Hungary and Transylvania (A magyarok költészete, Magyarország és Erdély nyelvének és irodalmának vázlatos ismertetésével) című munkájában 1830-ban Londonban kiadott, a következő található. (Ezúton is megköszönöm dr. Végvári Józsefnek a segítséget, a pontos angol szöveget, noha 1998 nyarán már e sorok írójának megvan e könyv másolata, Pap Gábor révén.
A fordítás alapossága hitelessé teszi mindazt, amit Bowring valóban leírt) Lássuk előbb az angol szöveget, amit a szerző, utazó, nyelvzseni és műfordító, mintegy százhetven éve bizonyosan leírt:
"The Magyar language stands afar off and alone. The study of other tongues will be found of exceedingly little use towards its right understanding. It is moulded in a form essentially its own, and its construction and composition may be safely referred to an epoch when most of the living tongues of Europe either had no existence or no influence on the Hungarian region.
Magyar fordításban:
A magyar nyelv távoli és magányos. Pontos megértéséhez más nyelvek tanulmányozása rendkívül csekély haszonnal jár. Lényegében saját öntőformájából került ki, kialakulása és felépítése bízvást oly korszakra tehető, amikor a mai európai nyelvek többsége vagy nem is létezett, vagy nem hatott a magyarlakta térségre.
Dr. Végvári József megjegyzi: "Ennyi és nem több - de ez nem kevés. Az utána következő Bevezetőből (Introduction p. iv) kiderül például, hogy Bowring tökéletesen tisztában volt nyelvünk egyik alapvető vonásával: a gyökök és szóbokrok rendszerével, amivel ma nagyon kevés nyelvész van tisztában. Továbbá: a világon először adott ki idegen nyelven nyomtatásban magyar népköltészetet. Bowring működését és magyar kapcsolatait Varannai Aurél írta meg - már amennyire hozzáférhetett, ugyanis a Bowring- örökség sajnálatos módon zárolt. "
Fontosnak tartottuk mindezt közzétenni, már csak azért is, mert korábban is gondolni kellett arra, hogy a sokfelé és sokféleképpen idézett Bowring szöveg talán nem is úgy hangzik, ahogy annyi helyen - mi magunk is idéztük - közzétették. 1998 nyarától a birtokunkban van az eredeti Bowring-kötet másolata, tehát minden nehézség nélkül ellenőrizhető a szöveg is. Köszönjük, hogy hasonló gyanútól vezéreltetve, dr. Végvári József ezt már elvégezte. S nagyon is igaza van. A



csaknem százhetven évvel ezelőtt - dehát minden bizonnyal el is telt ennyi év, hiszen 1830-ban már megjelent a kötet - leírt vélemény lenyűgöző. S magunk is olvastuk Varannai Aurél kötetét, valamint a magyar antológia előzményeit, minden arra utal, hogy a magyar válogatás és fordítás elég sokáig készült. Arra nincs megbízható bizonyíték, hogy Bowring járt Pesten és találkozott például Bajzával és Vörösmartyval, illetve távoli útjain Kőrösi Csoma Sándorral. Bár éppen az utóbbival való találkozás nagyon is beleillik Bowring fölismeréseibe. Akárhogyan is történt, Sir John Bowring nagy szolgálatot tett nemcsak a magyar irodalomnak, hanem az egész magyarságnak azzal, hogy fölismerte: a magyar nyelvnek saját útja volt, saját nagyon ősi öntőformája. S minden bizonnyal sok igazság van abban is, hogy tucatnyi - vagy még több - nyelven tudott, legalábbis kénytelen volt azokat tanulmányozni, hiszen szláv és egyéb nyelvekből is fordított és adott ki antológiát. Mindenesetre e szép legenda vele kapcsolatban lényegében igaz. És ez a fontos. Különösen akkor, ha ez az idézet ténylegesen hiteles. Márpedig vitathatatlanul annak mondható.
Ide kívánkozik tanúságtételként Kosztolányi Dezső néhány gondolata, aki A vértanúk nyelvéről című, a Pesti Napló, 1919. február 23-i tárcájában, többek között arról írt, hogy cseh falragaszt olvasott, amely szerint "a magyaroknak már nincs semmijük, csak fokosuk, hegyesre pödrött, villás bajuszuk és paprikájuk. " A nagyszerű író, nyelvünk legendás védője az írásban közli, hogy nem szereti a paprikát, bajusza és fokosa" nincs. S különös véletlen folytán éppen aznap este került a kezébe Frankl Ágoston Lajosnak, a cseh születésű és anyanyelvű költőnek önéletrajza. Abban olvasta a következőket: a cseh származású költő "1836-ban a nagyhéten fölkereste a vatikáni könyvtárban monsignore Mezzofantit. Az olasz bíboros, a földgolyó legnagyobb nyelvi lángesze, aki hatvan nyelven írt és beszélt, hosszan és szívesen elcsevegett a csehországi költővel. Természetesen, a nyelvekről folyt a társalgás. Azt kérdezte a költőtől, miért nem ír cseh nyelven, mire ez azt válaszolta, hogy akkor nem lenne közönsége. A beszélők különben ötpercenként váltogatták a nyelveket, németül kezdték, csehül folytatták, és a héberrel fejezték be. A véletlen úgy akarta, hogy Mezzofanti, aki a vatikáni könyvtárban csak bíboros és könyvtárnok volt, de tudományban a nyelvek pápája, ez alkalommal egymás után nyilatkozott a cseh és magyar nyelvről, s az utóbbiról való önkéntes nyilatkozatát, melyet eddig sehol sem közöltek magyarul, éppen e cseh születésű és anyanyelvű költő írta le. A kijelentést, melyet alább szó szerint való fordításban teszek közzé, rendkívül érdekesnek és becsesnek tartom, nemcsak a mai cseh--magyar torzsalkodások miatt (Ne feledjük ez már lényegében Trianon gonosz ideje! -E könyv írójának közbeszúrt megjegyzése!), de azért is, mert egy pártatlan és páratlan zseni tette, aki többek közt cigányul, koptul, kurdul is folyékonyan beszélt, s ismert minden nyelvjárást és hangárnyalatot."
Kosztolányi Mezzofanti dicséretével folytatja a gondolatait, majd teljes egészében éppen Mezzofantit idézi, mi is ezt tesszük: "Tudja - mondta a beszélgetés során a cseh költőnek -, melyik nyelvet tartom az olasz és görög után, minden más nyelv elölt, leginkább dallamosnak és a verselés szempontjából leginkább fejlődésre



képesnek? A magyart. Ismerem néhány új költőjüket, néhány versüket, melyek dallamosságukkal meglepnek. Ügyeljen (figyeljen!), ebben a nemzetben egyszerre csak fel fog tündökölni egy költői lángész, és nézetemet igazolja. A magyarok, úgy látszik, még nem is tudják, micsoda kincs lakozik a nyelvükben. " Bizony a magyarok máig sem tudják! Kosztolányi is töpreng, hogy kiket is olvashatott a nagy olasz nyelvzseni? Csokonaira. Kisfaludy Sándorra, Berzsenyire gondol. De ne feledjük, ekkor már hat éve megjelent Bowring lovag magyar költői antológiája Londonban és igazán nem nagy dolog arra gondolni, hogy ez a kötet a vatikáni könyvtárba eljutott. Sőt, bizonyosan eljutott! (A világ legnagyobb könyvtára lehetett akkor még minden bizonnyal a vatikáni könyvtár. Utoljára nagyságával és hírességével Hunyadi Mátyás könyvtára vetekedhetett a pápai könyvtár hírével és gazdagságával. Mint tudható, egyáltalán nem alaptalanul!
A Corvinák ma is a világ leghíresebb és legdrágább könyvei közé tartoznak! Mindezt még azért tesszük hozzá, mert régtől divat a magyarság lekicsinylése, emlékezzünk a bőgatya és a fokos, no meg a paprika, pálinka képében nemrég is gyalázkodtak. Itt újra idézzük a nemrég elhunyt László Gyulát, aki a Turán című lapban azt nyilatkozta a honfoglalás körüli időkről, hogy akkor még nem volt művelt Nyugat, ellenkezőleg művelt Kelet volt!) Nos, ezidáig nem tudok arról, hogy bárki is gondolt volna arra, hogy éppen Sir Bowring munkássága is fölhívta minderre Mezzofanti figyelmét. Vörösmartytól két verset közöl az antológiában, az egyik magyar címmel - Cserhalom - jelent meg. A bevezető első felében (Introduction.) nemcsak magyar szavak tucatjait közli Bowring, hanem magyar nyelvű verseket, illetve nyelvtani mutatványokat a magyarral rokonnak tartott nyelvekből, lapp, észt, votják stb. Arról nem érdemes szólni, hogy elég sok e szövegekben a sajtóhiba. Sőt, Varannai már megállapította, hogy a címoldalon magyarul közölt négy sor nem Kisfaludy Károly, hanem Kisfaludy Sándor művéből való. S végül is már hat év telt el a magyar költői gyűjtemény londoni megjelenése és a nevezett beszélgetés között! S az is érdekes, hogy több szláv nyelvű antológiát kiadott és lefordított ekkorra Sir Bowring, amelyeket a vatikáni könyvtár vezetője minden bizonnyal ismeri, de mégis a magyar nyelvet és költészetet dicséri a cseh költőnek. Ennek egyetlen oka lehet, hogy valóban nagy hatással volt rá egy vagy több magyar költő verse! S bizony látnok volt, hiszen hol volt Arany és főként hol Petőfi? Suhancok, gyermekek voltak. Adyról és a többiekről ne is szóljunk! Ám ne hagyjuk ki azért azt se, hogy Bowring még a Halotti beszédből is idézett összehasonlításként!
A következőkkel fejezi be Kosztolányi a tárcát: "Igen, az olasz pap a sírkövekkel kirakott vatikáni könyvtárban, régi fóliánsok és halotti papiruszok között megálmodta Vörösmarty Mihályt a dallamos orkánjával és égig zengő szenvedélyével, jósolt Petőfiről, Aranyról, és látta a magyar nyelv végtelen, soha meg nem szakadó útját. Jólesik ezt emlékezetünkbe idézni ma, mikor minden áldott nap verik és bottal, sóval, kötéllel szelídítik azokat, kik magyarul beszélnek. Tudják meg mindannyian, hogy királyi kincset hordoznak magukban. Könnyes örömmel továbbítom ezt a híradást, én, ki a vértanúk nyelvén írok. " (Ez a tárca, írói



vallomás, magyar hitvallás megjelent a Nyelv és lélek című, a Szépirodalmi Kiadónál napvilágot látott Kosztolányi-sorozat kötetében is, 1971-ben, Réz Pál gondozásában.) Szinte beledidergünk e kapcsolatokba, s különösen abba, amiről Kosztolányi 1919 februárjában írt, hogy bottal és kötéllel fenyegetik azokat, akik magyarul szólnak. Ő is a körben élő országokra gondolhatott s aligha véletlen az a finom, de ki nem mondott célzás, amit éppen egy cseh születésű költő révén közvetít! Nem régi adat, Ada-i - Zentától még délre - utazásból visszatérve, 1998 októberében azt tudjuk meg, hogy verekedések is vannak Zentán és környékén és a szerbek esti lövöldözéssel keltenek félelmet a magyarok, magyar nyelvűek ellen. Miként a szeptemberi erdélyi úton az egyik községben - szándékosan nem nevezem meg - kérdésünkre, hogy miért járnak kevesen a gyönyörű fatornyos, kazettás, a világörökséghez méltó templomba? A válasz az volt, hogy félnek. Mert a román utcaszomszéd megjegyzi minden alkalommal, hogy "Már megint mentek ellenünk harcolni?! Kosztolányi cseheket emleget, mert akkor még nem volt Szlovákia! Nagyon sajnálatos, hogy ezekről kényszerűen szólnunk kell, amikor a magyar nyelvről beszélünk! A déli harcokban szinte minden magyar templomtornyot szétlőttek! Mert ott is magyarul imádkozik a magyar noha más országban, de ősi szülőföldjén az Úristenhez.
*A fokosban tán nem véletlenül van jelen a "fok" szó. A nyéllel a hajlított "fej" sajátos szöget zárt. S ha nyéllel célozták akár éjjel például a sarkcsillagot, a fokos segítségével tájékozódni lehetett! Dr. Borbula János adott hírt arról, hogy a köre vésett fokoson "fokok" vannak.
A BESZÉD KEZDETEI
Már a hangokhoz is tartozik jelentéscsíra
A jelentés elemi része az érzelmi tartalom, amely jórészt ösztönös, külső vagy belső hatásokra - ingerekre - nyilvánul meg, jön létre. Ez a csecsemők, kicsik egyetemes emberi nyelvének alapja és lényege. A gyermeksikoly is hasonlít a felnőttéhez, noha általában minden bizonnyal megkülönböztethető, hiszen magasabb hangról van szó. Mint ahogy magasabb fekvésűek a kisgyerekek hangzói általában is, akár sírnak, akár nevetnek. E helyen nem tudunk minden lényegeset elmondani, de remélhetjük, hogy az alábbiakban annyira körüljárjuk ezt a témát, hogy érintünk minden fontos tényezőt, ami a hangokkal, illetőleg a hangok által eleve vagy "kinevezetten" (A név, nevezet, nép, nem, nemz, nemzetség, nemzet összefüggéseiről másutt is szólunk) kapcsolatba hozható, néven nevezhető. Most azért idéztük ide e szavakat, mert az eredendő alapjelentéshez, ami ezúttal például az "a" hangzóhoz kapcsolódik, a magyar beszédben társulnak a beszélő (k) által megbízott jelentések. Ezek természetesen ősi és több évezredes közmegegyezéssel jöttek létre, ám alapjaikban hordoznak valamennyit az eredendő jelentéstartalomból is. S mindezekhez kapcsolódnak további tapasztalati és már tudatosnak vehető jelentésrészek. Kissé tán jobban megvilágítva: adott a hangzók eleve (n), eredeti



"lelke", amelyekből összeáll az alig érzékelhető alaptartalom, még akkor is, ha értelmetlen "szavak" jönnek így létre.
Lássunk példát: amegadolezi, babökalótas, szölimenaru és így tovább. Magyar nyelven nincs jelentésük, ám ha úgy tetszik, hangulatuk van. (És csak most érzékeljük, miután leírtuk e halandzsának szánt szavakat, hogy a magyar nem tud a magyar nyelv törvényei ellen még halandzsázni sem!) A magánhangzó összhang ösztönösen győzedelmeskedik és ha mást akarunk, akkor erőszakot kell elkövetnünk nyelvünkön és ezt érzékeljük is. Maga a "halandzsa" szavunk is nyelvünk törvénye szerint, csupa mély hangból áll. Olyan, mintha lenne a "halan" szavunk, amihez aztán toldalékként, mondjuk ragként kapcsolódik a "dzsa".
Ezek után vegyük sorra a magyar ábécé hangzóit. Figyeljük meg a példákat, amelyeket velük kapcsolatban bemutatunk. Mi igyekszünk a teljességre törekedni, de félő, hogy az meghaladja a képességeinket. Igazán jó eredménynek mondhatjuk, ha a nyelv gazdag lehetőségeire egy-egy jellemző példát tudunk idézni. Az is előfordulhat, hogy nem annál a hangzónál jut eszünkbe, amit éppen tárgyalunk, hanem később, ezért elnézést kérünk. De abban bízunk, hogy az olvasó minél többet olvas e munkából, annál jobban fölfogja a látszólagos szövevényesség rendjét. Valójában azért íródott e könyv is, hogy mintegy negyven év napi kutakodásait bemutatva, avassuk be az olvasót, lehetőleg az egész magyarságot, különleges és a maga nemében sok vonatkozásban páratlan nyelvünk életébe, rendjébe. Mielőtt ezt megtennénk, adódik több alapvető kérdés, egyet itt közlünk:
Ugye természetesnek vesszük, hogy az általunk szem előtt lévő, ismert nyelvek ábécéje is nagyjából azonos. Hát nem feltűnő ez? Legalábbis egyik sem a "zs" vagy "r" hangzókkal kezdődik. Sőt mindegyik az "a" hangzóval vagy ahhoz közeli magánhangzóval kezdődik. Noha köztudott, hogy például a görög az ómegával végződik. Mégis a hasonlóság, a belső "váz" stb. tekintetében tagadhatatlan. S ha már itt tanunk, még jegyezzük meg, hogy mintha az ábécék hangzóinak sorrendje nagy vonalakban ábrázolná azt a gyakorlatot, ahogy a gyerekek formálják a hangzókat, amikor beszélni tanulnak. Az "r" például nem tartozik az elsők közé!
A magyar nyelven eszmélő emberkék pedig feltűnően példázzák ennek lényegét. Ám az ábécé valódi kezdő hangzója az "a", illetve az ehhez közeli magánhangzó (a-ö), éppen az a több hangból álló "egyveleg", ami önkéntelenül is "kiesik" a szánkból, ha öntudatlanul adunk ki hangot. Mondjuk dörmögünk, dünnyögünk, nyögünk. Íme a nyelv újra igazolja a föltételezést, azaz: önnön törvényét. Mert a tudatos formálás nélkül való hangadásra tán még a mormogás, morgás, morgeszolás, morfondírozás stb. szavaink utalnak. Mindezek arra figyelmeztetnek bennünket, hogy nyelvünk törvényei sok-sok finom szállal kapcsolódnak egymáshoz és a nyelven belüli működési kapcsolat is hasonló ahhoz, amit a számítógép feltalálója, kifejlesztője, a margittai Neumann János elképzelt. S aki mint erről az általa összeállított, Neumann János és a" magyar titok" című könyvében írja Nagy Ferenc: "Általánosan elterjedt, hogy utolsó munkája, A



számológép és az agy, amely öt műből álló sorozat záró alkotása. Kutatásaink során kiderült, hogy valójában további láncszemei vannak a fejlődési sornak, és hogy amit világhírű könyvében olvashatunk, nem élete végén írta, hanem lényegében annak az előadásnak anyaga, amit 1955. május 12-én tartott Atlantic City-ben. "
Érdemes, sőt, kötelező időznünk kissé e gondolatmenetnél. Neumann János, noha nem a szokásos értelemben vett módon volt matematikus, ezt írta: "Matematikus vagyok, nem pedig neurológus vagy elmeorvos, ezért némi magyarázatra (Magyarázat?! Nem angolozat vagy németezel, netán franciázat vagy olaszozat, e szó után a szótárakban általában az értelmezés vagy annak rokonérzelmű szava található! Erről is szükséges értekeznünk. K. D) szorul, amire itt vállalkozom. E munkámban ugyanis az idegrendszer megértéséhez igyekszem közeledni a matematikus szemszögéből. " Mindezt azért idéztük, mert magunk a magyar nyelv logikáját, rendszerét szeretnénk alaposabban megismerni és mára - negyven év kutakodásai nyomán (kút-kutat!) - arra a következtetésre jutottunk, hogy mindenképpen a nyelvünk az OKA annak, hogy feltűnően sok nagy tudóst adott a világnak e kis nép, különös tekintettel a matematikára, fizikára. Nagyon tanulságos, hogy mit írt 1867-ben Brassai Sámuel arról, hogy "... ki a matematikus és mi a matematika? " Miként Nagy Ferenc is megjegyzi, "Az euklideszi "Elemek" első magyar fordítója, Brassai Sámuel meglepő fogalmat ad: A mathesis tulajdonképp gondolkodógép, mely a hozzája intézendő, az ő sajátos nyelvébe való lefordítás által illetőleg elkészített kérdéseket felveszi, gondolkodó erőnk minden további igénybe vétele nélkül önállóan és rendszeresen feldolgozza, s aztán a feleletet, mint kész eredményt, megadja nekünk azon a nyelven, amelyben a kérdést intéztük hozzá. " Mindez valóban meglepő, s bár "közkézen forgó" eszme volt, mintha elfeledtük volna?! Miként azt is, amit Bolyai János adott a világnak. Nagy Ferenc helyesen fogalmaz, amikor arról ír, hogy Bolyai nem dönteni akart az euklideszi és nem-euklideszi rendszer között, hanem a kettőt magasabb rendszerben összekötni, melybe belefoglalta saját idegrendszerét. S a legfontosabb megállapítását már szó szerint idézzük, mielőtt Neumann János egyik fontos, bennünket is érintő gondolatára visszatérnénk: "Bolyai rendszerében az euklideszi és nem-euklideszi geometria, s mögöttük az arisztoteleszi és nem- arisztoteleszi logika, a gépies gondolkodás és emberi gondolkodás nem kizárják, hanem kiegészítik egymást. " Nem kívánunk szerénytelenül viselkedni, ám nyelvünk egész valója, élete, rendje, szervezete ilyesmit igazol lépten-nyomon!
Ezért érdekes, hogy a világ egyik legnagyobb matematikusának tartott Neumann János mit írt, mintegy ezzel párhuzamos gondolatként. Idézzük: "Meglehet, hogy amikor matematikai fejtegetésekkel foglalkozunk, akkor egy olyan másodlagos nyelvről tárgyalunk, amely ráépül a központi idegrendszer által tényleg használt elsődleges nyelvre. Így tehát a mi matematikánk külső formái nem feltétlenül relevánsak annak mérlegelésénél, hogy milyen matematikai vagy logikai nyelvet használ valójában a központi idegrendszer. " Mindehhez itt szükséges hozzáilleszteni az ide kívánkozó tényeket. A magyar nyelv pedig élő - szer-ves, szer-vez-ett -s vérrel lüktető, szívütemre, levegő törvényekkel megnyilvánuló



alkotás! Mert minden nyelv az emberi közösségek első számú közös alkotása! Ezért mondható, hogy minden nyelv benne van minden nyelvben és a maga nemében minden nyelv tökéletes. Igaz, nem egyformán. Nem egyformák fejlődésének idői, módjai stb. A nyelvre a valóságos lét volt a legnagyobb hatással. Minden más csak ezután következett. Nos a magyar nyelv ráadásul természeti nyelv, nomád, lovas nép nyelve. A nomádság viszont a maga korában, a mozgalmasságát, életrevalóságát tekintve, sokkal fejlettebb volt, mint a megtelepedett, városi népek! Hiszen minden vonatkozásban önmagára szorult! Nemcsak az állattenyésztéshez kellett értenie, hanem a csillagok járásához, a füvek s fák évszakaihoz, a folyók haltermő mivoltához. (Lásd erre vonatkozóan az EGYÍVÁSÚ szavunkat.) Nyelvünk tehát a legmagasabb követelmények szigorú hatására, azoknak teljességgel megfelelően jött létre, maradt fönn és tartott meg minket is magyarnak. Alapvetően ennek igazolása kíván lenni ez a munka, azzal a kiegészítéssel, hogy egyúttal bemutatjuk a magyar nyelv gyönyörűséges sajátosságait, amelyek arra hívják föl a figyelmünket, hogy a Balázs Nándor által is emlegetett, nagy magyar tudósnemzedék kirajzása aligha véletlen, mögöttesében ott ragyog nyelvi kincstára! Mint ahogy az sem véletlen, hogy a diákolimpiákon évtizedek óta, az első helyek egyikén végez a kiküldött magyar diákok csoportja, általában megelőzve hatvanhetven nemzet csapatát. Mindez nem csoda, hanem logikus következménye nyelvünk rendkívüli erejének, lehetőségeinek.
A következőkben - képességeinkhez mérten - mindezekről kívánunk képet adni, az eszmékhez erősítő példákat nyújtva.
A-A-A-a-a-a Mély hang. Árnyékos, máskor sötét sejtelmek, érzések tanoznak hozzá. A magyar nyelvben az ejtése azonos. (Most nem számoljuk ide a palócos ejtést, az ugyanis nem "a" hanem rövid "á") E sorok írója úgy tudja, kevés nyelven ejtenek ilyen tiszta "a" hangzót. De a nyelvünk általában is a tiszta hangzók nyelve. Azt ejtünk, amit írunk, azt írjuk, amit ejtünk. Kivétel az olykori lustaság, amikor például a helyhatározó rag végét - -ban -ben - nem ejtjük ki, csak "félig". Lássunk azonban példákat arra vonatkozólag, hogy ezzel a hangzóval is közölhetünk határozott jelentést. Ez bizonyos fokig érvényes más nyelvekre is. Amikor szavak, kifejezések nélkül, nyújtottan tiltakozunk valami miatt, egyet nem értésünket - Iám: szám! - fejezzük ki, amikor a másik "fél" - megint szám is! - mondja a magáét. Ilyenkor azt mondjuk, elnyújtva a hangzót, és magasabb fekvésben ejtve: aaaaaaa! Azután vagy még hozzátesszük, hogy aaa, nem úgy van az, vagy nem, csak a hangzót nyújtjuk és ejtjük a kétely hangsúlyával.
Ugyancsak a tiltakozás kifejezése, hogyha kissé szaggatottan ejtjük, mondjuk kettesével ezt a hangzót: aa, aa, a-a, a-a stb. Ez is a két-ked-és, hitetlenkedés, tagadás megjelenítése az "a" hangzóval. De már most említsük itt az egyetértés sajátos jelzését: aha - ami lehet egyébként ehe vagy öhö, ühüm stb. is -, de már az AHÁ! valamilyen fölismerés, egyetértés, fölfogás jelzése. (Ne feledjük, a "h-" és a "j" nem igazi mássalhangzók!) Leginkább, legkönnyebben és leggyorsabban a "h" és "j" hangzó csatlakozik a magánhangzókhoz. Így alakulhatnak - tehát nem



véletlenül! -a haj, hej, jaj, ajaj, hajaj, ajka, ejha, hijj, huj, ah, ahá, ahó, hahó, netán még az ejnye, hinnye stb. érzelmi kifejezések, többnyire önkéntelen visszahatásként valamilyen váratlan hatásra. Itt igazában az ábécé minden magánhangzóját fölsorolhatnánk, hiszen a hatás, akármi lehet. Látvány, hang, mozdulat, ütés, fájdalomérzet, indulat stb. Így az óóóó! talán a legáltalánosabb egyetemes beszédjelenség, de ide sorolható, ugyancsak egyetemes érvénnyel az "a" hangzó magas párja, az "á". Hiszen nem nagyon kell bizonygatni, hogy például, ha régen látott kedves rokonnal, baráttal, ismerőssel találkozunk - ezt nevezzük meg-lep-etés-nek -, akkor önkéntelenül is ez a nyújtott, kissé magasított örömhang tör ki belőlünk: áááááááá! S ez a hangadás sem függ az anyanyelvtől. A magyar nyelvben az ABAJOG, JAJGAT', JAJONG, JAJDUL stb. szavak, nagyobbrészt érzelmi jelentéseket hordoznak és közölnek. Nézzük például az ABAJOG szavunkat. Mit is tartalmaz? Egyáltalán, tartalmaz valamit, amiből összeáll az a jelentéstartalom, amit e szónak tulajdonítunk? Nem lesz módom minden szavunkat hasonló módon széttördelni és elemezni, ezért ezt a példát vonatkoztatni szeretnénk a többi, hasonló esetre is. Persze azért elengedhetetlen, hogy olykor ugyanígy ne mutassuk be a szavak építkezését, nyelvünk logikus rendszerének szerves tartozékaként. Nézzük akkor az abajog kifejezést. Eltördelve: a-baj-og - persze így is lehetne: abaj-og, vagy így: aba-jog, de gondoljuk, hogy érzékelhető a természetes ok, ami miatt az a-baj-og változatot vizsgáljuk - ugyanis miről tudósít bennünket ez a szavunk? Mindenekelőtt arról, hogy valaki jajongva panaszkodik és mondja a bajait. Tehát a "baj" korántsem véletlenül található ebben a szóban. A szóvégi "g" pedig nem más, mint a lágyult "k". Ott mint a többesszám jele szerepelt: "bajok" s aki abajog az a bajokat sorolja, jajongja. Nyelvünk rendkívüli képessége mutatkozik meg ebben a tömörítésben is! S ha már az A-ról az Á-ra jutottunk és a Bé-re is a bajokkal, említsük azt a szót, amit az ifjúsági könyvkiadó munkatársai (!) értelmeztek Félre és csak a nagyszerű költő, Kormos István erélyes kiállására fogadták el, hogy a babusgat jelenti a kellemes, kedves tevékenységet, amíg az abajgat egyáltalán nem az! Aki valakit abajgat, azt panaszra macerálja, azt piszkálja, azzal bajmolódik.
Á-Á-Á-á-á-á
Valójában a magasult "a" hangzó. Ahogy írtuk, ez is egyetemes vonatkozásokkal emlegethető. ÁÁÁÁ! De örülök. ÁÁÁÁ! De régen láttam stb. Jelentős szerepe van például az ÁSÍT, ÁMUL, ÁMUL-BÁMUL stb. szavainkban, hiszen alapvetően határozza meg az emberi beszédet a hallás, illetve a hangutánzás. S bár minden ember nagyjából azonos hangot - á-a közelit! - hallat, amikor ásít, de a legtöbb nyelvben nyoma sincs az "á" hangzónak abban a szóban, ami az ásítást jelenti. A magyar nyelv ÁÁ-SÍTJA a szót is! Tehát az "á" hangot is belehelyezi s mintha ezt is megnevezné egyúttal. (Miként majd a "c" hangzó megjelenését és cirógató hatását a szóban a be-CÉ-zés kifejezi) Aligha tévedünk nagyot, ha azt gondoljuk, hogy a szájtátiság - TÁN A TÁTT'OS IS?, bár most nem ez a téma -a BÁMÉSZ, BÁMUL, BÁÁÁ! stb. is ide tartozik. És máris átbuggyantunk bőven a BÉ-hez.



B-B-B-b-b-b
Búbos hangzó. Magyarán szólva: amikor képezzük, kibővül, kibuborodikdudorodik a száj! Próbáljuk csak "bö". S tán nem egészen véletlen, hogy "b" hangzót használunk a BŐ, BŐG, BUGGYAN, BAB, BÚB (púp), BABA, BÁB, BÁBU stb. szavainkban. (De kissé lehetünk szertelenek is, amikor azt állítjuk, hogy a nagyságot jelöljük a BÖHÖM, BÖHÖMÖNC és a BÖHÖM NAGY stb. kifejezésekkel, s meglehet a félelmetes nagy állat, a bölény neve hajdan úgy jött létre, hogy összevonódott a BÖ+LÉNY?) Egyébként a BÖGY, BEGY, BUGYOR, BUGYOG, BUGYOGÓ stb. szavainkat sem oktalanul idézzük ide e sorba, ami még bátran folytatható. S ha már bugyborékolunk, s kibuggyan belőlünk mindez sokan ezért lehetséges, hogy buggyantaknak is gondolnak bennünket?! - hadd kockáztassuk meg azt a föltételezést, hogy talán a fokozat növelő szerepét sem véletlenül "vállalta" ez a búbos, búbolós, böhömke BÉ hangzó? Például nagy nagyoBB! És így tovább. Merészeljünk a nyelv keletkezésének és alakulásának réges-régi idejére gondolni, több tízezer évvel korábbi időkre és a tapasztalat, valamint a látvány, hangzás stb. együttes logikája sugallja ezt. A valahai BŐ NAGY lett mára nagyOBB?! Persze mindezek egyik fontos alapfeltétele az, hogy a magyar nyelvnek köze volt az általam könyvcímben is emlegetett, lehető ŐSNYELVHEZ! Majd lehetséges erre visszatérni "bőbben", azaz bővebben. De maga például a "barom" szavunk éppen úgy sértő, mint a marha. "Te barom! " Ez a kifejezés nem hízelgő és még meg is előzzük jelzővel, "Nagy baromság. " Ugyanakkor a barom-fi kicsi jószág! De éppen a "fi" miatt, ami benne van a "fiú", "fióka" stb. szavainkban és kicsinyít. S gondoljuk csak meg, ha valamit akár elismerően, akár nagyságát illetően jelzővel "látunk" el, arra mondjuk: baromi nagy, baromi jó! stb.
A Bé hangzó az egyik legkönnyebben formálható mássalhangzó. Ugyanis a csecsemő valóban természetes élettevékenysége - böfögés, böffentés, böffbüff stb. létrehozza. A mö-mö, ham-ham, ma-ma, glu-glü mellett vagy inkább előbb, már "ismeri" e hangzót a kisded. De ahogy már emlékeztettünk rá, az első megformált hangzók mind lágyak, zöngések. Úgy látszik, hogy a kemények formálása Ká, Té, vagy a talán legnehezebben alakítható hangzóé, az "eR"-ré csak később következik. Levontuk azt a következtetést is már, hogy talán az emberiség is hasonló sorrendben ismerte, illetve formálta meg a hangzókat. (Ha volt törzsfejlődés? Ha olyasmi volt, mint gondoljuk. De semmi sem bizonyosságként mutatkozik, hanem lehetőség képében kancsalít. Mindenesetre egy hajdani, ősi sort jár végig minden csecsemő a hangokkal való ismerkedésben is.)
De ugorjunk. A BÉ hangzó hasonulhat-alakulhat, a nyelvészet ismeri és használja, miként a nyelv is, a P-B-V, illetve a P-F fokváltást, hasonulást, változást. Másutt hosszabban írunk a Piros-Bordó-Vörös vagy az Irgő-Pörgő-Forgó stb. szavainkról. Nem igazán szilárd hangzó, az egyik legkönnyebben átalakuló mássalhangzónk, ám a jelentést "viszi" magával, lásd például a BÚB-PÚP szavunkban.



Az első két magán- és egy mássalhangzónkkal már több szót tudunk alkotni. Lássunk néhányat: Aba (név), bab, baba, báb, bába, majd a többivel: bábu, bibe, búb, bő stb. Érdekes, hogy a hangzó "bub-or-ék" volta mintha valamennyi szó jelentésében benne volna! Ez a hangzónk szerepel a -ban -ben helyhatározó ragokban és a van (ven! pl. negy-ven stbJ szavakban, elemekben. Mintha ez a "buborékosság" bentiségre is vonatkozhatna. Mert változatlanul bizonyos vagyok abban, hogy szavaink egyáltalán nem véletlenül jelentik azt, amit jelentenek. Oka van minden dolognak a világon, a jelentések képviseletének, megjelenítésének is. Van még szó, amelyben jelentősebb szerepet kap a "b". Baj, báj, buj, bű-báj, bú, bibi, eb, bő, bujt (ás) és így tovább, a már említett másik "ág", a bögy, bugyor, buggyan stb. társaival. Vagy említhetjük a bab-rál-gat, babramunka kifejezéseket, amelyek arra utalnak, hogy sok apró dolog vár bennünket s aprólékosan kell dolgoznunk. És ne feledkezzünk meg itt sem a két "B" növelő, bővítő nyelvtani szerepéről. A szép szavunkban is hasonul és a szebb elvont fogalmat növel. De a nagy-nagyobb, nehéz-nehezebb, éles-élesebb stb. esetekben a dolog lényege, önmaga lesz jelentős-ebb. Érdekes a szerepe az egyéb, azaz egy-ebb szavunkban. Mert kissé sajátosra, külön-leg-es-re gondolunk, ha azt mondjuk egyébként, azaz: egy-ebb-ként van szó erről arról. (Sok szóról kellene még szólni, például a bugyuta, buta, bágyadt, bugyi, bigyó, bogyó, Buda s tán a Buddha, amit "Budának" kell ejteni és bizony Kőrösi Csoma Sándor közlései ezzel kapcsolatban nem hiábavalóak!)
A "Bé" hangzóval kapcsolatos mondanivalónk nem ért véget, hiszen szerepel például ebben a szóban is: ke-BEL, s meglehetősen kidudorodik a "nagy mellény", a bő ruha, a bögy-begy, hiszen aki kifeszíti a mellét-keblét, az bögyösen-begyesen jár. Tehát azt kell figyelembe vennünk mindenekelőtt, hogy az ábécé szerinti elemzés csupán segítség, de nem lehet az igazi és teljes bemutatása hangzóknak. Ezért az a természetes, hogy más szavakban, más hangzókkal kapcsolatban is vissza kell térnünk egy-egy előző hangzóhoz, ha az alkalom úgy adódik.
C-C-C-c-c-c - cé, cő és rögtön ide soroljuk az egyszerűség kedvéért
CS-CS-CS-cs-cs-cs - csé, cső mássalhangzókat, amelyek az ocsúdás előtti időből már ismerősek.
Ősi és természetes hangzó a CÉ. Ha jólesőt evett vagy ivott az ember, önkéntelenül is cuppantott: CCC! Ugyanúgy, ha valami nagyon tetszett, fölszisszent vagy cuppogott, cöcöcö, ilyesmit hallatott. Ami a lényeges, hogy már a csecsszopó, a csecsemő (csecs+emlő) hallatta ezt a hangot. Így aligha lehet véletlen az, hogy magyarázatul kínálkozik az édesded gyermekek nyelvéhez ez a két kece-beceböccés, csecse-becse hangzó. Noha a magyar nyelvben nem különül el alsóbbrendű vagy külön használt rétegnyelvvé a gyermekek beszéde, teljesen egyenrangú nyelvünk minden részével. Használata nem jelent "gyerekséget", a lényegét tekintve felnőtt nyelvként használjuk. Ha mégis gyerekesnek mondunk valamit, azt a tartalom miatt tesszük. Azonban a "gyerekesség" jelenléte a nyelvben



kétségtelenül összefügg a több "c" használatával, de a selypítéssel és a pöszeséggel is. Mielőtt tovább mennénk, lássunk néhány cés, csés szót, azok úgyis önmagukért beszélnek.
Íme, a CÉ, CÖ - CSÉ, CSÖ által meghatározott szavak: cica, cicc, cucc, cukor, cuki, cici, cipp-cupp, cécó, csecs, csöcs, csecse, csacsi, csacska, csúcs. Viszont itt kötelező megjegyezni azt a különös és rendkívüli sajátosságát nyelvünknek, hogy önmaga használatának egyes módozatait külön is megnevezi. Ilyenek a már említett - az "s" és az "sz" hangzók használatára utaló selypít és pösze szavaink. (Jó példa a hiszi a piszi, azaz a pösze a pici helyett piszit ejt, a selypítő pisit.) Majd eljutunk az "óhaj" és a "hőköl" stb. szavakhoz, amelyek mutatós példái annak, hogy nyelvünkben milyen természetes kapcsolódással és egyúttal mesteri tömörítéssel keletkezhetnek szavak. De addig is emeljük ki az egyik legfontosabb nyelvi eligazítónkat, mely szerint a BECÉZÉS kifejezés, mintha meg-magyar-áz-ná -s meg-in-dok-ol-ná -a CÉ hangzó hatását, amit bekerülése jelent a szóban. Vagyis, ha CÉ-t teszünk a szavakba, azok becéződnek és a becézés cirógatást, cirmosságot, cicás puhaságot stb. jelent. Ám mindezek nem csip-csup vagy csipp- csupp semmiségek, viszont kétségtelen, hogy a csak, csupán, csupasz, csök, csuk, csekély stb. szavaink KICSI-ségre, kisebbedésre utalnak. Dehát az ici-pici is kicsit jelent. S játszhatunk is e szavakkal. Itt van a CIN+KE szavunk. Már említettük korábban, de érdemes alaposabban körüljárni még néhány szavunkat, hogy a rendszer és a törvény a játék nyomán érzékelhető legyen. Ugyanis a nyelvi játék nem más, mint a nyelvi törvények rendszerben való megjelenítése. A picinke kiscinke hasonló szójáték, mint a kicsike csikóka. A "pi" és a "cí" vagy a "csi" - Iám a legkisebb likon-lukon, lyukon formálódó síp-hang, az "i" is jelentésformáló! - igazán érzékelhető rokon jelentéstartalmakat adnak a szavaknak. Nézzük a példákat: KICSI, CSI-KÓ, KI-CSI-KE, CSI-KÓ-KA, KECS-es CSEK-ély, s ha csekély víz van a tóban, akkor az SEK-ély. Aki KICS-i az CSÖK-ött, a KÉS KES-keny, akárcsak a KÜSZ-öb. Ami SZIK-kad az KIS-ebb lesz, a CSÍK az KES-keny, a KES-hedt ember SZIK-ár, a KECS-ke az kecses, különösen az ügyes vadkecskék azok, a SZIK-lás hegységek ugró művészei. Ennyi példából is látható már, hogy a K+S, és S+K, a K+CS és a CS+K stb. mássalhangzó képlettel kezdődő szavainkban azonos vagy közeli a jelentéstartalom. Mert hol élnek a SZÉK-elyek? CSÍK-ban, az ország SZEG-élvén. (Az SZ+G képlet megfelel az SZ+K képlet lényegének.)
A SZEG-ély éppenúgy KES-keny, mint a CSÍK! (Mácsik?) S tán a KES-hedtségre nem is SZEG-ről-végről emlékeztető SZEG-ény szavunk is ide SZEG-ődhet? S így már a SZAKASZ is ide sorolódik, akár akarjuk, akár nem, miként KÉS, KASZA és a többi. Dehát ez a logikus! Hiszen, ha eltördeljük még kisebb elemekre a szavakat, szótagokra, illetve hangzókat, akkor láthatjuk, hogy mindezek OK-os következmények! Ugyanis a KA-KE-KÓ-KI ugyanannak a "KE"-ként emlegetett KEdvesítő, KIcsinyítő képzőnek a változatai! Itt van a játékra ingerlő KÓFICFICKÓ szavunk, amelyik önmagában is kitűnően példázza az ide-oda szökkenő ragok, képzők lehetőségeit, valamint az itt vázolt hangzó együttesek föltűnő rokon jelentéseit. (Nem elégszer mondjuk, hogy a nyelv nemcsak logikai rendszer ha nem



az volna, nem is érthetnénk egymást! -, hanem élő szervezet is!) AK és Ó szóelem benne van a pat-kó, hun-kó, vin-kó, tar-kó, de a ko-pasz, kó-lint stb. szavakban is. És ne gondoljuk, hogy a fió-KA, a csi-KÓ, nem a KI-csinyítés, KEdvesítés eszközei. Ahogy nem nagyon két-el- ked-ünk abban, hogy CIN-KE vagy a FICkándozó, ficsegő-vicsegő FECS-KE is ide tartozik mind a többivel, amelyeket nincs mód ezúttal itt fölsorolni. Majd egyszer számítógépbe lehet és kell venni valamennyit és akkor még jobban megvilágosodik ez a rend. De mondhatnánk olyan enyhésítést, amit éppen a "CS" hangzó visz a "csúnya" szavunkba. A csúnya nem annyira csúnya, mint a ronda. És gyermekeknek inkább - akaratlanul is - ezt a szót használjuk. A cip-cup cuppanós cccö-cö-cö, csecse-becsés és cirógató hangzók jobban illenek hozzájuk. Az ő szemszögükből - hangzóélményükből! - lesz a nagy marha böcce vagy becce, a borjú boci, a nagy ló édes-ides paci, a szamár csacsi, a medve maci és kölyke a bocs. Maci-baci bocs...
Nemcsak a tehén vagy a medve lehet nagy darab lény, hanem Laci bácsi is! Aki ácsi-bácsi az öccs, öcsi, öcsike szemszögéből. A közöttük lévő nagyságbeli, erőbeni stb. különbséget ezzel a kedvesítő, cirógató hangzóval oldja föl a gyermek, s az erre emlékező magyar nyelvi Ebben benne van az ősi, természetes élőlényviselkedés, önvédelmi és békességet, szeretetet jelző ŐSHANGJA is! Ez az őshangadós sok ezer éves ösztön-emlék, amit megőrzött nyelvünk.
Szükséges, hogy még két dologról szóljunk s talán itt van az alkalmas hely és pillanat rá. Az egyik, hogy amíg a legtöbb nyelvben nincs ÖCCS, ÖCSI kifejezés, a magyarban külön van az öccs, húg, báty és külön a TEST+VÉR nyomán a NŐ+VÉR, FI+VÉR. Ne feledjek, hogy a BECÉZÉS, a CÉ hangzó, illetőleg a CSÉ tette lehetővé, hogy legyen ÖCCS és ÖCSI, vagy ÁCSI-BÁCSI szavunk. Egyébként ilyenkor, tehát gyakran, vannak bajban a szótárkészítők, mert mit írjanak e szavaink után: kicsi, kicsike, kicsiny, pici, picike, piciny, sőt, picinyke?? S tán érthető, hogy az aprójószágot miért így hívják magukhoz: pű-pű és ugyancsak a kisgyermekre utal a megnevezésük: pipi, pipike. Lám a nyelv mindent logikusan zár értelmezési köreibe, dehát a pindurról, a pöttömről nem is szóltunk. És az érdekesség miatt említsük meg, hogy a kicsi finnül pieni, kicsike pikku (inen), pienen pieni, a pici pedig mi volna, mint pikku (ruinen), pikkuinen stb. (Franciául a kis, kicsi, pici petit - ejtése: pöti, mintha a magyar pöttöm szavunk volna) Szegényebbek más nyelvekben a kicsi, kicsiny, kicsike. kicsinyke, icipici, pirinyó, piciny picinyke, picur, picurka, sőt: a csi- pet, csipetnyi, csöpp, csöppség, parányi, apró stb. jelentésárnyalatokat kifejező, logikus lehetőségek. Mert gondoljuk csak meg, hogy például a KEVÉS szavunk is a "ke" képzővel kezdődik, ahogy a kend, kee, kegyelmed, és az ő-ke-l-me is tartalmazza ezt a gazdagon használható képzőt.
Az is látható, hogy a becézés és a -ka -ke használata gyakran együtt jár. Azt is észleljük, hogy az "í", mint a valóság erős képviselője - hiszen apró, picuri likonlukon át formálható ez a síp-hang -, önmaga is icí-pici-kicsi-csipet-csöpp hang s ezt a jelentést viszi magával ezekbe a jelentéstartalmakba. Azt is meg kell említeni, hogy a becézés jelentése a mindennapokban tágabb, nem korlátozódik a CÉ hangzó



jelenlétére, hanem például a József lesz Józsi, de lehet Jóska is, Józsika is. Ahogy a László is lehet Laci, Lacika, sőt, Lackó is. Azt is megfigyelhetjük, hogy a hosszabb nevek rövidülnek, például az Ildikó - ami már magában is magyarosan alakult, a szóvégi "kó" mutatja ezt - "becézve" Ildi lesz. Az egy szótagú Pál pedig Pali vagy Palkó. Az Anna rokona az anya szavunknak, a nő szavunknak, ahogy a néni, nej vagy ha már a neveknél tartunk, az Anikó vagy Enikő is. De valóban becézhető, hiszen lehet Ancsa, Ancsa-Pancsa, így akár Pancsi is. Nyelvünkben fontos tisztsége van a C-Cs mássalhangzóknak. Alapvető és elemi építői a nagy rendszernek, amiből ezúttal megmutattunk egy kisebb részt. Remélhető, hogy amíg az ábécé hangzóit sorra vesszük, kirajzolódik az egész csodálatos rend minden része, legalábbis megcsillannak az összefüggések.
D-D-D-d-d-d-azaz dé, dö
Dada, ded (ó), déd, didi, dada, dendi stb. Azonnal érzékeljük, hogy ezúttal is érdekes hangzóhoz érkeztünk. Mert a DAD-DED-DÉD-DID-DUD stb. alakok közeli jelentésekből ismerősek. A dada a kisdeddel foglalkozik, akit dédelgetnek a dédek, dédik, s aki kerekded - tojásdad és gömbölyded -, valamint édesdeden alszik s szája szélén kicsordul az édes nyál. (Az édes, ides, ízes szavak összefüggéseivel másutt külön foglalkozunk. Egyik lényegi, logikai szála annak a jelentésnek ide is csatlakozik. Valóban így működhet az idegrendszer is.) S ha a dédek dédelgették a kisdedet, akkor érthetővé válhat a "tente baba, tente" mondóka, amit dédelgetéskor, babusgatáskor hallhatunk.
A DÉ hangzó tehát szintén búbos hangzó, hiszen dudorodást jelöl, jelez, de benne van az ide, oda, ad, duda, dádá - érdekes kettőző jelenléte a baba, mama, papa, szavakhoz társítja s ezek pedig jellegzetes példái a kisgyermek szóképző nyomatékainak, s minden bizonnyal ezért nemzetközi a mama szavunk -, odú (belső tér, bél - belül van, Kiszely István közlése szerint, ősi szkíta szó, amit egy kínai jegyzett föl a naplójában, a szűz szavunkkal együtt), de íme a belső "dudorodás"-t remekül kifejezi s beleillik nyelvünk rendszerébe.
Emlékeztetünk még a lehető T-D hasonulatra. A dudorra, domborulatra utal maga a DOMB, sőt a TÖMB, TOMPA, TÖMPE, TÖMZSI, TUMOR stb. szavunk is, de mindezek nem is ide tartoznak igazában, csak félig, hanem a TÉ hangzóhoz. Dehát mit tesz a rokonság?! Itt sem ok nélkül emlegetjük e szavakat. Ezúttal is játszhatunk: dimbes-dombos. S ne feledjük, hogy szerepel a fölszólító mód jeleként: fogd, tedd, lásd, edd, idd. (Itt is közbe kell vetnünk, hogy ezeknél az alapvető tevékenységeknél, amelyek a létfenntartás alapvető elemei, mintha csak a magánhangzós csecsemőnyelv ősmaradványai érvényesülnének nyelvünkben.) Hiszen az evés, eszik, edd, étel, sőt: éhes, éhség, ehül - ezért az EBÉD szláv eredete is kétsédes! -, vagy iszik, ital, itat, italos, ihat, ivó és így tovább szavainkban az ŐSMAGÁNHANGZÓK lelhetők föl az E és az (alakjában és jelentésében. A DÉ ott van a fordulatot jelző "de" szavunkban és remek szóképző a -da -de, lásd



korábban a BANDA és BENDŐ stb. szavakban. Így hát a DŐ, sőt a DÓ is képző, például a HORDÓ szavunkban.
Nagy tehát a nyelvünk óceánja, s ez nemcsak amolyan mende-monda vagy handabanda, ami ugye hanta volna, másként áthintázás. Ám azt is mondjuk meg a dagadt s dundi DÉ védelmében hogy például a kondul, zsondul szavaink dallamosságát elősegíti. No nem annyira, mint majd a később tárgyalt "GÉ", ami a hang szavunkban is benne van, de azért a DÉ is, mint a TÉ zöngés párja, olykor meg is zendül!
E-E-E - e-e-e - É-É-É- é-é-é
Azt állítjuk, hogy a magyar nyelvben mássalhangzók hordozzák a jelentéstartalom zömét, mintegy kilencven százalékát, a többit csak árnyalják a magánhangzók. Ez általában, a nyelv működése közben így is van. Vannak azonban ŐSHANGZÓK, amelyek egyúttal a csecsemők hangzói, amelyek önmagukban alkotnak szótövet. Azt is mondhatjuk, hogy a kitátott, kinyitott száj természetes hangzói. Ezek hajdan -a csecsemőknél ma is! - ösztönös jelzés hangadásai, amelyeket ingerek ösztökéltek és ösztökélnek ma is. Ilyenek az éhség, szomjúság, fájdalom hangzói, amelyek elsősorban magánhangzók. Ugyanis nincs idő a hangzók formálására, nyelvvel, fogakkal stb. reteszelni a hangadást. S talán ezeknek az őshangzóknak mai utódai az enni, inni magánhangzói? Hiszen általában minden módosul a nyelvtani állapotok következtében, de a szótő marad. Nézzük csak: inni, iszik, ivó, ital, iszákos stb. Vagy: étel, étek, elemózsia, eledel, evés stb. (Ahogy említettük, megkérdőjelezhető az "ebéd" szavunk eredete is!) Az e, é, i, szótövek, és bármilyen nyelvi helyzet következik is, megmaradnak: eszik, iszik, éhezik. Legyen bár a föltételes mód: enne, inna, éhezne vagy bármi, e magánhangzókat véges-régi, itt igazán mondható, hogy ősi időkből éppen úgy örökölte a magyar nyelv, mint ahogy ezt az örökséget minden egyes csecsemő megerősíti.
A hangzók neve az alcím. Azonnal játszhatunk, azzal a lehetőséggel élünk, hogy a többesszám jele a "k". S nem kell mást csinálni, mint egybeolvasni a látott hangzókat: ééééééééééééééééé, a megfejtés: soké. Vagy így: ééé = ék. Így pedig ééé eee=ékek. Azután így: ééé eee é=ékeké. Találhatunk még több változatot is e két magánhangzóval.
Az E és G, illetve az I, magas hangok és világosak, a magánhangzók közül a legvilágosabbak. Ott találjuk őket a virrad, pirkad, ég, fény, fehér stb. szavakban is, és noha ott vannak a vér szóban, ebben, ami - nos fénylő frissiben, az igaz, de nem mondható világosnak - viszont a világ, virág, villám, jég, kék, szem stb. szavakban tán némi okkal szerepelnek. Igaz, a "fekete" szavunkban csupa világosnak mondható magánhangzó található, miként a "fehér"-ben. Ám az igazi sötét, ami még az éjszakának vagy a feketének is jelzője lehet, a KOROM szavunkban már csupa mély és komor magánhangzó van. (Az átvitt értelemre használt KOMOR szavunk csaknem azonos az előbbivel és igazolni látszik az összefüggést.



Mindebből csakis annyi következtetést kell levonni, hogy ilyenfajta kapcsolatok (ehetőségeire is figyelnünk kelt! S valószínű, hogy a korom szavunk, amely nem is elvont fogalom, hanem nagyon is valóság, régebbi alakulat a nyelvünkben, mint a sörét vagy a fekete. Külön kérdés a bakacsin szavunk.)
Az eledel nyilván összefügg az eleven, illetve az élet, lét, étel, elemózsia, egyáltalán az ÉL szavunkkal. (Erről egy izraeli tudós tanulmánya nyomán, nagyon érdekes, és figyelemre méltó gondolatokat írt Götz László, a félrefordított bibliai szövegekkel kapcsolatban. E sorok írója foglalkozott vele a Népszava című napilap irodalmi mellékletében, mintegy 12 éve.) Mivel úgy is mondhatjuk, hogy ehes vagyok, de úgy is, hogy éhes, ezek a hangzók cserélhetők s a jelentés nem változik. Éhesség és éhség ugyanazt jelenti. Hiszen azt is mondhatjuk, hogy ehetném, s eledel, de étel is az ennivaló. Akár azt is állíthatnánk, hogy a legfontosabb, létfenntartó dolgokat a legrövidebben fejezi ki nyelvünk. Mégis, ezek a hangzók ma is, inkább az ösztön hangzói, mint a tudaté. De azért lássuk az él, éled, ell, öl. (anyaöl), el-al-él, lét, eleven, lény stb. nagyon izgalmas összefüggéseket!
F-F-F-f ff- ef, fő
Hasonulhat: f-p fireg-forog, pirog-pörög, forgatag, fergeteg, förgeteg. Jellegzetes hangutánzás a "piff-paff-puff!
Könnyen hasonulhat, a jelentősebb hangutánzásban részt vevő hangzóink közé tartozik. Szavak: fa, fő, fej, tű, fuj, (pfuj!), faj, fáj, fel, föl, fönt, Far, faing, fél, forr, Forog, forrás stb. Ezúttal is találomra, ahogy eszünkbe jutott, úgy írtuk ide az "eF"fel kezdődő szavakat. Ám magunk is ezúttal látjuk, hogy milyen sok az egytagú, azaz minden bizonnyal ezek zöme a legrégebbi szavaink közül való.
Ahogy jeleztük, hasonulhat, az F-P hasonulások feltűnőek: fireg-forog a fergetegförgeteg, forgatag, s perdül-fordul a táncos, s ireg-forog-pörög stb. (Másutt szólunk a fizika törvénye szerint alakuló jelentéstartalomról a forgó és forró víz közvetlen összefüggéséről. Ugyancsak külön emlékezünk meg a fázik kifejezésről, a fa, a tűzgyújtás és a hidegérzet logikus kapcsolatairól, amit pontosan, szépen őriz sok ezer éve a nyelvünk. Ezért mondjuk el újra és újra, a magyar ősi, természeti nyelv! Szavainak fogantatója a tapasztalat, valamint a valóság, a logika vezérli szerkezeti és működési rendszerét is)
A fa és a fakó szekér, valamint az eb ura fakó közti ősi és történelmi összefüggésekről is külön szólunk, s noha nincs módunk képet adni minden fontos szavunkról ezúttal sem, csupán sajátos jelzésként említjük az egyik olyan fogalmat, amire több szavunk van. (Ez az a kérdés, amivel az utóbbi években "mellékesen", de annál nagyobb izgalommal foglalkozom, még László Gyula bátyám is biztatott, akivel szinte hetente beszéltünk erről a lakásán is, de leginkább a Magyar Művészeti Akadémián, ahova - nagy megtiszteltetés volt! - vele egy időben vettek föl. Így azután rendszerint mellette ültem, s együtt jöttünk haza. Volt idő ezt a



különleges témát megbeszélni. Ő is lelkesedett a gondolatért, maga is gyűjtött számomra szavakat, ha találkoztunk, csaknem mindig kis cetliket, nagyobb papírokat vett elő a zsebéből és az "Ezeket neked gyűjtöttem" megjegyzéssel adta át. Halála előtt néhány héttel levelet is írt, közölte írásban is a véleményét. Majd máig sem tisztázott és érthető módon - már halála után három nappal kaptam meg sajátkezűleg megcímzett nagyobb borítékban a Trianon Kalendáriumba szánt kéziratát. (Az előbbi, pünkösdi levelét másutt közlöm.)
Visszatérve az eredeti témához, amelynek lényege: föltételezem, hogy a MAGYAR NYELVBEN KÉT NYELV TALÁLHATÓ, két magyar nyelv! Egy ősi, ami talán itt a Kárpát-medencében alakult, s egy népcsoport (nem tudom a nevét a jégkorszak elől elvitte a déli folyóközökig, meleg tengerekig, majd évezredek múltán hozták vissza. Ugyanis már meglehetős számú olyan szót találtam, amelyek egy fogalomra vonatkoznak. Csak egyetlen példát arra nézve, hogy milyen szavak keltették föl a figyelmemet.
Az ÉV és az ESZTENDŐ ugyanis nem szinonimák! A jelentésük teljesen ugyanaz! De ilyen a fő és a fej - noha ezek egymássá alakulása elképzelhető nem ugyanaz a két szó, és ott van még a koponya is. Eb, kutya - lúd, liba - kacsa, réce-és így tovább. Itt az "eF" hangzónál láttam alkalmasnak megemlíteni a FARKAS szavunkat. (A kis libákat így hívják: burinee! Így a nevük is burka.)
FARKAS: a nevét kaphatta arról, hogy farka van. De ne feledjük, hogy tán falkás volt, azaz csoportban, falkában járt. Ezt megerősíti az ordas kifejezés, de az alighanem a (h) ordás szóból alakult, csak lekopott a szóeleji "h"?! Nevezik még toportyánféregnek is, ebben a megnevezésben is benne van "portya" szavunk, hiszen az ordas farkas portyázott! Van még két másik elnevezés is, a csikasz, és amiről Horváth Lajos írt a Kétnyelvűség, III. évf 3. számába, éppen a karácsony szavunkkal kapcsolatban. Ő írja, hogy a csap, cson, csun jelentése (magyarban csány?), farkas. Nos, majd külön kitérünk erre a karácsony szavunkról írt tanulmány végén. Sajnáljuk, hogy csak utólag, az ő figyelmeztetése nyomán szereztünk tudomást tanulmányáról, mert fontos munka! De igencsak elégtételt jelent, hogy ezúttal is - egymástól függetlenül - magunk a magyar nyelv segítségével jutottunk, szinte szó szerinti eredményre. Kivéve azt a fontos tényezőt, amit csun-csuny-csány szavunk jelenthet. Ezúton is köszönjük Horváth Lajos alapos munkáját és figyelmeztetését. Mert ilyen esetekben nem egy-egy szavunkról van szó csupán, hanem lényeges alapelvről, amiről ő is szól. Ugyanis a szolgai "szláv eredet" folytonos emlegetéséről, amivel a kutatást és tudást "pótolják" azok, akiknek kötelességük volna kutatni nyelvünket, elemezni, boncolgatni bátran, hiszen azért kapják a fizetésüket a magyar nép adójából! Ehelyett szellemi janicsárként ellene fenekednek, s a legszívesebben mindenkinek a száját bekötnék, aki nem az ósdi, igazában ténylegesen nem tudományos, hanem rég elavult "finnugor" téveszmék nevében tevékenykedik. Még a kérdést sem képesek elviselni, pedig úgy tűnik, napjainkban éppen a finnek azok, akik elsősorban ellentmondanak nekik. (Magunk hiszünk abban, hogy rokon nyelv a finn és úgy



véljük, a szavaknak nincs lába, azok maguktól nem járnak át egyik nyelvből a másikba, főként százával, tehát valamilyen közeli vagy rész-együttélésről lehet szó. Persze más megoldás is elképzelhető, csak az oktalanság nem) Hát ennyit a lehető másik - ősibb - nyelvünkről. Most!
G-G-G-g-g - gé, gö
Gigás, gégés s tán gőgös torokhang. A CÉ és a BÉ mellett, glu-glü ejtéssel, az elsők között próbálja a kisgyermek. (Hét hónapos Zoltán unokámtól hallottam nemrég!) Érdekesnek mondható szavakban fordul elő. Néhány példa: agg (aggodalom az aggok szokása, bár még nem agonizálnak), ág (aki ágaskodik: ágál), az aga törökül úr, földesúr, régen parancsnok, ég, gége, giga, gőg, gólya, gaz, (giz-gaz), gazda, gazdag, géz, gúzs, gát, gép, gond, golyó, gömb és így tovább vagy háromszázig, hiszen körülbelül ennyi "Gé"-vel kezdődő szavunk van. Azonban a GÉ a gong vagy a kong, de alapvetően a HANG szóban tölt be fontos szerepet. A szóvégi zeNGéseket hallatja: zsong-bong stb.
Szavak végén már a "K" utódja, hiszen annak zöngés párja. Ott a "G" rendszerint a többesszám lágyult jelét képviseli. Hiszen amikor csörög valami, akkor csörr-ök, csörgések hallatszanak vagy amikor zörög, akkor zörr-ök, zörejek hallatszanak és így tovább. Tehát sajátosnak mondható szótömörítésben is részt vesz a Gé. (Külön szólunk a -GAT, -GET képzőről) Azt is megkockáztatjuk, hogy a gége, giga, gőg szavaink között összefüggés van s tán ide magasítja gigáját a gólya-gólya-gilice is, valamint a csúnya - beteg -, nyakon lévő golyva is. De tán itt említhetjük az UGAT szavunkat, ami talán- tán szintén hasonlóan képződött, alakult, mint az óhaj, hökken stb. szavaink. De inkább játékosan adjuk elő:
Ú-kat ugat a kutya Az eb éber éjszaka
S folytathatnánk azzal, hogy Ú-kat ugat, ú-kat mond, Úa vessző, Úa pont. Ugye, hogy föltételezhető e nyelvtani segítséggel és tömörítéssel létrejött szavaink közé sorolni? Mert a becézés, selypítés, pöszeség stb. szintén ide sorolható. De most már gyerünk át a Gyé-hez! Figyeljünk csak: gyere - ereggy! Eredj, eridj. Nekieredek. (Lásd: ÉR!)
GY-GY-GY-gy-gy-gy - gyé, gyö
Gyöngy, gyönyörű szavunk! Még akkor is, ha gyöngyözik a homlok a gyöngeségtől... Lássunk néhány Gyé-vel kezdődő szót: gyagya, gyógy-szer, gyógyít, gyogyós, gyanú, gyaláz, gyám, gyom, gyász, gyep, gyöp, gyapjú (h), gyere, gyerek, gyolcs és így tovább. De lássunk néhány olyan szót is, amelyben nem a legelső hangzó a Gyé. Agy, ágy, húgy (Ez az utóbbi a ténnyel függ össze! László Gyula bátyám egyik cetlijén szerepel a hugyozik szó, ahogy ő is írja, ez a csillagfényt is jelenti. Nyilván azt a nagyon régi nomád! megfigyelést, hogy pisáláskor olyan tényhatást idéz a kis vízsugár, mint a csillagok hunyorgása) S ki



halt meg? Akit agyonvertek, agyonütöttek. Pontosan mondja a magyar: agyonverték, az agyát ütötték - agyabugyálták! - és ma már nem nézzük, hogy ténylegesen az agyát ütötték-vették-e? Ha megverték, akár agyonverték, akár nem, akár csak sok verést kapott, s abba halt bele, ez a szavunk, hogy agyonverték, agyonütötték, a halálos verést jelenti.
Míg a rugalmas nyelvi rend szerint, az elagyabugyálták, nem jelenti azt, hogy az illető meg is halt. Csak azt, hogy alaposan elverték, megverték, sok ütést kapott. Ez is a logikához tartozik, csakhogy ezt a nyelvi megjelenítést VISSZACSATOLÓ LOGIKÁNAK nevezzük. (A nevezés, nevezi stb. természetesen a név szavunkból van! Az pedig nevezetesen összefügg - ahogy másutt is írtunk erről -a nép, név, nem, nemz, nemzet stb. szavakkal) Egyáltalán nem végezetül, de most végül, itt is játékra kínálja magát a hangzó:
A nagy agya gyagya A kis agya gügye Gyógyós agyabugya Agyalás az ügye
Ugye hogy érdemes ügyeskedni, kutakodni a nyelvben? Hamarost meghálálja! Erről jut eszembe: ÜGEK volt ÁLMOS apja, az ÜGY szavunk jelentése folyamat Hát nem ezt érzékeljük, amikor ügyeinkkel ügyeskedünk vagy ügyetlenek lévén, ügyvédet fogadunk? Erdélyben ismert a Feketeügy nevű folyó! A jövőben is ügyelnünk kell arra, hogy ezek az ügyek is szemünk előtt legyenek, mert a magyar nyelvben benne van az egész magyar történelem, sokkal régebbi idők emlékeivel, mint amire e nyelvet beszélők közül, bárki is emlékezhetne!
H-H-H-h-h-h - há, hö
Nem igazi mássalhangzó. Önmagában s egy vagy két magánhangzóval viszonylag kevés szót alkot. Ösztönhangzó, hatáshangzó. Ösztönhangzó, mert öntudatlan, szinte sóhajként, a kilehelt levegő "képzi". Hatáshangzó, hiszen, ha hirtelen meglátunk valakit, vagy váratlan fölismerés következtében szakad ki belőlünk a hang: Héé! Haho! Hej! Hijjnye!... Hajaj, hűű, hő', hűha és így tovább vagy éppen fordítva szerepel a hangzó, mármint nem a szó elején: ah, aha, oh, óh, ühüm, ejh, illetve érdekesek az egytagú szavak is: ha, hó, hő mint hév, meleg, azaz hőség, amellyel összefüggnek a hív, hőség, hévvel, hever, hős stb. szavaink, hiszen például a hősiesség előzménye sokszor az ifjúi hév, hevesség, amely valamilyen hűséggel is összefügg - de akad közöttük néhány többjelentésű szó, noha a logikai kapcsolat nyilvánvaló. Például a "hű" kifejezésből adódik a hűség, aki valakihez hű, az annak híve. Nos a hívség, még inkább a hiúság, összefügg a hi, hiba, hibbant, hiány s ezáltal a mindezekből következő hiúság szavunkkal. A hé, hiú padlást jelent vagyis a tető - héj - és a padozat közötti rést, hiányt, ürességet, ami a HAJ-LÉK - HÉJLAK lényege. Kitűnő példája ez a szavunk annak, amit például a KOL-DUS DÚSKÁL szavunk esetében is tárgyalunk, hogy lényegében nem igazi ragok és képzők társulnak szóvá, hanem önálló jelentésű szavak. Nos a hajlék és héjlak szavaink (a héjlakot természetesen most találtuk ki játékosan) azt bizonyítják, hogy ebben az esetben is két önálló jelentésű, önmagában is teljes



értékű szó társul és alkot új szót. Így aztán adódik többféle kérdés is. Például, a HAJNAL szavunk első része honnét való? A hajnal íve olyasmi, mint a hajlékony hajszálé vagy a hajóé vagy a hajításé, ami hajlított ívet rajzol, a bolt-haj-tásé, s a haj-dan szavunkban a múlt "ívelése" jön elénk? (Hajló fahéj)
Mindezeknek egy része kérdés, de majd válaszol - és felet, meg is felel rá -a nyelvünk. Mert a hajt s a hajít szavaink lényege közeli jelentés. Köze van például a "Huj Huj hajrá" kiáltáshoz, amely valószínűleg nemcsak csatákban hangzott föl, hanem vadászatokon is. Ámbár erről másutt is szólunk, itt kell beleágyazni önmaga szűkebb rendszerébe, hogy az összefüggéseket fölfogjuk. Miközben hajtották a lovat, karjukon ott ült a "ráró", amit ma egyszerűen vadászsólyomnak nevezünk. (Másutt idézzük Balassi Bálintot a ráró szárnyú lovakkal kapcsolatban.) Vagyis, ha elhangzott a kiáltás, ez fölszólítás volt arra, hogy eresszék rá, hajítsák-hajtsák rá a rárókat a vadra. A hajrá, a hajítsd rá rövidített változata, ami megint csak egészen természetes nyelvi állapot, hiszen a parancs általában rövid, és a haj-haj, hej-hej, huj-huj valószínűleg rokonérzelmű szavak.
Természetesen ezúttal sincs mód arra, hogy valamennyi olyan szavunkat fölsoroljuk, amikben jelentős szerepe van a "h" hangzónak, de talán amennyit fölsorolunk, az példázza, jelzi a vonatkozásokat és lehetőségeket. Valóban érzelmi, hangulati hangzó elsősorban, az aha, ehe, ühüm, hüm - hümmög stb. kifejezések bizonyítják ezt. Vagy mondjuk a hangzó lehelletes és lágy voltát. Tán nem egészen véletlenül található a halk, puha, pihe, hó, pehely, bűs, hal stb. szavakban. De ha meggondolom, hogy a beszédhez le-vegő, le-hel-let kell, s a hű-hó sem más, mint veszekedés, kiabálás, hangos beszéd, irító-pirító - irritáló.? -, arcpirító pörlekedés, akkor a logika sok-sok szálon mutatkozik meg! A hahaha is a levegő erőteljes kilehelése a torok segítségével. S mondjuk, ahova el akartunk jutni: hallás, halló, sőt, a hello is innen való. Érdemes és szükséges itt említeni Puskás Tivadart, aki nemcsak a távbeszélő központot találta fel, alkotta meg, hanem útnak engedett egy érdekes magyar szót, ami bejárta a világot és mintha elváltozott formában tért volna vissza? Igen a Halló! Illetőleg a Helló! szóról beszélünk.
A távbeszélő központ úgy működött, hogy egy helyre futottak össze a drótok és hívás alapján, az ott dolgozó kisasszonyok kapcsolták össze a hívót és a hívottat. S miközben kapcsolták a hívottat, beleszóltak, hogy Hallani? Hallja? - Hallom! Mármint, hogy létrejött-e a kapcsolat, e szavakkal azt ellenőrizték. S ahogy annak idején a "Hajítsd rá"-ból "hajrá" lett, így lett a magyar szóból s ezúttal már évezredekkel később, a távbeszélő születése után, annak fejlődése következtében, a hallani, hallja szavunkból, a tömörebb HALLÓ! Azután a találmány "elvitte" magával ezt a szavunkat. S noha más nyelveken a hallás, hallani fogalmát más szó fejezi ki, a telefonos kisasszonyok érdeklődése, amely átalakult a hívó és a hívott fél érdeklődésévé, nemzetközi lett. Így mondja a német, az angol, a francia ma is, ha fölveszi a kagylót: Halo, Alo vagy Helo stb. Afféle bejelentkezésnek, üdvözlésnek, köszönésnek gondolták és ez meg is maradt, noha már hol vannak azok a távbeszélő központok? S hol vannak a hajdani telefonos kisasszonyok?



(Meg kell jegyezni, hogy e sorok íróját a nyelvünk vezette e megállapításra, azóta olvastam ezt a következtetést a "halló" szavunk sorsával kapcsolatban, bár a "helo"t nem említi.)
Volna még néhány olyan érdekesség, amiről szólni kellene, olyan finomság, ami csak erős odafigyelés nyomán világosodik meg. Mindezeket ezúttal sem tudjuk maradéktalanul megmutatni, de van valami alapvető, ami nyelvünk rendszerének lényegéhez tanozik, amit így tudnánk jellemezni: KETTŐS ÉRTELMEZÉS. (Olyasmi ez, mint a holográfia, nyelvi "délibáb", mégis valóság! Olyasmi, mint a BECÉZÉS, mondjuk, de nem gondolunk arra, hogy ez a szavunk egyúttal azt is mondja, hogy a CÉ hangzó belekerült a szóba. A valóságban éppen a SZÓT BECÉZ-TÜK elsősorban és a sok CÉ- használat a gyakorlat!) Ezúttal a HELY, HELYES stb. szavunkról van szó. Ugyanis, amikor azt mondjuk valamire, hogy ez vagy az helyes, azaz helyeslünk valamit, akkor valójában arról beszélünk, hogy minden dolognak megvan a saját helye a világban. S akkor működik rendesen helyesen -a világ, ha minden dolog a maga helyére kerül! Így a valóságos HELY és a HELYES-lés között szoros, logikai kapcsolat van! Ez az alap-helyzet, alapállapot: amikor is a dolog, valósan is, a HELYÉN ÁLL! Ez a helyes állapot, ezt így helyesen állapítjuk meg. Így már azt is érzékelhetjük, hogy az ÁLL és ÁLLAPOT; valamint a MEGÁLLAPÍTÁS stb. hogyan függnek össze. Így alakult ki például a "Jó helyen van" kifejezés. (Egészen más állapot az alaposan vagy jól helybenhagyták szólás, hiszen az azt jelenti: annyira megverték, olyan áll-apotba került, hogy nem tudott arról a helyről elmenni, ha nem is állva, de "álló helyzetben", mozdulattanul maradt ott.)
Nagyon szabadok és rugalmasak a nyelv kifejezései, ám a nagyszabású és a belső, apró logikai szálak egyaránt különleges, egyetemes rendre utalnak lépten-nyomon. Talán még a -HAT, -HET, valamint a HA-HE képzőket, szavakat szükséges külön is említeni. A HA szerepe a föltételes módhoz kapcsolódik: ha én, ha nekem, hogyha velem, hátba ő stb. Ám érdekes és töprengeni való a SOHA szavunk! Azt gyanítjuk, hogy az első szótag a SE volt va-la-ha. De valamiért a toldalék erősebb volt és ahhoz illeszkedett a SE. Lássuk csak, azt mondhatjuk: sehova, sehá, sehol, sehun, sohun stb. Végül is a soha éppen azt jelenti, amit a sohase, sose, sohasem, sosem, érdekesen a kettős tagadás közé ékelődik a feltételes mód ha szócskája. Mint a sen-ki-se esetében, a ki. És így tovább, noHA a HA a szavakban belül is kifejti HAtását. A szó elején, ha T-és, azaz a TET, a TE-vés benne van, akkor hatásos a dolog valóságosan is. De ha T-veszítés, té-vesztés történik, akkor, mintha TETT veszne el?! Mindezeket bizony hajmeresztőnek mondhatnák valakik, akik nem olvasták el az eddigieket vagy végső soron e könyvet. (Már korábban az I-í hangzónál kellett volna elmondani, amit most itt mondunk el. Egyrészt a Dopplerféle elvet, hogy a hangot adó tárgy, ha hozzánk közeledik, magas hangot ad, a tőlünk távolodó mélyet. S lám, mintha ezt a levegőmozgás törvényt ismerné a nyelvünk. Mert minden ami ITT van, IDE JÖN, ERRE, EMERRE, EHHEZ, EZÉRT, EMIDE, EMEZ, EHELYT stb., tehát vagy itt van, vagy ide közeleg, az magas hangú, ami pedig távolodik, ODÉBB, ODÁBB, ODA, TÚL, ARRA,



AMARRA, AMAZ, AMOTT, OTT stb., az mind mély hangú szó a magyar nyelvben.
Még valamit, mielőtt az "I" hangzóra kerülne a sor - az Isten szavunk is oda tartozik -, az olvasó gondolja csak el, ha a gerelyhajító - dobó - csak addig látna el, ameddig a gerelyt el tudja dobni, vajon el tudná addig dobni? Vajon tudná-e tovább is dobni? Vajon csábítaná-e a távolság? Az a mérhetetlen messzeség, ami még azon túl van s lehetséges, ameddig ő el képes hajítani a gerelyt? Végül is az emberiség legnagyobb közös alkotásáról, a nyelvről van szó! Mert egy-egy nyelvet - amit valami, időben és térben is eloszló, száz meg százmilliós emberi agy különleges számítógépe létrehozott és fejlesztett minden más nyelvű segítette, hatott rá, noha az ŐSENYELVRE vagy ősnyelvekre a VALÓSÁG hatott a leginkább! (Ezt a legin-kább, pinka" szót is vizsgáljuk majd). Aligha hagyhatjuk említés nélkül a hal, halál, haló-halo- vány, el-hal (a hang is!), de a halaszt, halasztódik- haladj- holt stb. logikus összefüggéseit, amelyek más nyelvekben, például a HALASZTÁS és az ELHAL, nem függnek így össze, egészen más alapból indul a jelentés. Ez újra azt bizonyítja, hogy nyelvünk a LEGVALÓBB VALÓSÁG nyelve! Gondoljuk meg, a halott ember haló-halovány! A hulla szavunk tán az elhullik, elhallás alapján alakult? (A nagyon beteg emberre is mondják, hogy elesett ember.) Sőt, akkor esettségünk, esendőségünk is ezzel a fogalommal és jelentéssel függ össze. S ha már használtuk a szót: FÜGG, azt állíthatjuk, hogy ez a függés elsősorban a lóg (lafog - le függ?) szavunkra vonatkozik, oda húz-vonz bennünket ez a huza-vonal (Húz-von, vonat, vontat stb.)
De haladjunk.
I-I-I-í-í-í
Ez az a hangzó, amire azt mondtuk: SÍPHANG. Benne is van a síp, sikít, sikoly, sikolt - Zalában a lapos, sík tányért sikér tányérnak neveztük -, de az "i" megtalálható még sok más szavunkban is, majd azt is érzékeljük, hogy valóban nem véletlenül! Íme: sík, sima, sí, síel, siet, siklik, íj, ijed (Az ilyen közelre mutat, az olyan távolabbra), íz, iz, ízült, izom, idő - üdő, ízen - üzen, izé - no ezzel a szóval sokat izélődünk, bár izgalommal, de azén ízlésesen isten, Isten, és így tovább. Ám nem mehetünk tovább, amíg az ISTEN szavunkról nem mondunk egyet és mást. Egy az Isten. Maga a szó talán az ŐSTAN szóval, inkább jelentéssel függ össze. Szanszkrit nyelvben - Kőrösi Csoma Sándor szótára nyomán - az Isten = ishte, uralkodni, isten - rules (to be a God) - illetve ishtam (the desired) God = Isten. (Közli a perzsa szót is, jazdán - God - Isten) A TESZ H-Ó, 242. oldal szerint bizonytalan eredetű ez a szavunk. Jelzik, hogy a nőstény szavunkban is megvan ez a képző együttes. Még szép! Kőrösi Csoma Sándor külön fölhívja a figyelmünket arra, hogy igazán a magyarok számára érdekes és érdemes tanulmányozni a szanszkrit nyelvet, mert például szanszkrit nyelven a Kárpát-medence földrajzi nevei értelmezhetők! Nem tudok róla, hogy például a Magyar Tudományos Akadémia ebből kiindulva bizottságot, tudóscsoportot alakított volna vagy



megbízott volna alkalmas embereket a téma kutatására?! Vajon miért nem? Hol van "eltemetve" a világ legnagyobb nyelvészének életműve? Kik foglalkoznak vele? Mi csak az érdekesség kedvéért írtunk új összehasonlítást mintegy tizenöt év után, az Árpád névről. Most már belevonva a vizsgálódásba a szanszkrit nyelvet is. E könyvben megtalálja az olvasó. És ha már találkoztunk az ISTEN-nel, ezzel a fogalommal, amely többet jelent: teremtőt, urat, mindenhatót, atyát, nagyot, végtelent stb., akkor EM-lékezetünkbe idéződik (időzítve, EM-lítjük, EM-legeljük az EM-ber teremtőjét) a Bibliából az a gondolat, mely szerint az ISTEN MEGZAVARTA AZ EMBEREK NYELVÉT. Mi már fölfogtuk, így van ez. De ezt is sajátosan kell értelmezni, nem szó szerint, hanem SZAVAK SZERINT! S ez nem csupán játék a szavakkal, hanem kéretik erről nagyon komolyan eltűnődni, elgondolkodni.
Mit is jelez ez a mondat? Nem azt, hogy az Atyaúristen az égből lenyúlt és az ujjával belekavart az emberek agyába, hanem azt jelenti, hogy az ISTEN értelmezése zavarta meg annak idején a nyelveket! Tehát az ISTEN FOGALOM ÉRTELMEZÉSE! Alapvető ellentétet fogalmaznak meg a vallások. Mindezt jól érzékeljük napjainkban is, sajnos. A vallások, hitek, hiedelmek e zavar következményei és bizony az ősi szavak jelentés zavarai is összefüggnek ezzel is. Csakhogy, mintha a magyar nyelvet nem zavarta volna meg az Isten, sem így, sem úgy?! (Nézzenek ennek utána más nyelvekben is azok, akiknek anyanyelve, és az ősi valóság kényszerű késztetését képesek érzékelni nyelvükben!) Meglehetősen tudott, hogy a magyarság a kereszténység fölvételével nem hagyta el egészen ősi pogány, egyisten hitét, sem hitvallását, hiedelmeit. Nagyon érdekes Kőrösi Csoma Sándor fejtegetése a pogány és paraszt szavunkról! Valamint arról, hogy az első Buddha valójában Zoroaszter volt. Mert több megvilágosult Létezett.
Mindezeknek nem vagyunk kutatói, de fölismerve a nagy székely utazó és tudós páratlan erőfeszítéseit és tudását, nem hagyhattuk szó nélkül e szent Buddhista nekünk szóló nyomatékos üzenetét.
Ezt írja 1825. május 5-én:... Bátor vagyok azt állítani, hogy én jártas vagyok több régi és újabb európai és ázsiai nyelvekben, és hogy anyanyelven, a magyar, közel rokon, nem szavakban ugyan, (ezt külön kellene vizsgálni és új módszerrel, KD) de alkotásban, a török, indiai, kínai, mogul, és a tibeti nyelvekkel. "
Ezekre a vonatkozásokra minden bizonnyal hosszabban, rövidebben vissza kell térnünk. Itt végezetül arra hívjuk föl a figyelmet, hogy a GÖMB a IegTÖKéletesebb forma az űrben (TÖK, TEKE), de egyúttal csapda is. Főként gondolkodási, nyelvi csapda. Gondoljuk csak meg, hogy azt mondjuk "fönt az égben" s bárhol mutatunk fölfele, annak meghosszabbítása a föld ellenkező oldalán, mint irány, "lefele" lesz. Tehát az Isten fönn az égben, értelmetlen mondás. Mert a valóságban nincs fönn és lenn egyetemesen, csak helyileg, ott és akkor, nagyon is korlátozott a jelentés. E földi létből, akár gondolattal is kitörni, csaknem lehetetlen. Illetve csakis nagy elszántsággal lehet, félretéve e sajátos helyzetből adódó



korlátozó és eltérítő dolgokat Íme tehát a bizonyítás, szándékosan a legegyszerűbb, hogy az Isten hogyan zavarta és zavarja az emberek nyelvét! Ugyanis emberi ésszel alkotjuk meg az Istent, a mennyországot "ott fönt" és máris ködbe kaszál a mozdulat, a képzelet! Vagyis a magyar nyelv a valós, emberalkotta Isten nyelve, mert a valóságról szól, elrugaszkodik az eszmétől! Minden eszméjét -a jelentéstartalmak eszmék! -a valóságból alkotja meg. Az égbolt ősi égés boltja, a nap útja s addig tart a nappal, amíg együtt vagyunk a nap-val Ezért is lehet azonos az ÉG (tűz) és az ÉG MENNY szava. A mennyek országa valahol fönt van. Ezt így mondják, gondolják a föld minden pontján és nem gondolnak erre a VALÓS ELLENT MONDÁSRA! Íme az örökös zavar az emberek nyelvében, fogalmaiban, amit leginkább az "Isten" ok-oz. Sajnos mindez nem okoskodás, ez létező
valóság. Mert ebben az alapvető dologban - az ember általi istenteremtésben nem értünk egyet, valóban minden többi dolog a félreértés pengéjén táncol!
Utólag, csak a napokban (1998. július 9. van) jutott eszembe, hogy a halaszt, elhalaszt, halasztódik stb. szavainkban a halál, meghalaszt stb. jelentése is benne van, mégpedig teljesen értelemszerűen. Ami nem történik meg, ami nem lesz, az olyan, mintha megszűnne. Azt meghalasztják, csak az elhalaszt egyúttal azt is jelenti, hogy ez az elhalás nem végleges, csak arra az adott - megbeszélt - időpontra vonatkozik, amiről szó volt. Ha a nyelv ősi, még az egyszerű rendszerére gondolunk, akkor ez a logika mindenképpen érvényes és ide, ehhez a jelentéshez sorolódhat ez a szavunk is. Minden valószínűség szerint, a haladni, mint mozgás (érdekes a lo-had- s halad ellentét), azonos tő lehetett, csak meg kell találni a közös logikai csírát, magot. Az elhalasztás és a meghalasztás kapcsolata jelenleg úgy viselkedik, hogy csak részben nem haladja meg a magyarázat lehetőségét. Mert annyi bizonyos, hogy ami többé nem lesz, nincs, az azonosat jelent azzal, hogy elhal, akár a hang.
JJ J-j-j-j-jé- jö
Nem igazi mássalhangzó, a JÉ és a JAJ hangzója, eL-lé alakulhat.
Rögtön lássunk példát erre: Zalában valaminek az alja, alla lehet, sőt nem is tudom hogyan írjam - ajja, de lehet allya is? Aligha, inkább ajja. Vagy például: teljen helyett, tejjen. Azaz, legyen tele. Szívjon, szíjjon belőle nagyot és így tovább. Az illen-ollan tájnyelvi változata az ilyen- olyan- nak. (Még itt is érvényesül a korábban említett Doppler-féle elv!)
Érdemes belekóstolni a "jés" szavakba: aj, ej, jaj, ajaj, jé, jó, jő, ejha, ajz, új, ujj, íj, ijed, jég, jog, juj, juh, jár, jegy, jel, jövő, juss és így tovább, majd meglátjuk hova jutunk. Miként is függhet össze az, hogy hova jutunk vagy mi jut nekünk, mi lesz a jussunk? Mi a jussunk? Ami valamiért jár nekünk. Az a járadék - jövedelem, jövedék - jár nekünk és el is jut, el is ér hozzánk.



Lássuk azt az érdekes példát, amikor egészen sajátosan, teljesen a logika és valóság erejével alakul át az "l" hangzó "j" hangzóvá, de fordítva is igaz, ha már a JÉ-nél tartunk. Maga a hangzó puszta kiejtése: JÉ! már jelentést sugall, valamilyen meglepődést, meglepetést. Nem szólva a jajongó, jajgató, jajduló ember hangadásáról. Mivel úgyis az a végső célunk, hogy majd eljussunk addig, amikor is nagy valószínűséggel megmondhatjuk, hogy mi lehet az oka annak, hogy ezt vagy azt a fogalmat - jelentést - miért éppen azok a hangok, hangzók fejezik ki, amelyek közvetítik. Azt már elmondhatjuk, hogy jajdulás a legtöbbször hirtelen, előzmény azaz híradás - nélküli harásra történik. Nincs idő a hangzókat formálni, de a fájdalom miatt szükséges hangot adni. S mivel a "j" - jé - nem igazi mássalhangzó, éppen csak a szánkat kell kinyitni és a jaj, juj stb. azonnal könnyedén "kijön" belőlünk. Épp csak picivel nehezebben, mint akármelyik magánhangzó. Viszont ici-pici, pirinyó formálás mégis történik jajduláskor, így ennyivel több a teljesen öntudatlan hangadásnál. De lássuk azt az esetet, ami nyelvünk működésének jellemzőjéhez tartozik. (A jel már jelzés!)
Vízszintes logikának is nevezhetjük azt a tényt, hogy a magyar nyelvben a jobb kéz a jó kéz! Azaz nincs szükség külön szóra, ha a jobb (ik) oldalunkat kívánjuk megnevezni. Mivel ezer emberből kb. hetven-nyolcvan a balkezes, ősi tapasztalat szerint a jobb kezünk a jó kezünk, a szerszámot és fegyvert forgató kezünk. Így hát a jobb oldal a jó oldal, az élet szempontjából is fontosabb oldal. Gondoljunk arra, hogy más nyelvekben külön szó van a jó oldalra és a jobb oldalra. S ha a jobb oldal a jó oldal, akkor a baloldal a kevésbé jó, azaz a rossz oldal. Így a BAL és BAJ egymásból tapasztalatból, tehát logikusan következő szavak! (Balsors, balog, ballada stb. másutt is szólunk róla) A JÓ fogalma eleve, sőt, természetszerűleg s eredendően elvont fogalom, illik hozzá az ösztön-jé hangzó és az általában kellemes meglepetést jelző "ó' hangzó. Lám, megint közelítettünk egy szavunknál azokhoz az okokhoz, amelyek mintha mutatnák, hogy ezt a fogalmat miért éppen azok a hangzók fejezik ki, amelyek kifejezik. (Persze más megoldás is elképzelhető, de az elv alighanem használható?! ) Arról szólunk másutt, hogy nem azért megyünk jósnőhöz, hogy ő nekünk rosszat jósolón, hanem azért, hogy jót mondjon. A sors jóját, javát jósolja nekünk a javasasszony. (Nos, milyen messze van a java, javasasszony a javaslat szavunktól, pedig igencsak közeli rokonok! A javadalom és a jövedelem sem rossz általában. A nyelv sokféle nagyon finom szállal kapcsolja össze a szavak jelentéseit. Ilyesmi lehet a számítógép rendje és működési elve is?! ) S azt is újra nézzük, hogy a BAL-JÓS jelek, bizony nem jó jelek. Egyértelműen át-üt, át-süt a BAL szavunkon - ki tudja hány ezer év után is -a BAJ szó jelentése!
K-K-K-k-k-k - ká, kö
A SOK szavunkból elvontan a többesszám jele, az ún. ikes igék végén a folyamatos történést, mint sokszorozást jelzi, itt is a gyakorlati SOK-SÁG működik. A nagyság, hosszúság is sokasodása a nevezett dolgoknak vagy tevékenységeknek, lényegében akkor is többesedés valósul meg!



A legkeményebb hangzónk, szavaink elején talán a legtöbbször fordul elő. (Szintén gyakori szókezdő mássalhangzó a TÉ, a másik kemény mássalhangzó.) A TÉ-vel és KÁ-val kezdődő szavaink a szótárak anyagának mintegy negyven százalékát teszik ki. Az összes többi hangzó "osztozik" a maradék hatvan százalékon.
Nem tartható véletlennek az a tény sem, hogy megtaláljuk az amúgy is keményet jelentő kő, kavics, kövecs, kattog, kovács, kalapács, kemény koppan, kopácsol stb. szavainkban. (Itt jegyezzük meg, hogy e szavaink egy részét nem magyar - főként szláv - eredetűnek tartják a nyelvészek. Mi ezt nem vesszük figyelembe. Mi azt vizsgáljuk, hogy az egyes szavak beleillenek-e a magyar nyelv törvényébe, logikai rendszerébe, azt ugyanis ősibb, tehát sokkal döntőbb bizonyítéknak tartjuk minden másnál! De egyébként sem kívánunk szavakat egymásra uszítani származás szerint. Viszont az elmúlt negyven esztendő tapasztalatai azt erősítik, hogy a magyar nyelv egészen sajátos logikával rendelkezik, s elkülönül a lényegét tekintve a világ legtöbb nyelvétől. Érdemes erről ismerni Sir John Bowring vagy Kosztolányi Dezső által a nyelvek pápájának mondott, olasz Mezzofanti bíboros, még a múlt század harmincas éveinek elején írt és mondott véleményét. Mindketten tudtak magyarul, sőt, külföldiként, átlagon felül ismerték a magyar nyelvet, a magyar költészetet. S véleményüket nyelvünkről, egymástól függetlenül fogalmazták meg. E könyvben is idéztük őket.) Folytassuk a KÁ hangzóról az eszmefuttatást.
Már említettük másutt, de itt is illő elmondani, hogy a KÁ zöngés (zengős) párja a GÉ. Tán olyasmi ez, mint a harang kondulása, még sokáig hangzik, noha az utolsó ütés már rég megtörtént. Figyeljük meg, hogy például a kopog, ropog, hörög, köhög stb. szavaink mögöttesében valójában mi is rejlik? A kopog tömörített változata annak, amit a kopogások jelent. A kopog igazában a kopp-ok-ból tömörítődik. Ahogy ropp-ok-hól a ropog, s a többi említett és nem említett szavaink sokasága) Aki hörög, az HÁ-kat és ER-reket hallat, aki köhög, az nagyjából és általánosan KÁ-HÁ-GÉ mássalhangzókat, illetve azok "ős" ejtési változatát. Magam azért írtam oda a mássalhangzók után a gyö, kö stb. ö-vel való ejtést is, mert valamennyi mássalhangzónkat kiejthetjük "ö" hangzóval is. Egyénként az ejtésükhöz három magánhangzót használunk: az á-t, e-t és é-t. Például: KÁ, EM, TÉ és így tovább. Ám az "ö" hangzóval valamennyi ejthető. Ez az a hangzó, ami az "a" közelében a legtöbbször "kiesik" a szánkból önkéntelenül is, ez az a hangzó, amit akkor hallatunk, amikor keressük a megfelelő szót vagy éppen nem találjuk! Olyankor öööö-zik az ember. Tehát a bizonytalan helyzetet is jellemzi. (Ööö, ha... ööö, ha... Ötölhatol, kertel, HA-zudik!) Rögtön mutassunk példát arra nézve, hogyha csupa ö-vel mondjuk ki a mássalhangzókat, a magyar megérti:
KÖRÖMÖ SZÖPÖNÖ JÖJJÖNÖ VÖLÖMÖ.
Persze így van az akkor is, ha így mondom:
KIRIMI SZIPINI JIJJINI VILIMI



s még inkább megértjük egymást, ha azonos magánhangzót használunk, de ugyanannyi hangzót, mint a rendes beszédben:
KÉREM SZÉPEN JEJJEN VELEM, és így tovább.
Említettük a fázik szavunkat, másutt elemezzük. Nos aki például meg akarja állítani a lovakat, az azt mondogatja: hőő! hőő! hőő! Azaz hő-zik, hőket mond. Így megint a nyelvünk maga szerkeszti meg a szavakat, hiszen a hö-zéskor mit csinálnak a lovak? Fékeznek, azaz, használjuk most már a meglévő szókat, hátrahőkölnek, visszahökkennek, egyszóval hőkölnek, noha az őket megállítani akaró ember hőköl, hőőő-zik. Viszont megszületett a hőköl, bökken, meghökken stb. szavunk, amit sokféleképpen lehet ragozni, képezni. Ahogy az ö-zés: ööööö, ha én, ööö, ha... Ebből megalkotta nyelvünk az ÖTÖL-HATOL kifejezést, azaz egy kissé mellébeszél, zavartan szól stb. jelentéssel. Amíg az egyik esetben a TÉ volt a szóalkotó, a másikban a KÁ. De mindkét alkalommal így is kifejezhettük volna a dolgot: hogy HÖÖÖ-zik, illetve ÖÖÖ-zik. (Talán meg kellene vizsgálni, hogy az ÁZIK szavunknak van-e hasonló eredetű oka? Egyelőre magunk nem találtuk meg. De ez nem jelenti, hogy nincs vagy esetleg nem képzelhető el más megoldás. De még ez is a nyelvünk logikájához tartozik.) Ezt a példát szándékosan említettük, mert azt kívántuk megmutatni, hogy van még éppen elég kutakodni való. De látható, hogy nemcsak az ööö-ket építi a szólásba nyelvünk, hanem a HA-kat is! Így jött lécre a többször említett "Ötöl-hatol" kifejezés.
Még mindig a KÁ hangzóval foglalkozunk. Meg lehetne kérdezni, hogy miért éppen ennél a hangzónál mondjuk el mindezt. Természetesen elmondhatnánk másutt is, hiszen e dolgok az egész magyar nyelvre érvényesek, sőt, egyetemes érvényességük is van. De az is lehetséges válasz, hogy azért itt tárgyalunk e dolgokról, mert a KÁ hangzónak többféle tisztsége is lehet a nyelvünkben. Az, hogy a többesszám jele, több, másfajta nyelvműködési, szerkezeti stb. árnyalatban is megjelenik. Ilyenek a már említett "ikes igék", valamint a jelenléte a homok, makk, mák, veríték stb. szavakban, amikor is nem kell ismételni a többesszám jelét, mert már -s aligha véletlenül! - benne van azokban a szavakban, amelyek tartalmi lényege, hogy sok aprót jelentenek. De gondoljuk meg, noha hőköl s hökken lesz a hőzésből, a KÁ titkon jelen van és többesszámosító jelentése meg is határozza a szót. Ugyanis, aki HŐKÖL, az nem "hők"-et mond, hanem csak "hő"-ket! Ígyen szól: hő, hő, hő! De amikor kimondjuk, máris ott terem és megnyilvánul aK hangzó, mint a többesszám jele. Öntudatlanul is tudomásul vesszük és azt mondjuk, az az ember "hőzik" vagy "hőket" mond. Akár játékot is alkothatunk, mert mit jelent a következő? ŐŐŐŐŐŐ=ŐK, sőt Nagy ők. De így már: ÉÉÉÉÉ= Nagyék. Így pedig: éééé ÉÉÉÉ = Kisék, Nagyék. És így tovább. A látható SZÁMÁLLÁS kimondhatósága ilyen tömören csakis ragokkal és jelekkel lehetséges.
Íme egyszavas kérdő mondat: eee ééé e? Megfejtés: ekék-e?



Látható, hogy éppen a gazdagon használható ragok és sokfajta tisztséget létrehozó jelek miatt alkalmas nyelvünk sokfajta játékra. Mert a kép sugallja például a ragot, az -on, -en, -ön vagy éppen a reá, rája ragját a -ra -re-t. Az előbb is említett sajátos többesülés remek példája a csöpög szavunk.
Egyrészt, ha csöp-ög, akkor csöpp-ők esnek. (Az eső esik, a zuhé-zápor valósággal lezuhan, lezúdul.) De a Balázs Nándor fizikus által emlegetett csöpög és csöpörög is, nemcsak hangulatában különbözik, hanem például abban is, hogy a csöpög szavunkkal határozottan állítjuk a csöppök-cseppek - apró vízrészek - hullását, amíg a csöpörög esetében ez a tény nem annyira bizonyosan folyamatos. Nyö-szörög, kihagyásokkal nyög. Ám aki vagy ami nyiszorog, az folyamatosan teszi. Ezért elgondolkodhatunk azon, hogy a többesülés, mint folyamat, egyúttal nem a középen "elrejtőző" -szőr -szor miatt is bekövetkezik. Hiszen az eredeti szó a NYÖG, ami azt jelenti önmagában is, hogy többször és folyamatosan történik a "NYÖ"-féle hangadás. Tehát "nyö"-k hallatszanak. A hosszabbított szóból érzékeljük a folyamatot. Így az eredeti is benne van a NYÖ-ször-ö-G szavunkban. De a többlet is érzéklődik. Persze a nyöszörög azt jelenti, hogy nyöszörgések hallatszanak. Tehát a nyelvünk sokféle módon képes finomítani, pontosítani, árnyalni a jelentéseket. Visszatérve a CSÖPP szavunkhoz, ha csöpp-en, akkor inkább egy vagy egy-egy csöpp esik le. Ha csöpörög, akkor időkint esik, eseget, de ha csöpög, akkor ha lassan is, de folyamatosan teszi az az apró, csöpp-csipet esőcsepp, vízcsöpp stb. Mindez annyira át- meg átszövi a nyelvünket, hogy szükséges erről tűnődve-töprengve beszélni.
Mielőtt szavakat mutatnánk e kemény hangzóval, hadd említsük meg, hogy nemcsak a szavak végén - mák, homok stb. - van jelen úgy a KÁ, hogy az agyunk TUDJA, eleve sok, apró dolgot jelentenek e szavak és nem mondunk homokokat, sem mákokat, akármilyen nagy mennyiségről van is szó.
Kissé hasonló a KÁ jelenléte az IKER, IKRA szavakban. Csakhogy ezúttal a szó közepén helyezkedik el a K, mégis az a lényege, hogy egynél többet jelent. De az igazsághoz hozzátartozik, hogy törökül az iki = kettő, finnül a kaksi = kettő, tehát a KÁ-val jelentkezik az EGY-en túliság, a többesség kezdete! (Miként Az ŐSEGY titka... stb. című könyvünkben erről részletesen írtunk.) Az iker gyerek általában kettőt jelent, mert ha több született azonos időben, akkor megnevezzük, hogy hármas vagy négyes ikrek születtek. De az ikra sem egy szem ikrát jelent! Azt külön jeleznénk, hogy egy szem ikra, néhány szem ikra stb. Ám maga a szó, például ikrás, azt jelenti, hogy viszonylag sok az ikrás jelenség, meghatározza azt az anyagot, amiről szó van. A halikra ún. gyűjtő fogalom, tehát általában említve sokat, vagy legalábbis a ránézésre lehetséges megszámolhatónál többet jelent. talán éppen itt emeljük ki azt a fontos gondolatot, amivel érdemes volna szakembereknek - például agykutatóknak, számítógép fejlesztőknek - összehangoltan és alaposan foglalkozni. Az emberi agy működését leginkább a nyelv működése mutatja meg, hiszen annak közvetlen terméke! (Nem szeretem az idegen szavakat használni, de ezúttal kivételt teszek, hogy az olvasó értse pontosan a fönti kiemelést: A magyar



nyelv, tapasztalatom és hitem szerint a legjobban modellezi az agy működését!) Ez most még talán jórészt hit kérdése, de nem ok nélkül. A nyelv élő szervezetként nyilvánul meg, gondolattársításaink az agy belső kapcsolatai nyomán alakultak ki s mindez hat a nyelvünkre is. Ahogy alaposan meghatározza a jelentések kialakulását a hallás, illetve a hangutánzás. Mindenki úgy beszél, ahogy hall. Ezért a tőlünk keletre élő rokon nyelvű kis népek "hallásában" is lehet némi eltérés. A hallás is fejlődik, sőt, fejleszthető. A finnek, ha beszélnek tőlünk két-három méter távolságban, azt hihetnénk, hogy magyarul beszélnek, mert a beszédhangsúlyuk nagyon közeli a magyaréhoz. De van valami, ami egy kissé mégis másnak hallatja a finnek beszédét, az "S" hangzó erősebb és gyakoribb használata. De lássunk végre példaként KÁ-val kezdődő szavakat, illetve olyan szavakat, amelyek meghatározója a KÁ.
Szavak: kaka (jellemzően gyermek kettőzése és bizonyos fokig hangutánzó, a kettőzés az első tudatos szóalkotás, a nyomaték erősíti a jelentést-tartalmat, ez már mennyiségi dolog, mondhatjuk például, hogy az erő fölismerése: baba, mama, papa) káka, ki, kik, ék, eke, kuka, (ka-kukk, hangutánzó), ok, aki, ők, ük, kő láthatjuk majd, hogy miként kerülhet a kő a köveszt s tán a kövér stb. szavakba! -, köz, kusza, kar: kér, kór kéz, kezd, küzd stb. Igyekeztünk a rövidebb szavak közül néhányat bemutatni, köz-tük olyanokat, amelyekre más vonatkozásban, de azonos logika szellemében visszaérünk. (A küj tájszó, jelentése: kő, miként a füvet "füj"nek is mondják.) De lássunk egy kis összehasonlítást. Angol nyelvben a kő=stone, illetve rock, tán az utóbbi inkább a szikla, németül az azonos származás tényét azonnal érzékeljük: der Stein, ismételjük finnül: kő=kivi, szikla=kallio, kőkemény=kivikova stb. S lássuk a további nyelvi fejleményeket. Németül a kalapács=der Hammer kovács=der Schmied, nos egyáltalán nincs bennük a keménység! Angolul a kovácsmester (master) master vagy (black) smith, kalapács = hammer, ugyanaz, mint kalapáccsal kalapálni. Nincs meg tehát a belső, keményhangzós, ősi hangutánzás valóságára emlékeztető logikai következetesség, ami a magyar nyelvet jellemzi. A KA-KE-KO-KÖ szókezdések logikusak a kemény hangutánzás szempontjából, vagyis a valóság szempontjából! Kalapács, kalapál, kovács - kovakő! -, kovácsol, koppan, mert kemény, mint a kő. Érdekes, hogy a finn nyelvben - és ezt soha, senki ilyen szempontból nem vizsgálta! -a hangutánzás e vonatkozásban közelebb van a magyar nyelvhez. Hiszen: kő=kivi, kovács=takoja (tákol!), kovácsol= takoa, vasaroida, kemény=kova. Vagyis lehetnek - vannak! -a nyelvi rokonságnak olyan vonatkozásai, jellemzői, amelyek eredendőek, ősiek és egyetemes érvényűek) Maga, amit nyelvtannak nevezünk, újkeletű okoskodás az ősi, törvényerejű hatásokhoz képest. (Így azután gyanakodhatunk, hogy a látszólag elvont kár, káromkodás - káromkodás?! káromlás persze összefügg, de tán a kemény KÁ itt se véletlenül van jelen például a KÁR szavunk alakításában. De tán a KÓR-éban se, hiszen az is sajátos kárt, károsodást jelent?! )
De lépjünk tovább, mert amúgyis vissza kell térnünk sokszor a KÁ-hoz is. Itt csak annyi kiegészítésre van szükség, amit már másutt is elmondtunk, ám jelen



sorainknál is előjöhet. A kedves szavunk is "ke" szócskával ke-z-dődik és mégse ke-mény? Az a kee, eredetileg így megnyúlott, a több magánhangzó lágyította, lágyítja, valamint kend alakban használták leginkább, éppen a bensőségességet is jelző volta miatt. Különben is, a nyelvben sokféle ok, indok, logika színes fonadékai, szövevényei érvényesülnek.
L-L-L-l-l-l el, lö, - LY-LY-LY-ly-ly-ly - ely, lyö, (jö)
Igazi lágy mássalhangzó. Az énekes, ha készül a fellépésre, Lalázik s benne van milyen véletlen! -a LÁGY szavunkban is.
A kemény ER zöngés rokona, magunk lalázva próbálunk olykor dallamot fölidézni. Lám, benne van a dal, dallam, szavunkban. (Finnül a dal=laulu)
A tájszavak: illen ollan, millen, kálha, góla stb. természetesen "j" ejtésűekké válnak és így íródnak: ilyen, olyan, milyen, kályha, gólya és így tovább. A fontos él, élet, ell, elem, eleven, eleve stb. szavakban jelen van. (És JEL-ez.) A LEL szavunkban kétszer ta-lál-juk ezt a hangzót, de amint láthatjuk föl-lelhet-jük lel-kes-en az észlel, kém-lel, kér-lel stb. szavakban, sőt a magánhangzó változhat, más is helyet foglal-hat, így az "a" is a két "l" között.
Nézzünk ezúttal is néhány ide illő szót: illő, alá, alul stb. Itt is ellentmond a korábban említett lágyításnak az "üllő" szavunk, hiszen azon vasat vernek a kovácsok kemény kalapácsokkal. S hiába van a szóban két "I", kételkedni lehet a föntebb emlegetett puhító hatásban. Csakhogy, ez már másodlagos jelentése - lehet, hogy ötödleges -a szónak. Mert az a valószínű, hogy az első jelentése az ÜLŐ helyzet, ülő állapot volt. Valami megül, jól ül, nyeregbe ül stb. S minden bizonnyal arról kapta a nevét, hogy rátették, ráformálták s ráadásul ütéssel-veréssel a vasat, a fémet. Ez olyannyira így van, hogy valaki "ütés alá" tartja az állát. (Még a lel-hez illő: kés-lel-tet, tállal-tat, táp-lál-tat, szem-lél-tet stb.)
Ahogy az üllő szavunkban ellentmondás látszik abban a vonatkozásban, hogy két lágy "l" is található a valójában keményet jelentő, szóban, úgy sokszor találjuk magunkat szemben ténylegesen igaz belső ellentmondással. Hiszen a nyelv élő szervezet is, illetőleg változnak a jelentések olyan okokból is, hogy a megnevezett tárgy, dolog, később más anyagokból készül, más lesz a formája. Gondoljunk a lábas szavunkra. Ez az edény valaha lábakkal rendelkezett, onnét a neve is: lábas, azaz lába van. (Ahogy a lábasjószág kifejezés az élő, lábon hajtható állatokra vonatkozott, mert létezett más vagyoni jószág is) De eddigi tapasztalataink után nyugodt lelkiismerettel állíthatjuk, hogy az eredeti - első, eredendő - jelentések általában összefüggtek az őket képviselő szavak hangzóival is. Az üllő kapcsolatban van az üléssel, illetve a ráfektetett, "ültetett" anyaggal. Hasonlóan működik mindez, mint a hipotalamusz. Kapcsolatok ösztökélnek és gátolnak, erősítenek és gyöngítenek. Ám a logika valamennyi szálat azonos elvi irányba "mozgatja". Ezért van olykor a sokfelé való elaprózódás, máskor tömörítés. (A



tömör jelentése mongolul: vas! Majd másutt mutatjuk be ennek a szónak sokféle SZER-epét, igazán remek példája lesz az "ellenirányú", de mégis a logikai együtthatás megjelenítésének.) De TÖM-érdek hasonló példát sorolhatnánk, párat (ez sem akármilyen szó!) majd bemutatunk.
Még néhány példát szavainkból: le, ló, lő, élő, áll, ál, ól, öl (érdemes lesz az öl és az él szavaink két-két értelmét körüljárni), alul, alsó, alvó, alszik -e kettő összefüggéseiről az ún. "függőleges logika" megnyilvánulásával kapcsolatban szólunk -, el, elő, el-ső stb.
Meglehetősen érdekes az ellen szavunk, amikoris a szemben kifejezést, a kettős irányt is tartalmazza. Természetesen ezúttal sem törekedhettünk teljességre, inkább csak arra, hogy a példák jellemzők legyenek, illetve arra utaljanak, hogy milyen rendkívülien gazdag a társító - gondolattársító! - kapcsolatok lehetősége.
M-M-M-m-m-m - em, mö
A korai csecsemőhangok közé tartozik, lásd ma-ma, mamma, mámmá, ham, hami, mama stb. szavakat. (Közeli rokona az N) Édesanyától tudom, hogy az éhes pólyás, az emlő után kutatva a szájával, ezeket a hangokat adta ki: mö-mö-mö. Ugyancsak nemzetközi hangzás! S egyúttal utat mutat arra vonatkozóan, hogy merre és hol kell keresnünk a MAMA szó eredetét! Nézzük meg néhány nyelvben, hogyan is ejtik ezt a szót és mit jelent.
Spanyol: mama, emlő, csecs = mama, szoptatás = mamada, tejszívó = mamadera, szopik=mamar; emlő=mamila (és a férfi csecsbimbója is), csecsemő= mamóna stb.
Orosz: máma = mama, anyuka, mamása = mama, anyácska, mámenyka = (régies) mamuska, anyácska, mámka= (régies) szoptatós dajka stb.
Angol: mamma = mama, mammal = emlős (állat), mammalia = emlősök, mammary=tejmirigy, mammy=anyuka, mama, az USA-ban néger dajka stb.
Latin: anya=mater, anyácska=rnatercula, anyaállat=matrix, anyatej=lac maternum, emlő=mamma stb.
Finn: mama (anya) =mamma, emse=emakko, emäsika, imisä stb.
Görög. mamá=anyu, mama, mam=kenyér (papi, a gyermeknyelvben), mamáka=anyuci, mammé=bába stb.
Török: madam=asszonyom, mama=gyermekétel, marya=nőstény (birka, juh), meme=emlő, mell (e szóból képződnek a szopik, elválaszt stb. ide vonatkozó kifejezések), memeli=emlős, metres=barátnő, szerető stb.



Most már csak jelzésképpen, olaszul mamma=anya, mama, mammella= emlő, mell stb. és valóban az érdekesség kedvéért, németül a kisasszony=die Mamsell, die Mamona= idős hölgy, matróna, die Mutter=anya, és írhatnánk így hosszan még ezekből a nyelvekből és másokból is, amikor ez az ősi és bűvös eM hangzó, a mama-mö-mö gyermekhang jelen van az emlő, szopás, anya stb. és nőiségre - nőstény-ség-re - utaló szavakban. (Sajátos a das semleges nemű Mädchen)
Mindez tehát kis igazoló mintavétel arra nézve, hogy a csecsemő szopása és hangadása az évezredek folyamán ilyen módon is belejátszott a szavak jelentéstartalmának alakulásába. Még hozzá kell tennünk, hogy ha csak a fönti nyelveket vizsgálnánk, akkor a teljes jelentéskörre, ami ide sorolható, alighanem szavak százait találnánk, amelyek valamennyien a magyar nyelvből elénk világló ősi törvény jelenlétének igazolói! Az a nyelv mutatta meg mindezt, amelyre nem hatott az ISTEN ÉRTELMEZÉSE, amelyet nem zavart meg az Isten. Ezek a tényezők biztattak arra, hogy meghökkentő, de nem ok-talan, ok-tondi, ok nélküli, címet adjak ennek az összefoglaló munkának. Persze az összefoglalás is meglehetősen sete- suta lesz, nem is lehet más. Mert ahogy előbbre jutok a munkában, egyre inkább azt látom, hogy amikor leírok egy-egy mondatot, azonnal meg kellene magyarázni (MAGYARÁZNI) minden abban szereplő szó jelentését. Illetve, legalábbis meg kellene kísérelni az értelmezéseket, a jelentéstartalom kialakulásának és összefüggéseinek lehetséges szálait nyomon követve. Itt az egyik előző mondatban találjuk például a MÁS szavunkat. Gondoljunk bele, mennyire érdekes és izgalmas. Jelen van a MÁS, MÁSOL, MÁSODIK, EGYMÁS (Ez sem akármilyen szó! Szalay Károly író barátom, aki jeles Karinthy-szakértő, mondta a minap: "Te, ez a Babits mekkorát tévedett, amikor azt állította, hogy nagy szerencsétlenségére Karinthy magyarul és nem franciául vagy angolul írt, így nem ismerheti meg a világ a zsenialitását. Hát tudod, ez nem biztos, hogy így van. Ugyanis azt hiszem, Karinthy csakis magyarul lehetett ilyen rendkívüli! Most néztem az egyik fordítást. Arról a gondolati ötletről beszélek, aminek az a lényege, hogy éjjel, álmában két macska volt és játszottak egymással. Na látod, a francia nem tudja azt mondani, hogy egymással, ami éppen a legnagyobb logikai mutatvány a magyar nyelvben, hanem csak azt, hogy játszottak együtt Na, látod, hogy ez nem ugyanaz! " Igaz, ez egyáltalán nem ugyanaz! Az is igaz, hogy ez rendkívüli logikai mutatvány, olyasmi, mint az ellenem, vagy talán az ennen vagy önnön stb. szavaink. Azt hiszem, szükséges itt kissé elidőzni)
A magyarban a másolás azt jelenti, hogy valaminek vagy valakinek a mását, (maszkját?! ) maskuráját, utánozzák. A jó másolat képben is többet ér. Az EGYMÁS szavunk is azonban arra késztet bennünket, hogy nézzük meg e szó számtani azonosságát és másságát együtt! A magyar egészen más szóval fejezi a kettedik-et, így: MÁSODIK. A kettő vagy két szavunkból semmi sincs benne. Mindez azt sugallja, hogy a kettő sem más, mint az egy mása! Sőt, az összes többi szám - nem olyan sok van - valamennyi az EGY MÁSOLATAI, ami a lényeget illeti. Van a más-odik egy, a harmadik egy, a negyedik egy és így tovább, egészen addig, amíg visszatér a tízzel (10), újra az egy önnön maga. MÁSképpen nem is



lehetséges, hiszen mindegyik alapja és minden matematika alapja az a hír, hogy EGYSZER EGY AZ EGY! Ha ezt nem hisszük el, akkor összeomlik a világ, noha ez sem igaz. (Erről másutt!)
Pontosabban: a három nem más, mint három különálló egy, miként a nyolc is nyolc különálló egy. Mondható, hogy talán éppen a tíz az a határ, ameddig el tudunk különíteni egyedeket, azon túl már a tömegbe való olvadás keletkezik?! Igazuk van azoknak, akik a tíz ujjunkat meghatározónak vélik a számrendszer kialakulásában. S mivel nyelvünk rendkívüli módon viszonyul a matematikához, ezt látnunk kell! (Amikor a SZÁM szavunkról szólunk, mindezt kiegészítjük.)
Néhány szó még a szokás kedvéért: MA, MI, ÍM, ÍME, AMI, EME, MAI, IMA, MŰ, HÍM, NEM (mindkettő, de érdekes volna tudni annak okát, hogy a nem és a tagadás miként függ össze, reméljük, ez is kiderül, nemz, nemzet, ám ezek már átvezetnek bennünket a rokon N hangzóhoz. Itt csak két dolgot említünk még, az egyik, hogy az "eM" birtokos rag: kéz - kezem, haj - hajam és így tovább. Tehát illeszkedik a magánhangzó. Benne van az egyik egyetemes hangutánzó szóban: BUMM! S bim- bam. Valamint részt vesz érdekes szavakban: ímmel-ámmal, himlő, emlő, em-ber-, mohó, méh stb. (Az előbb elfeledtük mondani, hogy a bomba minden bizonnyal nemzetközileg a "bumm"ból alakult) Aztán benne van az emlő, emse, Emő, em-lék, em-leg-et, em-lít stb. szavakban is, amelyekből többet külön is vizsgálunk majd. Előre is mondhatom, hogy izgalmas lesz.
N-N-N-n-n-a - en, nő - NY-NY-NY-ny-ny-ny - eny, nyö
Az eM hangzó rokona, mindkettő könnyen ejthető, s ha az eM a csecsemők egyik legelső hangzója, akkor kissé vele ejtődik az eN is, ám talán a legfontosabb szó, amiben megjelenik az ÉN.
Fontos jelenléte az enyém szavunkban, ami lényegileg EN+EM, a birtoklás egyes szám első személyének birtokos ragja. Aligha véletlen, hogy éppen az ÉN-t alkotó rokona képviseli e külön tisztséget a szavak végén: tej - tejem, láb lábam stb. Érdekes az így alakítható ÉN-EM, - azaz ennen-önnön magam lényege! - és ugyancsak érdekes jelentések adódnak az ilyen szavainkból engem, éngem, engemet, persze nemcsak ez a logikai kapcsolat van a magyar nyelvben, hanem mondhatnám a NEK-EM, VEL-EM, TŐL-EM, HOZ (Z) - ÁM, ebben az esetben kissé mélyül, mert illeszkedik a magánhangzó! De folytathatjuk: RE-ÁM, azaz RÁM (Ebben az esetben a -ra, -re ragozódik!). BEN (N) -EM, RAJT-AM, s külön figyelemre méltóan érdekes a MAGAM, ez ugyanis nem mást jelent, mint ÉN, másként SAJÁT MAGAM. Mondatban is így használjuk: Majd én megcsinálom. Vagy: Saját magam csinálom meg, veszem kézbe az ügyeket stb. Másutt is emlegetjük, ám itt szükséges erről részletesebben szólni, a föntebbi példák után.
A magyar nyelvtanban nem tartunk számon (Miért SZÁMON TARTJUK? A szám egészen különleges szerepéről többször kell említést tennünk! Hanem kérjék



számon, várjuk a számos és számtalan számonkérést, elszámoltatást. De ne legyen az leszámolás!) nemeket. Vagyis nincsenek hímnemű, nőnemű és semleges nemű szavaink. Azaz, mégis vannak, ám azok valóban logikusak! Mert nem tudni, hogy miért das Pferd németül a ló? Miért die Tafel? S azt végképpen nem értjük, hogy miért das Mädchen a lány, leány? De ezzel ne foglalkozzunk, mindez azokhoz a számunkra egyáltalán nem logikus dolgok közé tartozik, amelyekhez például az is sorolható, hogy a német lovagolni (reiten) szóban - lovaglás der Ritt, der Reiternincs benne a ló. Valamint sok a lóval, lovaglással összefüggő más szóban sem. (Vagy ha volt a paripa = das Ross, akkor miért lett mára Pferd?)
Ezúttal is megjegyzem, nem szándékozunk más nyelvek ellen beszélni, más nyelveket le- vagy fölbecsülni, de az összehasonlításhoz az ilyen és hasonló példák elengedhetetlenek. Tehát ott tartottunk, hogy a magyar nyelvben nincsenek nemek, illetve nem tartjuk számon azokat, ugyanis vannak! Már em-leg-et-tük - em-lék-ezhet-nek rá! -, hogy a nőt, nőiséget, női nemet jelentő szavainkban jelen van az eM és az eN. Lássunk néhány jellemző példát ezzel kapcsolatban: nő, nej, -né, nőstény, anya, lány, (anya- banya), anyu, mama, ángyi, napa, ünő, emse, emlő, vemhes, nevekben: Eneh, Enikő, Emő, Emőke, Anna, Anikó, valamint utaltunk rá, hogy az EM-BER szavunkban is az EM nőiségre, női mivoltra utal, a BER-FER-FÉR (J) FI-VÉR, sőt a FÉL, mint a FELE-ség társa is szerepelhet. Minden bizonnyal van még a női nemre vonatkozó magyar szó, amelyben megtalálható az eM vagy az eN. Ezek csak példák, amelyekhez figyelemre méltóan társulnak más nyelvekben is olyan szavak, amelyek jelentése nő, például finnül a nő= nainen, japánul onna, s még a japán nyelvből néhány példa: néni= one, meny, fiatalasszony=yo-me, hug=imo, unokahúg=mei, de van másféle érdekesség is a japán nyelvben. Ha a szó elé kerül a me előtag, mint például a következő esetben: o-usbi=ökör, de meutshi=tehén akkor... Igaz, nem ennyire feltűnő, de például az on-dori=kakas, a mendori=tyúk.
Talán mutassunk néhány példát a tibeti nyelvből, amelynek kilencven százaléka szanszkrit szavakból áll. E nyelven a mo=nő, de toldalék is, nőnemjelölő toldalék, így a mo-bjisz=lány, rno-bran=szolganő, mo-dbang=női nemiszerv, mo gsam= meddő és így tovább. Ezek is kiragadott példák és nem is tudom, hogy mennyire jellemzőek a nevezett nyelvekre. Ebben az esetben arról van szó, hogy az EMBER szavunk titokzatos EM-je és a csecsemők eMje, Mö-je, ma-ma kettőzése, a hamham eM-jei stb. igencsak logikus és ősi összefüggésre utalnak, amelyet példátlanul mutat föl a magyar nyelv!
Lássunk még szavakat, találomra és fűzzünk hozzájuk megjegyzéseket, amelyek a józan parasztész természete szerint a nyelvünkre kínálkoznak: én, ne, nő, ín, inal (ínjait veszi igénybe inaszakadtáig), nana, nini, nő (nől, növekszik, nőben növekszik, növekedik a magzat, s nő neveli-növeli a gyereket stb.), s tájszó: nyől, mint nől. Helyhatározó szó és rag is: innen, onnan, amonnan, -en -on -ön, -ban ben, ejnye, nyanya (némber), nyal, nyál, nyíl, nyúl, nyel, nyél, enyeleg, nyíl-vánvaló (Erről az izgalmas, történelmi bizonyítékról majd külön szólunk!), hasonulás



után: ennek, annak, ennél, annál, amannál, a feltételes mód ragja: -na -ne stb. Enne, inna, menne, ha lenne eledel, ha volna ital, ha lenne lába... Stb. Hiszen lehetne és ehetne, ihatna, mehetne, ha volna-lenne. Mennyi? Ennyi, annyi, amannyi stb. De mindez enyhe, lanyha, unos-untalan elénk kerülő példa, nos, még hangutánzó is: nyög, nyökög és nyihaha! Aztán nyikorog, nyiszorog, nyiszeg, nyikkan és így tovább. Talán elég ennyi ahhoz, hogy eltűnődjünk e hangzók érdekes és sajátos szerepéről. Noha minden bizonnyal több fontos dolog is kimaradt az elemzésből, enyhítse vétkünket az a tény - lám az eNY a szavak végén is megtalálható, törvény, vény, növény, tekervény stb., ám itt az is érzékelhető és feltételezhető, hogy a TÉNY szavunk valamilyen TETT TÉT-jét, végső tényét jelenti.
Tehát minden valószínűség szerint, e nyelvtani tényező tényleg a tettel függ össze, annak egyenes következménye - hogy a nyelv ide-oda hullámzó óceán, s noha örökké hullámzik és minden hullám egy törvény szerint mozog, mégis minden alkalommal egy kicsit más is. Lehetséges, hogy ez képzavar némi-leg - ez is érdekes szó! -, de mégis fogalmat alkothatunk e sorok írójának vállalkozásáról.
Itt mondjuk el vagy másutt - másutt is?! - mindegy, de e munka egészen közvetlenül nem mondható iskolai nyelvtankönyvnek. Le is ragadnánk, ha erre törekednénk. Bár - kérésre - megpróbálkozunk azzal majd a könyv végén, hogy segítsünk a szokványos nyelvtanhoz hasonló eszközökkel, amikor is mássalhangzós szó-tag "molekulákban" is láttatjuk nyelvünk rendszerét. De ahhoz mindezt az elemzést, körüljárást, összefüggés keresést stb., el kellett végeznünk, hogy értsék, akik érteni kívánják e munka nagyszabású voltát, a szűk nyelvtani kereteken túlnézés jelentőségét. Végül is ez a nyelv sokféle példátlan szerkezeti és működési módot mutat föl, amellett, hogy tervezett mértani alakzatot és építményt! Van-e még nyelv, ehhez fogható? Ez ténylegesen kérdés!
Ó-Ó-Ó-ó-ó-ó
Önmagában is sajátos jelentést hordoz: óóóó! A jó indíttatású vagy rossz dolgot jelentő meglepetésre egyaránt fölhangzik. Van külön jelentése is: ó, ódon, ócska, tehát régi, ódivatú. (A nemrég elhunyt kitűnő tudós, Kazár Lajos, aki Ausztráliából telepedett haza, hatodik nyelvre lefordította a KO-DZSIKI-t, amit japán Kalevalának is szoktak nevezni, abban is olvasható, hogy például az O-Mina jelentése aggnő! Tehát az O-Ó öreg, régi) Szóképzően van jelen óhaj, sóhaj stb. szavunkban is. A rövid o-val írt oda szavunkból következik az odáz, elodáz, vagyis odébb "tol" ügyeket, dolgokat. (Az idéz-ről sem szoktuk gondolni, hogy akit idézünk, azt ide szólítjuk, s aki nem ide való az ide-gen?! ) Érdekes az óta (fogva?! ), azóta, mióta, oldal, old, ok, rom (még a megromlik, elromlik is ezzel függ össze), és jellegzetes szó a komor, orom, goromba, oroz, orr, ott, oszt, odú - erről az utóbbi szóról azt tudjuk meg Kiszely István "A magyarság őstörténete" című nagy munkájából, miként írtuk, hogy régi kínai naplóban fönnmaradt hun szavak egyike az ODÚ, a másik a SZŰZ. Az odú ősi örökség a finnugor korból - olvashatjuk a TESZ- ben, a szűz viszont bizonytalan eredetű. Itt meg kell jegyeznünk, hogy a



Szűzmária vagy Szűz Mária, egyedi magyar megjelölése Jézus anyjának, más nyelvekben általában a "szent" szót használják jelzőjeként. Különben is, a magyarság, amikor fölvette a keresztény hitet, nagyon sok ősi, ún. pogány hiedelmet és hagyományt is megtartott. Gondoljunk csak a Boldogasszonyra, Kisboldogasszonyra, Nagyboldogasszonyra stb.
Ezen a helyen szóljunk újra Kőrösi Csoma Sándor kutatásairól. Egyrészt ő is ír -s erről e sorok írója csak késve szerzett tudomást! - bizonyos ragokról, amelyek közül, idézzük: "pa, po, va, vo hímnemű, ma, mo nőnemű". (Dr. Aradi Évától tudom, aki Kalkuttában dolgozott nyolc évig, hogy szanszkrit nyelven a férj=pati, a feleség=patni, király=rádzsá, királynő=róni, fivér=bhái, nőtestvér=baham vagy például az oroszlán=sér, a nőstény oroszlán=sérni és így tovább.)
Talán az M-N után kellett volna röviden összefoglalni azt, amiről korábban is szóltunk és minden bizonnyal szólunk ezután is. Ez az összefoglalás nem más, mint annak hangsúlyozása, hogy az általunk föltételezett EM+BER szavunk - valamint a csecs-EM-őség - eM-je, az ősi hangutánzástól kezdve, (mö-mö-ham-hem-höm stb.), szinte az egyetemes emberiség nyelvébe, jelentés-meghatározóan épült be. Nemcsak a jellemző MAMA szó erre a bizonyíték, hanem, mint látható, a főbb nyelvi vonulatokban is jelen van. Nos, ennek azért van jelentősége, mert mindezt e sorok írója a magyar nyelvtől tudta meg! Csak ezt követően kezdte kutatni és ellenőrizni mindezt más nyelvekben. Miután a magyar nyelvben teljesnek mondható rend található, nem volt nehéz kitekinteni más nyelvekre, ahol szilánkokban, részekben lelhető föl ennek az ősi törvénynek néhány tényezője. Minden bizonnyal vissza kell térnünk a nagy székely-magyar tudós és utazó több idevágó gondolatára, különös tekintettel a buddhizmusra, illetőleg Buddha személyére. Már csak azért is, mert számunkra alapvetően lényeges, hogy ISTEN NEM ZAVARTA MEG A MI NYELVÜNKET! Hiszen a logika, az ősi tapasztalat összefüggései, a törvény erejével hatják át és működtetik példátlan rendszerét. (Nagyon jól tudom, hogy a kérdés adódik: miért éppen a magyar nyelv? Noha a jó kérdés lényegében már benne van a válasz is, majd kialakítja maga a nyelv a választ, ha csak nem abban hiszek, hogy e kérdésre a válasz maga a teljes MAGYAR NYELV!)
De az is valószínű, hogy minden nyelv benne van minden nyelvben, s ez a megállapítás annál inkább igaz, minél jobban visszafelé megyünk az időben, illetve visszafelé haladunk a nyelvek fejfödését illetően is. Ha tehát e szempontok szerint kezdenék vizsgálni a nyelveket, minden kutató a saját anyanyelvét elemezné, az eredmények mind közelibbek volnának. Úgy ahogy közeli a csecsemők nyelve. Arról beszélek legalább huszonöt éve, hogy a csecsemők a világon bizonyos életkorukig, egy nyelven "beszélnek". S a lényeget tekintve, ez igaznak mondható.
Ö-Ö-Ö - ő-ő-ő
Jelentése is van: Ö, az, aki. Az egyes szám harmadik személy.



Rövidített változata, az "Ö" szintén egyetemes hangzó. Ez az a hang, amit anyanyelvtől függetlenül, a legtöbbször "kiejtünk", ha bizonytalanok vagyunk, ha szót keresünk, ha elálmélkodunk. Az elnyújtott ööööö-zés rossz szokás is lehet. Azonban jellemző! Öhö!
Talán itt is említsünk néhány érdekes szót és tűzzünk hozzá megjegyzést: öcs, öcsi, ez is egyedülálló szó a maga nemében, nincs hasonló párja más nyelvekben. Ugyanis a képzése, létrejötte a beCÉzés következménye, akárcsak az ácsi-bácsi, ici-pici, csecse-becse stb. Öl, két jelentése van, ahogy már szóba került, egyrészt anyaöl, ölébe - ölel -, másrészt a megöl, s emlékezzünk, az ÉI szónak is két jelentése van, a késél és az él, élet stb. Nagyon érdekes átvezetője ennek a fogalomnak az EL-AL-ÉL szavunk. Az ölyv eredetileg ölő, ölű volt. Hisz valóban ölő a ragadozó madár. Ön, ököl, őr, öreg, örök, ős, ősz, öt, nos, itt álljunk meg. Igaz, megállhattunk volna másutt is, de most találomra játszadozunk az öt-tel. Szót is találunk, amely így kezdődik: öt-let. Aligha az öt számnévhez van köze, sokkal inkább az öööö-zéshez. Aki ugyanis tűnődik, gondolkodik, ki is mond bizonyos dolgokat, ám mások nem jutnak az eszébe, az is öööö-zik, ööö, ha... öööö hogyha... És így tovább. Vagyis alighanem innen származtatható - szár-maz-tat-ha (t) -ó - az ÖTLET szavunk is. Használjuk így is: "kiötli", azaz elgondolja, kigondolja. Ugye, ki gondolná, hogy ez a szavunk is egy magánhangzó sokszori és önkéntelen használatának megnevezéséből jött a világra?! (Ugyanitt szólhatnánk az ötöl-hatol kifejezésről!)
P-P-P_P_P-P - Pé, pö,
Tagja a p-b-v hasonulási láncnak, és a p-f hasonulási lehetőségnek is.
Az eF hangzónál is emlegettük az ireg-pörög-forog-pereg, perdül-fordul stb. hasonulásokat, illetőleg ezekben az esetekben kiválóan helyettesíti egymást a két hangzó. Szóltunk a pír, pör, parázs, pirkad-virrad, piros-vörös-veres, irul-pirul-virul stb. összefüggésekről. Hadd említsünk néhány példát arra nézve, hogy a finn nyelvben a magyar eF Pé-vé alakul vagy Pé maradt. Fél= puoli, felé=puolen, feleség=puoliso (de férj is, hitvestárs), éj-fél=puoli-yö.
Néhány szópélda még: apa, ipa (iparkodik, iperedik-cseperedik), pap, papa, pápa, pópa, pipa, ép, epe (eves), eper, pép, púp (búb, például a bab, báb, bábu is búb-os), épp, éppen, s éppenséggel még találhatnánk Pé-vel kezdődő szavakat, de néhány igazi jellemzőt hadd mutassunk, a teljesség helyett: puffan, piff puff, pofon, paff, pöfög, pöfékel, pöffeszkedik, "jó pofa", pala, palánk, padló, palló, püföl (lásd piffpuff s pofon a pofán), pudva, eped, appá!, pang, peng-ő, ahogy számolgatunk elnagyoltan - mintegy kilencszáz-ezer szavunk kezdődik Pé hangzóval! A PÁR-ról például külön énekezünk. És még egypárral, néhányról.
R-R-R-r-r-r - er, rö



Az eR hangzó különleges helyet foglal el a hangzók között. Általában is a nehéz, sőt, a legnehezebben ejthető, formálható hangzónak tartják. Ha volt ábécé törzsfejlődés, akkor - több okból is - nagy valószínűséggel az eR hangzó alakult ki a legkésőbben. Sajátos jelentést kölcsönöz azoknak a szavaknak, amelyekben jelen van. És ez nemcsak a magyar nyelvre vonatkozóan igaz, bár a nyelvünkben törvényszerű rendszert alkot! E szavak általában kört, kanyart, forgást, pörgést, fordulatot, ferdülést, kunkort, hajlást stb. jelentenek. Sajátos példák erre nézve az ÍR, RÓ, RAJZOL, GRAFIKA, KARC stb. (Szándékosan választottunk idegen szót is a sorba, mert több szálról vonatkoztatva is, ide illik. Sőt, ide illik a KOR-mos K+Ráter is, amely általában ráadásul, kör alakú!) Lássuk még példaként a KÖR, KORONA, KARÁM, KARIMA, KERÉK. KEREK, KAROL, KERGET szavakat, illetve a zöngés Gé-vel alkotottakat: GÖRGŐ, GURIGA, GURUL, GERINC, GÖRCS stb. Máskor a szavak végén: hen-GER, hömpö-LÖG stb. szók válnak érdekessé. Nyelvünkben százával sorolhatjuk a K+R, R+K, illetve a G+R, R+G mássalhangzó képlettel kezdődő szavakat. Azonban maga az eR hangzó ősi ejtése, formálása olyan, mintha forogna, pörögne a nyelvünk, aki pöröl az pörgeti-forgatja a nyelvét, de egyúttal aki perel-pöröl az pirul - ámbár minden bizonnyal olykor irulvirul is - mondhatjuk. Később majd szólunk arról, hogy miként függ össze a veresvéres-vörös, illetve a piros-parázs-varázs lazán és szorosan is. A nyelv a maga gazdag lehetőségein belül sokféle kapcsolatot alakít ki a jelentéstartalomra vonatkozóan is. Az eR hangzó e szempontból is egészen egyedi, különleges mássalhangzó.
Példáinkat is a fönti összefoglaló vázlat szerint mutatjuk be alább. (Aki pöröl, az a vértolulástól irul-pirul is, elvörösödik!) Szavak: ár, ér, ír, őr, ró (-ra -re), arra, erre, amarra, emerre, ered, erdő, érdek, érték, ráró vadászsólyom régi neve - úr, űr, rá, rét, rút, rab, raj, rajz, rács, rak, rák, rég, rém, rejt, rend, répa, retek, rekedt, repül, rész, rí, riad, rikolt, rokka, róka, roncs, ront és így tovább. Még nagyon hosszan sorolhatnánk az eR hangzóval kezdődő szavakat is, hát még azokat, amelyekben benne van az eR. A sor hosszú volna! Majd ki lehet próbálni, különösen azokból a szavakból lenne sok, amelyek K+R. G+R mássalhangzó képlettel kezdőnek, mint például az annyiszor emlegetett karika, korona, karám, kerek, kerget, gurul, guriga stb. szavaink. (Az ár, ér, másokkal együtt, külön tanulmányban szerepel!) A fölsorolt szók közül többel szintén találkozhatunk e kötetben külön tanulmányban is. Itt csak megemlítem az ir, ró, rajz, rajzol szavakat, amelyek jelentése nem más, mint valamilyen vonalak kacskaringóinak készítése stb. Az írás ma már szinte valamennyi nyelven kunkoros. (Sok nyelven megtalálható az írás szóban az eR!) De azt is mondhatnám, kacskaringós, körkörös, tele van girbegörbeséggelgurbasággal. Ezeket az utóbbi szavakat aligha kell értelmezni. De talán itt is helyénvaló volna megjegyezni a következőket.
Bármennyire is logikus rendszer a nyelvünk, egyúttal élő szervezet is. Azaz látszólagos ellentmondások - magam ezeket visszacsatlakozó logikának neveztem rejtőznek benne. Az egyik ilyen "ellentmondás" a KARÓ szavunk. Illetőleg a fönt fölsorolt jelentéstartalmakat más hangzók is előidézik, főként együtt. Például a



K+N, G+M, H+J és különös helyzetekben a T+K. (Külön fejezetet érdemel a Játék és törvény című könyvünkben tárgyalt SZÓTEKÉK érdekes szerepe nyelvünkben. Ebből most ízelítőként a TEKE, TÖK, TÖKÉLETES, TAG, TEKNŐ, HALÁNTÉK, VERÍTÉK, TÉGELY stb. szavakat idézzük emlékezetünkbe.) Közismert a kunkor szavunk. Azt mondhatjuk, hogy a körre való utalás kétszeresen is megtalálható benne.
Lássuk csak az eltört szó kettős mássalhangzó képletét: K+N és K+R. A K+N megtalálható a kanyar, konyul, könyök, alkony stb. szavainkban (igaz, inkább a lágyult "ny"), de a rokon eM szintén. Íme: gomb, gömb, gamó stb., ezekben is benne van a fordulat, görbület, s nemcsak gömb, hanem a gomba szavunkban is. A kampó szavunk jelentésében is benne van a "kanyar'! (Gondoljunk az Esztergom közelében lévő Duna folyó nagy kanyarjára! Ősi városneve évezredekre vezethető vissza. Különösen sokat írt erről Badiny Jós Ferenc és sokféle összefüggések lehetőségét tárja elénk. Például az Istár szóét) A gombolyag, gomolyag, gumó, gümő stb. jelentései is gömböly-ded alakra utalnak. De lássuk az először említett kunkor, kunkori, kunkorodik szavunkat. Mi is kunkoros például? Hát a malac farka! Kétszeresen kör-körös, akárcsak a spirál hiszen spirális. Alighanem azért, mert láthatóan a szó első része a K+N is részt vesz a kanyargás jelentésében. (Nagyon figyelemre méltó, hogy a kandisznó nemiszerve bizony kunkoros, nemcsak a malac vagy coca farka!) A szó második részének mássalhangzós képlete: K+R. Ez már legalább száz szavunk elején hordozza a KÖR-re utaló jelentéseket. Tehát a KUN+KOR a nyelvünk szerint is kétszeres görbeség.
Fölírtuk a H+J képletet is. Már találkoztunk a HAJ-LÉK és a HÉJ-LAK kifejezésekkel. Ezek jelentése, akárcsak a fahéj-é (Fa-KÉR-eg!), a hajlást, hajlékonyságot, ívet jelzi, miként a hajó, haj, hajítás stb. szavaink is. Különleges szó volna a BOLTHAJTÁS, ha nem mondtuk volna el az eddigieket. S noha ugyanaz a szó található benne, mint amit a különféle növények frissen kinövő részére is mondunk: friss hajtás, új hajtás, kihajtott stb. a hajlékony vessző, kis ág, fűszál stb., a jelentéstartalom azonos! (Szóltunk erről a Huj-huj hajrá! -t emlegetve.) Tán ide tartozik a hajnal, hajadon, hajlít stb. szavunk is. Dehát a hajadon hogyan és miért? Jó kérdés valóban. Ehhez tudnunk kell ki az a hajadon és miért mondjuk rá, hogy hajadon. Nos, a hajadon az a leány, nő, akinek még nem kötötték be a fejét. Azaz, nem vették - vásárolták - feleségül. Akinek pedig nincs semmi a fején, pontosabban a haján, az hajadonfőtt állapotban leledzik. Azaz a feje, fője fedetlen. A nyelv rövidítette a szót, így alakult ki a hajadon szavunk. Jól látható, hogy egy-egy szavunk esetében gyakran volna szükség hasonló magyarázatra - értelmezésre, így rögtön a magyaráz szavunk esetében is! -, illetve a valós összefüggések megvilágítására. (Ennél, valamint az ok-ton-di - azaz nem okos! - szavunknál emlegetjük majd azt a lehetőséget, mintha a finn fosztóképző jelentése szüremkedne át ősidőkből? A -ton -tön, illetve a D+N alak, a haj-a-DON, ok-TON-di stb. De lennének példák, amelyek inkább a visszacsatoló logika szerint tanozhatnak ide. Elgondolkodtató, hogy a rövid időszakot, időegységet kifejező szavaink között - azonnal, mindjárt, nyomban, rögtön, rögvest, tüstént, íziben stb.



két szóban is, mintha benne rejtőzne a T+N mássalhangzó képletű szótő? Íme: rögTÖN, tüs-TÉN-t, de lehet, hogy ide tartozik visszacsatoló logikával a foly-TON, aztán a tulaj-DON stb. szavunk is? Az utóbbi a TOL-vaj szavunkkal összefüggésben, hiszen a =TÓL -TŐL való el=TUL-ajdonítás jelenik meg benne, és ezt szünteti meg, ettől fosztja meg ez az ősi, meglehetősen homályos képző?! Vagy az említett rög-TÖN, az előttünk lévő rögösségtől fosztja meg, szabadítja meg a helyzetet, állapotot, amiről szó van. S ne feledjük, a TŰN szavunk mássalhangzó képlete a T+N! A megfosztást fölfoghatjuk eltüntetésnek is)
Eléggé föltűnő, hogy olykor bizonyos szórészek makacsul együtt maradnak. Így az előbb említett TUL-aj-DON szavunkat csakis a "DON" teljes közbevetésével lehet tovább ragozni, képezni. Az is föltűnik, hogy a TOL-vaj és a TUL-aj mennyire hasonlít!? Miként a GAZ és a GAZ-DAG? Nyilvánvalóan mindkettő önálló szónak fogható föl, bár mintha a da képzőnek valami köze volna a DAG alakhoz? Ám ez csak ennél a szónál erősödik kérdéssé. Noha másutt is belső jegyzetként elmondhattuk volna, most tesszük meg, amikor már elég sok mássalhangzó képletet emlegettünk. Az a tény, hogy mai magyar nyelvünk is részekre, önálló jelentést hordozó szótagokra bontható, arra utal, hogy valaha talán a leírás kényszere miatt is tömöríteni kellett!? Mindenesetre, ez a tulajdonsága valóban utat nyit az ékírás (szótagírás), sőt, a képírás irányába. Nem is következtethetünk másra e nyelvünket alapvetően jellemző tényekből! Így a sumer-irány vagy akár az egyiptomi is létjogosult! Sőt, nemcsak szokványos módokon lehet ősi, rokoni, nyelvi kapcsolatokat emlegetni, bizonygatni, hanem másként is. Sajátos szellemi áthallás lehet az a mondás, amikor a magyar ember azt mondta: Betűvetést tanul a gyerek. Ez azt jelentette és jelenti ma is, noha nem nagyon használjuk már, hogy a gyereket beíratták az iskolába és ott ími és olvasni tanul. A betűvetés kifejezés azonban pontosan azt jelenti, hogy írni tanul. De hogyan kerül ide a vetés szavunk? Hiszen a vetni, vetés azt jelenti, hogy magokat tesznek, hullatnak, azaz vetnek a földbe. Mién éppen e VETÉS szóval tejezi ki ezt a magyar? (Mindig az ilyen és hasonló kérdések és rájuk adható válaszok mondják ki a legfontosabbakat! Mert e kérdéseket mindig meg kell fogalmazni. Alapvetően fontosak a fennhéjázó, kifejez, ásít, al-só és al-szik, kerek, ír, ró nyilallik, lóhalálában, földönfutó, jósnő stb. szavaink esetében.
A jól megfogalmazott kérdés, a pontos tudakozódás már magában rejti a válasz lényegét!) Mit is csinálnak a maggal vetéskor? A földbe teszik. De hogyan kerül a földbe a betű? (A betű szavunk ismeretlen eredetű. Talán akkor a bötü, betű összefügghet a vet, vetü szavakkal? Ez rendes b-v hasonulat! Ugyanis kik "vetették" földbe a vetü- betüket? A sumérok! Az ékírás vetü-jeleit ők vetették földbe, azaz agyagba! Így hát igen ősi emléke lehet nyelvünknek a vetü, betű szó?! ) Tehát megvan a lehetősége annak, hogy ez az egészen sajátos kifejezés, a BETŰVETÉS, nagyon régi időkbe sugározzon vissza. Meg is kellene nézni más nyelvekben szerepel-e ez a kifejezés, az írásra vonatkozóan? Mint ahogy emlegetjük a földönfutó szavunk és a többi száz meg száz esetében a valósággal való szoros, logikus összefüggéseket, elemezni kell, értelmezni és magyarázni a



földrajzi, társadalmi, életkörnyezeti körülményeket, másként sosem jutunk el például a fennhéjázó vagy megúsztuk szavunkhoz. S éppen az utóbbi azt érzékelteti, hogy nyelvünk emlékezetében valami szörnyű, rettentő veszély emléke él mindmáig. S így a szavaink valódi, megbízható LELETEK az idő, az elmúlt korok rétegeiben. László Gyula sokszor emlegette, hogy a régészeti leletek ugyan kézzelfoghatóak, de van egy nagy hiányosságuk: nem beszélnek. Nos, ahogy Az ŐSEGY titka... című könyvben írtam a kerámiáról, amely végül is, mintha megszólalna - talán át is emeljük ide az ottani tanulmányt, kissé kiegészítve -, a nyelv leletei bizony beszélnek!
Azonban itt az ideje, hogy a KARÓ szavunk tanulságos esetéről szóljunk, megmutatva, hogy a nyelvi logika olyan, mint az élet természetes logikája. Hiszen azt állapítottuk meg számos és számtalan példa nyomán, hogy a K+R mássalhangzó képlettel kezdődő szavak jelentésében alapvetően a KÖR fogalma jelenik meg. S akkor elénk áll egy szó, amelyik pontosan rácáfol az elméletre. Ez a szó a karó. Holott minden úgy van, ahogy a többi szóban, ám a jelentés nem hogy kört, görbeséget nem jelent, éppen annak az ellenkezőjét jelenti. Nos, őszintén elmondom, hogy csaknem húszéves gondot jelentett nekem ez az ellentmondás. Nem is akartam tudomásul venni, hogy ez a szó a világon van. Aztán egy nap oly módon világosodott meg a dolog, ahogy a kézenfekvő, egyszerű dolgok szoktak. Az volt a baj, hogy a karó egyenes. De nemcsak egyenes, hanem aki egyenesen, feszesen áll, arra azt mondják, úgy áll, mintha karót nyelt volna. Ennyire feltűnően egyenes a karó, sőt, ez a lényege! Viszont ebből következett végül a rendkívülien egyszerű megoldás: a karó egyenes, de mi a szerepe? Az, hogy rákarolódjon a növény! A karó vigyáz a kis suhángra, a szőlőre stb. A karó azért van, hogy ráfonódjanak, hozzá kapcsolódjanak a növények! Lám, mintegy két évtizedes gondot okozott a karó szavunk s közben szüntelen zavart bennünket sokféle más bizonyosságban is.
Most, hogy elmondtuk az ellentétes logika hatásának magyarázatát, illő volna szólni magáról a MAGYARÁZ, MAGYARÁZAT stb. szavunkról. Ebben is különleges a magyar nyelv. Ha ugyanis valamit értelmezni, pontosítani kívánunk, mi magyarok azt megmagyarázzuk. Nem csupán más nyelvűeknek, hanem egymásnak is magyarázattal szolgálunk. A szótárakban az értelmez, kifejt, fejteget stb. szavakat használják más nyelvekben és nem a saját nemzetük megnevezésével élnek, amikor e jelentéstartalmat képviseltetik. Természetesen a magyar is használja a kifejt, értelmez, elemez stb. kifejezéseket, de a magyarázat a gyakoribb. Érdekes változatai vannak: megmagyaráz= elmond, megmond, értelmez, kifejt stb. Magyarázkodik: zavartan, körülményesen - öööö-zve - beszél. Azaz: ötöl-hatol. Azután van még más érdekes dolog, amit meg kell említenünk.
Ha nyomatékosan szól a magyar a másik magyarnak, ilyesmiket mond: "Majd megmondom neked magyarán, hogy értsd". Vagy: "Magyarán mondtam, nem?! " Sőt, van ebben valami fenyegető árnyalat is, hiszen olykor e magyarázatokhoz az is járul, hogy "Majd megismered a magyarok istenét! " És így tovább, találnánk még



változatot. Mindezekből arra is lehet következtetni, hogy nem egyforma "állású" magyar állt szemben egymással. Nem egyforma erejű, rangú magyarok értekeztek. Például a "Magyarán mondtam, nem?! " mondatban is van, érződik egyfajta rejtett fenyegetés, erőfölény, egyáltalán: fölény a másikkal szemben. Tehát, mintha kétféle magyar beszélgetne, egy igazi, magabiztos, fölényes és egy másik, aki talán másként magyar. (Vagy egyáltalán nem tekinti a másik magyarnak?! ) Azaz, legyünk tényleg pontosak, lehetett oly idő, amikor ez volt a valóság. Ez a megfigyelés is hozzájárult ahhoz, hogy gyanítani kezdjem: a mai magyar nyelvükben két nyelv él együtt, mégpedig két magyar nyelv! De mindezekről másutt szólunk, illetőleg másutt is, mert az ezzel kapcsolatos kutatás még nagyon az elején tart, László Gyula szavaival: még meglehetősen laza, azután amúgy is eléggé megterheltük az eR hangzó környékét.
Azért mégsem hallgathatunk arról, hogy korábbi könyvünkben részletesen szóltunk a kerámia fontos, korszakjelző szerepéről. (Fésűs kerámia stb.) A kerámia készítéséhez elsősorban KORONG-ra van szükség. A szó tövében, akár a kör-ében ott van a K+R mássalhangzó képlet. A jelentése ezúttal nemcsak közeli, hasonló, hanem szinte azonos! És gondoljuk meg, a magyar nemzet területén hol készül KER-ámia? Hol KOR-ongoznak? Hát KOR-ondon és HER-enden. (A K-H hasonulás elfogadott!) Dehát ott készül - KÉZÜL!!! _a KORSÓ is. Mielőtt még tovább mennénk az S vagy SZ hangzókhoz, lássunk egy kis mutatványt az R+G, L+G, sőt, az L+K szótag képletekkel.
Aki elesik és átfordul a földön, az HEMPE-REG. Illetve tájszó szerint HÖMBÖLÖG. A folyó vize pedig HÖMPÖ-LÖG. Vagy HÖMPÖ-LYÖG. Másként: FOLYIK. Tájszóval: FO-LIK.
Jól látható az összefüggés, valamint a rokon, illetve hasonuló mássalhangzók jelentéstartalmi közelsége, sőt, azonossága! Ahogy minden bizonnyal a HEN-GER TEN-GER szavakban a görbületet, gördülést a szó végi G+R képletű szótag hordozza. Hiszen még a tenger hullámairól is mondjuk, hogy gördülnek. Mert az nyilvánvalónak látszik ezúttal is, hogy sem a HEN, sem a TEN nem jelenti az átfordulást, a fordulatot, gördülést. S ha így van, akkor a TEN-GELY szavunkban is az utolsó szótag, a "gely" jelenti, hogy ott átfordulás történik, a keréké! Hasonló a helyzet, mint a KARÓ esetében, a visszacsatoló logika működik! Ennek sokféle árnyalata sok más szavunkban is jelen van. Ez is sajátos kapcsolatú rendszert alkot a magyar nyelvben. Az egyik példánkban folik, alaposan átalakult a szó végén lévő mássalhangzó képlet. Hiszen ott már az eR lágyult eL-lé! S egyszerre több dolog is megvilágosodott előttünk.
Lássuk csak újra a HÖMPÖ-LYÖG HÖMBÖ-LÖG HEMPE-REG vagy akár ra HENTE-REG szavainkat. Ugyanis, mint annyiszor, ezek több helyen is eltörhetők EL-TÖR-HET-ŐK - de így is: EL- TÖR--HE-TŐ-K, vagyis a -hat -het alak hatása megelőzően benne rejlik bizonyos fokig a ha-he szórészekben, szavakban. Így aztán a HÖM-PÖ-LÖG hasonlóan elválasztható, mint a FÖLPÖRÖG, egyáltalán a



PÖRÖG vagy FOROG stb. szavaink. Tehát lehet így: PÖ-RÖG, FO-ROG, PEREG, s ezekben az esetekben, mintha a Ká hangzó többesjel szerepe kerülne előtérbe, ha rejtetten is? Ugyanis pör-gés-ek-ről, for-gá-sok-ról van szó. "Pör"-ökről. A folyamat lényege a fordulat, pörgés folytonos többesülése, a fordulatok egymásutánja. Így szól bele rejtetten a többesszám átalakult jele az elválasztásba is. Hiszen a FOROG szavunkat így választjuk el: fo-rog, noha a szótő nem a" fo" szótag, hanem a" for"'! Ugyanígy: pe-reg, de per-dül, per-gés, for-gás, for-du-lat, holott for-dul. Jól látható, hogy ebben az esetben PER-DÜL-ET FOR-DUL-AT akármennyire is azonos a nyelvtani helyzet, érvényesülnek a magyar nyelv alaptörvényei, hiszen ennél a szavunknál is látjuk: IN-DUL LEN-DÜL LÓ-DUL a "-dul -dül" összefonódását, akár magánhangzó, akár mássalhangzó áll előttük. Az elválasztás pedig a következő: in-du-ló, len-dü-lő, ló-du-ló. Tehát, akár a vegytanban, a molekulák át is alakulhatnak, ha az új hangzó ott terem és vonzani kezdi az előtte lévőt. A ragozott vagy képzett szavak szó-ta-go-lá-sa máris hasonlóvá teszi nyelvünket a japánhoz. Ugyanis a japán nyelvben a szó-ta-go-Iás egyfajta megtanulandó ábécé! A zömében egy magánhangzó és egy mássalhangzó található az ötven szótagban, amit alapként meg kell azoknak tanulni, akik a japán nyelvvel kívánnak foglalkozni. Már a Hiragana (kacskaringósabb, cifrább, bonyolultabb) írás esetében is föltűnik, de a több egyenes vonallal rendelkező Katakana írásjelei két hangzót jelölnek. Vagyis egy-egy jele van a KA, a TA, a KA és a NA minden egyes szótagjának. Így ez a japán szó három jellel írható le, hiszen a KA kétszer szerepel benne. Ugyanakkor az öt magánhangzónak is van külön saját jele is. (a, i, u, e, o) és a mássalhangzók, mondjuk a Ká így írandó: ka, ki; ku, ke, ko, ugyanígy a többi mássalhangzó is. (Hadd jegyezzük meg a szakértők véleményét, akik szerint a magyaroknak könnyebb megtanulni japánul, mint például az angoloknak, mert hasonlít a ragozás, nem okoz gondot a kiejtés stb)
Végre azonban az önkényes mutatványok után, rátérhetünk a következő hangzókra.
S-S-S-s-s-s - es, sö
Jelentős hangutánzó: sújt, suhint, suhog, susog, sistereg, suttyan stb. Aligha véletlen, hogy a következő példaszavak jönnek a szánkra: ás, ásó, sas, sás, eső, sál, sarj, sav, seb, sáp, se, sem, sérv, sí, siet, sima, sík, síp, ser, sor, sör stb.
Most is csak találomra sorolunk föl néhányat az eS-sel kezdődő, főként egyszótagú szavakból. Majd néhánnyal külön is találkozunk még sajátos összevetésekben. Bizonyos esetekben, mint a felszólító mód esetében kettőződik a szavak végén: áss, láss, siess stb. ezek általános felszólítások. A meghatározott dologra, tárgyra vonatkozó esetekben: lásd, nézd, ásd stb. A hatalmas szárnyú sas esetében föltűnő a szárnyak hangja, onnét való a neve, akár a sásé. Vagy emlékezzünk a ssüsst! csöndre intő szócskára, amelynek a párja a következő sziszegő hangzóval ejtendő, hiszen ez nem más, mint a pszt!



De előbb még emlékezzünk meg, a jelentések szerint mindenképpen összefüggő szavakról. Ezek: sívó, sivír, sivatag. S talán itt említjük azt az érdekességet, hogy a SER (sör) szavunk, mintha benne volna a keSERű, keSERves, keSERnyés stb. szavainkban? Talán ez sem véletlen, hiszen a SÖR-SER keSERű! Ami a Csé hangzóval való rokonságot jelenti, csupán egyetlen példát mondunk, de emlegethetnénk többet is: SEK-ély, CSEK-ély. A csekély vizű tónak sekély a mélysége.
Az S hangzóhoz természetesen elsősorban a suhanást, a zuhogó víz, a zuhé, zápor, a leeső víz, az eső hangja és neve társul a leginkább.
SZ-SZ-SZ-sz-sz-sz - esz, szö
Ugyancsak a gazdag hangutánzók közé tartozik. Az egyik ősi és természetes hangnak, amit az ember hallott, a SZÉL zúgásának, nagy szisszenéseinek, kisebb sziszegéseinek - szellő - megjelenítője. Aligha véletlen, hogy a következő szavainkban benne van: szó, sziszeg, szuszog, szív (levegőt), szusszan stb.
A beszédhez elsősorban levegő kell. Annak törvényei vannak. A magyar, amikor beszél - szájába jár ki-be szél és a szelet, szellőt még apróbb szeletekre szeli, szeleteli, amikor a szókat formálja -, a mondatban az első szót, a szóban az első hangot, szótagot hangsúlyozza. Dehát ez a természetes, hiszen általában ekkor van a legtöbb levegő a tüdőben és ekkor a legnagyobb a nyomás. Így akarva- akaratlan ez történik, ha kezdi kiengedni a szavakhoz szükséges levegőt.
Ugyancsak itt említjük meg, hogy a következő hangzók: s, sz, z és még a zs is, rokon hangzóknak tekinthetők. Sőt ide csatlakozik távolabbról a cs és a c. Ez megnyilvánul a hangutánzás közeliségében is. Például a szél zúg, süvölt, fúj, tutol. Tehát az f-j, valamint at hangzók is részt vehetnek a szél zúgásának, fújásának vagyis a levegő mozgásának rendes, természetes hangutánzásában. Azonban nincs szó véletlenről a magyar nyelvben. Miként a SZÓ szavunkban sem véletlenül található az eSZ, úgy a fö-pfű-fuj szintén természetesen fejezi ki a szelet, s a szél zúg, fúj, tutol - de tutol a kutya is! -a száj meg utánozza ezt a szavakkal is. A tutolás talán összefügg azzal a ténnyel, hogy fennáll a t-sz hasonulás lehetősége. (Nagyothalló kisfiam, annak idején nem tudta kimondani ezt a szót: szeretsz? Helyette ezt mondta: teretsz) Emlékezzünk, a finn sata (ejtése: szata) magyarul száz, ugyanakkor tuuli=szél. A minden bizonnyal korábbi Té változott, finomult Zé-vé. Megtaláljuk a magyar nyelvben is a hasonulást. Nem szűkséges különösebb megfigyelés ahhoz, hogy észrevegyük - az eszünkhöz jusson! -, hogy a TŰN és a SZŰN hasonló jelentéstartalmat hordoz. Magyarán, ha valami megszűnik, mint látvány, akkor az el is tűnik.
Van még jónéhány szavunk, amelyeket említeni kell, például a száll, szállong, szeles vagy szelel stb. (A szél két jelentésének összefüggése éppen úgy nem tisztázott, mint az él szavunké, noha van elgondolásunk az okokról, de még nem



tartjuk őket minden szempontból meggyőzőnek) Viszont érdemes akár már itt tárgyalni az emlegetett tűn-szűn szavaink összefüggéseit. Annál is inkább, mert az eSz hangzó után a Té következik. Az mindenképpen igaz, legalábbis a látás vonatkozásában, hogy ami megszűnik létezni - nem intézmény, hanem tárgy -, az nem látható, az el is tűnik. Azonban a TÜNDÉR, ha el is tűnik, nem szűnik meg létezni. Csak éppen a színét se látjuk! Úgy is szoktuk mondani, hogy se híre, se hamva. Nos a dolgok hamva, gyakorlatilag a színük. Az a fel-SZÍN, ami a dolgokon először föl-TŰN-ik. (S tüntetően az mutogatja magát! Ebben az esetben is az ún. visszacsatlakozó logika működik, hiszen a TŰN egyértelműen arra vonatkozik, hogy tovább nem látjuk és mégis a tüntet tüntetően stb. inkább feITŰNŐ lesz, mint elTŰNŐ.) Így azután arra a következtetésre juthatunk logikusan! -, hogy a tűn-szűn-szín szavaink között is összefüggés van. Lássuk csak miféle kapcsolatok lehetségesek? Nézzük a szavakat: szín, színe-java, felszín, színhely, helyszín, színes (víz-szín-t-es), szín-lel, szín-ész, szín-pad, szinte stb. Amikor valahova elmegyünk és valamit meglátunk, akkor annak a felszínét, azaz valójában a színét látjuk meg. (A tej színe-java a tejszín!) A színész ezért színlelheti megszűntét - halálát -, és így függhet össze a színészkedés a felszínességgel, azaz a látszattal és a látszat csal. Hiszen csak szín-leg hal meg, halálát szin-tén szín-leli a szín-házban a szín-ész. Szündér szavunk nincs, holott lehetne. De TÜNDÉR van és általában nőneműnek véljük. A szó végén találjuk a DÉR szavunkat, ami ugyancsak finom bevonata a mezőknek, fáknak, "Deres már a határ, őszűl a vén betyár", vagyis a fehér haj is deres, azaz ősz, miként a késő ősz jellemzője a dér. De nemcsak ez az érdekes, hanem a -der -ter jelenléte a testvérben, nővérben sőt, finnül ILMATAR a tündér - mégpedig levegőtündér, hiszen az ilma = levegő - és ezt még értenénk is, de mit keres a Toch-TER, BruDER, Schwes-TER, az angol sis-TER, bro-THER, és az egyik titokzatos égi jelenség megnevezésében THUN-DER-BOLT, ami villámot jelent. És így tovább. Mert még sorolhatnám a hol szorosan, máskor lazábban mutatkozó összefüggéseket, de se híre se hamva a megfelelő magyarázatnak! Csak elképesztő elképzeléseink vannak. S a felszín, az legföljebb tünet. A szüntelen szünet, az szünet nélküli tünet. A színtelen tünet pedig nem látható! Eltüntetni ügy is lehet valamit, hogy megszüntetjük és fordítva. Mindenesetre az ún, rikító szín a feltűnő, amiképp a hangos, zászlós tüntetés is feltűnő.
Mivel önmagát építő nyelv a magyar, sok SZER-SZÁM-OT, SZÁM-OS SZERKEZETET képes fölhasználni. (Lásd a nyelvújítás gyakorlatát, amikor is a bőség zavarával küzdöttek, de végül is mindazokat az újításokat befogadta a nyelvünk, amelyek beleillettek törvényébe, amik nem illettek bele, azokat kivetette, s így lett a hosszadalmas, nehézkes mozgóképből mozi, a zengő tamburából zongora stb.) A visszaható vagy visszacsatoló logika szerves része.
T-T-T-t-t-t - té, tö
A másik kemény mássalhangzónk. Kattog, csattog, pattog, üt, tett, tettleges stb. Fontos szerepe van a tárqy és a múlt idő jelölőjeként. A tett-ből akkor lesz valóság,



ha elkészült. A té-vesztés, mintha a Té vesztése volna, a tettben való tévelygés, tévedés megjelölése? Izgalmas példákat ta-lál-hat-unk a Té használatával, mégpedig visszahatókat is. Íme: tett, tét, tettet, tetettet, tetettettetett stb. De még érdekesebb kép áll elénk, ha tagolunk egy szót. Lássuk tehát: valaki valakinek adat-tat-tat-hat-ott valamit, de valakivel meg is tetethetett is valamit, ám az a valaki te-tet-tet-het-te is a tettét. Mert mondjuk nem volt tétje a tettének. Érdekes hangzónk a Té, ha olykor megtévesztően s tétován tévelyeg is.
Szópéldák: tat, tát, át, itt, ott, tó, tét, tű, üt, itat, etet, étet, étek, tétet, tétel (halvány második jelentéssel, valami nagyobb tétel vagy valaminek a megtétele), itta, ette, itatta, etette, tény, tényleg, TENNI, a tett és a tét között szoros az összefüggés. A télen és a tehetetlen ember között is van logikai összefüggés!
TY-TY-TY- ty- ty-ty - tyé, työ
Önmaga magánhangzókkal együtt is csak nagyon kevés szót alkot. Szavak: atya, atyafi, tyűha) stb. De előfordul a tyúk, gatya, kutya, kátyú, batyu, báty, fattyú, pityereg, pátyol-gat, pereputty (finnül perhe=család), fityma, fityeg, fütty stb. szavakban. Sok nyelvben nincs ilyen hangzó, tehát nem tudom hogyan kérdezik meg: Hogy ityeg a fityeg? Pedig ennek komoly jelentősége van! Szóval homályos ez, mondhatnánk fátyolos. Nos, mint köztudott, ha nem is eléggé, sok nyelvben nincs Tyé vagy Gyé stb. hangzó, olykor a két szót összevonva ejtik, ám az ábécéjükben külön nem szerepel. Itt említsük meg, hogy szakértők szerint az ősi székely-magyar rovásírásnak 47 hangzóra volt külön jele! Ez nagy szám, az átlagos ábécék hangzó-számánál legalább egyharmaddal több! (Érdekes költői találmány a tyütyörész kifejezés, de ha ilyen lehetséges, akkor komoran lehet tyutyorászni is?) De ne tyutyorogjunk tutyi-mutyian, tyütyörészve työrtessünk tovább.
U-U-U-u-u
Egyik legismertebb szavunk az "ú"-val az út, s nem véletlenül található az ugat, tutol, fúj, júj, húj-húj, s még az úgy, húgy szavakban (a régi jelentése is sötét sárga, esti, sőt inkább éjjeli csillagfény), s azt is jegyezzük meg, hogy a szél és a kutya is tutol, de főként ú-kat ugat, úkat mond, úa vessző, úa pont...
Érdekes fogalom, a már emlegetett után szavunk. Mert ugyan nem először emlegetjük ezt a szót sem, mégis visszatértünk hozzá. Finom és alappéldája nyelvünk építkezésének. Annak, hogy szinte sejtszerűen - amelyek közben mozognak és folyton átalakulnak - maradnak állandó alakzatok, ezeket nevezzük képleteknek, de korábban szótekéknek hívtuk őket. (Éppen azért, hogy élő TÉGLA-voltukat jelezzük) Szavak még: úr, bú, búj, csúcs, kút, cucc, fut, új, ujj, úszik, újra, ugrik, udvar s ezzel a szóval zárjuk a példákat. Válasszunk néhányat ezek közül. Az után végülis sajátosan összetett szó. Az első része az ÚT, a második az -on -en -ön leszármazottja. Miként az igen szavunk, amelynél az IG-hez (ez persze az EGY-gyel is összefügg!) társul az -EN. Ha ugyanis föltételezzük, hogy a



nyelv legkisebb részecskéi is ok-osan, értelemszerűen alakultak ki, márpedig minden erre utal, a nyelv oka, célja stb., akkor a ragok, képzők is valaha mind önálló jelentésű szavak voltak. Az "ig", mint határoló, határszó, valamilyen csökkent változata egy másiknak, illetve azért szólunk itt is róla, men az ÚT-ból az UTÁN tömör kialakulása logikus. Miként az OK-ból az OKOS alakult. Hiszen a megtett út után értünk el valahova, készült el valami. A dolgok teljesülésének útja van.
Itt már igazán csak egy szóra kérdezünk rá az illetékesektől. Éppen azért, mert nem célunk szavakat uszítani egymásra származás miatt, kérdezzük: az udvar szavunkés még sok más - valóban szláv eredetű? Ugyanis szüntelen azt tapasztaljuk, hogy a nomád nép - amely korának minden csúcstechnológiáját ismerte, ha nem így lett volna, nem maradt volna meg! - néma volt, hiszen száz meg száz alapvető fogalomra nem volt szava! Ez ostoba, szándékosan torzító (még Habsburg-eredetű), elnyomó, kisemmiző törekvések következménye! Nem szólva arról a nagyon alapvető tényről, hogy ma már minden ezzel foglalkozó, gondolkodó ember fölismerte, egyáltalán nem egyszerű dolog megállapítani felelősen a szavak eredetét. Éppen ezért kérdezünk rá, irt az Ú hangzónál is az udvar (út-vár, bekerített szilárd alapú, udvarú építmény?) tanított és erősen hangsúlyozott szláv eredetére? Főképpen ezért s erről másutt is szót ejtünk -, mert a dwaram szó megtalálható Kőrösi Csoma Sándor három - szanszkrit, angol, magyar - nyelvű szótárában is. Ott a szanszkrit szó, és a jelentése UDVAR (a court-yardi. Azért végre kezdeni kellene valamit az illetékeseknek a nagy székely-magyar tudós munkásságával. Ennek elhanyagolása a Magyar Tudományos Akadémia nem kis szégyene! Kérdés, meddig viselik ezt el? Hasonlót kérdezhetnék Bolyai János munkásságával kapcsolatban is. E rendkívüli emberpéldányok és teljesítményeik valóban a Himalája nagyságával mérhetők, de azért nem kellene őket s munkásságukat, éppen a Kancsenzönga örök hava és jege alá temetni!
Ü-Ü-Ü-ü-ü-ü
Magas és mély hangú változata létezik, akárcsak az Ú-nak. Hiszen például a hű szavunk hosszú ű-t tartalmaz, amíg a "hülye" rövid ü-t. Vagyis az illeszkedés törvénye szerint, az ű rövid-ü-t.
A következő szavakban is megtaláljuk, szokásunk szerint találomra sorolunk föl szavakat: üt, tű, fű, űz, ügy, hű, ük (a még régebbi ők?), ül, tür, rügy, hű stb. Érdekes példaként ezúttal is foglalkozunk néhány, a szemünk elé került szóval. Az egyik legyen talán az ÜGY, ÜGYEK, másként ÜGEK. E szavunk jelentése folyó, de inkább folyamat, noha Erdélyben van Feketeügy nevű folyó is. Eredetmondánk szerint - amit jó volna végre államilag egybefogni és belevenni a tankönyvekbe -, Ügek Álmos apja volt. Álmos anyja Emese (Arany szerint Eneh) álmában fogant, a fogantató a szent Turul volt, és Emese azt álmodta, hogy ágyékából királyok folyama árad ki. László Gyula szerint a legtöbb magyar törzs totemállata valamilyen ragadozó madár volt. S talán - hadd kalandozzunk kicsit -a Hunyadiak



címerébe sem csak azért került ragadozó madár (holló), mert a postagalamb szolgálatot Hunyadi János honosította meg hazánkban, (, Ki kopog? / Mi kopog? / Egy fekete holló! Nála még /A levél"/, talán azért is, mert Hunyadi Mátyás is a hun-magyar rokonság híve volt, erről írt Bonfini, nem titok, hogy a király biztatására. Nos elmondtuk ezt is, volt rá elég ok, azaz ürügy, előző folyamat, előzmény. A másik kiválasztott szavunk a nem is említett tűz, fűzfa is lehetne. Hiszen látvány és valós gyakorlat fűződik a megnevezéséhez. Belőle például kosarat fűznek s nem pedig fonnak. Igazában csak a fenéknél és a peremnél fonják a fűzet, a fűzfavesszőt, másutt ténylegesen fűzik. Mi mégis inkább a hű, hűség, hűséges, azaz hív szavunkat választjuk, mert ez is érdekes logikai kört alkot. Ki a hívünk? Aki hűséges barátunk. S kit hí-vunk magunkhoz? Hát a hűséges hívünket hívjuk. Aligha vitatható, hogy ez így van. S a nyelvünkben a szavak összefüggései is ezt jelzik. (Finn nyelven a hyvä jelentése jó! Ejtése: hűvel Azt se hallgassuk el, hogy hívünk heves ifjú, aki nagy hévvel képvisel valamit s hevesen vitatkozik stb. A régebbi hevesség - hév, hő - olyan nagy is lehetett, hogy a hév igazi hőssé tette az egyébként is heves ifjút. Sokszor olvassuk és használjuk HŐS szavunkat és nem gondolunk rá, hogy végső soron a hőséggel, forrósággal - forró fejű - függ össze ez a szavunk.
Az Ü-Ű hangutánzó s hangulat szavakban szerepel gyakran: hüm, üm, ühüm hűűű, hűha, ümmög, hümmög stb. (Mert üm-möket mond.)
V-V-V-v-v-v - vé, vö
Hasonulhat, miként erről korábban is szóltunk, fönnáll a p-t-v váltás lehetősége. Írunk példákat is. A píros-parázs-véres-vörös-veres-berzseny stb. kifejezéseket említettük. Valamint szóltunk arról, hogy aki perel-pöröl, annak arca el is borul, azaz bordó lesz, sőt vérbeborul, elveresedik-vörösödik-pirosodik, s bőre mint a parázs, kigyúl. Ezekben az esetekben a szótövek mássalhangzó képletei: P+R, B+R, V+R, ha úgy tetszik, három szó ez: pír, bőr, vér. Valóban mindegyikre azonos szín jellemző, a piros valamelyik változata. (Érdekes összehasonlítás jutott eszünkbe a Vé hangzóval kapcsolatban. Ugyanis finnül a baba vauva, benne van a Vé. A török baba szó jelentése apa, atya, papa, tehát a három rokon nyelvben is megvan a v-b- p és az is figyelemre méltó, hogy mit jelentenek! S ha már itt tartunk, hadd mondjuk el, hogy törökül a babaanne apai nagymamát jelent.) A magyar - besenyő? avar? - származású gőgös pogány urat, aki nem kívánt megkeresztelkedni s ezért élve temették el, Thonuz Oba néven ismerjük - gyönyörű verssel tiszteleg emléke előtt Juhász Gyula -, az Oba jelentése: apa. S magyarul a férfi rokon: ipa, a női: napa. (Az eM, eN hangzók jelenlétének sajátos szerepéről a magyar és más nyelvekben is, korábban szóltunk. A legérdekesebben ez az EMBER szavunk elemzésekor látható)
Szavak: ív. ví, év, óv, öv, vő, vej, ívó, vív, vívó, evő, vevő, övé, vaj, váj, vályú, vala, való. Tisztségei: Va-lami-Vé Vá-lik Va-laki. Szerepel olyan szavakban, ahol a



kicsik még azt mondják, lója, tója, fűje, s helyettesíti a Jé hangzót: lova, tava, füve stb. szavakban.
Z-Z-Z-z-z-z - zé, zö
Ugyancsak jelentős, ősi hangutánzó: zizzen, zizeg, zúg, zuhé, rezeg stb. Szavak: az, ez, ázik, izé, zűr, zúz, zúza, zár, ráz, réz stb. Jellegzetes a rozzant szavunk és kifejező, ahogy mondani szokás. Mintha benne volna a rossz és a rontott, roncs stb. jelentése is. Rokonuk a rozoga. (S beszüremlik a rom, romlás jelentése is) Azt aligha kell magyarázni, hogy a ZÚZA azért zúza, mert összezúzza-morzsolja a táplálékot olyan lények gyomrában (bögyében-begyében?), amelyeknek nincs foguk a rágáshoz. Rezzenetlennek nem voltunk mondhatók, amíg átbukdácsoltunkvergődtünk az ábécé hangzóin és levontunk bizonyos következtetéseket, fölhívtuk a figyelmet sokféle kapcsolatra, összefüggésre, ám aligha volt mindez teljes.
ZS-ZS-ZS-zs-zs-zs - zsé, zsö
Bozsog, bizsereg, zsizsik stb. ilyen szavak jutnak eszünkbe, noha ezzel nem merült ki azoknak a szavaknak a száma, amelyek Zsé-vel kezdődnek. De az sem mondható, hogy zsong a fejünk e szavaktól. Lássunk még szavakat előbb, aztán olyasmit mutatunk, amit eddig egyszer sem, ámbár szinte minden hangzónál szólhattunk volna erről is. Tehát a szavak: zsák, zseb, zsúp, zsír, zsenge, zsivaj és itt van az újkeletű szavunk a zsozsó, ami ugyebár pénzt jelent. Végezetül ígéretünk szerint néhány példa arra nézve, hogy mely hangzó-együttesekkel nem kezdődnek magyar szavak: zazs, zázs, zés, zsas, sisz, szizs, és így tovább. Mindez arra utal, hogy bizonyos hangzók egymásutánja, minden bizonnyal formálási, ejtési okok miatt kizárja a szavak kezdését, alkotását. Nyilvánvaló, hogy erre nemcsak a sziszegő és zizegő hangzók közül hozhatunk példát százával, ha kell, hanem a többi hangzókra is érvényes mindez.
SZÓRAGOZÁS - SZÓRAKOZÁS
Vissza kell térnünk az említett példához: -ban, -ben. Mély és magas hangrendű helyhatározó rag. A szavak végén illeszkedik. De ahogy jeleztük, a ragok, képzők, sőt a jelek is előfordulhatnak a szavak közepén és elején is. (Ide illeszthetünk mi is egy példát: a SOK szavunkból "elvont" K hangzó a többesszám jele, de nem lehetséges, hogy emiatt érezzük, hogy az IKRA vagy az IKER szavunk egynél többet jelent? Legalább kettőt, mint a török, kettő jelentésű ibi szó? Ami ikrás, azon valamiféle ikra-jelleg látszik, nem kell többes számot használnunk ahhoz, hogy érzékeljük, az ikrás anyagban sok ikraszerű dolog van. Az iker szavunk is legalább kettőt jelent - ilyenkor már a legtöbb nyelv többes számot használ! -s ha hármas vagy négyes ikrekről van szó lám a Ká is kétszer van már benne a szóban: ik-rek! akkor jelezzük azt külön, valamilyen számmal is.) De lássuk végre az először említett példát:



-BAN, -BEN
Ezúttal tegyük a szavak elejére, szótőnek és képezzünk belőlük szavakat: BAN-da, tehát olyan embercsoport, amiBEN többen vannak együtt. S mivel mély hangú a szótő, mély hangú lesz a képző is. Ám ha megkérdezzük, vajon a csoport, együttes stb. jelentést a banda szavunk a BAN szórésztől vagy a "da" képzőtől kapta-e? Akkor alighanem egyértelmű a válasz, hogy a jelentéstartalom lényegét a "ban" adja. Hasonló a helyzet a BEN-dő szavunkkal kapcsolatban is. S az az érdekes, ha azt akarjuk kifejezni, hogy a nevezett dolgon belül - bévül, belső és bél, mert az béleli ki a belső helyet - ott van valami, akkor a szótő ismétlésével tehetjük ezt. Íme:
BAN-da-BAN vagy: BEN-dő-BEN
igaz, a nyelv, hogy kerülje az egyhangúságot - szó szerint azt! -a szóképző "da"-ból "dá"-t csinál, megmagasítja és dallamosabbá teszi a szót. Azt is láthatjuk, hogy sem a banda, sem a bendő nem elvont fogalom. Valódi, szemmel és tapintással számolással! - is érzékelhető és körülhatárolható mindkettő. A magyar a valóság nyelvel Olyannyira igaz ez, hogy minden alapvető szavunkat logikusan vissza tudjuk vezetni, mint virágtól, levéltől az ágakon és törzsön át a kapcsolatot a fa gyökeréig. S miként maga a nyelvünk bizonyítja, ugyanez a rag található a banda, bandita, bandéríurm stb. szavainkban, ez határozza meg azok jelentéstartalmát! Ez aligha vitatható. Mivel egész nyelvi rendszerünk lényege ez, aligha vitatható komolyan, hogy ezekhez a szavakhoz a magyar nyelvek több köze van (és eszköze!), mint bármelyik másik nyelvnek. Folytassuk azonban a másik fontos megállapításunk igazolását. Azt, hogy minden elvont fogalmat jelentő szavunk visszavezethető a valósághoz. És természetesen fordítva is igaz ez:
BEN-sőnkben vagy: BEN-sőséges,
mindkét esetben már elvont fogalomról van szó! Például: "Egész bensőmet átjárta... " Vagy:, Jó, bensőséges hangulat alakult ki. " Megint aligha vitatható, hogy a "benső" nem a gyomorra vonatkozik, nem egyes szervekre, nem is valós testrészekre, inkább a lélekre. Főként a bensőséges hangulat esetében lesz ez azonnal világos, ám az előbbi példánál is teljesen nyilvánvaló. (A nyilvánvaló" szavunkról külön és hosszan szólunk majd) Nos ez a fajta nyelvi rendszer mutatkozik meg a GÁT-ol-GAT (gat-ol-gat) vagy a TOL-vaj-TÓL (tol-vaj-tol) stb. szavaink, ragjaink esetében is. Sőt, sokkal több hasonló nyelvi megnyilvánulást is bemutatunk később, ezek csak ízelítők! (Az "íz" szavunkról külön tanulmányt közlünk.) Persze, az alaposabb körüljárás majd még jobban igazolja eddigi állításainkat!
Alighanem itt kell említenünk, hogy e ragok is ragozhatók, nemcsak képezhetők. Például ebben, abban, amabban. Sőt, bennem, benned, benne. Így is használható: benti. S ennek a helyhatározónak ősi rokona lehet a -van -ven, de talán ezt már



másutt emlegettük. (Negy-ven, öt-ven stb) Annyi -van -ven persze tízzel szorozva, ebben-abban a számjegyben.
SZER-SZOR-SZÖR: több-SZÖR-öznek, SZOR-oznak
E három képző, rag (?) bizony előfordulhat a szó elején: SZOR-galmas, a szó végén: sok-SZOR, a szó közepén: sok-SZOR-oz, ki-SZÓR-ja, illetve a másik kettővel néhány előzetes példa: rend-SZER, rend-SZER-int, kénySZER, SZERkezet, meg-SZER-ez, tehát akkor több-SZÖR-öz vagy RÉSZ-el, (tisztel = osztozik), SZER-ét ejti a RÉSZ-vétnek stb. Lássunk példákat a szóképző, szóalkotó lehetőségekre:
SZOR--galom, -galmas, -oz, -zat, -zó, -síroz, -vény, -ít, -ítkozik, -ong, -ongás, -ó, ul, -os, -írás stb.
Lássuk a szavak végén: hány-SZOR? Néhány-, pár-, sok-, három-, száz-, hányad-, számtalan-, utol- stb.
SZER--vez, -vezer, -vező, -vetett, -vezettség, -ves, -int, -elő, -tartás, -tár, -ény, énység, -relen, -elem, -keszt, -kosztő, -kezet, -szám, -ez, -te stb.
A szavak végén: rend-SZER, egy-, két-, ezer-, kény-, ék-, fű-, fé-, és így tovább SZÖR--nyű, -nyeteg (SZÖR, mint sok apró RÉSZ? ), -én-szálán stb.
A szavak végén: elő-SZÖR, több-, öt-, ötöd- stb.
Természetesen ezek csak példák és legalább MÉG-EGY-SZER ennyi szót képezhetünk e szorzó, szorító, szerző, szervező stb. képzőkkel. S ne feledjük, az összeadás meg-je az előbb a még alakban jelent meg!
Végezetül jellemző példákból említünk néhányat, azokból, amikor a szer- szor-szőr a szavak közepén helyezkedik el: egy-SZER-ű-sít, kény-SZER-ül, több-SZÖR-öz, meg-SZOR-oz, rá-SZÓR-jn és így tovább. Még ez az utolsó, kétszeresen - elöl s hátul! - ragozott álak is ide tartozik s teljes joggal, ahogy a szét-SZÓR-tan stb. is. Íme e három magyar nyelvi elem, itt előttünk, mintegy hetven szó formálásában vesz részt és egészben vagy részben (RÉSZ, RÉSZeI, RÉSZes stb), de azonos jelentéstartalmat képvisel. Ám ahogy említettük, a lehetőség minden bizonnyal megközelíti a kétszáz szót!
Nos, "Mely nyelv merne versenyezni véled" édes, ékes, magyar anyanyelvünk? Mely nyelv tudna?!
Az eddig felsorolt példák is bizonyítják, hogy milyen lehetőségeket rejt a ragozás, képzés, valamint a hangzók tisztségviselő szerepe, illetve alaki és helyi értéke. (Nem kell hozzá különleges képesség, sem képzelet, hogy erről képet alkossunk szerény- SZER-én, az "én" lefokozása, le-SZOR-ítása - képtelenségünkkel is)



Talán mégis itt kell említeni azt a sajátos példát, amikor csupa magánhangzó alkothat beszéd közben szót. Valóban kizárólag beszéd közben, mert az ilyen és hasonló szavaink ezrei nem szerepelnek semmiféle szótárban. Magyar nyelvű beszélgetésben ugyanis előfordulhat ilyen szó: "aié-e? " Abban az esetben, ha ezt így használjuk: fiaié-e? Rögtön érthetővé válik, hogy olyasmit kérdezhettünk valakitől, hogy pl. ez a birtok a fiaié-e? Ez sem akármi, hiszen az eredeti alapszó: a fi. A fia már birtokos raggal értendő. Ám lássuk az egyik, csupa magánhangzóból álló, érdekes szavunkat, amit beszéd közben használhatunk. Mondjuk, hogy betűket festünk, mindenki más és más színűre. Ekkor kérdezi meg valaki, hogy "A piros Laci aíé-e? " vagyis Laci píros színnel testi-e az "a" betűket? Mert mondjuk, a zöld szín Joli béié. Vagy betűket írunk és azt mondom: az én gyéim szebbek! A te léidnek furcsa kunkoruk van. A te óidnak nagy a pocakjuk. És így tovább. Nagyon hosszan sorolhatnánk a ragozó tulaj-donságból adódó lehetőségeket. Másfajtákat is, amelyekről a későbbiek során szót ejtünk.
Jellemzője még a magyar nyelvű beszédnek a hangsúly. Mondatban az első szót, szóban az első szótagot hangsúlyozzuk. Nevezhetnénk ezt természetes hangsúlynak, hiszen a beszéd kezdetekor van a legtöbb levegő a tüdőben és akkor a legnagyobb a nyomás. Emlegettük már a többes szám és a tárgy jelét is. (Ahogy minden bizonnyal a "sok" szavunkból való a "K" és talán az sem véletlen, hogy a "tárgy" szavunk a "T"-vel kezdődik?) A tömörítés nyelvünk fontos tulajdonsága. Nem először mutatom be azt a mondatértékű szót, amihez hasonlót természetesen és könnyedén alkothatunk és használunk is magyarul, s amelyet az angol nyelvvel vagy a némettel csak hat-hét szóval lehet kifejezni. Íme a példa: MEGHÍVATTATHATNÁTOK. Például arról beszélünk, hogy valahol valamilyen érdekes vagy fontos záttkörű rendezvény lesz, erre mondjuk, hogy meg-hí-v-at-tathat-ná-tok. Érdemes volna megszámolni, hogy hány szó van benne? Az alapszó, a hí, vagy hív. Az-tán lehet hívat, hívattat, hívathat és így tovább. Még jónéhány szót találunk benne. De azt is rögtön mondjuk el, hogy magyarul is körülírhatnánk: szóljatok neki, hogy hívattasson meg vagy intézzétek el, hogy engem is meghívjanak stb. Látható megint nyelvünk ragozó voltának rendkívülisége! De akár itt is idézhettük volna Kölcsey egyik közismert szavát:
"Bús DÜLEDÉKEIDEN"
Hány szó is lehet ebben az egyetlen szóban? Nézzük: dül, düle, düledék, düledéke, düledékei, düledékeid, s düledékeiden. Legalább ennyi. Aligha lesz feles-leg-es erről is szólni másutt, ahol szintén be lehet mutatni, hogy mindezek miként illeszkednek a nyelv színes szövetébe.
SZÁMOS SZÁMTALAN SZÁMADÁS
Én - van - egy- igen, töméntelen sokaság



1.
Számot adok a szám szavunkról, számosat és számtalant. Érdekes változatainak se szeri, se száma. Számot adok, noha nem vagyok számadó. Ugyanis annak idején a számadó, mint például a tekenyei juhász számadó üknagyapám, ugyanezt tette, amikoris tavasszal kihajtotta birkanyájat a legelőre. (Vagy a juh-nyájat, hogy fejlődjön a gyap-juh!) Négyszögletesre faragott botra rótták a birkák mennyiségét azaz a számát -, majd középen kettévágták a botot. Az egyik fele maradt a gazdáknál, a másik a számadónál, aki aztán ősszel, megint számot adott, amikor számot adott át! A hosszában újra egymáshoz illesztett botok mutatták, hogy kinek mennyi volt a rovásán. Nyilván az életre jöttekről - ellésekről, hiszen ell, él stb. külön számoltak el. De nem számoltak le, csak el. Persze ebbe is több dolog belefér. Az elszámolás is lehet bot-rányos - mondjuk, ha bottal vagy netán fokossal történik - de a leszámolás már többet sejtet! Ez már másfajta fokozat! Lám ebben is benne van a fok, se szónak is kapcsolata van a mennyiséggel, nagysággal, aránnyal.
Dr. Borbola János, aki Hollandiában kutatja a közép-egyiptomi ősi képírást, annak ragozó lehetőségeit, hívta föl a figyelmemet arra, hogy a fokos nem egyszerű ütőverő szerszám, hanem annál több. Joggal töprenghettem e megjegyzésen és ma már nem is véletlenül gondolhatom, hogy az őse sajátos "iránytű" lehetett, és a nevét talán a fémre vésett fiókoktól kapta. Nagyon régi kőrajzokon is szerepel s ha meggondolom, hogyha a nyele hosszában az ismert csillagra nézek, akkor akár éjszaka is tudok tájékozódni, különösen, ha e fegyverszerű eszközön fokok is vannak! S a nyelétől egyenessel, mondjuk nyílvesszővel meghatározom a sarki csillaghoz való viszonyt. Hasonlóan működik az ún. sextáns, a tengeri hajózás "fokosa". Sőt, ha már itt tartunk, hadd említsem, hogy 1982-ben az északi sarkkör átlépésekor diplomát kaptunk Finnországban, Rovaniemi, azaz a Lappföld fővárosától északra 11 kilométerre. E diploma neve Napapiiri Diplomi. S azt is tudom, hogy a piiri jelentése kör, azaz e szóban benne van a pörgés, forgás. Ebben az esetben a latinból származtatott navi a p-b-v hasonulat nyomán magyarul is olvasható. Vagyis "napkör". És ez igaz is, mert körben a földgolyón az északi féltekén, addig "megy föl" a nap, onnét "fordul vissza". Vagyis a navigálni szóban benne van a magyar "nap" szavunk, ami szerint a hajósok nappal tájékozódtak, Valamint, akik így tájékozódtak, azoknak valami sejtésük lehetett a Föld gömbölyűségéről? Egyáltalán, az ezzel kapcsolatos számításokról, Sok jel mutat arra, hogy régi eleink, akik ezt a nyelvet beszélték, több tízezer éve tudtak arról, hogy a Föld gömbölyű!
E kis kitérő után adjunk csak továbbra is számot a SZÁM szavunkról, hiszen a Kedves Olvasó is azzal számol, hogy erről készítünk számvetést. Nos, azt is állíthatom, hogy a szám én vagyok! Hiszen a nagyon fontos, személyemre vonatkozó birtokos viszonynál a nekem, s a részemre helyett azt is mondhatom és mondom is, hogy számomra. Sőt ragozhatjuk: számunkra, számotokra és így tovább. A dolog azonban akkor válik igazán érdekessé és izgalmassá, ha azt vesszük számba, hogy bennünket kik tartanak számon? S hogy ránk kik számítanak



és mi kikre számíthatunk, jóban-rosszban. Mert ha nem számítok, akkor számíthatok arra, hogy rám se számítanak, nem vagyok számukra számottevő s talán végső esetben nem is vesznek ernberszámba! Magyarán: a szám szavunk kifejezi az elemzést, a gondolkodást, illetve az eszmeképzés! Aki számolt ezzelazzal, az gondolkodott, s ha elszámolta magát, akkor rosszul gondolkodott. De minden bizonnyal a számnak ősi, valóságot hitelesítő jelentése volt, illetve van máig is, bár már elfeledtük. Ezt bizonyítja az emberszámba való vétel kifejezés is.
Ez az egyik kulcsszó a sok közül. Itt Iátszik, hogy a számbavétel ősi jelentése az volt, hogy valakiről tudomást vettek, a létét hitelesítették. A magyar olvasta a pénzt. Nagyanyám annak idején Zalában, azt mondta esténkint: "Fiam, olvasd meg a csibéket. " - és mielőtt behajtottam volna őket a katrócba, "megolvastam", azaz: megszámoltam őket. Ő maga pedig, amikor az olvasóval, rózsafüzérrel imádkozott, számolta annak gyöngyeit! Talán ez is ad némi magyarázatot ahhoz, hogy miért van külön írástudó szavunk, amíg olvasástudó nincsen? De az valószínű, hogy az írástudó nemcsak az írás módját tudta, hanem ismereteiben jelen volt az IRÁSBÓL jövő tudás, egyúttal természetesen számolástudó is volt! S mivel a számnak jelentése volt, egy-egy szám hangzó-betű is volt. Azaz a magyar nyelvben a megolvasni a pénzt azt is jelentette logikusan, hogy aki ismeri a számokat, az miközben olvassa azokat, számol is. Sok köznapi szavunkban is előfordul a szám. Íme néhány példa: számla, számláz, megszámol, kiszámol, beszámol (ó), fölszámol, számvevő, szerszám, számszeríj, sorszám, számsor, hétszámra, számtan, leszámol - nemcsak pénzt az asztalra! -, számottevő, számoz és így tovább. Alighanem elég sok szavunk kimaradt a felsorolásból, de most nem is kívántunk e vonatkozásban a teljességre törekedni, inkább a figyelmet szerettük volna fölhívni arra, hogy a magyar nyelvben a szám nemcsak köznapi jelentést hordoz, hanem sokkal többet, ha tudunk róla, ha nem. Akivel végleg leszámolnak, azt nemcsak száműzik, számkivetik, hanem azt megsemmisítik! A leszámolásba gyakran, s természetesen beleértendő maga a halál is. (Ide kívánkozik a megjegyzés: a semmi, a nulla, a zéró is számjegy, ezt jól jegyezzük meg!) Nos, folytassuk, hogy minél több legyen a rovásunkon, rójuk utunkat e papírfehér rónán, de ne rovottmúltúan!
A szám szavunk mássalhangzó képlete az SZ+M. S ahogy nézzük, aligha véletlen, hogy a SZEM szavunké is ugyanaz. Hiszen akit számításba vesznek, a legfontosabb tanú a szemtanú, aki személyesen volt jelen, ezért jelenti a legtöbbet, mert saját szemével látta - tán mint látogató és szemlélete, nézete, véleménye perdöntő. A szem szavunkkal tanúsítunk, ezért a legfontosabb a szemtanú, mert jelen volt! S kifejtheti nézetét. Nyelvünk logikusan a szem szavunkból képzi a személy, személyiség vagyis a létező ember rokonérzelmű kifejezését is. A belső, egymásra utaló és mutató nyelvi logika fontos alapja nyelvünk rendszerének. De a szem szavunkkal valóban számolunk. A gabona, búza stb, gyűjtő fogalmak. De az egy vagy két szem búza, no meg a szemerkélő eső, a szemelvény, szemle, szemelget, már aprólékosabb részletezés. Ennél többet szemernyivel sem kell mondanunk. Reméljük, hogy számukra sem semmitmondó e néhány sor. Joggal számolhatunk azzal, hogy a szám szavunk mögöttes, ősi értelmezését nem számolta föl az idő.



Erre volt jó a mi számvetésünk, számot nem adó számadásunk. (Ámbár nagyanyám azt is mondta: ne szólj szám (ot), nem fáj fejem) Természetesen a ragozott száj szavunkról van szó, ám ezzel a "szójátékkal" bocsánatos bűnt követtünk csak el. Ugyanis arca utalunk, hogy elég gyakori alapszavak és ragozott, képzett szavak formai azonossága, miközben általában nincs köztük közvetlen kapcsolat. Magam ezt gyakran számba vettem (nem úgy mint a cukrot). Lám ezzel nem számoltam másként, mint törvényszerű egybeeséssel, ami azonban a nyelv lényegéből következik. Ekként tartottam számon, de ez mintha számon tartott s számon kért volna tőlem valami tudást.
Ide tartozhat a szán, mint rászán, megszán, valamint a szán (kó). És így tovább, kiki találhat hasonló szavakat. Ezek mögöttesében az a tény áll, hogy a magyar ábécé hangzói egyedül, másod- és harmadmagukkal még külön tisztségviselők is. Például betűket rajzolunk és azt mondom, hogy az én "á"-m szebb, mint a tiéd, mint a te ád. Ezt szóban így mondom: "az én ám, a te ád". Ámbár, ha leírom akkor hasznos az előbbi módon közölni. Ugyanígy a te "a"-d vagy "á"-d stb., ilyenkor a mondat teljes értelme határozza meg a szó jelentését. Ebben meg lehet egyeznünk. A ragozóképző módból következnek ezek a játékra is sokszor csábító lehetőségek. Ismerős ez a mondóka: "Egy kis pesti vendéglőbe, egy kispesti vendég lő be. " És így tovább. Ám az ilyen lehetőségek is gazdagítják a nyelvet, mutatják páratlan képességeit. De főként azt, hogy mindez a ragok és képzők használatának egyenes következménye.
Itt érdemes, sőt, szükséges megállni és előre jelezni, hogy alább az ŐSEGY fogalmát éppen úgy ide soroljuk logikusan, és jelentőségéhez méltóan, mint a szám (szem) SZ+M azonos mássalhangzó képletét, ami pontosan és törvényszerűen veheti föl a Z+M (zöm, zömök), illetve a T+M változatot, (tömeg, tömérdek, támad). Ezek azonos rendszer alkotóelemei.
Mindezekről alább érdemes lesz részletesebben is szólni. Meg is tesszük, mert roppant izgalmas rendszer áll elénk nyelvünkből és újabb adatokkal bizonyítja annak rendkívüli voltát.
2.
Kezdetben vala a fölismerés, az ősegy, az ig, tgg, tga, igaz, ige, igen Eg-ész-ség-es ig-énv íg-éret
A magyar nyelvnek ősibb, alapvetőbb köze van ma is a logikához és a számtanhoz, mint bármely más nyelvnek. Igaz, ezt nem a többi, netán valamennyi de mennyi vala? - nyelv ismerőjeként állapíthatjuk meg, hanem például abból kiindulva, hogy a magyar a tiszta hangzók nyelve, ragokkal, képzőkkel a legtöbb szóváltozat létrehozására alkalmas. Őseredete a valóságban gyökerezik, csakis onnan lehetséges a megközelítése. Alulról építkező, jelentés összeadó, összegező. Szigorú logika nélkül nem is működne. (A magyar tréfásan azt is mondhatja, hogy "Az én



házam házabb. "Azaz, szebb, jobb ház, mint a tiéd) A fönti alcímben az "egy" szavunkat úgy írjuk, ahogy annak idején vagy nyolcszáz éve a Halotti beszéd szövegéből ismerjük: ig, igg, de meggyőződésünk, hogy ez szerepel az igaz, iga, ige, igéz, tán az "igenelt igény" és az ig-en szavunkban is. Az utóbbiban mint ragozott helyhatározó. Ám nem akármilyen! Hiszen azt mondjuk: eddig és ne tovább! Házig, falig, odáig stb. És nem tovább. Határt szab ez a helyhatározó! S amikor azt mondjuk, hogy igen, akkor egyetértünk!
Vagy: megegyeztünk, egyezségre jutottunk egyezik a véleményünk. (A nyelvünk ezt is kifejezheti más-képp-en, például azonos a véleményünk, egyformán gondoljuk stb.) S ahogy másutt is jeleztük, ezt akár számokkal is leírhatjuk. És az írás szavunkat használjuk a számok lejegyzéséhez is. Nincs külön szavunk a számok leírására. Viszont a "számontartás" betűkkel lehetséges, miközben a leírt számokat kimondjuk, mintha betűket olvasnánk: Íme:
0, 5+0, 5=1 Vagy így is: 1/2 + 1/2
Most olvassuk tehát a számot. Kimondva e két számtani műveletet, így hangzik a mondat: "A felek megegyeztek. " Vagy "A két fél egyezségre jutott. " A két fél egyenlő). Az történik, amiről már szóltunk: olvastuk a számokat, mintha szövegek lettek volna, a képzéssel, ragozással pedig összeadjuk a hangzókat, szótagokat, mintha számok lennének. De hiszen azok is, jelentések összegei. Így alakul ki a szavak, látványosan az összetett szavak jelentéstartalma. Mielőtt az "egy" szám- és jelkép jelentéséről beszélnénk, jelezzük, hogy ezek az érdekes szavak ekkora, akkora, valójában közeli és távoli arányokat jelentenek. Alighanem az ekkora szótöve az "ek", magába foglalja az "egy" fogalmát. Akárcsak az emlegetett eg-ész vagy eg-ész-ség-es szavunk. Az egészséges jelentése az, hogy teljes. Nincs hibája, másként kifejezve: hibátlan. Tehát a csecsemő, a kisgyerek először egyekre különíti el a világot, aztán később fedezi föl az összefüggéseket. Ezek megtalálásának egyik módja a szüntelen kérdezősködés. De a lényeg az, hogy az ősegy hatás a továbbiakban így is működik. Amikor azt mondjuk, hogy mekkora -a kérdező "m": milyen, meddig, mikor stb., jelen van! -, végül is arról ér-dek-lődünk, hogy az a dolog milyen nagy vagy milyen kicsi. De akármekkora, az egész felől tudakozódunk. És amikor ér-dek-lődünk, egy kissé azt is tudni kívánjuk nagyon gyakran, hogy az, amiről szó van, mennyit ér. Miközben azt is megtudjuk, hogy meddig ér. Ha például telekről, kabátról, vízmélységről stb. van szó. Így függ össze - és még sok más-féle-képpen! - az ér-deklődés és az ér-ték, aztán még az érdemesség is. (Mintha a "mér" szavunk tömören ezt is jelentené! Aztán a "méret", a "mérték. és így tovább. És ne feledjük a kérdőszavaink "m"-jét) A továbbiakban az ősegy fogalmát még alaposabban elemezzük.
Ugyanis a magyar számára az az eg-ész, eg-ész-ség-es ember, a teljes EGY ember, akinek két szene, két karja, két keze, két válla, két lába, két füle, két térde stb. van. (Ne feledjük, most is féltérdre ereszkedünk!) Ezért, aki félvállra vesz valamit, az nem törődik a dologgal. Aztán az együgyű másként féleszű, félkegyelmű. Az "ügy'



jelentése folyó. (Másutt is jeleztük, hogy Erdélyben ma is van Feketeügy nevű folyó.) S egyébként, hogy mennyire összefügg logika, számtan, nyelv és őstörténet, Álmos apja volt Ügek vagy Ügyek. És Emese Emesü, Eneh - miről álmodott? Hogy a Turul vagy sokak szerint Turuj -a foló, folyó szavunk is mutatja a lehető hangváltozást - áldott állapotba hozta ősanyánkat, akkor ő azt álmodta, hogy ágyékából királyok folyama ered- ugye, mint a forrás, patak, folyó ered -, folyók fakadnak. És a nyelvünkben az ügyes ember általában ok-os ember is. Számon tartja a folyamatokat és az összefüggéseket. Jól érzékelhető, hogy alig van olyan bővített mondatunk, amely ne függne össze számtani, mértani, viszonyítási arányokkal, vonatkozásokkal! Tehát egyet mondunk, általában kettőt értünk.
Így lehet magyarul a fél pár cipő, egy cipő! Mindig legalább kettőre kell gondolnunk, s csakis emiatt érthetjük, amit közlünk, ha azt mondjuk: egyenlő, egység, egyenlet, egyenleg, egymás, együtt, együttes, egységes, egyezség megegyeznek, egyezkednek, egyező, egyveleg, és nagyon hosszan sorolhatnám a példákat. Innen, e logika gyakorlatából alakulhatott ki például a feled, felejt szavunk is. Mivel nem egészen tudott valamit, csak félig azt el is feledte. És az igazi felelet lehet csak a jó válasz, ami a kérdést kiegészíti! Mert végső soron azt is mondhatjuk, langy a pontos, jó kérdés tartalmazza a választ. De lássuk csak ezt a szót is közelebbről: ki-eg-ész-ít-i. Ott van az egy, az egész! Mindez arra utal, hogy a magyar nyelv a legősibb - mert legkényszerűbb! - gondolkodási rendszert építette föl és őrzi máig.
Bár maga az ősegy jelenség egyetemes.
Folytatni kell annak az állításnak a további, sokszori vizsgálatát és elemzését, amelyet emlegettünk, vagyis azt, hogy a magyar ember akár tudja vagy sejti, akár nem, a kettes számrendszer szerint gondolkodik és beszél. Egyébként - az egyéb nem más, mint az "egy" tokozása: egyebb! S nemcsak az egység szavunk hordoz alapvető ellentmondást, ezért elvont fogalom, hanem a kétség szavunk is. A világ dolgai természetesen egyekre különülnek. Ez az első látszat. S akkor van gondunk, ha valamiből kettő vagyis több van. Tehát két dolog közül kell választanunk. Innen származtathatók a kétkedik, kételkedik, kétely, kétség stb. szavunk. Sőt, még a kétségbeesés, kétségbeejtő is. A kételkedés a kettő, két szavunkból következik, de ez így van a német nyelvben is, noha nem ilyen következetesen működik a der Zweifel, azaz a kétség szó, mint a magyarban. A német nyelvben megjelenik a "doppel" stb. Az angolban pedig nem ez a rendszer található. S különben is, a magyar nyelvben a fél (I/2-ed), az egy (1), valamint a kettő (2) egymáshoz való viszonya érdekes igazán.
A "fél" és az egy viszonya rugalmas. Amikor ugyanis azt mondjuk, hogy a "felek tárgyalnak", akkor nem azt kell érteni, hogy két félember beszél, de még azt sem, hogy két-két vagy három-három ember összeült. Lehet a tárgyalás résztvevőinek megjelölése páratlan szám is. E szempontból a lényeg az együttlét - ez a szó is együttlét, az összegyűlést, az összegezést is jelenti -, tehát az ügyfelek, egyezkedő



felek létszáma külön-külön eltérhet. Az összeg jelentheti az ősszes egyet, az összegyet, összeget. Nyelvünk úgy értelmezi az egyezkedést, hogy mind a két "fél" képviselői - akik a saját képüket viselik s erre van képük!? - összeültek. Csakis ekkor érvényes és teljes, vagyis egész, éppenséggel EGY a tárgyalás, amelynek következménye az egyezség, a megegyezés. A szemben ülő "felek" száma lehet négy három, öt négy és így tovább. Nem a számtani eredmény adja a teljességet, hanem a "felek" összeülése, Talán itt már utalnunk kell arra, hogy "pár' szavunk, ami általában kettőt jelent, nemcsak többre vonatkozhat, hiszen a: "voltunk ott páran", azaz kettőnél többen, lehettünk tízen is. De jelenthet egyet is. Ha ezt kérdezzük: Hol van a kesztyű, a cipő stb. párja?
Ebben formában a pár- ja egyet jelöl. Kérdezzük németül, hol van a cipő párja? "Wo ist der andere Schuh? " Ez azonban szó szerint azt jelenti, hogy hol van a másik cipő? Igaz, a magyarban a "másik" is egyet jelent, gondoljunk a másfél kiló, másfél liter stb. kifejezésekre. Amelyek azt jelentik, hogy egy és fél. Viszont a "másik" az lehet a "második", azaz a kettedik. Ám valójában az egynek a mása! Vagyis az is egy, ahogy az egy-más szavunkban is két egy van jelen.
Igen, mintha a párja pár-i-a lett volna. Az "i" hangzó a maga többes birtokos szerepéből alakulván, akár az anyja, apja stb. alakokban. De birtokos ragozás esetén, például, párom, párod is egyetlenegyet jelent nem többet. Íme a bizonyíték arra nézve, hogy nyelvünk ragozó volta hányféle, finom belső tulajdonságot is jelent.
Az "egy', a "pár" és a "fél" szavunk szerepeiről még sokszor kell szólunk. De ne feledjük például ezt a magyar kifejezést: "Egy az Isten! " Vagyis egyedülien hatalmas, mindenható. Már ebben a szóban is csupa matematikai jelentés található. Íme: a minden, ami összeget, összegezést jelent. A ható, hatás, hatvány stb., ugyancsak számtani művelet! Amiként másutt említettük, ám itt mégis újra szóba kell hozni, a magyar KÖRRÉ ZÁRJA a számokat. Ugyanis a világűr megnevezésére - számláló, nevező! - is két szavunk van. Az egyik a világEGYegyetem, a másik a világMINDENség. Látható, hogy az egy egyenlő mindennel! Az Egyisten-t ezért lehet mindenható-nak értelmezni. A valóságban is így egész a világ. Ősi tudás logikai körébe zárja nyelvünk azt a tényt, miszerint ahhoz hogy egy ember szülessen, kettőre van szükség! (Eredendően ezt nem cáfolhatja a klónozás sem, mert ott már eleve a kettőt együtt másolják! Em-lítsük itt az EM-BER szavunkat, amely szintén páratlanul magába foglalja a nőt és a férfit. Tehát újra a kettő jelent egyet! Erről másutt is szólunk.) És itt újra álljunk meg. Az "együtt" legalább kettőt feltételez, az együttes szintén egynél több személyt. Akik összegyűlnek, ahogy Zalában mondják "összütt" vannak. Az előbbi megjegyzés, hogy a "kettőt együtt másolják", igencsak izgalmas magyarul. Mert az "együtt" már többet feltételez, legkevesebb kettőt, de a másol is azt jelenti, nemcsak azt jelenti, hogy egynek a mása, hanem, azt is, hogy aki másol, az sokszorosít!
A számtalan szám én vagyok -emberszámban számítok



Folytatva az előbbi gondolatot, a "másol" azt jelenti általában, hogy létezik egy eredeti és abból lesz a másik, a másolat. Tudjuk, nem azt mondjuk, hogy egyedik, hanem első, és nem is azt, hogy kettedik, hanem második. Tehát a csodálatos egymás szavunkban tényleg két egy van jelen! Az első egy és a második egy. Aki nem hiszi, gondolja el, hogy mennyi is a másfél liter bor? Ahogy ezt is említettük már. A másfél liter vagy másfél kiló az bizony egy és fél liter, egy és fél kiló! Íme a nyelv, mint mindig, önmaga alkotta meg a bizonyítékot! Ha azt mondjuk például, hogy ezt vagy azt másképpen csináljuk, adjuk-vesszük, kérjük, visszük, rajzoljuk és így tovább, akkor az azt is jelenti, hogy leg-alább egy-féle-képpen már csináltuk vagy csinálták. És bizony az a másféle is újra egyféle lesz. Csupa számtan tehát és logika.
Többször említettük az egy, egész és az egészséges szavunkat. Mindegyik a teljes egyet jelenti. Mondhatjuk, hogy minden igénynek - igennek? meg fel-el-őt! Ha valamit elismerünk, azt mondjuk: "Ez igen! ". De általában is az "igenlés" az egyezést jelenti, sőt, éppen a megegyezést a közös igény kielégítése. (A leg-, lég is, nemcsak az elég szavunkban jelent teljességet, megegyezést, igenlést, hanem ami a legjobb, annál csak a leg-es-legjobb az ig-azán jobb!) Ez már teljesen a számtan világa. És gazdag világ ez. S mintegy háromszáz szavunkban található meg az "egy" szavunk. Csak példaként lássunk néhányat: együtt, egymás, egység, egyebütt, egyéb, egylet, egyébként, egyedi, egyetem, egyetemes, egyenlő, egyenlet, egyveleg, mindegy, özvegy, elegy - szóba elegyedik -, egyezkedik, egyezmény, megegyezés, egységes, egyedül, egyik, egyikük, egyaránt, egybevágó, egyenruha, egyensúly, egyenlősdi, egykor, együttes, egyáltalán stb.
Még sokáig sorolhatnánk hasonló szavainkat, ahogy említettük, százával! Most menjünk újra sorba és jobban nézzük meg az idézett szavakat. Már az első szóból kitűnik, hogy noha szintén az egy szavunkkal kezdődik az együtt", mégis legalább két résztvevőről van szó. De hasonló a helyzet az egymás, egység, egyenlő, egyveleg, elegy, egyezkedik, egyezmény, egyikük, egyensúly és a többi szavunknál is. Jelentésük legkevesebb két valakire, valamire vonatkozik. Még az ilyen szavak is, mint a mindegy. Hiszen mondatban így hangzik, "mindegy hogy melyik", "mindegy, hogy kinek" és így tovább. Az értelmi, logikai vonatkozások mindig többre, legalább, legkevesebb kettőre érvényesek. Ez a különleges jelentésbeli állapot, ismételjük: a kettes számrendszer "lelkületét", jelenlétét mutatja. A magyar ősi gondolkodás szerint, ahogy az előbb is szóltunk erről, az az egészséges ember akinek két szeme, két karja, két válla, két füle, két lába, két keze stb. van. Aki egyszemű, az félszemű, az nem egész, nem teljes ember. Az együgyű féleszű. Félszeg, s valójában félénk, félkegyelmű. (A fél szavunk bizony túl sokszor van jelen! Majd erre is említünk "magyarázatot".) Ám nagyon nagy belső rendszerről van szó, s legalább jelzésként be kell mutatnunk annak minden részét. De mindenek előtt jelezzük, hogy a magyar nyelv tanúsága szerint A SZÁM ÉN VAGYOK! Ebben a szellemben vizsgáljuk például a SZÁM szavunkat s annak lehető s törvényszerű változásait, amit főként az SZ+M, Z+M, valamint a T+M mássalhangzó képletű szavak, szótagok képviselnek. Látható, hogy a tömör,



tömény, tömeg, tömkeleg stb. szavaink tövében ott jeleskedik a T+M képlet és meg is határozza a jelentéstartalmat. E kutakodást úgy folytatjuk, mintha nyelvünket erős nagyító alá tennénk. Igyekszünk a legkisebb porcikáját, mindez ízét és azok viszonyát megismerni. Itt kell majd megismerkedni a tumultus szavunkkal.
Jelezzük, hogy a szótő mássalhangzó képlete T+M! És bizony sokaságot, tolongást jelent. A T+M jelentéstartalma sokféleképpen van meg a magyarban s hiába található meg a szó a latin, német, francia nyelvben, a mi nyelvünkben jelentéstartalmi rendszert alkot! Mivel teljesen szabályos a T-Sz hasonulat, valamint a T-Z is, de azért támasszuk alá példákkal. A finn sata jelentése száz. Látható, hogy a finn szóban a második mássalhangzó a "t", a magyarban "z' lesz. De az annyiszor említett családi példa, az orvosi műhiba miatt nagyothalló Dániel fiam sokáig nem tudta kimondani a finom "sz" hangzót, hiszen nem hallotta. Helyette "t" hangzót használt. És így kérdezte: "Apu, teretsz? " Nem is kell tovább hosszan magyarázni, hogy az SZ+M képlet és a T+M képlet közé szinte egyenlőségjelet lehet tenni. Alább e törvényszerű változások és egymásrahatások nyelvi rendszerének kis részletét mutatjuk be.
T+M, TöM, (tám, tem, tim? - team?! ) s lássuk a legfontosabb szavakat: tömeg, tömérdek- temérdek-, tömkeleg, töméntelen- teméntelen, tetemes, tömény, töm, tömör - ez a szó mongol nyelven vasat jelent (Egyes magyar nyelvészek szerint, nyelvújítási szó! Magunk a Tömör tömkeleg - vaskos vas címmel, a Magyarok című folyóiratban tettünk közzé tanulmányt 1990 áprilisában) Ám érdekességként jegyezzük meg ezúttal is, hogy finnül a fémek közül a réz, pontosabban a vörösréz és érc, bronz jelentése vaski -, de hogy maga a "vas" szótőben sok helyen van jelen az sem elhanyagolható. Ott találjuk például a támaszték, tartó vastin szóban, a vasara kalapácsot jelentő szóban és nagyon sok olyan szóban, amelyek ellen, szemben jelentéseket hordoznak. Azért kevertük ide vasat, ami mongol nyelven tömör, mert magyarban is rokonérzelmű a vaskos, vastag kifejezés. A "vastag" gyerekre, emberre mondják, hogy tömzsi, de alighanem ide tartozik a tömb, tompa és talán, egészen érdekes jelentéssel a tombol szavunk is. Ebben a szóban ugyanis rendkívülien van jelen az erő! S mintha csak az előbbiekben találnánk meg ősi gyökerét. (Persze Budenz úr "alapos" munkát végzett, mert ha már az erőt említjük, a kovácsok erős emberek voltak, tűzcsiholók, tűzzel és kalapáccsal bánók, fémformálók. S amíg a kő és kova szavunk ősi örökségnek bizonyult, a kovács délszláv eredetű a TESZ szerint, H-Ó 598 oldal, noha latin betűs írásbeli előfordulása elég korai, 1075.
Mindezt a sajnálatos szlavofil többség vagy szolgai magatartás miatt jegyezzük meg itt. Másutt utalunk arra, hogy akinél a tűzcsiholó, a kovakő volt, talán az lehetett a kovás ember. De térjünk vissza még a tetemes szavunkhoz. E szóban belül, középen található a T+M képletű szótag, íme: te TeM-es, Kétségtelen, hogy a jelentése sok. Azt is mondhatjuk, hogy rengeteg. A mennyiség, sokaság és az erő egyenes arányúan képviselik egymás jelentését. Tehát minél nagyobb a sokaság, annál nagyobb erőt képvisel, különösen, ha TÁM-ad. De TÁM-falként is az erőt



képviseli. A nagy erő mögött valamilyen sokaság áll. S rögtön mondjuk ki, hogy e képlet ősi időkbe visz bennünket, tán még a sumer nyelven is túlra, de az meglehetősen közismert, hogy a mongol tumen tízezer lovast jelentett. Ez az 1200as években roppant erő lehetett. Sok történész, tudós szerint. Árpád népe mintegy száz-százhúszezer fő lehetett s ebből azt valószínűsítik, hogy húszezer lovast állíthattak ki csatára. (Mi azt gondoljuk ugyan, hogy ennél több lehetett az a magyarság csoport, amely Árpáddal bejött- visszajött! - ősi hazájába, a Kárpátmedencébe, és akkor a lovasok száma is több lehetett. De ez csak olyan feltételezés, amit a dolgok együtthatása nyomán, a józan parasztész alakított ki. Tehát a tumenek nagy erőt jelentettek. Az is érdekes számunkra, hogy a híres "bicegő" hadvezér neve Timur Lenk, vagy másként megnevezve, Tamerlán volt. Mintha az ő név-változataiban egyaránt benne volna nevében is a sokaságot, erőt jelentő T+M mássalhangzó képlet. De ne feledjük el Temudzsin vagy Temüdzsin nevet sem! Természetesen a kalapács is szláv eredetű. Ugyanis a klepác - kaszakalapács) De visszatérve Árpád népére, gondoljuk meg, mekkora lehetett az a "szláv népesség" itt, amelyet nyoma sincs csatában, oly könnyen legyőztek? Alighanem az a jó magyar szó, hogy semekkora! Nem is említve azt a számunkra régen gyanús "hivatalos" honfoglalási keltezést. Jó, hogy órát és percet nem említenek, mint a vonat érkezése esetében.
SZÁM, SZ+M, (szem, szemenkint stb.) Érdemes újra fölsorolni azokat a szavakat, amelyekben szerepe van a "szám"-nak, ezekből van, nyugodtan mondhatjuk: számos és számtalan, lássunk ezekből újra néhányat: számlál, számla, számláz, számol, számot ad, számadó, számvevő, számolatlan, kiszámít, számonkérés, számadat, létszám, szerszám, elszámol, leszámol, fölszámol, beszámol, kiszámol, számkivet száműz, számottevő, számítás, elszámítja magát, emberszámba veszik, se szeri, se száma, számláló, számtan és így tovább, nem valószínű, hogy ezúttal teljes a felsorolás. De ahhoz elég számomra, számunkra is, hogy fölismerjük a SZÁM rendkívüli szerepét. Mert bizony aki nem számított, azt nem vették emberszámba, s az számíthatott arra, hogy ő nem számít, számkivethetik, száműzhetik, megsemmisíthetik, áthúzhatják minden számítását és senkire se számíthat. Sokféleképpen fogalmazhatnánk e mondatot, de minden esetben azt kérdeznénk, miért éppen a szám szavunkkal fejezi ki a nyelvünk a száműzést, számkivetés, leszámolást, azaz a legtöbbször a megsemmisítést? (Akivel leszámolnak, azt a legtöbbször megölik!) Miféle ősi szán-dék és jelentés lappang a szám szavunk eredete körül? Mert az is valószínű, hogy aki számol, számot vet lehetőségeivel, az a szándékát szembesíti a valósággal. Tehát a szándék is valamilyen terv, végigvezetett gondolat. De egyúttal valamilyen mennyiség is. Gondoljunk arra a szóra, hogy valaki mennyit szán erre, arra? Érdekes például és átgondolandó a szánom-bánom kifejezés.
SZEM, e szavunkat azért is ide kell sorolni, meri ez is a számolás kifejezése lehet. Ráadásul, mintha arra is magyarázatot adna, hogy miért olyan fontos az emberszámba vétel szavunk.



Valamint arra is, hogy miért a "szem" szóból alakult a személy és a személyiség szavunk. Más nyelvekben - latin, angol, német, spanyol -a person szót használják, ám mindegyik nyelvben egészen más szó a "szem", illetve a vele való látás, ami egyetemes logika szerint, a jelenlét legfontosabb bizonyítéka. Ezért alapvető a személyes jelenlét és a szemtanú azonossága. Ezzel kell elsősorban "számolni". Látható, hogy ez a nézetünk bizony mennyire fontos és e tekintetben közel járunk az igazsághoz. (Fontos megjegyzés: szükséges foglalkozni a jel, jelzés, jelen stb. szavakkal) Valóban a számolni szavunk is a gondolkodást és a logikát együttesen jelenti. S ha már ennyiszer emlegetjük, íme a jel, jelen, jelenlét, jelzés, jelvény, jelenség, jeles - mint elsődleges, első fontosságú! - minősített jelenlét, tett, számolás jelzője! Itt is folytathatnánk az elágazásokat, akárcsak a legtöbb szavunknál, és hamarosan valamilyen számtani műveletnél, jelenségnél vagy logikai kapcsolatnál kötnénk ki. De ezúttal másról kívánunk szólni, a szemről, mint egyszem, egyedi, számolási lehetőségről és mindezen jelenség együttes jelentőségéről.
Szemenkint veszi, egy szem, két szem. Szemerkél az eső. Lazán esik, szinte számolni lehet a csöppöket. Nagyságot is jelölhet, például a szemernyi. (A csöppcsepp is!) De valaminek része a szemelvény, amit megszemlélhetünk. És egyébként is, a szemesnek áll a világ. Így őrzi a mondás. Dehát ki a "szemes"? Aki Iát is, nemcsak nézi a látványt. S ha már eddig eljutottunk, egészítsük ki egy másik, igen jó példával, a mi nemcsak a valósággal való kapcsolatait mutatja meg, hanem a mögöttesben ott ragyog egy ősi hiedelem. Vagyis ez a példa minden tekintetben teljesnek mondható s legalább annyira alkalmas nyelvünk rendkívüli voltának igazolására, mint az a mondás, amely így hangzik: "aki fázik, fát keres", s ez nagyon ősi tudást, tapasztalatot hordoz.
A szemérem hiedelme
A szemérmes leányzó lesüti a szemét, azaz szégyelli magát, ha kilátszott a "szemérme". Ez a mondás manapság aligha volna hiteles. De azért leskelődjünk a szemérem jelentése körül.
Szemérem, csakis magyar nyelven jelenti éppen azt, pontosan azt, ez az összetett szó, ami az összetételből következik. 'Tehát szem+érem (vagy érme). A TESZ szerint: "Bizonytalan eredetű. Talán összefügg a szem látószerv főnévvel, az összefüggés azonban alakilag tisztázatlan. " És így tovább. Az illetékes nyelvésztudósok szemét csaknem kiszúrja a jelentés, de nem veszik észre. A szemérem jelentése: szem-érem. A halottak szemére teszik, hogy lecsukva - lesütve! maradjon. Ahogy mondtuk, a szemérmes leányzó lesüti a szemét, ha netán kilátszott a "szemérme". Viszont hajdan az elhunyt jobb szemére aranyérmét tettek, hogy a halottnak a túlvilágon is világítson - süssön! -a nap, a bal szemére pedig ezüstérmét, hogy a túlvilágon is süssön neki a hold. Együtt van a valóság, a cél és az eszme. Eszmeőrző szó tehát a szemérem szavunk és kiváló bizonyíték arra, hogy a valóságból hogyan lesz elvont fogalom, majd az elvont fogalom miként hoz létre,



azaz nevez meg valóságot. Mivel a szemöldök szót is ismeretlennek vélik derék nyelvészeink, javasoljuk, induljanak el ezen a nyomon és a gondoljanak arra, hogy a szemet íves szőrzet védi... A szemölcs jelentésének kialakulását jól gondolják. Nem is érthető, hogy ennyire vakok. Csakis a dogmák okozhatnak ilyen szellemi farkasvakságot. Holott ezekre különleges tekintetet - szemet - kéne vetni. (De hiszen vetünk szemet, nemcsak pillantást, hanem gabonaszemet a földbe.) Lám a számvetés szóból is mi jött elénk? Annak idején, a gyerek is betűvetést tanult az iskolában, s aki azt tanult, az olvasni is tanult. Ez a kettő egy volt. De honnét ez a kifejezés? Miért "vetés"? Amikor általában magot vetünk földbe? Persze, "el is vethetünk" valamilyen "fölvetést", azaz nem fogadunk el valamilyen vélekedést. Hanem magunk számot vetünk ezzel-azzal. De maradjunk a vetés szónál. Már csak azért is, mert a "betű" - p-b-v hasonulattal lehet bötü-vetű - és némi "magyarázatot" adhatna például arra a tényre, hogy a sumérok a betűiket agyagba - földbe! vetették, amikor írtak. Az ő írástudóik tehát valóban és szó szerint betűvetést tanultak. Ilyen bizonyítékai is lehetnek az ősi nyelvi kapcsolatoknak! (Talán betűvető?)
És végül, hogy ne terheljük ezt a részt túl, a már említett TöM-SZáM-SZeM után jöjjön az utolsó, a ZöM. Mondhatjuk, hogy zömmel a fiatalok jöttek el. A zöme egyetértett. Mindegyik esetben azok közül, akikről szó van, a többséget említjük! Megint csak az erőt. az erősebbet. És akkor a "zömök" ember, aki vállas, másként "tömzsi", vaskos, vastag stb., tehát jellegzetesen, láthatóan erős, tömbszerű. Együtt, egy szóban a T+M és még a "Bé", ez "búbos", "bögyös", "robbanó" felsőfok jelét adó hangzó, együtt vannak jelen nemcsak az erőt jelentő tömb szavunkban, hanem például a korábban, nem véletlenül emlegetett tombol szavunkban is. Talán nem tévedünk nagyot ezek után, ha feltételezzük, hogy e dolgok megmagyarázzák e szavunk jelentését is. Valamint azt, hogy maga a "b" hangzó arcunk "búbosításával" hallatható.
A tám-töm ezek szerint számottevő erőt, nagyságot, sokaságot jelentenek és mint láttuk, összefüggés van köztük és a szám szavunk között, amely pedig arra való, hogy nagysípot, sokaságot, mennyiséget, erőt jelezzünk s közöljünk vele. Természetesen minden bizonnyal van olyan ősi összefüggés, eszmei és valódi, ami még nem egészen világos, noha nem sütöttük le a szemünket a megoldás előtt. (Szerintünk még az is föltételezhető, hogy a Kalevala című, hatalmas erejű eposzban a SZAMpóért harcolnak. A szampó vasból lehet, valamilyen erőt képvisel. S ide kívánkozik - feltételezésként -a japán SZAMuráj szó is. Mindezeknek utána kell még járni.) De azért említhetünk további érdekességek közül néhányat. Például az alábbi elképzeléseket.
Páratlan párbajotok
Egyszem magam - csak részben tartozik ide az "egyszál magam" -, jelentése az, hogy én, egyedül, noha ebben a két szóban három "egy" található! Itt van az "egy", aztán a., szem", valamint a "mag"-am. További mindennapos érdekesség az is,



ahogy vásárolunk. Senki sem gondolja, hogy a kettes számrendszer szerint beszél egymással a magyar eladó és vásárló.
Bemegyünk valamilyen üzletbe és válogatunk valamilyen árukból. Aztán az egyiket fölmutatjuk, jelezve, hogy azt választottuk. Az eladó azt kérdezi: "Megfelel? " Mi azt válaszoljuk, hogy "Igen. " Mi is történt? Kis kitérővel folytatjuk. Aligha járunk messze az igazságtól, ha azt állítjuk, hogy a "megmondtam" szavunk nyomatékosabb, mint a "mondtam". Ha kimondjuk, érződik a nyomaték, amit a "meg" szavunk képvisel, nemcsak ennél a szónál, hanem a többi esetében is, amikor ezt az igekötőt használjuk. Akkor is, ha nem emeljük föl a hangunkat, érezzük a nyomatékot. De miért? Véletlenről volna szó? Nem valószínű. Ugyanis a "meg" nemcsak egyszerűen igekötő, hanem az összeadást vezérlő vagy vezénylő szó is: öt meg hat, huszonhat meg tizenöt és így tovább. A számolásból lép elénk és kétségtelen, hogy az összeadás alapvető szava, mert a "meg" emlegetése hozzáadást jelez és növeli az összeget. Valóban föltételezhető, hogy ez a szerepe ott van, azaz megjelenik nyomatékként az igekötő használatakor. "Megtettem! ", "Megláttak! ", "Megvettem! " stb., de az ilyen esetekben is, mint például a "megverlek", kimondva talán még jobban érződik a hangsúly, a nyomaték.
Alább négy érdekes szót ajánlok figyelmükbe. Ezek az én, van, egy, igen. Azt állítjuk és ezt bárki ellenőrizheti, hogy ezek a jelentések, szavak bizonyos nyelveken fölváltva, egymás jelentését hordozzák. Hangsúlyozzuk, hogy nem az írásra gondolunk, hanem az ejtésre.
Például az angol one = egy, pontosan így hangzik magyarul: van. De például a finn on jelentése magyarul: van. Az orosz ja jelentése én, ugyanez németül azt jelenti igen. És így tovább, el lehet játszani e szavakkal. Nem lesz érdektelen ez a játék és sokféle kérdést kényszerülünk közben megfogalmazni. Lehetséges, hogy most még nem tudjuk rá a választ, de bízhatunk abban, hogy egyszer képesek leszünk a hihető, hiteles és logikus feleletre. De közben gondoljunk arra, hogy nemcsak a feled, felejt jött létre a "fél" szavunkból, hanem igencsak komolyan feltételezhetjük, miként már emlegettük, a felel szavunk is. A beszéd, főként az eszmeképzés, a gondolat azáltal lesz teljes, hogy kérdezünk és válaszolunk. És az a jó kérdés, ami szinte már magába is foglalja a választ, a feleletet. Itt is érvényes, hogy néha az egy az valójában kettő! Különösen, ha társul hozzá, azaz adódik hozzá "más". Ezért állítom, hogy a második nem más, mint a másik egy. Ezt igazán jól bizonyítja az egymás szavunk. Ha ezt használjuk bármely vonatkozásban, legkevesebb kettőre gondolunk. S ha már itt tartunk, egyúttal lássuk csak közelebbről újra a "pár" szavunkat. Ez a szó is érdekes eszmei vívásra, tán vívódásra, "párbajra" késztet bennünket. Már csak ezért is megéri. Egyébként is, mi nem nyelvtannal foglalkozunk, hanem a hangok mögöttesével, a hangzók jelentéstartalmának kialakulásával, ha úgy tetszik, a nyelv őstörténetével. Az is elfogadható megjelölés, hogy sajátos nyelvfilozófiával. Gyurkovics Tibor barátom egyszer azt mondta, hogy nekünk magyaroknak nincsenek filozófusaink. Ez



meghökkentett, mert látszólag igaza van. De aztán belegondolva, azt mondhatom, a magyarság filozófusai a nagy költők, akik egyúttal nagy gondolkodók is. Arany, Vörösmarty még előbbről Berzsenyi stb. Vajon Babits Mihály nem volna filozófus?
Kiegészítésül az előbbi négy szóhoz: én, van, egy, igen, ezek a szavak igazában mind EGY- et jelentenek! Az "én" egy ember. A létezés egyik lényege az elkülönülés észlelése. Az "egy" lehet a minden, hiszen még a fosztóképző sem szüntetheti meg, ez a szó egyetlenem, nemhogy megszünteti az egy jelentését, hanem kiemeli, megnöveli. Például az "Egyetlen fiam! " Önmagában is, minden további magyarázat nélkül sajátos kiemelést érzékeltet. Pontosságot', örömteli vagy fájdalmas lényeget. Vagy nem az "én" szavunkból alakult az "ennen-önnön" szópáros? És ennek második tagjából az "önző", "önzés". De milyen érdekes, mintha az egyén szavunk is két egy volna? Hiszen így jött létre ez a szó: egy+én = egyén. Az "egy" is egy, no meg az "én" is. Miként jeleztük, a kettes számrendszer megnyilvánulásának alaplényege az, ahogy a fél (1/2), az egy (1) és a kettő (2) egymáshoz viszonyul, egy+mást helyettesíti. Van persze még sokféle példa. Hiszen az "egyszem" ember is egy személy. A személy is egy ember, sőt, a személyiség mint egyetlen kiemelkedő ember - például jel-lemes -, de ilyesmi a szintén egy embert jelentő egyéniség. Holott ráadásul, a -ság, -ség képzőnk minden bizonnyal a sok szavunkból alakult. Példák: hegy és hegység, megnövekedett, kiterjedt a hegy! Katona, katonaság. Ha csak néhány katona megy az utcán, nem mondjuk, hogy katonaság vonul. A szó tehát így alakul véglegesre: katona sok = katonaság, sok a sok = sokaság. Ezek után lássuk a számtani "összeadást": egy+én-i-ség. Ez jelentéstartalmi összeg. Ám azt várnánk, hogy az egy meg én az már kettő, akkor ehhez jön a -ség, azaz sok, tehát többé kellene válni a jelentésnek. Ehelyett finoman éppen az egy magasul az egy-ség lesz nagyobb. Mintha az egyet szoroznánk százzal, ezerrel. Ám az egyéniség ennen-önnön jel-lemzői éppen a páratlan egy voltát emelik ki. A minőség - minő, milyen dolog? - nő, növekedik
Nem tudjuk hogyan sikerülhet ez a számadás? Emlékezek tekenyei üknagyapámra, aki a türjei Kiss János nagyapám szerint, tehetős ember volt. Tehette, mert számadó juhász lévén, szép jövedelme volt s vette is egymás után a több hold földeket. Ám mindebből az az érdekes és izgalmas, valamint valós, igaz, hogy ő, amikor ősszel visszahajtották a faluba a tavasztól a legelőkön lévő juhnyájat, számot adott át a gazdáknak. Azaz, tán mondható, hogy "félszámos".
Mint említettük, a tavaszi megegyezéskor botra rótták, kitől mennyi állatot vett át, majd a botot középen elvágták. Az egyik fele maradt a gazdánál, a másik a számadó juhásznál. Ősszel, az ellés- ellés, életrejövés, ell-él, elöl ell, öléből ell, úgy él - gyarapodását hozzáadták és így számoltak el az egymáshoz illesztett, rovásos botokkal. Igen, a számadó kézzel fogható számot adott át. (Van ám "számvevő" szavunk is!) Úgy vélem, egyértelműen kiviláglik ebből a részből is, hogy miféle "körök" és visszacsatolások igazolják azt a gyönyörű rendet, ami nyelvünket fönntartja, egyedülivé s tán lehetséges, hogy minden nyelv ősanyjává teszi. Most olvashattuk az "egyedül" szavunkat, azt is jelenti, hogy valaki "maga" van. S ha a



második "a" már birtokos rag, akkor maga a mag is egyet jelent. A természet valóságában ősegyet. Az Ősegy titka és hatalma avagy a magyar nyelv tana, (Püski 1995) című könyvünkben található a következő fejezetcím: A rengeteg páratlan megközelítése a sokaságból nemcsak ez a cím érdekes, hanem mindazok a szavaink, amelyek sokaságot, sokat, nagyot, roppant nagyot stb. jelentenek. Ilyenek például a tengernyi, rengeteg, valamint a következők is jórészt itt vizsgálhatók, mint például a bődületes, böhöm, bő, bőséges, irtózatos, rettenetes, iszonyú, irdatlan, hatalmas, roppant és így tovább. Ám ezek inkább jelzői a manapság sokszor használt, már részben el is koptatott, "nagyságrend" szavunk jelentésének. Alighanem érdemes ezekből is "szemelgetni", vajon miért éppen ezek a szavak lehetnek erő, nagyság, sokaság stb. jelzői?
Alább sorra vesszük őket, mert már az idézett fejezetcímnek több értelmezése lehetséges. Lássuk tehát újra a címet: A rengeteg páratlan megközelítése a sokaságból. Miként is lehet ezt a mondatot értelmezni, azaz magyarázni. Azt hiszem érdemes megvizsgálni a szavakat külön-külön. De előbb, a korábban már emlegetett pár szavunkat járjuk újra, de most alaposabban körül. Akár körülményesen is. (Mellékesen gyanakszunk ugyanis, hogy az angolban vagy inkább nemzetközien használt party - például kerti összejövetel - ebből a magyar szóból származik és a párt is, mint csoportosulás. A partyt szolgalelkek és a sznobok "visszahozzák". Visszatér világkörüli útjáról ez a szavunk is, akár a hallóheló. A "halló" Puskás Tivadar találmányával a távbeszélő központtal elhagyta e tájat. S ma is, ha valaki telefonál, legyen az angol, német, francia stb., azt mondja gyakran "haló" vagy "álo", mint a francia. Holott az ő nyelvükön a haló szó nem függ össze a hallás szóval. Annak idején, amikor a távbeszélő központban a kisasszonyok kapcsolták azokat, akik egymással kívántak beszélni, ellenőrizték, hogy a kapcsolat létrejött-e? Hogy hallják-e egymást a felek? Ekkor szóltak bele természetesen így magyarul, hogy hallják? Hallani? Majd ahogy szaporodott a munkájuk, rövidült a hallásra vonatkozó szó, és így lett belőle halló, haló. Amikor a távbeszélő központot a világ sok táján fölszerelték, azt hitték talán, hogy ez a haló a kódszó, a távbeszéléshez illő tehát ezt használni. Így lett belőle jelzőszó, beköszönő szó, aztán köszönő szó. Ez is visszajött nagy-nagy világkörüli útjáról! Azonban ez a jelenség nem páratlan, mint láttuk, van több párja is.) Mi is maradjunk a pár, páros, páran, - pára, párolog, párlat - stb. szavaknál.
Nem kell sok magyarázat ahhoz a szóhoz, hogy emberpár: Sem értelmezés ahhoz, hogy párosan szép az élet. Vannak azonban szavaink, amelyek "pár"-ral kezdődnek. Lássunk ezekből párat, azaz néhányat Tehát párta, párna, parola, parlag, párzik, párhuzamos és így tovább. Azt kell kérdeznünk, hogy van-e, lehet-e közük az eredeti "pár" szavunkhoz? Persze a válasz nem egyszerű, hiszen az is megengedhető, hogyha azt feleljük: igenis meg nem is. Ám mi inkább az igent választjuk. (Mi az, hogy inkább, méginkább, leginkább? Erre most ne válaszoljuk, mert csak arra gyanakodhatunk, hogy az az énkibb lehetett. A ki ha nem én leg-énked-és) Tehát inkább az igenes válasznál maradunk, lévén egyenes-igenes ember (ek). Lépjen elénk végre a pár szavunk. Ragozva: párom, párod, párja, párunk és



így tovább. Ahogy már emlegettük, ne feledjük, így, ragozva, egyet jelentenek. Másként szólva, emberpár, házaspár felét! Nincs vita, hogy eredetileg két emberről van szó. Olyan emberekről, akik egymás párjai, életpárjai, tehát emberpárok, s mint ilyenek, egyedek. S ezzel összefüggésben párosodnak. A hölgy nem maradt pártában, mert lett párja. Nem maradt parlagon sem a teste, sem a lelke. Egy az ágyuk, egy a párnájuk, vagy legalábbis egyforma. De a kézfogáshoz, a parolázáshoz is két emberre van szükség. Aki tehát végleg maga maradt, egyedül maradt, az pártában maradt, annak nem volt sose hivatalos párja. Azaz, a pár-ta szóban ta-lán a "ta", a fosztóképző része van jelen? Arra van példa, hogy a "tan", "ten" önmagában is elvégzi azt, amit a talan-telen. íme: tét-len, étlen, vét-len, fátlan stb. S mielőtt tovább mennénk, itt mutatjuk be azt a leleményt, amire manysi Juvan Sesztalov-vers fordítása közben találtam rá, mondhatnám, hogy véletlenül, de igazában törvényszerűen. Arra, hogy a "-lan, -len", amelynek a mássalhangzós képlete L+N, nemcsak manysi szó, nevezetesen lun, és azt jelenti, hogy a folyó alsó folyása, hanem magyar szótő, például a lenn, lent, alant, lanka, lankad és így tovább. És amikor gondot okozott, hogy Kálmán Béla könyvében lévő szótárban a manysi lun jelentése, a folyó alsó folyása, sok mindenen el kellett tűnődni. Ugyanis négy öt szótagos verssorba, még kettőbe is alig fér bele "a folyó alsó folyása" jelentés. Az egyetlen szótagot nyolccal tudtam volna kifejezni. Ekkor elgondolkodtam azon, hogy mit jelent a folyó alsó folyása? Mi történik, ha a folyó kiér az alsó folyás helyére? Mi is az alsó folyás és így tovább. Rövidesen rájöttem néhány hét alatt a lehetőségre, de a valóságra is. A folyó, ha kiér az alsó folyás helyére, akkor oda a felső folyás helyéről ér le. Fönt a hegyekben, hegyek között, gyorsabban folyik, ha kiért a síkságra, akkor lassul, lanyhul. Mert hova ért ki? Hát a lankára! Íme a megoldás, máris kéttagúra csökkent a nyolc szótag. A folyó folyása lassul, lanyhul, lankad a lankán. S jöhetett a vers fordítása, de jöhetett a játék és törvény is. Lássuk:
A-LAN-T- LAN-KAD-AT-LAN LAN-KA
Itt van az iskolában tanult "atlan". Hát ilyen szó nincs és nem is volt. Márpedig, ahogy idevágó meggyőződésünket többször is hangsúlyoztuk, a nyelv nem hozott létre azért értelmetlent, hogy azzal értelmeset fejezzen ki! Minden rag, képző valaha önálló jelentésű szó volt, abból az állapotból vált raggá, képzővé! Dehát az ma is, mert például a -val-vet mi más, mint vele, velem stb. A nak-nek neki, ennek, annak, amannak, de kinek... Sorolhatnám a többit. Hiszen például a "Huj! Huj hajrá! " kiáltásban pontosan az a ra-re rag található, mint rája, erre, arra stb. szavainkban. Alighanem vadászati kiáltás is volt, azaz vetélkedés kiáltása, ami azt jelentette, hajítsd rál Engedd rá a rárót, a vadászsólymot a célvadra. És akié előbb elérte és legyűrte a célállatot, az győzött. Természetesen csatában a lándzsa rádobását, ráhajítását sürgette vagy éppen a nyíl kilövését a "Huj! Huj hajrá! ". Külön érdekessége a dolognak, ahogy erről nagy költőnk, végvári vitézünk is ír, igazolva a föntieket. Ebben a verssorban sok minden, később elemezendő dolog benne van. Balassi Bálint e versében mond búcsút hazájának és mindenkinek, akiket szeretett:



"rárószárnyon járó hamar lovak, "
A ráró bizony vadászsólyom, Imit a lovasok karjukon tartottak a vadászatokon és adott jelre, éppen a hajrára, hajtottak el. A sólymok, a rárók, pedig rácsaptak a vadra. Mintha csak éppen a ra-re valóságát igazolnák a rárók. De gondoljuk meg, csak a levegőből, a semmiből és ok nélkül, előzmény nélkül, nem alakult szó az ősi kezdetekben! Aligha. Az előzmény pedig csakis a valóság lehetett. Nincs más lehetőség, minden a valóságra vezethető vissza! S az is fontos, hogy a "ró" szavunkban is benne van az kimondatlanul is, hogy valamire róják a jeleket, rovásírás betűit. De a nyelv ezt a lehetőséget is kihasználta, hiszen az ember a rónán rója lépteit, s hagyja nyomát. Térjünk azonban vissza a fosztóképzőhöz, azzal a mellékmegjegyzéssel, hogy aki nem talán-talan, az biztos a dolgában. Az nem mondja, hogy talán. Hiszen ebből a valós szóból vezethető le nemcsak a fosztóképző alakja, hanem a jelentése is vagyis a -talan -telenhez való kapcsolódás. Eddig is azt tapasztaltuk, hogy nyelvünk választ ad minden hasonló kérdezősködésre. Mert alapjában logikus, azaz ok-os és nem oktondi vagy oktalan. Végre, többszöri ígéret után térjünk vissza a "pár" szavunkhoz.
Nem árt tehát, ha a lehető jelentéseket sorra vesszük.
Pár: kettő, egy pár, emberpár, cipő, házaspár, párbaj, páros és így tovább. Tehát e jelentés lényege, hogy két, kettő dologról van szó. De ennek a jelentéstartalomnak is van sajátos, elvont jelentés ága.
Németül paar = néhány, (egy) pár, nagyjából ahogy mi is használjuk. Szintén két darab: Ein Paar neue Schuhe = Egy pár új cipő.
De használja a német nyelv párzásra, párosításra, a páronkint, párosával, párba áll stb. Ha megnézzük a magyar, "párját ritkítja" mondást, azt látjuk megint, hogy akárcsak a valakinek vagy valaminek a párja, egyet jelent. Tehát ez a szó, ez a jelentés is beleillik abba a rendszerbe, amit kettes számrendszerként emlegetünk, ahol a fél, lehet ügyfél, tárgyaló fél, tehát semmiképpen sem "fél" valaki vagy valami, hanem eg-ész egy. Az egy lehet kettő és több, lásd együtt, együttes, egység stb. Illetve a kettő, mint pár, valakinek a párja - társa, az angol nyelvben, a partner = társ, miként mi is használjuk - tehát valakinek vagy valaminek a párja, egy személyt, embert, kesztyűt stb. jelent. Ám az angol nyelvben a kettő jelentését több szóval is kifejezik. Egy = one, ejtése, mint a magyar "van". Egyedüli =a sole, only, single, és az egyén individual, person, egyenletes = even, smooth. (Felületre vonatkozik, de a magyarban az "egyenletesben" is ott van logikusan az "egy".) Egyenlítő = eqmalizer (gól), az Egyenlítő = the equatorial. Az utóbbi szóval kapcsolatban több nagyon fontos dolgot is elmondunk e könyvben.
Talán még érdekesebb, hogy a kettő, két = two, de már a kettős, kétszeres double, duplicate aztán a kettősség duality, kétpólusú = bipolar, kétevezős = pairt (-oar) hajó, talán a kétevezős, a kétség = doubt, kétségbeejtő = desperate, hopeless és így



tovább. Ezek a példák nem azzal a céllal íródtak le, hogy a magyar nyelv jobb vagy rosszabb, mint az angol vagy a német, nem minősíteni kívánom egyiket sem. De a logika és a következetesség a magyar nyelvben nagyon is szembetűnő, s az említett nyelvekben nem. S nagyjából hasonló a helyzet az ismertebb nyelvekkel is. Valamit azonban itt is meg kell magyarázni.
A világban egyetemesen az a valóság, hogy az ocsúdó ember, az eszmélő gyermek egyekre különíti el egymástól a dolgokat. Amikor pedig beszélni kezd, nevet ad mindennek
A nyelv lényege a megnevezés.
Réges-régi rig-ragok - rögök
Szükségesek e kis kacskaringós kitérők, de folytassuk a képzők, ragok vizsgálatát. Ezek a képzők pedig, mint az at-ta, ad-da, et-te, ed-de stb., átvezető szócskákká csökevényesedtek. Amint látható, még így is a legtöbbjük közül az egyik önálló szónak bizonyul. Nézzünk csak vissza: ad, te, de. Ha úgy tetszik, kettőzve szóvá alakulnak: dada és tata stb. S ha már itt tartunk, hadd jegyezzünk meg egy érdekességet. A "tata" szanszkrit nyelven "atyát" jelent és törökül az "ata" szintén ezt jelenti. Persze sok hasonló példát tudnánk találni arra nézve, hogy a szótagok sem a semmiből valók, eleve lehetőséget hordoznak akár többféle jelentéstartalomra is. Nyelvünk annyira kifinomodott az idők folyamán, hogy a legkisebbre, egyhangzósra csökkent megannyi toldalék. S gondoljunk bele, a magyar ábécé minden egyes hangzója - x, y, q, természetesen nem - önmagában, aztán másod- és harmadmagával külön tisztségviselő, főként a szavak végén, de a szavak elején és a szavak közepén is. Tehát amikor értelmezem például a "halhatatlan" szavunkat, azt a következőképpen teszem, illetve szótagolom: hal-hatat-lan, "lefordítva" hal, ha tét-len. Az illeszkedés törvénye hangolja össze mély hangúra az egész szót. Mert a tét-len a megfelelője a mély hangú tat-lan-nak. Igazában az így eltördelt szórészekről is állíthatjuk, hogy önálló szavak. Nézzük külön a tagokat. Hal; nem kell magyarázni, hal, meghal, halódik stb. A ha, a feltételes mód szava. A következő a tat, lehet tatja hajónak, még inkább magasrendű változata a tet nek, sőt a tét-nek. Másként a tevésnek. A lan, len, lenn, lent alant, az aluliságot, lentiséget jelenti. Meg lehet próbálni hasonlóan értékelni: a le-het-et-len és a másik szó a lát-hat-at-lan. Ebben az esetben a hat-het, a hat-ás érvényesül. Vagyis a látás hatása mindnek alatta van, azaz nincs meg. De a korábbiakra utalva, azt is látjuk, hogy a lanka lenn van, lent van, alant helyezkedik el. (Gondoljunk egyúttal a német das Land: Föld és a magyarul is használt "landol" kifejezésre, azaz földet ér, leér, már lent, lenn van, alant van! És akkor milyen eredetűek is ezek a szavak? A szigetek nevéről - island - akkor még nem is beszéltünk. Nem a Jégföldről van szó, hanem a többi sok tucat island megjelölésű szigetről, például Délkelet-Ázsia partjainál, Japán közelében. Erről is másutt hosszabban írunk.) A "tat", "tet", "tét" összefüggéseiről másutt szólunk. Azt



azonban látjuk, hogy sajátos szőttes alakul ki előttünk, amelyből szálak szövődtek át más nyelvekbe is. Mégpedig meghatározó alapszálak.
Ne hagyjuk ki ezt az összetartozó két szavunkat: étlen, szomjan. Ám előbb fejezzük be a -lan -len emlegetésének okait. Mert végül is bizonyítani kell azt, amit állítunk. Tehát miután annak idején, valamikor az 1980-as évek elején, a manysi lun szóról kiderítettük, hogy lanka is lehet, játszottunk, de a nyelvünk törvénye szerint. És akkor maga a mutatvány bizonyít. Úgy közöljük együtt, ahogy a Játék és tömény című könyvünkben már 1984-ben, azaz húsz éve megjelent.
LAN-kad-at-LAN LEN-dül-et-LEN
Látható párhuzamosan, az "at", "et", mint áthidaló szó, pontosabban képző, ahogy a "ta", "te" egyike a párta szóban, létrehozza annak a fejre tehető tárgynak a jelképét, amit a lányok, az el nem kelt hajadonok hordtak. Ennek jelentése, hogy "pártában" maradt, azaz pár-ta-lan. Ez a fenti játék azt mutatja, hogy ugyanazt a "lan"-t, illetve "len"-t látjuk a szótőben, mint a szavak végén. De azt is azonnal észleljük - ész-lel! -, hogy ellenkezőjére vált a jelentéstartalom mind a két esetben. Az étlen megint azt bizonyítja, hogy ez a "fosztóképző" is kifejezi nem is a fosztást, hanem a hiányt. Az étlen jelentése az, hogy nem evett, de kissé az is, hogy közben éhes és szenved az ét-el hiánya miatt. A szomjas játéka a következő: e-szem-i-sz-om, mintha kettőznénk a szót és így vált ellenkezőjére a jelentés. Ilyesfajta jelenséget már említettünk másutt. Emlékezzünk az érték és a ték-ozol szavainkra. A két "ték" lám a két tükre a ték - is előfordulhat a szó elején és a szó végén is, de ellenkezőjére vált a jelentéstartalom.
Megjegyezzük, hogy a ". le" szavunk jelenléte a lendület-ben, logikusnak mondható. Tízezer vagy százezer éve, nem a motor, általában nem külső erő, hanem inkább a viszonyok hozhatták létre a gyorsító lendületet. Például a le-j-t-ők.
A pár páratlan párja pártalan
Megint szükség van egy kis kitérőre. Ugyanis mintha a haja-don szóban ugyanaz a szótag kerülne elénk, amit például az ok-ton-di szavunkban találunk, csak kissé keményebb az első mássalhangzó. A "hajadonfőtt" való állás azt jelenti, hogy sapka, kalap, kendő stb. nélkül, azaz fed-et-len vagy fö-det-len fő-vel, fejjel állunk. Az a nő, hölgy, akinek nem kötötték be a fejét, még födetlen, azaz hajadon leány, zalaiasan szólva "lán". A mássalhangzó képlet l+n. De másfelé is mondták így, "kislán", "lánka". S lám, a talán szóban lévő "lán" is mintha ide sandítana. S bizony ez nem is olyan nagy csacsiság. Azt se hallgassuk el, hogy a finn fosztóképző a "ton", a híres könyv címe finnül Tuntematon sotilas azaz Ismeretlen katona. Tudni, ismerni = tuntea.
Mintha ezt találnánk az ok-ton-di szavunkban?



Rögtön mondjuk ki, hogy a számtan és logika segít eligazodni abban is, hogy azt a nőt, akinek volt párja, de már nincs, özvegy- nek hívjuk. Mert a nyelvünk jelzi, hogy megvolt a házassághoz szükséges mindkét egyén. Már szóltunk arról, hogy Zalában, ha együtt volt a rokonság, azt így is kifejezhették: összütt volt. Tehát ott megvolt házaspár mindkét tagja, az összegy: özvegy. Mert öszvejött. A pár-ta (-lan) egyedül maradt. A pár-ta-lan-ok sosem voltak ketten.
Azt is érintettük, hogy a magyar olvassa a pénzt, vagyis a számolást az olvasás szóval is kifejezte. Ez pedig azt jelenti, hogy a számokat is olvasta! Mint ahogy lényegében ma is olvassuk, hogyha látjuk a számokat és azokat hangosan kimondjuk! Például az 56-os számot látjuk és azt mondjuk "ötvenhat". Itt is segíthet a nyelvünk. Már kérdeztük, hogy miért csak írástudókat nevezünk meg külön? Olvasástudókat miért nem? Mert a kettő sokáig egyet jelentett. Aki írástudó volt, rótt, rovásról rovásra, az olvasta is a jeleket. Mindezek segíthetnek a magyarázatban, feltételezésben. De a továbbiakban is lássuk, hogy még miféle érdekes jelentéstartalmakat hordoz és mennyire rugalmas is a "pár', "páran" szavunk. Innen az egytől, pontosabban a két egytől - pártól eljutunk a több egyhez. Tehát a pár, páros, párosul, párzik, emberpár, párhuzamos, párbaj, házaspár stb., világosan azt közli, hogy két - kettő - személyről, dologról van szó. De ha azt mondjuk, jó pár- napot eltöltöttünk ott, akkor már aligha csak kettőre gondolunk. Voltunk ott egypáran vagy páran, ez azt is jelentheti, hogy tízen-húszan, sőt ötvenszázan is. Tételezzük föl, hogy nagy helyiségről, pályáról, színházról van szó, ahol a több ezer helyből csak kevés volt foglalt. Mondható, hogy azért voltunk ott egypáran. (De miért egy pár? Erre is majd válaszolunk, ha tudunk.) Aztán mind többen kezdtek "elpárologni", azaz elmenni. Azt is említsük meg, hogy a páratlan és a pártalan nem ugyanazt jelenti! A páratlan lehet szám, mondjuk 753, de lehet "párját ritkító" dolog, amíg a pártalan olyasvalakit vagy valamit jelenthet, akinek, aminek nincs meg a párja. Láthatjuk, hogy a pár, párta, pártában stb. szavaink értelmezéséhez mennyi mindent kell tudnunk. S noha a nyelvünkben egymásba kapcsolódó rendszerek vannak, léteznek, működnek és azok a maguk körén belül is logikusak, mégis szabadon ágazhatnak el erre, arra. Ilyen esetben mintha sajátos burjánzásról is beszélhetnénk. Azonban ez az utóbbi sem a véletlenségek láncolatiból áll.
Fűzzük még hozzá a korábbiakhoz, hogy alighanem a "pár" szavunkból következik az "angol" party, amelyeken összejönnek egypáran, néhányan, olykor jó néhányan. A pár, paar stb. egyik jelentése néhány. Ám a magyar azt is állítja, ami igaz is, hogyha ott vagyunk valahol, akkor azt pártoljuk is. Alighanem aztán - megint csak logikusan - ebből szóból alakult ki a párt szavunk. Mi pedig a magyar nyelvet pártolva vagyunk és leszünk annak pártján. Ez a mi igazi pártállásunk. S vagyunk,. egypáran", akik így gondolkodunk.
A rengeteg többszöri megközelítése a sokaságból



Látható, hogy eddig is a számok jelenlétével foglalkoztunk. Nyelvünkben, - ez is érzékelhető! - rendkívüli szerepe van a számoknak. Kutatgattuk, hogy az egy, kettő, nagyság, kiterjedés, arány, hatás, erő, növekvés, csökkenés és így tovább, számrokon szavakban jelenik meg. Pontosabban, nem valamennyi számmal és méréssel kapcsolatos logikai jelenséget vettük szemügyre, csak néhányat. Alább talán valamennyire kiegészítjük ezt a próbálkozást. Ha nem említettük volna, most tesszük, talán még nem késő, nyelvünknek csaknem minden szava közvetlenül vagy közvetve kapcsolatban van a számmal, számítással, logikával stb. Itt van rögtön a "rag" szavunk. Részt jelent. Zalában a háztetőnek azt a részét hívták így, amely a fal függőlegesétől a széléig, illetve a csatornáig tartott. (A csatorna szóban is benne van a csat, csatlakozás, stb) Nagyszüleim, ha elmentek hazulról, vagy kint a Vargyas dűlőben a szőlőhegyen, a "rag" alá tették a kulcsot. Így aztán az el sem veszhetett. (Vesz, mint vásárol, ez is alku, fizetés kérdése, de az vesz-teség, ami elvész) Alább azonban ezúttal a sok irányába indulunk el. Lássunk valamennyit azok közül a szavak közül, amelyekkel a "sok"-at tejezzük ki.
SOK: tömeg, rengeteg, tenger-nyi, töméntelen - teméntelen -, tömérdek, tömkeleg, tetemes, számtalan, számos, megszámlálhatatlan, se szeri, se száma, bődületesen sok, irtózatosan sok, rettenetesen sok, iszonyúan sok, sokaság. (Mesékben a hetedhét határon is túl.)
A "rengeteg" első számú jelentése: erdőrengeteg, nagy erdő, amelyben tehát sok fa van, mondhatjuk, hogy a rengetegben rengeteg fa rengeti a talajt. Ebből következik, hogy az erdő és az erdőség mellett, ez a szavunk is sokat jelent Nem is helyénvaló "rengeteg sok"-ról így együtt szólni. Következik a páratlan" szavunk, olyan vonatkozásban, ami ugyan nem "pártalant" jelent, mint mondtuk, ámbár azt is, de mindenképpen egyedülit, egyedülvalót, egyedit. Megállapítottuk, hogy az egypáran kifejezés (németül például a fiatal emberpár, azaz az ifjú pár = Ein junges Paar) nagyon is változó lehet, az öt-hattól esetleg a több tucatig. Újra mondjuk, hogy minden a lehetőség és a valóság arányától függ. Kisebb eseményen a nyolc, tíz, tizenöt jelenlévőre is mondható, hogy páran eljöttek. Ez már közelebb esik a "néhány" szavunkhoz, amelyben már benne is van a "hány", és a "mennyi", e két rokonérzelmű szó. De mielőtt tovább "okoskodnánk", próbáljuk meg kideríteni, vajon miért jelent egypárat a néhány? Lássuk csak miből is áll a néhány szavunk? Törjük el: né-hány. Benne van a "hány", ami bizony számtani kérdőszó, sőt, a "hányados" szavunk is ebből képződik. Ez már érdekessé kezd válni. De ha az a "né", nem is annyira né, mint "ne", akkor bizonyos fokig a hányat már a szó elején tagadjuk. Vagyis nem tudjuk hány, néhány de valószínűleg nem sok. Éppenséggel kevés is lehet. (Talán hasonló meggondolással, a tagadáséval, kellene megközelíteni a néma szavunkat is?) És itt újra meg kell állnunk. Éppen csak jelezzük, hogy németül a hány és mennyi is, ugyanaz a szó: wieviel? Ámbár köztudottan azt jelenti milyen sok. Hiszen a wie? = milyen?, a viel = sok. Dehát mondhatom magyarul is, hogy valami milyen sok, milyen kevés.



A hány párja a mennyi, ebből van a mennyiség szavunk. Jelzőkkel ez is jelenthet sokat. Bődületes mennyiség! Baromi sok és így tovább. A sok jelzői több-nyire -a több is lehet sok! - irtó, irtózatos, iszonyú, rettenetes, rettentő, bődületes, baromi, borzasztó stb. lehetnek. De sokaságra utalhat a beláthatatlan, fölmérhetetlen, elképzelhetetlen, fölfoghatatlan szavunk is. Megint előjött a "-lan-len". Érdekes, a szó elején len-ni, a szó végén élet-te-len. Itt maga a fosztóképző a szótő, hiszen a lenninek nincs más alakja, csak a főnévi igenév. De mi ennek az oka? Megvan a lét, létezni stb., de ez már nem ugyanaz a szó. (Érdekes nyelvi lehetőség: A levés a van-os-ságot jelenti. Hiszen mondhatjuk: "Vanni van, de drága" és így tovább.) Ez is egyes számot jelent, egy dolgot. Maga a létezés bár általános fogalom, egyre gondolunk, ami azonban egyetemes. Tehát az egy ki is tágíthat! Miközben látszólag szűkít, behatárol. Talán itt is érdemes megállnunk az újra elénk kerülő "pár" szavunk "páratlan" jelentése mellett, ami szintén egyet jelenti. Sőt, a már többször emlegetett "párját ritkítja" - szintén egyet jelent -, magyarán megszünteti, hogy maga maradjon, egyedül maradjon, egy maradjon. Ugyanakkor a ritkítás szó azt jelenti, hogy a erdőből sok fát irtanak, vágnak ki, de nem mind. Az irdatlan nagy erdő talán "irtatlan" volna? (Sütés előtt a szalonnát irdalják, azaz bevagdossák.) Ritkít az is, aki kukoricát kapál. A ritka jelentése pedig kevés. Ez igaz, de mégsem egészen az, mert a ritkás erdő is lehet nagy kiterjedésű, benne rengeteg fával. A ritka inkább az elhelyezkedés - méret - arányait jelenti.
Már eddig is láthattuk, hogy a nyelvünk számoló nyelv, a számtan és logika nyelve. Ám aligha fejeztük be az érdekes példák sorát. (A "sor" is számközeli szó! Szintén lehetséges növelő jelentése, ahogy például "sorakoznak" egymás után. De a sorvad, sorvadás már csökkenést jelent. Így némileg - nem-leg? - rokonságban van a ritka szavunk jelentésével.) A számtan rendszerei, amelyek elvét a logika szabja meg, s mint ilyen törvényerejű, át- meg átjárják, összetartják nyelvünk rendszerét. Ám olyan "rácsozatot" alkotnak, amelyeken átágazhatnak ugyancsak logikai "hajtások", amelyek külön végződnek vagy visszacsatlakoznak a fő ághoz. Erre nézve is sokféle példával találkozunk még.
Mennyiség - hányság
Nem használjuk - nem képezzük - így: "hány", "hányság", mint a "mennyi", "mennyiség" szavunk esetében tesszük. Mégis kérdőszava lehet a számtani mennyiségnek. De azért azt is észrevesszük, hogy a fejezet nem kevésszer emlegetett, aligha köznapinak vehető, hosszú alcímében négy szót találunk, abból három közvetlenül a számtannal kapcsolatos kifejezés. S valóban az erdőrengetegben lévő fák sokasága gondolattársítást indít el. Innen a sokaság érzete is, nem csupán a kiterjedésé, nagyságé. Következik a "megközelítése" szavunk. Ebben látszólag nincsen matematika, de logika és kiterjedés igenis van. Az igekötőt elhagyva, a "közelítés" ragozott, képzett alak. Az alapszó nyilvánvalóan a "köz". De mi köze ennek a számtanhoz? Látszólag nem sok, ám a mértanhoz ennek is köze van. A "köz" ugyanis távolságot jelent, ez vitathatatlan. Valami milyen közel van, valami közeli stb. Azonban a másik jelentése igenis a számtan lényegéhez 511



közel, mert a "közösség" szavunk emberi közösséget jelent. Mégpedig ennek lehet számos és számtalan változata a közösködéstől a középen át a közegig. Természetes távolság meghatározó a kezünk, mint emlegettük, "kézközeli eszköz". Lám az eszköz szavunkban is ott van a "köz" és újabb jelentéssel, nyelvi tisztséggel mutatkozik be. (Itt jut eszünkbe, az általunk nem nagyon kedvelt "eszközölni", azaz, tenni, csinálni, intézni stb. jelentésű szavunk is.) Maradt még a sokaság szavunk. Itt nem is érdemes arról beszélni, hogy köze van-e a számokhoz. Valóságosan köze van! De, hogy mennyire, azt nem is sejtjük. Itt az alkalom, hogy kicsit elemezzük és nagyon érdekes dologra bukkannunk. Erről tettünk említést már korábban is másutt, de ennyire, ilyen összefüggésekben nem vizsgáltuk.
Annyit előre elmondhatunk, hogy bizony ezek szerint mind a négy szavunknak elég szoros köze van a számokhoz, a számtanhoz, vagyis ahhoz tudományhoz, ami a legkövetkezetesebben képviseli a színtiszta logikát. És itt újra meg kell jegyeznünk, hogy alig van olyan szavunk, amelynek ne volna köze akár oka, létrejötte vagy jelentése miatt a logikához, illetőleg a matematikához. Ahogy föntebb emlegettük, a kötőszavak kivételével - de még a "meg" igekötő is! - szavaink zömének alapjaiban, hátterében ott található a logika és nagyon gyakran a számtan is. De nézzük most a "sok-a-ság"-ot. Miféle szó is ez? Látható, hogy a "sok" szavunk képzése nyomán jött létre. Vagyis a "-ság-ség" képzőre volt szükségünk ahhoz, hogy ezt a szóalakot megkapjuk. Lássuk a jelentését. Más szóval tömeget, rengeteg embert, sok embert, tengernyi embert és így tovább, jelent. A nagyszerű és e sorok írója által nagyon nagyra tartott Berzsenyi Dániel költő uraság híres gondolatában mondataiban - is megtalálható ez a szó, íme: "Nem sokaság, hanem / Lélek s szabad nép tesz csuda dolgokat. "
Nagy költőnk is foglalkozott a magyar nyelvvel, de ő sem vette észre, hogy e gondolati remeklésben is van ellentmondás. Mert ő azt írja, hogy "nem sokaság, " "hanem... szabad nép". Mintha ellentétbe állítaná a két szót, holott mi más a nép is, mint sokaság?! (A nyelv mindent megnevez, nevesít s nevezetesen a nép - p-b-v hasonulattal, ami természetes - néppé alakulhat) De lássuk valóban, hogy mit tételezünk föl a sokaság szavunkról. Ám előtte meg kell jegyeznünk, hogy nagy költőnk sem úgy gondolta, hogy valódi az ellentét. Nyilvánvaló, hogy arra gondolt, önmagában a sokaság, mint megnyilvánulás, nem elég a "csuda" dolgokhoz, kell oda "lélek", azaz nemesítő eszme is.
A nyelvészek meglehetősen bizonytalanok a -ság, -ség képzőkkel kapcsolatban. Nekünk már évtizedek óta van elgondolásunk létrejöttéről. Mivel abból kell kiindulni, hogy a nyelv nem hozott létre értelmetlen szavakat, sőt ragokat, képzőket sem ahhoz, hogy értelmeset fejezzen ki, ez ugyanis ostoba fényűzés, a nyelv lényegével való természetes ellentét volna, azt kell feltételeznünk, hogy minden rag, képző, sőt jel is, valamikor értelmes szó vagy annak része volt. Ha megnézzük, akkor "ra -re" ott van a rá, erre, arra, hajrá stb. szavainkban. A" nek" nem más, mint a neki, ennek-annak része. A "-hoz -hez -köz"-ből a "hoz" önálló jelentésű szó. Mit hoz nekem a Jézuska? De van olyan szavunk, amelyben kétszer is előfordul, íme



például a hoz-omány-hoz. Hiszen mondható: hát te mit adtál, vagy mit hoztál a hozományhoz? Azonos szó, szótag, szórész, ami előfordulhat a szavak elején, közepén és végén is, de az alapjelentést mindenütt képviseli. Aztán a hozzá, ehhezahhoz stb. Sőt, minden bizonnyal ide csatlakozik a húz, huza-vona, húzat, huzakodik, hozam és a ház, haza stb.
Akárcsak általában a ragok, képzők "származására" nézve, kell lennie válaszoknak. Logikusan következik, ha ezt elfogadjuk alapelvnek, akkor az "-atlan -etlen", illetve a "-talan -telen" fosztóképzőkre is kell lennie ok-os, logikus válasznak, ami beleilleszkedik az egész magyar nyelv rendszerébe. Úgy gondolom a -ság -ség esetében is megtaláltam nemcsak a választ, hanem magát a feleletet. S remélem egyetértés lesz közöttünk előbb-utóbb. Ugye, az egyetértésben is az "egy" található, s legkevesebb két személyre vonatkozik, és két személyre van szükség ahhoz, hogy értelme legyen a kifejezésnek. Itt az ideje azonban annak, hogy tényleg megvizsgáljuk a -ság -ség képző kialakulását illetőleg azt, hogy van-e mód ez után nyomozni. A két változat közül a -ság számít mély hangzónak, például újság. És a ség illeszkedik a magas hangú szótövekhez, szavakhoz, például hegység, képesség, egészség. Dehát ez nem újdonság, ezt tudjuk. Azt nem szokták hirdetni, hogy honnét van ez a képző? Ha azt valljuk, hogy minden rag és képző valaha önálló jelentésű szó volt, akkor keresni kell olyan szót, ami ezt valamilyen módon igazolja. Kezdjünk hozzá, ahogy más ragok és képzők esetében tenni szoktuk. Vezetőnk a józan parasztész, vagyis a logika.
Van a Dunántúlon Ság nevezetű hegy. Magyarország északkeleti részében egy nagyközség - vagy már kisváros? - neve Rétság. A Felvidéken, közvetlen a határon túl található Ipolyság. Valamint Celldömölk mellett Alsóság. Úgy látszik néha igazodik a képző, illetve illeszkedik, néha nem. (Ugye érdemes volna a né-ha szavunkat is megvizsgálni. A tagadó szócskához a feltételes "ha" szócska járul! Neha, olyasmi, mint a ne-hány, ne-ma?) Egyértelmű a szépség, készség, hegység, erdőség, egység stb., szavak esetében az illeszkedés. Az Alsóság, adósság, valóság, nagyság, magasság, Kunság stb., esetében is a mély hangzós egyezés, noha nem tarthatjuk igazán mély hangnak az "á"-t. Igaz, a bíróság, igazság, sőt, a bírság, síkság stb., esetében valójában nem alkalmazkodik. De már Nyírség! És amíg sírásrívás, ugyanakkor rovás. Az "i" hangzó szerepe sajátosan alakul az ún. "ikes" igéknél, például úszik, kúszik, folyik, s az előbbi példák is ezt mutatják. Miként vízzel, vízre, de már hídra, síppal, likba - mert lukba, lyukba? -, de nem ez a kérdés, reméljük sikerül rajtakapni a törvényt, s a már ugyancsak emlegetett ízen-üzen és társai, az í-ű útján nyomra vezetnek. Mi azonban maradjunk a "-ság -ség" eredetének kutatásánál. Ha abból indulunk ki, ami végső soron e könyv egyik alapvető mondanivalója, vagyis, hogy a magyar nyelv egyik fontos tulajdonsága az, hogy a jelentéstartalom zömét a mássalhangzók hordozzák, akkor meg kell keresnünk azt a szót, amely s+g, illetve s+k szótagképlettel kezdődik. Ezt persze több évtizede meg is tettük. Nem volt nehéz megtalálni a már sokszor emlegetett sok szavunkat. Azt is régen megállapíthattuk, hogy eleink nem tábortűz körül ülve szavazták meg a többes szám jelét, hanem az általános többet jelentő "sok"



szavunkból veszi kölcsön a nyelvünk a "k" jelet. Dehát ez is a logikus, azaz nem véletlen. Lássunk ezúttal is példákat.
Egységek kétségei
Egy- egység. Ha ezt a két fogalmat egybeforrasztjuk, akkor ellentmondás keletkezik. Mert szerintünk ennek azt kellene jelenteni, hogy egy az sok. (Zárójelben: igazában nyelvünk ősi számértelmezésébe ez is belefér! Gondoljunk a világEGYetem és a teljesen azonost jelentő világMINDENség szavunkra újra. Mert EGY egyenlő MINDEN-nel.) Azonban a köznapokban ezt sokkal remekebbül s teljesen elfogadhatóan rendezi el a nyelvünk. Erről, mivel összetettebb dolog, alább elemzőn szólunk.
Kettő - kétség. Hasonló a gond. Mert kettő sem sok! Azonban -s aligha
véletlenül - ha két dologról van szó, a nyelvek többes számot használnak. Éppen a kettőtől kezdve. Ez az egyik, ami egyetemesnek mondható. A másik dolog, amit már szintén érintettünk, hogy a kisgyerek, az ocsúdó emberke, először egyekre egy dolgokra különíti el a világot. Ez az eszmélés útja.
Ez jellemző minden ocsúdó kis emberre, legyen akármilyen anyanyelvű. De ez csak az egyik fontos és figyelmünkre méltó dolog. A másik pedig az elkülönülés tudatában való gondolkodás. Ugyanis amíg csak egy dolog van előttünk, semmilyen vonatkozásban nem kell választani. A nehézség akkor kezdődik, amikor legalább kettő között kell választani. Legyen az elvont lehetőség, valós tárgy, már meggondolást kíván. S nyilvánvaló, hogy bármilyen szempont szerint kell is választatni, az egyik dolog kétségessé válik, annak számunkra megfelelő voltában kételkedni kezdünk, kételyünk támad, ezért választjuk a másikat. Tehát egyik nagyon fontos emberi tulajdonság létrejötte, kialakulása is a számtannak köszönhető, egyszersmind annak nyelvi megjelenítése is.
A -ság -ség képző titka
A Ság hegy mintha magas-ság-ot jelölne. És a -ság -ség képző kép-növelő lenne? Sokasító volna? Két-ség-telen, hogy a hegyből hegység lesz, a síkból síkság, a katonából katonaság, sokból pedig sok-a-ság, mintha azt mondaná a nyelvünk, hogy sok a sok! Tehát mintha a szóvégi "k" zöngésült volna s egyúttal tágabban értelmezné a dolgokat, a jelentéseket a szó.
Lássuk akkor azokat a szavakat, amelyekben emiatt ellentmondás keletkezik. Itt van az "egység' szavunk. Ha jól értelmezzük, akkor itt az egy+sok egyesül. Ezért nem is valós, hanem elvont fogalom például a magyar egység, az egységes vélemény stb., egyedül a katonai egység, vagyis alakulat változik "megfoghatóvá", de az sem tárgyiasul. Ha valaki bevonul az egységéhez, az laktanyába, bizonyos katonai csoporthoz vonul be. (Vonul? Megy! Ha vonakodva is.) Vagyis az



"egység" szavunkban lévő ellentmondás, mintha nem is engedné, hogy valamilyen teljes valóságos jelentsen. Eszerint a két-ség szavunk, mintha ez is azt jelentené, hogy a kettő az sok? Dehát a kettő sem sok. Újra két-el-ked-ünk, két--ség-eink támadnak ezzel kapcsolatban. Vagyis a belső számtani ellentmondásból jelentéstartalmi ellentmondás lesz. Így értjük, így használjuk! Efelől nincs kétségünk. De azért nem is esünk kétségbe, hiszen nem kétséges, hogy a csoda "szám" törvényei hatnak a nyelvünkben. Az is logikus, hogy amíg csak egy dologgal állunk szemben a nagyvilágban, nincs gondunk, de ha már kettővel, akkor jöhet valamilyen kétely, és választanunk kell. Valamint az örök egyes szám innentől többes számmá változik. Mert több változat nincs, a három-ság csakis vallási vonatkozásban létezik, a négység, ötség stb. pedig, noha használható, teljesen értelmetlen. Emiatt is valljuk, hogy az egy a mind, a minden, csakis egy van és abból van több, végtelen sok és ez az ŐSEGY titka, de egyúttal valósága is. Az ember is egy. Mert így tudjuk és mondjuk, hogy "minden egyes embernek tudnia kellene". Hogy mit? Hát ezt, amit nyelvünk közöl, azaz, mint közlendőt, a közösséggel közöl s így közvetítve eszközöl.
Köz-el vagyunk a "köz" szavunkhoz. Ezt a játékos logikát rejtő szó, a közel, azt jelentheti, hogy közülünk elmegy a köz, és mi így kerülünk egymáshoz közel. Dehát ez csak játék, azonban a törvényből következik. A közel szavunk is arányt jelez, valamilyen távolságot, ami kicsi, tehát közel van az, amiről beszélünk. Ezzel is játszhatunk: kis távolság egyenlő nagy közelség, Mint ahogy beszélünk is kis távolságról, nem nagy távolságról, aztán nagyon közelitől is. Ezekben az esetekben a jelző határozza meg a teljes jelentést. Az "jelzi", hogy abban az esetben melyik szó a nagyobb jelentőségű. Akárcsak a számoknál. Például a 199-es szám esetében, hiába kisebb az egyes és jóval nagyobbak a kilencesek, az elöl lévő egyes a nagyobb szám! Az jelenti a százat. A magyar nyelvben is hasonlóan a számtanhoz, a helyi ér/ékek döntenek.
Ezek után a felírt szavak közül lássuk a "tengernyi"-t. Világos, hogy nagyságról, a vízcseppek - csöppek - iszonyatos és irdatlan mennyiségéről van szó. Ezért lehet a sokaság kifejezője. De rettenetes, rettentő, irtózatos stb. szavaink - inkább valami rossz - nagyságát, erősségét, félelmetes hatását tudatják. A szörnyű szavunkban, mintha a sokszorozást a -szer -szar -ször egyik tagja, a több-szőr-öző "szőr" képviselné. Mintha csak át- meg át volna szőve a számtani rend szálaival a nyelvünk, s bárhol is feslik föl szép, élő szövedéke, azonnal látjuk, érzékeljük ennek nyomait. Bár még nem is említettük az ilyen szavakat, mint egyenlet, hatvány, szorzás, sokszoroz, gyökvonás, összeadás, kivonás vagy például az ilyen szavak, mint a hetedhét, az ötöd, negyed és így tovább. Ezekben gyakran benne van az egyik szám. Az egyenletben az "egy", a hatványban a "hat", de a "hatás" is, a hetedhétben a "hét" és még valami, amit rögtön elemzünk. Hiszen meg kell kérdeznünk, mennyi végül is a "hetedhét"? Ez az a szám, nagyság, távolság, ami nagy messziséget jelent Például a mesékben így hangzik: "még a hetedhét országon is túl.. Tehát milyen messze is van az, ami a hetedhét országon is túl van? S amit netán csak hétmérföldes csizmával" lehet elérni? Úgy értsék, mintha hetvenhétszer



mondanánk, s egyáltalán nem hetvenkedve. A dolog annyira egyszerű, hogy nem nagyon gondolunk rá. Ugyanis a hetedhét pontosan egy! Ahogy az ötödöt, nyolcadnyolc is egy. Íme az egy mindenütt uralkodik, lehet minden, és mindennél több, de mindennél kevesebb úgy, hogy mégis lényege a teljesség, az egész-ség.
Ezzel újra újabb "kört" zártunk. Szép lassan nyilvánvaló lesz, hogy nemcsak nyelvünk működési elve, hanem a szókincsünk is sokfajta közvetlen kapcsolatban van a logikával, a szemtannal. Ámbár éppen csak kiragadtuk a leggyorsabban elénk kerülő kifejezéseket, szavakat, logikai törvényeket, de akár úgy is mondhatnánk, hogy a legfontosabb okoskodásokat". Mindig láttuk, hogy ok és következmény összefügg nemcsak formailag, hanem jelentésbelileg is. Azt is mondjuk, hogy szavaink egyszerre okok és következmények. Ahogy a számokban csak az egy lehet végleges, mert bármilyen számtani műveletet az ősegy határoz meg. De akkor is a kettő és a többi, nem más, mint egy vagy több másik egy. Sajnálatosan a nyelvekben nem függ össze az "ok" és okosság. Más-más szó mindkettő. Pedig az egyetemes logika szerint is, az az okos ember, aki a világ történéseivel, viszonyaival, tehát ügyeivel kapcsolatban a legtöbb okot ismeri! Csak hát a nyelv! Más nyelv ezt sajnálatosan nem "tudja". De a magyar nyelv igen. (Emlegettük, hogy eredetmondánk ősanyja Emese szülte Álmost, aki anyja álombeli látomása után kapta nevét, hogy ti. ágyékából királyok folyama árad. Az ügy jelentése folyó, folyamat és Ügek vagy Ügyek, Álmos apja, szintén azén kaphatta a nevét, mert sokféle ügyet ismert, azok folyamatát és okát is. Nemes és jó értelemben volt ügyes Nyelvünk tudata és logikai rendszere sok ezer éves. Valóban a beláthatatlan távoli múltban gyökerezik. Hihetünk neki!
Néhány utat és módot próbáltunk megmutatni példaként arra, hogy a nyelvünk lelkéhez és lényegéhez csakis akkor tudunk közel férkőzni, ha az ősi valóságtól indulunk el és a logika vezet bennünket! Ahogy vezetheti azt, aki fázik és fát keres. Vagy, említsük azt a mondást, illetve inkább sajátos kérdést, ami így hangzik: Mi szél hozott ide? Mert újra csak azt kell mondanunk, hogy az eddigi "különlegességeket" nyelvünk értelmezi, magyarázza. Jogos, sőt, kötelező a kérdés, hogy lovas embert miért hozná vagy vinné a szél? Nem arról van-e szó, hogy valamikor eleink vagy azok egy része hajózott? És vitorlájukat feszítve hozta-vitte őket a szél? Őstörténetünk kutatói nem kerülhetik meg a magyar nyelvet! A keresett helyekre csakis a magyar nyelv mutatta utakon, ösvényeken lehet eljutni.
Nem valószínű, hogy kiegyenlítettük. kiegészítettük mindazt, ami hiányzott és már mindent tudunk arról, ami a magyar nyelvet a logikával és a számtannal összekapcsolja, mégpedig alapvetően és szervesen. De abban bízunk, hogy mindezek átgondolása után másként tekintünk anyanyelvünkre, mint eddig. Az imént - ez azt jelenti, hogy az előbb, de miért? Honnét adódik ez a jelentés? - tán majd erre is lesz válaszunk - tehát szándékosan használtunk két szót egymás mellett, a "kiegyenlítettük" és a "kiegészítettük. kifejezéseket. Most már tudhatjuk, hogy e két szó az "egy. szavunk által képviselt fogalom következtében, alapvető rokonságban van egymással. A kiegyenlítés azt jelenti, hogy valami, akárhány



egységről is van szó, hasonlóval ellensúlyozódott. (E logika következtében az ellensúly is két fogalom jelenlétéről ad hírt. Ha valami ellen, ellenében, sőt annak ellentéteként történik bármi, akkor is, két dologról beszélünk. Levonjuk a következtetést: az nem, ellenben ez igaz.) Valójában ilyen a "nem tudás" is. Maga a tagadás, a "nem" is két fogalomra hívja föl a figyelmet. Valamilyen állításra, illetve az állítás ellentétére. S ha egyszerűsíteni akarnánk ezt az egészet- ez a kifejezés is valamilyen több dologból álló egységet jelöl -, akkor azt mondhatnánk, hogy a "nem" a kettő, amely szóként egyenlő az "igen"-nel, ami pedig az egy! S az egy két fél, ám a két fél sem mindig "fél", mert mint ellenfél, ügylet, feleim lehet egy is. A kiegyenlítés egyformává, egyenértekűvé lesz dolgokat, ha úgy tetszik, éppen a feleket. Mert az egész, noha egy, végső soron "több" annál, nagyobb a jelentősége, hiszen egyeket rejt magában és azok alkotják valaminek a teljességét, s mint ilyen, az egészét. Ezért mondhatjuk: "Egészen biztos", illetve "teljesen biztos", ha nyomatékosan kívánjuk véleményeinket, tájékozottságunkat alátámasztani. Így az ig-az és az ig-en, szintén azonos jelentésűek. Így fejezzük ki magunkat, "Hát nem igaz? " A válasz: De igen. " Egyszerűen egyezünk: Igaz? Igen!
Juhász számadó üknagyapámról, Kiss János, türjei illetőségű nagyapám, Isonzót, Piavét, Szkutarit stb. megjárt első világháborús katona, mesélt. Tőle tudok az ő tekenyei rokonáról. Nagyapjáról, aki, mint másutt is említjük, számadó juhász volt - másként juhász számadó -, aki botra rótt számokat adott át a gazdáknak a legeltetésre fölvállalt jószágokról tavasszal, amikor az állatokat átvették. A botra fölrótták a számokat, majd középen kettévágták a botot.
Ősszel, amikor visszatértek a legelőkről, a hosszában félbevágott botot összeillesztették és nem volt vita, hogy mennyi volt juhok száma. A valódi "szám" mit jelölt, hányat, mennyit? Egyúttal megjegyzem - ebben az esetben nem valódi, hanem jelképes útról van szó, ami azt jeleni, egyidejűleg, most a többi dologgal együtt stb- -, mindez azt jelenti, hogy az ember emlékezete közvetlenül a nagyapjáig terjed, illetve jó esetben, közvetve a nagyapja nagyapjáig. Amíg a nyelvé, sok vonatkozásban, akár az időtlen időkig elér, visszanyúlik. S ha így van. vajon elérhetünk-e, akárcsak elméletben is - az elmélet jelentése talán az "elméje lett"? -a nulla pontig? Amikor még az ember nem beszélt? S ha elérünk odáig, mely hangzó lehet, ami az első volt? Illetve mely hangzókat sorolhatnánk az elsők közé? Hiszen ezek aligha voltak tiszta hangzók. Hosszú időnek kellett eltelnie ahhoz, amíg letisztultak, s a tudat finom pengéje "lehámozott róluk" hangkérgeket, hanghéjakat. Ez a tudati némaság embere eltérő helyeken és eltérő időben szólalt meg? 'természetesen eltérő körülmények között. Ha a nyelvet nem máshonnét hozták a bolygóra - mert azért az sem zárható ki -, akkor a legkifinomultabb nyelv lehet a legősibb, valamint e kifinomultság eszközei csakis a gyakorlati logika vezérletével alakulhattak ki, tehát innen a törvényszerű számtani rokonság. (Talán szólunk róla a későbbiekben, de itt is megemlítjük, hogy Gergely pápa újította meg a napok számlálása, illetve az ő kérésére - amint ezt egy angol filmben láthattuk! egy Dénes nevű szkíta matematikus végezte el a számolást és alakította ki a mai naptárt. Addig "elvesztek" napok, tán évek, évtizedek is.



(Miként erről a német Illig nevű szerző ír, olyan következtetéssel, hogy Nagy Károly nem is létezett volna. Pontosabban, ha létezett is, a jelentősége kicsi volt. Mert folyamatosan "elszámoltak" néhány évszázadot? Nevezetesen csaknem hármat? És oda az előtte és az utána lévő időből vetítettek vissza, hamis oklevelek nyomán, sosem volt történéseket és személyeket, ahogy erről Pap Gábor, oly elgondolkodtatóan beszélt?) Az évek számolása a Gergely-naptárig valóban bizonytalan volt. Írják, hogy például az egyiptomiak úgy oldották meg a kérdést, hogy bizonyos időben egyszerűen nem számoltak napokat. Mondjuk, 5e után eltelt nyolc-tíz nap, de hogy kiegyenlítsék a dolgot, 6-a következett, mintha az eltelt napok nem is lettek volna. Így valameddig nagyjából megfelelt az időszámítás az évszakok helyzetének. Mert a föld mozgása a nap körül, illetve "tengelyének" néhány fokos "kilengése" nyomán, nagyjából azonos időben történtek döntő események a föld légkörében, éppen a felmelegedés vagy lehűlés nyomán. Ez nagyjából ma is így van, de már szenvedünk az ember által okozott károsodások miatt is. Ott van például a sebként is felfogható ózonlyuk! Ma már tudjuk és értjük a szökőévek jelentőségét. Ezekkel és kisebb távon folyamatosan helyrehozzuk a számolási hibánkat, köszönhetően Dénes mesternek. Kétségtelen azonban, hogy ezt a nyelvünk még nem nagyon könyvelte el. De például azt, hogy a föld gömbölyű, úgy látszik, a nyelvünk sokkal régebben "tudja", mint ahogy azt gondolhatnánk. E könyvben erre nézve is mutatunk elgondolkodtató tényezőket.
Ami pedig a nulla fokot illeti, a csönd fokát, a tudattalan hangadás idejét, arra a következtetésre juthatunk, hogy a létező ábécék hangzóinak sorrendje nagyjából azonos vagy közeli, még akkor is, ha mondjuk a görög ábécé utolsó betűje az ómega. Azonban a kezdeti hangzó, az első hangzó az "a" vagy az ahhoz közeli magánhangzó és nem az "r" vagy a "zs"! Ez jelzés és bizonyíték, arra nézve, hogy egyetemesek a hangképző adottságok, minden hangadás levegőrezgést jelent és az ösztönös hangadó sok, sőt, az érzelmi hangadások ma is közeliek vagy azonosak, jórészt nyelvtől függetlenek! Gondoljunk ilyenkor mindig az első szavunkra. A magyar nyelv "á-sítja" az ásítást kifejező szót is. Hiszen "á"-t tesz bele. Amikor kimondjuk, hogy ásít, mondható, hogy az egyetemes hangzású ásítást utánozzuk. Ez a valós és könnyen ellenőrizhető példa legalább annyira fontos arra vonatkozóan, hogy nyelvünk lényeges tulajdonságait tekintve, eltér a világ legtöbb nyelvétől, alighanem valamennyitől.
Most mielőtt tovább vizsgálnánk a logika, a számtan jelenlétét, ne feledkezzünk el az "egy" valóban sajátos nyelvi megjelenéséről, vagyis az első és a második, valamint az elöl, élen stb. szavak jelentéséről.
Egy és más egyebek
A sorszámok esetében ugyan mondhatjuk, hogy egyedik, kettedik, értjük is, mégis alakult a nyelvünkben két olyan szó, amely teljesen eltér az "egy" és "kettő" szavunktól, ám mégis teljes joggal helyettesíti azokat. Ilyen az első és a második



szavunk. Látjuk valóban, hogy sem az egy, sem a kettő hangzói nem szerepelnek ezekben a soroló szavakban, illetve az "e" van ott az elsőben. Maradjunk is az elsőnél, nézzük hova ágazik a jelentés:
Ki az első? Aki elöl jár, aki győz valami versenyben, aki valahova előbb ért, mint a többiek és így tovább. De első az is, aki a csapat élén jár, aki elöl megy, azt is mondjuk, hogy ő az élenjáró. Rendszerint valamilyen vezető. A késnek is van éle. és egyúttal az az eleje is. Az is a kérdés, hogy az él, élni, élet stb. szavaknak van-e, lehet-e közük az előbbiekhez. Vagy például az elöl, ell, ellen, elv, élvez, élénk és így tovább, kapcsolatban lehetnek az előbbiekkel? Az él és az eleven, valamint az élvezet, eleve az élethez szorosan kapcsolódnak. Minden bizonnyal az ellés is, hiszen a születés, az ember vonatkozásában, a testen el-öl történik.
Mintha benne volna az elöl szavunkban az "ell" és az "öl", mint anyaöl, ölel stb. lényege. Miként a kés él is tartalmazza az "él" szavunkat, mintha hasonlóan az "öl" is tartalmazná a születést és a halált? De ott van az "emberöltő" szavunkban is az "öl", amely jelentésében szintén "egybeöleli" az élet kezdetét és végét. Ugyanakkor az "öltönyt" "felöltjük", azaz felöltözünk. Íme sok helyütt világos a logikai összefüggés, azonnal észrevesszük - rámegy az eszünkre, belemegy az eszünkbe, eszünkbe jut, eszünkbe ötlik stb. - ám némely esetben nem könnyen világosodnak meg az ősi összefüggések, az ötlik eredete talán a hangzókeresés öööö-je, öööö hangzója az ötlésfolyamat, az ötlet szülője. Miképpen az, aki "ötöl-hatol", sem az ötös számjeggyel és hatossal foglalkozik, hanem keresi a mellébeszélés hangzóitszavait és magyarázkodik... "öööö, ha én, öööö, ha... " stb. Tehát az "ö-ha", "ö-ha" alkot szavat. Megint más irányból közelítünk, ha azt mondjuk, nem jut ötről hatra? Bár azt is mondhatjuk, hogy egyről kettőre. A további előremenetelt hiányoljuk ezzel. Különösen így jár, aki "elszámítja" magát. Annál ez magától értetődő.
Bizonyosan van még példa, később vissza is térünk erre a szintén érdekes magyar nyelvi jelenségre, amely ugyancsak azt bizonyítja, hogy nyelvünknek szoros köze van a számokhoz, a számtanhoz és a logikához. Később szólnunk kell az "él" jelentéseiről, de most lássuk az ugyancsak izgalmas más, második, másik, egymás, felemás, másként másol stb. korábban már itt-ott emlegetett szerepéről. Arról a különleges - kül-ön-leg-es - szóról, amely egyik alapszava a kettes számrendszer jelenlétének a nyelvben. Illetve az ősegy elv egyik kulcsszava és szereplője. (Hadd jegyezzük meg a fönti szó nyomán, lehetne akár önleges szavunk, ami azt jelenti, hogy legnagyobb önös, személyes akaratunk, szándékunk.)
A második már toldott szó. A kiindulás a más. Ezt aztán sokféleképpen ragozhatjuk, képezhetjük, még így is: névmás, képmás, másolat, másfél, másféle és így tovább. Alighanem ide rokonítható a máz, miz-máz, mázol, mázolmány, maszk, maskara, maskurázik, mez, jelmez, s természetesen a meztelen, mezítláb, meztéláb. mis-más, sőt, netán a mézes-mázas beszéd, viselkedés. Ami azért jelent mást, mert álarcot, maszkot visel az illető, nem az igazi arcát mutatja! Máskülönben, ez a szó azt jelenti egy-ebb-ként, egyéb-ként. Az egyébb nem más, mint az egy "tokozása"



egy, egyebb, legegyebb. Ezt így nem szoktuk használni, noha beleillik a nyelv rendszerébe, ám amibe nem illik bele, az a számtani értelmezés, számtani logika. Az egynél egyebb aligha lehet. Ezért módosult egyébként egyébre.
De hamarosan látjuk, hogy az egyéb is másik egyet jelent. A másutt, egyebütt, egyéb helyen, egyéb vélemény, sőt, vannak egyebek is.
Az egyik-másik jelentése külön-külön is egy. Így az egymás, egymással két személyre vonatkozik. Mert egyik játszott vagy beszélt a másikkal. A jelenlévők egyike a másikával. Íme láthatjuk, hogy milyen finomságig használhatóak e szavak, ragozva, képezve, a nyelv és a mi képességünk szer-int. El lehetne ugyan mismásolni miz-mázasan egyik-másik tényezőt, ám csak időlegesen. Mert bármit is tesz egymással bárki, azt egyik ember teszi a másikkal. Minden esetben két személyről van szó!
Lehet, hogy itt kell megemlíteni azt a különös nyelvi jelenséget, azt hintázóbintázó, ilyen-olyan, ilyen-bilyen lehetőséget, amit például a számmal, az eggyel is játékosan meg lehet tenni, sőt, szerepel az egyedem-begyelem, a következő mondókában.
Egyedem-begyedem tengertánc, Hajdú sógor mit kívánsz
Az egyedem-begyedem vagy az ingyom-bingyom esetében az "ikerszó" egyikét sem találjuk meg a szótárakban. Más esetekben is legföljebb csak az egyiket. Vagyis a valóságban, az életben, a beszélgetésben, irodalomban stb. olyan szavak ezreit - nem százait! - használjuk a mindennapokban, amelyek nincsenek benne a szótárakban. Például a most emlegetett míz-máz esetében a "míz", vagy az ilyenek, mint a szíre-szóra, dirrel-durral, "kippen-koppan" "szíve", "dirrel" "kippen" stb., aligha található meg a szótárakban. És most következik a Doppler-féle elv, ami akár innen is leágaztatható. Minderről korábbi munkáinkban is írtunk már. Nem árt azonban ebben az összefoglaló részben is említeni. Ezekhez tartozik az összes olyan szó, amivel imigyen játszhatunk: kezem-bezem, szájam-bájam, fogambogam, házam-bázam, fülem-bülem, szemem-bemem, tejem-bejem és így tovább. Azért nem érdemes sorolni, mert minden olyan szavunkkal eljátszhatjuk ezt a beBÉ-ző játékot, amely nem "b" hangzóval kezdődik. A Laci-baci-tól kezdve a macibaciig. A nevezett "b" hangzó az ábécé első mássalhangzója. A második a "c", e rendkívüli és ősi mássalhangzóról a be-CÉ-zés-rőt szólva értekezünk alaposabban, amikor ámulva-bámulva látjuk, hogy a becézett szóba valóságosan belekerül a "c" hangzó. De előre mondjuk, a be-Cé-zés rendkívüli és ősi időkre mutató, ugyanakkor egyetemes jelenség, bár ezt más nyelvekkel kapcsolatban ilyen logikusan és rendszer tanúsításával nem lehet láttatni. Mert bár emlegetik, de egészen másról van szó és semmi köze a cirmosan cirógató-birógató "c"-hez. Majd megemlékezünk arról, hogy egyfajta számtani kapcsolata a becézésnek is van, illetve logikai folyamata bizonyos, mégsem itt a számok tárgyalásánál térünk ki rá.



Annál is inkább, mert a magyar nyelvet átható, jellegzetes nyelvi rendszert képvisel. Úgy illik, hogy külön tárgyaljuk.
Most ennyi előzmény után megpróbáljuk összefoglalni a szám szavunk lehető jelentéseit, különös tekintettel az egy-re, ami talán szám is, betű is, azaz egyszerre olvashatjuk és számolhatunk vele. Ezen a helyen próbáljuk meg összefoglalni a SZÁM szavunk jelentését vagy inkább, leg-in-kább jelentéseit. A mássalhangzó képlet sz+m, miként a SZEM szavunké is.
A szám ősi fontosságú, mert akivel elszámolnak, azzal gyakran leszámolnak, de ő már előre tudja rend-szer-int, hogy ő rosszul számol, ha azt hiszi, hogy még számít, így nem jön be a számítása, mert nem veszik emberszámba, s ha lehet számkivetik, száműzik, az is lehet, hogy megsemmisítik, és nincs mód tisztességes számadásra, ha alattomosan nyújtják be a számlát.
E kis szöveg példa arra nézve, hogy milyen fontos jelentései vannak a számnak. Noha ez a felsorolás -e szónak is szám jelentése van! sorol, sorozat, soroz stb. nem is teljes, mert még számos és számtalan lehetőséggel kell számolnunk, hogyha számba kívánjuk venni a továbbiakat. Különösen, ha meggondoljuk, hogy ki-, be-, föl-, le-, el-számolhat, számlázhat, s lehet számadó, számvevő, számlás, számoló és így tovább, ahogy föntebb jeleztük.
Említettük a szem szavunkat, képlete ugyancsak sz+m. Aki szemelget, az egyenkint kóstolgat mondjuk szőlőt. A szemelvény pedig nem más, mint része valaminek. A szempont az az elvi vagy valós hely, amihez képest vizsgálunk, számolunk valamit. A legfontosabb tanú - akit éppen ezért koronatanúnak neveznek -a szemtanú. Ugyanis ő jelen volt a történés jelenében és látta a dolgok jeleit, jelzőseit. A sor folytatható nemcsak a sorszám, nyerőszám, számsortól a számvitelig, hanem addig a fontos tényezőig, amit ugyancsak fontos többször emlegetni, hogy a szám én vagyok. Azt mondhatom, hogy számomra, részemre, azaz nekem. Valamint sose feledjük, hogy a számítógép magyar találmány! Margittay Neumannn János anyanyelvéből származó, hiszen minden magyar, akár tud róla, akár nem, a kettes számrendszer szer-int gondolkodik, ír, olvas, számol! Az "olvasót" számolja, aki aszerint imádkozik, a pénzt és a csibéket pedig még mindig, Főként az idősek megolvassák. Nem ártana mindezt szépen szárazon tartani, illetve erről számot adni, majd ezt számon kérni az iskolákban is. Mert ez a mi rendkívüli és páratlan gazdagságunk! A szókincsünk nemcsak lelki, hanem gazdasági kincstár! Föl kellene fogni ennek jelentőségét a magyarsága nézve. Ez a megingathatatlan nézetünk! S aki nyelvünk igazi jelentőségének tudatosítását akadályozza, az az egész magyarság ellen vétkezik, legyen politikus vagy tudós! Elmondhatatlanul nagy bűnt követ el! Ezt, több mint negyven esztendei kutakodás után, teljes bizonyossággal és tiszta lelkiismerettel mondhatjuk. Sőt, kell mondanunk!
Együtt vagy összütt?



Ahogy a világEGYetem és a világMINDENség jelentése azonos, hasonlóan az "egy" és az "összes" előfordul egyetlen fogalom megjelölésére. Ezt is említettük már. Hogyha Zalában együtt volt a rokonság, azaz összegyűlt, egybegyűlt, akkor azt is mondták, hogy összütt volt. Egész pontosan mindenki eljött, jelen volt valamennyi rokon. Senki se hiányzott. És itt megint álljunk meg. Az előző mondatok tele vannak számokkal, a számtannal összefüggő fogalmakkal. Nézzük csak meg, mire is alapozzuk azt a kijelentésünket, hogy a magyar nyelv alapja a számtan és a logika. S nagyon sok szavunknak szoros vagy közvetett köze van a számokhoz. Föntebb ezek a szavak fordulnak elő a mondatokban: egy, minden egyetlen, együtt, összegyűlt, egybegyűlt-gyűl, gyűlés, gyülekezet stb., szintén többet, csoportot vagy olykor százakat, ezreket jelöl! -, össze, összütt. mindenki, valahány. valamennyi. Ez utóbbi szó esetében az történt, hogy a "vala" szavunkhoz csatlakozott olyan szó, olyan jelentés, ami egyébként a sokra, többre vonatkozó kérdés szava: mennyi? Közvetve ide sorolható a senki, hiány, tele stb. és még sok más hasonló szavunk. Maga a "sok" és a "több" is. Nem soroltuk föl a "vannak" szavunkat. A "van" egyes számra utal, a "vannak" többes számra. Ha mondatban látjuk őket, akkor: Itt van. Itt vannak. Ráadásul ebben az esetben is érvényesül az a magyar nyelvi törvény, hogy kétszer nem többszörözünk. Vagy mind itt vannak. Vagy itt van mindenki. De ha általában említjük mondjuk a rokonokat, akkor azt is mondhatjuk: itt van mind. Mind eljött. És van még másik lehetőség, amikor is szükség volna a kétféle "e", "é" jelölésére! Mert a Mindän embär és a Minden eljöttek. Ez az a bizonyos dunántúli hangzás, amire a legjobb példa a hägyäs kés és a högyes-völgyes táj. A zárt é és nyílt e magánhangzó jelölése fontos volna. Különösen mostanában, amikor gátlástalanul folyik a nyelv torzítása, szürkítése, a szavaink korpa közé való keverése.
Mi ezek ellenére, mindent számba véve, arra számítunk, hogy nyelvünk megvéd bennünket, ha mi is védjük. Ha ez így lesz, nincs erő, ami a magyarságot számkivetheti, megsemmisítheti. Mert nemcsak a szavak, hanem az őstörténetünk, történelmünk is benne van a nyelvünkben, amely nemcsak kincses szótár, hanem szókincstár! Ismeretek tára, amelyre mondható, hogy teljes, ám szaporodhat, gazdagodhat. Ugyanakkor azon még mindig vitatkozhatunk, hogy valami félig tele (van) vagy félig üres...
SZÁMOMRA SZÁMOS SZÁMTALAN SZÁMADÁS AD SZÁMOT
Kiszámított beszámoló
A bizonyítékoknak se szeri, se száma, amelyek azt mutatják, hogy nyelvünk szoros kapcsolatban áll a számokkal. Szinte azt mondhatjuk, hogy ennek magunk számos és számtalan jelét tapasztaltuk, ismertük meg, az elmúlt négy évtizedbeli nyelvi kutakodás közben. Ezért is állíthatjuk, hogy minden bizonnyal az egyik legizgalmasabb dolog, amit a magyar nyelvvel kapcsolatban elmondhatunk, az az, hogy szavaink zöme közvetlen vagy közvetett kapcsolatban áll a logikával és



magával a számtannal, és természetesen a valósággal. Nyelvünk a valóság nyelve, mai szavaink ősi tudást tartalmaznak. Elég ha említjük - nem is elégszer! - az aki fázik, fát keres mondást, mert bizonyító erejű közlést tartalmaz s egyúttal ősi - több százezer éves! - tapasztalatot. Egész pontosan, hogy a magyar nemcsak a hidegérzetét közli, amikor azt mondja, hogy "fázom", hanem azt is megjelöli, hogy fára van szüksége, fa után jár, fát keres és azt készíti elő tűz gyújtására. Noha ezt is emlegettük itt-ott, sose fogyunk ki az okokból, okozatokból. És sosem érezhetjük vagy képzelhetjük azt, hogy minden lehető példát bemutattunk, minden következtetést levontunk. Például a levon, kivon, elvon stb. is számtani szó. (Persze sajátos különlegesség, ámbár ide sorolható a húz-von, huzavona - bár huzat nem mindig vonat -, de a huzal vonalszerű, van még vonatkozás, vonat, amit a mozdony húz, de lehet hasznot is "húzni" stb)
Az összead, hozzáad, de már az ad, például adó formájában nem is akármilyen "számtani" szó. Képzett alakja az adódik is az "ad"-ból, "adás"-ból alakult. S ha valaki ad, akkor rendszerint másvalaki kap. Méghozzá érzékelhető, sőt, értékelhető dolgot, ami olykor "kapóra jön". S ha már itt tartunk, akkor szólni kell az adás-vétel kettős szóról. A vétel, vevés, vevő szintén a számtanhoz tartozik, s ide jutva - juss, mint örökség! -a tartozik, tartozás is számtani közelséget jelent. Alighanem az is igaz, s- ebben meg-egy-ez-het-ünk -, hogy a "vő" szavunk a vevő-ből alakult. Kétségtelen, hogy az eladó lányért fizetni kellett, ezt azt - ez ma is divat sokfelé -, nem is kis dolgokat kellett adni. Így a hoz-omány vagy a hozadék is a számolás, számtan közelségét ig-azolja, ig-enli. (Az elválasztások szándékosak, föl akarjuk hívni minden ilyen alkalommal a figyelmet valamire, amire - nagyon reméljük! - az olvasó aztán maga is rájön) Tehát alaposan gondoljuk át szavaink jelentéseit, amelyek olykor annyira elrejtik ezt a von-atkozást, mint például a "meg" igekötő. Amelyet hogyha használunk, nyomatékot ad a jelentésnek, akkor is ha nem emeljük föl a hangunkat. Mást jelent, hogy ettem vagy megettem. Nem szólva az ilyen és hasonló szavakról, mint a lőttek és meglőttek. Bizony ez sem a véletlen műve, nem a semmiből való, hanem a "meg" az összeadásban játszik számtani szerepet! Őt meg hét, nyolc meg kétszáz és így tovább. Alighanem innét a meg többletjelentése. Erről másutt is számot adunk, bár nem vagyunk számadók.
Nagyon is érdemes e tényeket alaposan körüljárni, elemezni, megvizsgálni. Alább, az eddigiek összefoglalásaként, mint a nyelvünkkel kapcsolatos egyik leglényegesebb kérdéssel, hosszabban foglalkozunk. Ami az összefoglalást illeti, rátérünk mindarra, amit eddig leírtunk a korábbi tanulmányokban, kötetekben, ám lesz - nem is kevés - olyan megállapítás, felfedezés stb., amely elkerülte a figyelmünket. Pontosabban, eddig is megvolt, csak mi nem vettük észre.
Vettük észre, észrevettem, a vevés, rávettem s vetés, vetemény másutt is szerepel, de mint vetélkedő, máris arányt jelez, tehát ennek is köze van a számokhoz. Egyébként a vevéshez eladó és áru kell és ellenérték, ez pedig elég régóta, a pénz. 'tehát ez a szavunk is összefügg a számtannal, főképpen a pénz mennyiségével. Folytassuk azonban azzal, hogy szinte minden szavunknál hasonlóan az "adás",



"vevés" szavunkhoz, tehát sokszor, megállhatnánk és meglelnénk a számokkal, számolással és a logikával való világos kapcsolatot. Folytassuk az egy szavunkkal, amely kétszer fordul elő a Halotti beszéd és könyörgés című magyar nyelvemlékben ig és igg alakban. De minden bizonnyal az eg-ész szavunk "eg" tagja is egyet jelent, mint teljest és nem részt. A teljes, hibátlan ember, az egész ember. Ebből az is következik, hogy a további képzett, ragozott szavakban is jelen van ez a jelentés. Például az eg-ész-ség-es-ség szavunkban, amelyben, mint ellenőrizhető, több szó is található: egy, egész, egészség, egészséges, egészségesség és így tovább, hiszen folytathatnánk képzéssel-ragozással a szavak sorát. Valamint ott van az igazság és az ig-e, ig-en, ig-ény és más szóban, szintén a képzett leágazásokban és nemcsak alakilag, hanem lényegileg is.
Az egyetértést jelentő szavunkban is az egy szó és jelentése található. A lényege, hogy az egyetértéshez legkevesebb két személyre van szükség! Nem kell magyarázni, hogy mi az "egy" szót, illetve fogalmat használjuk, viszont legalább két, azaz kettő személyre gondolunk sok más esetben is! Például az egyenlő, egyensúly és így tovább. Több tucatnyi szavunkkal vagyunk így. Ezt kényszeríti ki belőlünk a szó, eg-ész-en pontosan a logika. Alább több olyan szót mutatunk be, mint például a megegyezés, egyenruha, egyenrangú, egyenlő, egyezség, egyezmény, egységes, egyezkednek, egybevágó, egyenlet, egyenlít, egybehangzó stb., mivel majd másutt kiegészítjük a példákat, amikor egyet említünk, de a gondolat, a jelentés legkevesebb kettőre vonatkozik, illetve gyakran annál is többre. Különben mintegy - ebben is benne van az egy! - háromszáz szavunkban megtaláljuk az "egy" szót és jelentését. Ezek egy része nem más, mint szóösszetétel, például az "egymás", vagy képző, rag csatlakozik az "egy"-hez, így alakul ki a szó: egység, egynek, egyhez, egyből, egyre, egyben, egyház, egyaránt. Lássunk ezekből találomra még néhányat. De előbb álljunk meg néhány mondat erejéig - néhány vagy nehány, azt jelenti, hogy nem sok, bár több az egynél, benne is van a "hány" vagyis a többre kérdező szavunk előtt a tagadó "ne" szavunk! - az egymás szavunknál. A számokról szóló fejezetnyi tanulmányban már korábban is kifejtettük ennek minden lehető vonatkozását, ezúttal csak említjük, hogy a "más", ott van a második szavunkban, ami a második egyet jelenti. Ezért van, hogy azt mondjuk, hogy régóta járnak együtt vagy egymással, megint kettőre gondolunk. (A kettes számrendszer leágazása ez. Minden magyar ember, akár tudja, akár nem, a kettes számrendszer ősi logikája szerint beszél és gondolkodik.) S hogy az "egymás" két egyet jelent, arra bizonyíték a másfél liter, másfél kiló szavak jelentése. Ezekből kiderül, hogy egy és fél kilóról vagy literről van szó! És a "más" szavunk fejezi ki az egy-et. De lássunk még olyan szavakat, amelyek kapcsolatban vannak az "egy"-gyel: egy, egymás, egybevágó, egyveleg - fölbontva egy-vel-egy egyén, egyéniség, egyedül, egymaga, egyetlen, egyfolytában, egyenrangú, mindegy, egységes, mintegy, egyensúly, egyenruha, együtt, együttes, egyke, egyenes, egyén. egyéniség, egyöntetű, egynemű, egyedül, egyed, egyezmény egyesek, egyik- (másik), egyetlen, egyenetlen, egyenget, egyúttal, egyhangú, egyező, özvegy, egyszerű, együttlét, egyenlőség, egyenlítő, de itt álljunk meg. Mert nemcsak érdemes, hanem szükséges néhány szót kiemelni e véletlenszerűen



felsoroltakból, amelyeknek egyébként - vagyis pontosabban egyebb-ként, miképpen arról egyebütt szólunk - sokféle ragozott, képzett változata létezhet. Ilyesmikre gondolunk, mint az egyén, egyéni, egyéniség, egyénileg, egyénien stb., Persze teljes egyenleget nem készíthetünk azzal kapcsolatban, hogy végül is hány olyan szavunk van - lehetséges -, amelyben szerepel az "egy". Talán majd számítógép segítségével megbízhatóbb eredményre juthatunk. Előbb azonban, ahogy említettük, közelebbről is megnézünk néhány szót, mert közülük egyeseket nagyon is érdemes külön megvizsgálni. A nyelvünk lényegét ismerhetjük meg jobban ezáltal.
Láthattuk, hogy az egyén szavunk két szó összeforradásával s egyúttal logikusan jött létre. Hisz az "egy" szavunkhoz forrasztottuk az "én" szavunkat: egyén, majd ebből képezhető az egyéniség. Az "én" szavunk több más, hasonló összetételben is szerepel. Itt van rögtön a legény szavunk. Igen nagy a valószínűsége annak, hogy a leg+én összeforradás hozta létre ezt a jelentéstartalmat. Hiszen az "én, ki aki legénykedés", mellveregetés ennek megjelenítője, és ezt tükrözi, jeleníti meg a nyelvünk. Ez a tény már több évtizede játékra csábított bennünk.
Nézzük e játékot, amely tömören mutatja nyelvünk törvényét, sajátos és a világ nyelvei közt is egyedülálló képességét. Az alábbi verscím használatban így hallatszik: legeslegjobb, vagy legeslegnagyobb és így tovább. Ez a példa, amit közlünk, egy kissé arra is jó; hogy általa megmutassuk: miért lehetséges az, hogy a magyar költészet a világ legnagyobb és leggazdagabb költészete? Azért, mert a nyelvi adottságok, lehetőségek páratlanok! Ami a gyakorlatban azt jelenti - több kötetnyi finn, észt, manysi, német, orosz, török versfordítás nyomán állítom ezt -, hogy magyarra minden finomság, fordulat, költői kép stb. tökéletesen lefordítható. Minden versdallam lehetséges nyelvünkben. Különösen könnyű az időmértékes verselés. Mindezekről másutt szóltunk bőséges példával.
Nem kell bizonygatni, hogy ugyanakkor aligha van nyelv, amelyen ezt a verset vissza lehet adni hasonló nyilvánvaló játékossággal. S ebből logikusan - az következik, hogy nem nagyon van nyelv, amelynek szellemi - költői, gondolati alkotását a mi nyelvünkön ne lehetne egyúttal legalább olyan pontossággal és szépséggel visszaadni, mint amilyen az eredeti nyelven létrejött.
LEG és LEG
Leg-leg-énebb Lesz-e hírük leg-én-kedés tény-leg vég-leg én-ki aki kik leg-inkább legénykedés én-kedének leg-es-leg-ek leg-ek én-ek nagylegények énekének?!



Az előbb említettük az "egyúttal" szót. Mondatban így használjuk: "Egyúttal elmegyek a postára is. " Tehát más dolog elintézése mellett, a postai ügyeket is elintézem. Mivel eközben úton járok, egyúttal több dolgot is elintézek, útba ejtek, érintek ez alatt. Amikor használjuk ezt a szót, "egyúttal", a leg-több-ször - ez aztán az izgalmas szó! - eszünkbe se jut az "út" szavunk. Az az út, amelyen járunk, S ha már ide kanyarodtunk, említsük meg az után szavunkat is. Abban is logika rejtőzködik! Mert az "után" azt jelenti, hogy előtte már volt valami, történt valami, voltunk valahol és így tovább. Magyarán már megtett út út-án vagyunk! Csakis így alakulhattak ki a szavaink és nem véletlenül vagy a semmiből. Mindig a logikát kell tehát keresnünk!
Ahogy följebb megjegyeztük, a leg-több-ször szavunk egyik csúcspéldája a számtan és a logika jelenlétének. A "leg" a felsőfok, sőt a "legesleg" annál is magasabb szintű jelzője, illetve a szavak végén, például tény-leg, vég-leg stb., sőt, a mélyhangú szótő miatt utó-lag, futó-lag alakban is megtalálható. Ahogy látjuk a szavak végén is, mindig a szótövet erősíti. Ám a nyelvünk nemcsak logikus, hanem rugalmas is. Mert például az "újólag" szavunk nemcsak azt jelenti, hogy valamit újra említünk, hanem annak többszörösét, éppen azt, hogy újra és újra.
Jól látható ennyiből is, hogy hány és hány szavunkban "rejtőzik" a matematika vagy az azzal való kapcsolat. Akkor végül is hányadán állunk nyelvünkkel? Hiszen nemcsak mennyiségi dolog a számtan, hanem minősítés, valamint arány is, nagyságrend és mérték is. De lehet egyenlet is, kiegyenlítés, illetve egyenlet vagy egyenleg is. Mindezeket a fogalmakat azonban a logika fogja egybe, határozza meg és hitelesíti. Az az érdekes, hogy a logika szó első szótagjának mássalhangzó képlete az l+g. Ezt csupán mellékesen jegyeztük meg. Mert még nincs kialakult elképzelésünk a "leg"ről. De az is bizonyosra vehető, hogy a logika és a számtan szava például a leginkább, a legalább, a legföljebb. Előlegnek tán ennyi is elég. Az e-lég szavunkban is, mintha a "magasult" "leg" volna jelen? (László Gyula bátyánk mindig azt mondta: Iegfönnebb)
A legalább azt jelenti, hogy valamiből a lehető legkevesebbet adjuk, vegyük, tegyük. Az "alább" ezért az alsó, a legföljebb a fölső határt jelöli. Azt közli, hogy ezért vagy azért, mint a legtöbbet, legföljebb ennyit vagy annyit adunk. Az "alább" és "fölébb" viszonylatok és fokozatok. Mennyiségiek és minőségiek.
Végezetül e kis tanulmányban még megnézünk néhány érdekes szót. Nem azért mintha csak azok volnának fontosak, hanem azért, hogy példákat mutassunk a többi szó értelmezéséhez.
Itt meg kell említeni Balázs Nándor véleményét, szerinte a természet nyelve a matematika. És a magyar nyelvről az a véleménye az Egyesült Államokban élő, az ottani, valamint a párizsi egyetemen tanító professzornak, hogy a magyar tehetségek kirajzásának az oka nem más, mint a magyar nyelv különleges volta. A magyar tudósoknak szerinte elég kiindulni a valóságból és aztán elméletet



létrehozni, és ez a megbízhatóbb alapú kutatás. Amíg sokan mások, általában elméleteket gyártanak, majd azokat próbálják bizonyítani a valóságban. Valamint szükséges megjegyezni egy másik feltűnő véleményt, Margittay Neumann Jánosét a számítógép feltalálójáét -, aki szerint az agy működésének nyelve nem a matematika. (Aligha véletlen, hogy a számítógépet és annak nyelvét is, magyar anyanyelvűek találták föl!) Az eddigi értelemben bizonyosan nem csak a matematika, de a logika annál inkább. Viszont gondolni kell arra, hogy az agyban érzelem, érzés is kódolódik, nem csupán értelem, azaz ismeret. Ez pedig jelentős többlet, magasabb rendű működési mód, mint azt egyszerűen számtannak lehetne nevezni. Neumann, akit a világ legnagyobb matematikusának tartanak, a sors kegyetlensége folytán, agyrákban halt meg. Kérdés, hogy ez véletlen-e? Vagy valamiféle sejtnövelő és serkentő hatása volt a korábbi agyműködésnek a betegségre? Illetve kötelező a tovább gondolása a dolognak, hogy a halálos burjánzás visszahatott-e a gondolkodásra? Mindenesetre elgondolkoztató, hogy a nagy matematikus élete végén a nyelvel foglalkozott hasonló szenvedéllyel, mint korábban a számtannal.
Ha másért nem is, emiatt vissza kell térnünk a hangzókhoz kapcsolódó érzelmi "töltések" lehetőségeire. Hiszen nyilvánvaló, hogyha valaki után kiáltunk, ugyanaz a két hangzó "hé! " másként cseng, ha tolvaj után szólunk vagy siető barát után. A barát után talán nem is "hé"-t kiáltunk, hanem "haló"-t. A szám számunkra itt változik át, szándékunk szerint is olyan többletté, amire csak az agy működése nyomán tarthatunk számottevően számot. De ami a legfontosabb, nyelvünk is erről ad nekünk számot s erre számíthatunk továbbra is.
PÁRHUZAMOSOK EMBERGÖMBJE
Bolyai Jánosra emlékezve
Nemcsak arra kérdezünk rá, éppen a létezésünkből következő gondolkodással, hogy miért vagyunk a világon? Hanem arra is, hogy a világ miért van a világon, s az Istent is Isten teremtette-e?! Nem most fogalmaztam meg azt a kérdést, amit itt leírok s amely akár válasz is lehetne. Melyik az az erő, amely a legmeghatározóbbnak tűnik az ismert világban? Nos ez a roppant erő, aminek érzékeljük a csíráját is, a tehetetlenségi erő. Minden történésre, jelenségre úgy vonatkozik, hogy jelen van benne. Legyen az mozgás, fizikai vagy vegyi folyamat, mind magán viseli az indíttatást, illetve a folyamatban a törvény szüntelen irányítását.
Csak ami nincs, annak van bokra csak ami lesz, az a virág, ami van, széthull darabokra (József Attila)



Ebben a gondolatban - talán pontosabb, ha azt írjuk: fölismerésben - párhuzamosan fut egymással bizonyos állítás és ellentmondás. Ezt vonja össze a költő. Az Eszmélet című verse szinte teljes egészében alkalmas arra, hogy Bolyai más világát érzékelje, körülírja, láttassa. De ez a három sor a lényeget fogalmazza meg. Teljes joggal mondhatjuk: ugyanazt, amit Berzsenyi Dániel több mint egy és háromnegyed évszázaddal korábban így írt meg:
Oh, a szárnyas idő hirtelen elrepül,
S minden szíve tűnő szárnya körül lebeg!
Az a másik világ nem más, mint amiről Bolyai János írt apjának! Nem más, mint amiről Berzsenyi és József Attila is írt. Lényegét tekintve nem más, mint amit a relativitás elméletének szoktak nevezni. Már most rögtön tisztázni kell, hogy miért mondjuk el mindezeket? Nem nagyképű vagy túlzó mindez a nyelvről szóló munkában? Bizonyosak vagyunk abban, hogy nem. Bármit is kutat az ember, akkor jár helyes úton, ha az egyetemessel találja szembe magát. Vagyis a lényegét tekintve, nincs résztudomány. Az úgynevezett elrendelések is a tehetetlenségi erő megnyilvánulásai. Az eredendő indítás (robbanás, lökés?) adta a sokféle lendületet, a belső folyamatokét éppen úgy, miként a mozgásét. Így volt-e? Nem tudjuk. Mi csak a föntit tudjuk elképzelni, mert a saját létünk is valahonnét valahova tart. Már az is meghatározza a gondolatok lehetőségét, hogy az agyunk formája nagyjából a gömbéhez hasonlít, a koponyánké még inkább és már annak boltozatáról visszaverődik a gondolat. Ez is az ősi indítás pályakijelölése.
Bűvös körömből nincsen mód kitörnöm. Csak nyilam szökhet rajta át: a vágyde jól tudom, vágyam sejtése csalfa. Én maradok: magam számára börtön,
mert én vagyok az alany és a tárgy, jaj, én vagyok az omega s az alfa. (Babits Mihály)
A költő mindezt újra elmondja, talán jobban pontosítva, a Bolyai című versében, amelynek már az első szakaszában ott van az a gondolat, amivel foglalkozunk. Mottóként idézi Bolyai János apjához írt levelének klasszikus mondatát: "Semmiből egy új, más világot teremtettem. " Íme az emlegetett vers első szakasza:
Isten elménket bezárta a térbe. Szegény elménk e térben rab maradt: a kapzsi villámölyv, a gondolat, gyémántkorlátját még csak el sem érte.



Tehát a kezdeti (mi volt előtte?) lökés, robbanás, NAGY BUMM!, máig ható ereje visz, sodor bennünket is. Nem szívesen alkalmazunk idegen szavakat, de most megtesszük, a determináltság - az előre elrendelés - lehatol az agysejtekig. Így hát csapdában vergődünk valóban, s mindent csak viszonyításban (hányszorosban?) érzékelhetünk. Még a világos alapigazságok is bizonytalanokká, sőt ellentmondásossá válnak végül, gondoljunk arra a lehetetlenre, mely szerint a párhuzamosok a végtelenben találkoznak. Magunk felismerése volt, már több évtizede az, hogy amit tökéletesen körbevilágítunk, az eltűnik a szemünk elől, éppen a világosság miatt, láthatatlan lesz. Nem tudunk arról, hogy ezt a kísérletet valaha valaki is elvégezte volna, erről soha, sehol nem olvastunk, mondhatjuk, hogy ennen-önnön, vagyis saját GONDOLATKÍSÉRLETÜNK eredménye ez a következtetés. Valamint az is - ezt is leírtuk korábban tanulmányban, kötetben is -, hogy a világban előlünk a sok tökéletlen a tökéletest tökéletesen elfödi. A viszonylatok sokszoros volta, és ezt, ha figyelünk, szüntelenül érzékeljük, a vakulásig elkápráztat.
Évtizedek óta foglalkoztat a számok világa, a fizikai törvények áttűnése a lelki és egyéb jelenségekbe, átszövődése szinte mindenbe, amiről csak sejtelmünk is lehet e létben. A vezető fonál a ténytisztaságú logika. Ahova el akarok jutni, az nem más, mint a "gömbképző" gondolati kényszer jeleinek felderítése. Mert meggyőződésem, hogy meghatározza nemcsak a gondolkodást, de a matematika és a fizika törvényeit, minden lehető állapotot, azaz: az ember mindennemű lehetőségeit. Ennek érdekes és izgalmas példáit mutattuk be a magyar költészetből s korántsem valamennyit! Ezzel eleget tettünk annak a szándéknak is, hogy felhívjuk a figyelmet arra a tényre, hogy a költészet képviseli a legmagasabbrendű gondolkodást, mivel a lényege eszmeképzés (filozófia), ütem, zenerendszer, valamint jelkép és tömörítés. S mindez ugyanakkor maga a valóság egyik állapota. Mi sem természetesebb, mint azt állítani, hogy a nyelv is élő valóság. Viszont létezik a gondolati tehetetlenség is. Minden próbálkozás, mutatvány vagy játék az egyetemes törvény alávetettje, legyen ez akármilyen látványos vagy akár zseniálisan meghökkentő.
Alighanem okkal lettek kedvenc íróim a nagy fizikusok és matematikusok. Szívesen olvasom mindenekelőtt Heisenberg, Einstein, Niels Bohr, Feynman és mások munkáit. Igazában a Bolyaiakhoz csak mostanában közelítek a csodálkozás és a tiszta fölismerés gyönyörű áhítatával, de a párhuzamosok találkozásának kényszerű gondolata (tanú erre Dániel fiam) ténylegesen régóta foglalkoztat. Ezt nem kerülheti meg egyetlen elmélyülten gondolkodó, elemző ember sem. Lassan két évtizede, hogy az akkor még középiskolás fiatalemberrel erről beszélgettünk. A kérdés őt is foglalkoztatta, talán a számtantanára vagy valaki más mondhatta ezt a csacsiságot, ami nem más, mint az euklidészi világrend - amit pedig a mindennapokban használnunk kell! - felrúgása, s helyette a nagy semmi juttatása. (A párhuzamosok a végtelenben találkoznak!) De folytassuk tovább ezt a gondolatot, amely onnét indul, hogy a párhuzamosok fölfele görbülnek. (Nem is az irány a fontos, hanem a "görbülés", éppen úgy miként az, hogy a végtelenben



találkoznak) S egyben kérjük a Kedves Olvasót, nézze el nekünk ezt a rövidre fogott elmélkedést, ami csupán azt kívánja jelezni, hogy miközben a magyar nyelvről értekezünk, kérdezősködünk és így tovább, valamiképpen a mindenséggel vívunk-vitázunk. S mindezeknek a gondolatoknak jelentős szerepe lesz (van), a nyelv működésével kapcsolatos eszmefuttatásokban.
Tehát a párhuzamosok fölfelé görbülnének? Mihez-kihez képest? A fölfelé a föld túlsó felén éppen lefelé. Az bizonyos, hogy az ember által nézett párhuzamosok mindenütt közelednek egymáshoz a távolban. Létezhetünk bárhol a mindenségben, az azonos síkban lévő két párhuzamos vonal, csík stb. szemünk láttára közeledik egymáshoz, így hihető is, hogy a végtelenben "találkoznak". Ami azt jelenti, hogy soha, sehol egy pillanatig sem voltak párhuzamosok egymással. Mindössze egy-egy pontjuk volt "párhuzamos". Pont viszont nem lehet párhuzamos, mert minden pont az mindenütt, de két-két egymás melletti már igen, így hát azt kell végiggondolnunk, hogy milyen más megközelítése lehet e gondolatnak? (A magyar pár-huz-am kitűnő és pontos kifejezés! A pár ezúttal pontosan kettő, a huzam pedig a folytonosságot jelenti. Az angol nyelv két szót használ, a parallel - szótő: par -, illetve a comparison kifejezést, láthatjuk az utóbbi szó közepén is ott van a par alak. Németül a das Paar=kettős, a párhuzamos= die Parallele. Ám nem fél pár cipőről beszélnek, hanem azt kérdezik, ha a pár felét keresik: Wo ist der andere Schuh? Hol van a másik cipő? Mi azt kérdezzük legföljebb, hogy hol van a cipő másik fele? Ha azt kérdezzük, hogy hol van a másik cipő, akkor egészen más, teljes pár cipőre gondolunk!) Ezek azok az "apróságok", amelyek még külön megkülönböztetik a nyelvi rendszereket és működésüket. Föltétlenül el kell mondani, hogy a TESZ szerint a PÁR valószínűleg német eredetű. Erre semmiféle valósnak mondható bizonyíték nincs, csak, idézzük: "A német származtatást főként szótörténeti okok, valamint a jelentések és a származékok nagyfokú párhuzamossága támogatja. " Tehát ennyi. Mi e munkánkban kimutatjuk a kettős számrendszerben való magyar gondolkodást, a fél pár számtani EGY értelmét. Az ÖZVEGY és a PÁRTA stb. szoros logikai kapcsolatát, a párzás, párbaj, és egyéb szavakkal, hiszen a magyar nyelvben a párosság természetes megjelölés s éppen egyesszámban: szeme, keze, lába. Ha valakinek szép a szeme, mind a két szeme szép! (Magam hajlanék arra is, hogy a parola szavunk is két kéz hitelesítő találkozása)
A magyar vállal, elvállal, fölvállal, vállalás szavainkban sem mondjuk, hogy melyik vállunkkal vállaljuk, mert mindkettővel. A kézimunka szavunkban is mind a két kezünket értjük, ezért akár kezeskedhetünk is, jó kezesként - két kezesként! vagy két lábbal lábalunk át a vízen. Majd sor kerül arra a későbbiekben, hogy tárgyaljuk a "könnybe lábad" kifejezést, aminek rokona a "könnyben úszik", ami azt jelenti, hogy a lábával (megint mindkettővel!) a vizet taposva megy át a vízen. A magyar nyelvben a testrészek egyes számú párossága a jellemző! Íme: kar (fölkarol), kéz (kezel), fül (fülel), szem (szemez, szemmel tart stb.), váll, láb, térd (letérdel, (féltérdre) és így tovább. A nyelvi használat a természet valósága folytán természetes! Onnét indul a logikai megközelítés is. Nem azt mondjuk "egylábú" ember, hanem féllábú, félszemű, félkarú stb. De mindezekről később szólunk



részletesebben. Most csak a párhuzamosság tárgyalása, kifejezése és értelmezése miatt előlegeztük meg e gondolatokat. Valamint azért, mert szégyentelenül sok azoknak a szavainknak a száma, amelyet gondtalanul latin, német vagy szláv eredetűnek tart a hivatalos nyelvészet, méghozzá anélkül, hogy alapos és meggyőző bizonyítékuk volna rá! S egyébként (amely azt jelenti egy-ebb!) sem vizsgálják a nyelvek rendszerét, csupán a szóhasználatot! Márpedig a szavak és azok működési rendszere nem választható el egymástól! Még akkor sem, ha szintén őstermészetességgel, vannak a nyelvekben átfedések! A nyögés, hörgés, sikoly, nevetés stb., egynyelvű volt és az is marad! De folytassuk még röviden a párhuzamos-ok tárgyalását. Mert a magyarban a párhuzamos eleve KÉT vonal EGYüttesét jelenti! Ha azt írom párhuzamosok, legalább kétszer-két vonalra gondolok vagy még többször kettőre! Ha valami párhuzamos, akkor valamivel az. Tehát már két dologról van szó, kimondatlanul is.
A párhuzamosok fölfelé görbülnek vagy lefelé, teljesen mindegy. Mindez nézőpont és viszonyítás dolga. Annyi bizonyos, úgy látjuk, hogy távolodva a két vonal közeledik egymáshoz. Állhatunk bárhol a mindenségben, azt kell látnunk, hogy az azonos síkban futó párhuzamos vonalak szüntelen közelednek egymáshoz, s valóban feltételezhető, hogy a végtelenben - ameddig sosem látunk el! - tényleg találkoznak. Miként lehetne elérni, hogy ne ezt, hanem a valóságot lássuk? Két lehetőség van. Az egyik, hogy folyton megyünk a párhuzamos vonalakkal együtt. Nem nézünk a távolba igazán, de éppen ez zárná ki a föltételezés indokát, a látványt. Hiszen ebben az esetben két pontról van szó, amit követünk. Elvész a föltételezés oka. De van más lehetőség is.
Ez pedig nem más, mint annak kiszámítása, hogy a látvány szerint milyen messzeségben mekkora a közeledés. Mert a párhuzamos vonalak közeledése egymáshoz, arányos a szemmel követhető távolsággal. Tehát ha kiszámítottuk a közeledést, úgy kell meghúzni a vonalat a valóságban, hogy ezt a közeledést ellensúlyozzuk. Vagyis mindig annyival kell egymástól távolítani a párhuzamos vonalakat, amennyivel közelednének. Így (feltehetőleg!) igazán párhuzamosnak láthatjuk őket. Igen ám, de akkor a valós távolodásuk is arányos volna! Nos nem nehéz kitalálni, hogy e roppant vonal, éppen e másféle szabályosság folytán, végtelen nagyságú kör vonala lenne. S mivel a világűrben nincs főirány, ez minden síkban igaz, e megoldások végső soron a GÖMB-höz vezetnek! Most aztán döntsük el, hogy azért van-e mindez, mert a szemünk igencsak alkalmatlan a világlátásra vagy azért-e, mert az agyunk maga is gömb alakú, egyáltalán a gömbbefolyásoltságunk végzetesen meghatározó? S azt is megkérdezhetjük, hogy vajon Einstein képletének, (E=mc2, azaz Energia egyenlő tömeg szorozva gyorsulással a négyezeten) van-e főiránya? Vagy az egy pontból kiinduló és gömbsíkon gyorsuló tömegre igaz ez csupán? Mert másfajta végül is nem is lehetséges?!
Egy egyenlő egyetlen -egyetlen egyenlő egyetlenegy Avagy a határokon túli teljesítmény cége a VÉG?



Már sejtjük, hogy amit nézünk, az a valóságnak mutatja magát és mi mégsem a valóságot látjuk! Valójában nincs erre módunk. A párhuzamosok csalfasága azt mutatja, hogy a számok sajátos mankók a világ törvényei közötti eligazodásban. Noha a számokat is gömbagyunk állította rendszerbe, mégis kutakodnunk kell a számok és magyar nyelv összefüggései vonatkozásában. De úgy látszik, meg kell kísérelni az ŐSKEZDET-től való elindulást. Az őskezdet pedig nem más, mint az EGY! A kisgyermek is előbb egy kezét veszi észre, azt különíti el, majd csak sokkal később (évek múlva!) jut el odáig, hogy elkülönítse és fölismerje ujjait, mint az egy többszörösét, de úgy is mondhatnánk, a több EGYET! Ahogy a csecsemők, illetve a kisgyermekek átélik az emberi beszéd sok tízezer éves törzsfejlődését másfél-két év alatt, az EGY elkülönítése is hasonlóan történik az egyedeknél, mint a teljes emberi közösségnél. (Arról már másutt is szóltunk, hogy a magyar nyelv gyönyörűen példázza azt, hogy a kisgyerek akkor kezd eszmélni, amikor tudatosan kezdi formálni a mássalhangzókat)
De a világra való ocsúdás alapvető és lényeges jellemzője az EGY elkülönítése, sőt még pontosabb, ha azt mondjuk, hogy a MINDEN EGY (1) elkülönítése. Végül azután ez a minden egy, körül is kerít bennünket, amíg nem tisztázzuk - és sokan egész életükben nem tisztázzák! -, valójában nincs kettő, három, négy stb., hanem csak az EGY MÁSA létezik. Nem is volnánk képesek bizonyos számon felül semmit elképzelni. Ezért volt alapvető találmány a kör, a számtani nulla, semmi, zéró, mert tíz ujjunkhoz lehetett vele kapcsolni a számtani fordulatokat. (Kérdés, hogy e rendszer alkalmas-e a mindenség jellemzőinek mérésére? Noha valójában minden lehető számrendszer önkényesen viszonyított!) Így minden kilenc után, ami kilenc egy, a "semmi" következik. Az EGY (ősegy) tehát szétválaszt, elkülönít, de végzetesen EGYESÍT is. Ugyanis végtelennek vehetők a kérdések, amelyekre ugyancsak végtelen válasz adható. Talán ez az ősi felismerés tette a SZÁM szavunkat különlegessé? Nem véletlenül mondta Szentágothai János, hogy Bolyaiban testesült meg leginkább a magyar nép teremtő géniusza. Mondhatjuk, hogy az ő "teret görbítő" látomásában. Tóró Tibor temesvári professzor is arra utalt, hogy noha Gauss és Lobacsevszkij is megoldotta a "paralellek" térbeli viselkedésének gondjait, de legmesszebbre, Einstein előtt száz évvel, Bolyai János jutott! Felismerése a térre ható gravitáció, az abszolút térelmélet alapja mindmáig! De talán az egyik leglényegesebb dologra Mandics György matematikus és szépíró hívta föl a figyelmet Bolyai munkásságával kapcsolatban, ez pedig nem más, mint az, hogy akinek kérdései vannak, az a leggazdagabb.
Mi tehát a kérdés? E mondat értelmét akkor értjük, ha ellenkező oldalról közelítünk: vagyis mi a kérdés, ha elfogadunk valami választ? Vajon az elfogadás ellentéte? vagy éppen annak furfangos megerősítése? Alapigazság, hogy a pontos kérdés lényegében benne van a válasz.! Ezért igaz Mandics György megállapítása. Így hát újra EGY-es-ül a látszólag KÉT ellentétes dolog, a kérdés és a válasz, illetve, mint majd látható, érthető lesz: a kérdés és a felelet. Miután nyelvről van szó, folytonosan bele kell számítani a szavak értelemhordozó szerepének mindenféle gyöngéit, különösen, ha belső logikával nem rendelkező nyelvekről van



szó. Bizonyos nyelvekkel csak bizonyos gondolati mélységekig lehet eljutni. (Alig néhány éve állapították meg, hogy mintegy száznyolcvan (180) olyan nyelv van, amelyben nincs szó a bal oldalra és a jobb oldalra. E viszonyítást nem ismerik.) Aligha szükséges részletezni, hogy az ilyen és hasonló hiányossággal (csonkasággal!) rendelkező nyelvek korántsem alkalmasak nagyobb finomságok, viszonylatok stb. kifejezésére. És itt álljunk meg. Maga az a mondat sem lehet igazán pontos, amiben ez áll, hogy hiányossággal rendelkező. Valójában a hiányossággal nem lehet rendelkezni, sem a hibával, éppen mert Hl-ányzik, HÍ-ja van. A csonkaság általában nem lehet teljesítménynövelő! Van-e lehetőség, hogy ezt másként, a dolog lényegét érintően s pontosabban fejezzük ki? Talán éppen a "FEJ" a megoldás? Vagyis mondjuk ki magyarán, vannak fejletlenebb és fejlettebb - belső logikai rendszerrel, őslogikával építkező nyelvek. Egy bizonyosan van, az a magyar, de a többit is meg kellene vizsgálni hasonló módon és akkor kiderül a fejlettségük. Mert kívülről figyelni valamit, az más dolog, mint benne és vele élni. Ugyanis sokféle látószög szempont! - létezik. Gondoljunk a spirálra, amit ha az általános síkjára merőlegesen nézünk, akkor csupán egyetlen karikának, körnek látszik! (Ez a spirál, szabályos és azonos átmérőjű csigavonal vajon kérdés vagy válasz a világ valóságában?) Nézet kérdése, hogy melyiknek fogható föl! Nos, ezek és hasonló gondolatok kívánják bevezetni e munkát általánosan. Mivel nyelvünkben létezik a vízszintes és függőleges logikai rendszer is, fontosabb ezek tudtával vizsgálni, mint bármely más nyelv nyelvtana vagy szókincse, működése stb. szempontjából! Efelől már évtizedek óta nincs kétségünk. De lássunk még érdekes - látszólagos lát-szó-lag-os vagy valódi nyelvi ellentmondásokat.
Megjegyzések az ősegy sajátos szer-e-pe-i-ről
Az olvasó majd nem csodálkozik hogyha hasonló tagolt magyar szavakat ta-lál. Minél többet figyel meg, annál többet tud (sejt) meg nyelvünk lényegéből. Tehát ez szándékos, sőt nem egyszer "szabálytalan" elválasztásokat teszünk közzé, azzal a nem titkolt szán-dék-kal, hogy valamire felhívjuk a figyelmet.
Vágjunk bele abba, hogy láttassuk a nyelv gyarlóságát is. Logikus, ha végtelen létezik és a világegyetem, világmindenség, világűr mint EGY-SÉG létezik, az csakis egyetlen lelet! De akkor hol helyezkedik el? Önmagában, akár az ŐSEGY. Talán nem is kellene arról szólnunk, hogy miért foglalkozunk ennyit a számokkal, közülük is a legfontosabbal, az eggyel? Azért, mert a megjelenésük alapvető változást hozott létre az emberi gondolkodásban, de nyilvánvaló, hogy a cselekvésben is. Rögtön pontosítsuk: abban, amit fejlődésnek nevezünk. Az állatok, a legértelmesebbnek tartottak is, alighanem abban különböznek az embertől elsősorban, hogy nem képesek az elvonatkoztatásra, hiszen egy minden lehet! Az egynek valójában nincs is külön saját jelentése, csak elvonatkoztat, elkülönít. Ezért jelent mást az ŐSEGY, ezért láttuk szükségesnek e fogalom bevezetését, hiszen az Ősegy egyúttal a Minden is. A magyar nyelv, mint láttuk az imént (előbb, de mi az imént, a világűri két szóval is ki tudja tejezni és ki is fejezi! Az egyik a VILÁGEGYETEM vagyis az EGY szavunkkal, a másik szavunk a



VILÁGMINDENSÉG, éppen a MINDEN szavunkat használjuk. A jelentésük teljesen azonos! Némi magyarázattal kiegészítve, azt is hihetjük, hogy a végtelen nincs is, csak beláthatatlan és fölfoghatatlan van! Vagyis még az egyszer-egy hite is véges. Ebből adódik az a kemény kérdés, hogy gyarapodó tudásunk azt jelenti-e vajon, hogy csökken a világban az ismeretlen száma? Erre nincs válasz, felelet biztosan nincs! De válasz-ték igen. Mégpedig az, hogy a változatok lehetőségeinek száma aligha csökken! Mindez csupa logika és számtan. A magyar nyelv - lehet, hogy más nyelvek is - mindenesetre erősen cáfolja (Mi ez a cáfol? Tán a cccööö alakból jött létre?) Friedrich Nietzsche azon állítását, mely szerint: "A nyelv semmi esetre sem logikailag jön létre, és az egész anyag, amellyel később az igazság embere, a kutató, a filozófus dolgozik és épít, bár nem a semmiből keletkezik, semmi esetre sem érinti a dolgok lényegét. " Nos ennek éppen az ellenkezője az igaz, mondhatnánk és nem is túloznánk. Bizony a nyelv létrejötte is okozat, tehát oka van és máris ott vagyunk a logikánál. Dehát végül is e munka alaplényege éppen az, hogy a szavaink nem véletlenül jelentik azt, amit jelentenek! A jelentéstartalmat meghatározzák bizonyos fokig már a szóban részt vevő hangzók, majd az azokból alakult szótéglák - molekulák - hangzóegyüttesek, amelyek "együttélése" ugyancsak alapvetően döntik el a jelentést. Lehetséges, hogy a nagy filozófus a német nyelvből indult ki, de magyarul semmiképpen sem tudott! Mint ahogy nem tud nemzetközi viszonylatban sem a nyelvekkel, írásokkal stb. foglalkozó tudósok 99 %-a sem! Mindezek meghatározzák az úgynevezett tudomány korlátait és a mi szolgalelkű tudósaink zöme - nagy tisztelet a kevés kivételnek! ahelyett, hogy maga is kutakodna, minden további nélkül elfogadta és elfogadja az úgymond külföldi nyelvtudósok, nagyon is hiányos eszméit. Ezzel nagy károkat okoztak és okoznak a magyarságnak, de az igazságnak is! Holott mindössze arról van, hogy a józan ész használatával lássanak hozzá, mindenekelőtt a magyar nyelv alapos átvizsgálásához!
Az ősegy lehet tehát az "egyigaz", "szentigaz" s igázó igézet. Lehet a Teremtő, Egy az Isten, Atyaúristen, mert az Úr ural mindent, ő uralkodik, lehet az egyesült Szentháromság, lehet az egyetlen igazság. Azonban az ősegy igazi lényege az emberi eszmélés. Aztán az eszmélés következménye a kutakodás, kérdezősködés, valamint az eszmeképzés, amelyből újra csak a kérdések sokasága ágazik ki!
Az ősegy eszméjéből következik, hogy sejthetők az emberi teljesítmény határai. Talán számíthatók is? Létezik ezen belül sajátos arány-törvény, mely szerint nem véletlenek például a földi élet arányai, amelyek mostanra kialakultak. Ezek a nagyságrendek - hőfok, az ebből következő halmazállapot, légkör, a föld forgása stb. - meghatározzák még az ember lelkületét is, nemcsak magasságát. Mert aligha véletlen, hogy hányat ver nyugalmi állapotban a szívünk, mint ahogy az sem, hogy nem öt-tíz méter magasak vagyunk és így tovább. Az élet a lehető legalkalmasabb állapotokat választja önmaga fönntartására. Mindezekből az is következik, hogy az ember teljesítményei is korlátozottak. Természetes erejével egyszer csak nem tud egy bizonyos magasságnál nagyobbat ugrani, bizonyos sebességnél gyorsabban futni stb. Mivel az a közhely, hogy minden összefügg mindennel, nagyon is igaz.



Gondoljunk bele, hogy az élet mínusz 50-70 és plusz 40-50 Celsius tok között maradhat fönn. Legalábbis e földi létben s még akkor is igen kicsi tartomány ez, ha tíz fokokat ide-oda tévedünk. A világűrben az abszolút mínusz hidege uralkodik, de a napban többmilliós hőfok a jellemző. Mindezekhez képest, hogy a távolságokat most külön ne is említsük, a mi létezésünk csaknem a lehetetlen határán áll. Mindezek tükrében érthető, ha azt mondjuk, hogy: Szinte valamennyi szavunkkal való kapcsolatra szükségünk van ahhoz, hogy egyetlenegyet igazán megértsünk és kifejezzük. Azaz minden szavunk mögöttesében ott áll hitelesítő erejével az egész nyelv! S minél fejlettebb, minél gazdagabb szókinccsel és lehetőségekkel rendelkezik, annál többet ér, s annál pontosabb minden egyes szava is!
Egészen bizonyosak vagyunk abban, hogy fontos munkát adunk a kézbe, hogy nem hiába szajkóztunk ezt-azt, lesz rá fogékony értelem és lélek. Nyelvészeink szerint a szajkó szavunk szláv eredetű. E sokat "tsátsogó" madárnak apró szájkája van és azt használja feltűnően sokszor! Ez a NÉVOKOZAT! Vagyis a szajkó lehet szájka, szájkó (mint a csikó, fickó stb.) és máris logikus a neve! Vajon melyik szláv nyelven jelent akár sok beszédet, szájjártatást, fittyes-füttyös zajt, esetleg utánzást stb. a szajkó szavunk?
A KÖR NYELVI NÉGYSZÖGESÍTÉSE
Kis történelmi betéttel
Újra a T+K, T+G, K+R, G+R, K+N (M), G+M (N) stb. képletekről
Annak idején a Kortárs című folyóirat 1971. júniusi számában jelent meg az első nagyobb dolgozatom a mássalhangzó képletekről, illetve az azokból alakítható szótagról, amelyeket magam szótekék-nek neveztem több okból is. (Az egyik legfontosabb ok, hogy az ún. szógyökökről csak később hallottam. Hiszen a későbbi részletesebben kidolgozott tanulmányok első változata már a hatvanas évek közepén készen volt, abból küldtem, ahogy másutt is említem, egy példányt Kodály Zoltánnak. Úgy érzem erről nem árt többször is szólni, mert számomra meghatározó volt az írás fogadtatása. Ugyanis, nem titok, legelőször Lőrincze Lajosnak küldtem el, aki a teljes értetlenség mellett, a teljes elutasítását jelezte.) A nyelvészek zöme érdeklődött ugyan, sőt, suttyomban külön kért és kapott is a könyveimből. Ám a dogma foglyai voltak. Nem így László Gyula, aki hangsúlyozta, hogy ő nem nyelvész, de például sose tudta elfogadni az általa nagyrabecsült Pais Dezső elméletét azzal kapcsolatban, hogy a magyar vezér, Árpád neve az úgymond árpácska szóból alakult volna. (Magunk erről a nagyon fontos névről, amely egészen a szanszkrit nyelvig elvisz bennünket - többek között Körösi Csoma Sándor jóvoltából -, külön tanulmányokat ínunk. Dümmerth Dezső és mások, nem is kevesen, kezdték fölfogni azt a Bolyai János által megfogalmazott gondolatot, amit így ismerünk: "A semmiből egy új, más világot



teremtettem. " Igaz, a kezdetben csak rémlett valami, általunk lehetetlennek tartott rend, sőt, rendszerek sora, egymásba kapaszkodó, DNS-féle nyelvi láncolata, ami azután önmaga bizonyította létezését. S az idő múlásával, a kutakodás nyomán mind jobban meg is világosodott. Mára mindehhez kétség nem fér. Gyönyörűséges belső rend tárul fel nyelvünkben, ahogy mind többet és többet megtudunk róla.
Úgy adódott, hogy az először Játék és törvény címmel közzétett tanulmányban amely a kalandozások anyanyelvünkben alcímet viselte - főként a t+k, a k+t, a k+d, a d+k, a d+g és így tovább, mássalhangzók által lezárt nyelvi molekulákkal foglalkoztam. Ezek olyan jelentést képező ős-szótagok, amelyek azonos vagy közeli jelentéstartalmat hordoznak, függetlenül attól, hogy a szó végén vagy elején fordulnak elő. Bevezetőben e tanulmány nyomán említek olyan példákat, amelyek rám is nagy hatást gyakoroltak és még nagyobb erővel ösztökéltek a további nyelvi kutakodósra. (Noha a gyorsan bekövetkező támadásban, még abban a hónapban, 1971 júniusában, az Élet és Irodalom hasábjain, Soltész Katalin igyekezett e sorok íróját mindennek elmondani, az ősrégi megbélyegzést elvégezni, akkoriban - hiszen e dolgozatok már évek óta készen voltak és a Kortársnál is csaknem két évet "pihentek" -alig hallottam valamit a sumérokról, sőt, a hajdani nyelvi délibábosokról semmit. Talán azt hitte Soltész Katalin, hogy én nyelvészkedni kívánok a XIX. századiak példája nyomán, holott róluk sem tudtam semmit. (Még Czuczor Gergelynek is talán csak a nevét ismertem.)
Engem egyszerűen a magyar nyelv kezdett érdekelni. Annak viszont minden íze, porcikája, és elég hamar gyanús lett, hogy sajátos törvényszerűség "szabályozza" a működését. Ezért aztán egyre jobban elmélyedtem nyelvünk tanulmányozásában. Nagyon jólesett Kodály Zoltán és Nagy László véleménye. Megerősített és még eltökéltebbé tett. Az utóbbival külön le is ültünk, hogy erről beszéljünk. Biztatott a költő erőteljesen és határozottan. Különösen az engem ért támadások után volt felmérhetetlen az ő segítsége. De ez nemcsak szavakban nyilvánult meg. Nagy László segített abban is, hogy válaszolhattam a támadásra, hogy elmondhattam, amit írt rólam a hölgy, az nem felel meg a valóságnak, mert bizonyos dolgokról én nem is írtam. Ő pedig emlegette s mint valami gonosztettet hozta föl ellenem. A fő bélyeg a "délibáb" volt. Az a csodálatos tünemény, amiről sokat gondolkodhatott Gábor Dénes, mert az általa fölfedezett "hologram" bizony rokonságban van a délibáb jelenséggel. Tehát én, az ország összes főiskolájáról és egyeteméről kitiltott-most már tudom, hogy örökre, s ez meglehetősen hátrányosan határozza meg azóta a sorsomat! -, még a nyelvészettel sem foglalkoztam azelőtt soha. Csakhogy tízezernél is több verset írtam már húszéves korom előtt, mint ahogy ez az 1957-es márciusi letartóztatásomkor kiderült, az értem jövő brigantik- hárman jöttek hajnali órán a pécsi főiskolai diákotthonba! -ugyanis élcelődtek s gúnyolódtak velem emiatt is. Mindezt azért mondom el, mert én nem célszerűen hanem okszerűen voltam kénytelen a nyelvvel, nyelvészettel, más nyelvekkel is foglalkozni. Így történt, hogy elsőként éppen a finn rokon nyelvvel bíbelődtem. (Már a hatvanas években kezdtem verseket is fordítani finn nyelvből, addig csak néhány verset fordítottam oroszból és németből) A sok - nyilván rossz, ügyetlen



vers megírása közben azonban elém került a magyar szavak tömege és olykor megmegfigyeltem néhány érdekességet. Először még a középiskolában Bődy Zoltán barátommal kettesben versenyeztünk vers-írásban és emlékszem, volt olyan hét, hogy 97 szonettet írtam. Ezek formája szabályos volt, de költői értékükről nem nyilatkozom.
Tehát tízezernél több vers megírása, a rengeteg változat szavai, versek javítása, sok szót villantott elém. Zoltán barátommal krémest fizettünk egymásnak azért, ha a másik időmértékes címet vagy szöveget fedezett föl, például utcai plakáton. Az én egyik leletem az "Őrs a hegyekben" szovjet film címe volt, aztán a "Férfi cipőbolt" és így tovább. Persze, ne feledjük, magyar nyelven szinte magától adódik az időmértékes beszéd. Ezt is játszottuk Zolival, időmértékes lejtésekkel próbáltunk elmondani minden köznapi dolgot. (Például ez a mondat sem más, mint csupa dallam s könnyű minden köznapi dolgot így kifejezni!) Nos emiatt lett az én nyelvészkedésem okszerű! Ám mint ilyen, megalapozott volt. (Később, már a fővárosban, magam is találtam Weöres Sándor remek leleményéhez hasonlót, ami a már közismert cégfelirat: Tóth Gyula bádogos és vízvezeték szerelő. Az én időmértékes lejtésű feliratom a VIII. kerületi Baross utcában olvasható: Gépjárművezetői vizsgabizottság. A csoda költő, aztán később számomra Sándor lehetett, aki azt mondta, éppen nyelvi játékaimra utalva, hogy velem szívesen dolgozna együtt. Ez olyan nagy megtiszteltetés volt, hogy föl se fogtam akkor hirtelen. Nyelvi kutakodásaimnak - azt hiszem ezt sem ártott elmondani - ilyen előzményei és "körítései" voltak.
Rátérek a Kortársban megjelent tanulmány lényegének ismertetésére, annál is inkább, mert az 1971-es decemberi számban, ami az első, júniusi után, viszonylag gyorsan megjelent, főként és elég alaposan a k+r, g+r stb. képletek által meghatározott szavakkal és jelentésekkel foglalkoztam. Mindkét tanulmányhoz mellékeltem újabb verseimből is, amelyekben e szótekékkel játszadoztam. Tehát a költészet mindmáig a legfontosabb segítőm! Válaszra vár az a ki nem mondott kérdés, hogy miért foglalkozom most harminc évnél is korábbi dolgokkal? Mert úgy látszik, ezekre nem figyelnek a mai kutatók. (Sőt még a hatvanas évek közepén a Magyar Ifjúság közölt tőlem egy teljes oldalnyi nyelvi játékoskodást Baranyi Ferenc jóvoltából, akivel - tíz fiatal író egyikeként - 1963-ban egy hetet töltöttünk Olaszországban és olasz nyelvtudása miatt mellé szegődtem néhány helyre Rómában és akkor beszéltem neki az én addig titkolt kalandorkodásaimról. Ő biztatott, hogy vigyek be hozzá ilyen jellegű írást. Így került sor a korai megjelenésre, mintegy 40 éve!) Ugyanakkor a kis kitérő tanúsíthatja, hogy nem mostani az én érdeklődésem, hiszen egy idő után legalább annyit foglalkoztam a nyelvvel, mint az irodalommal. Számomra egyre izgalmasabb lett a szótárak böngészése, kezdtem is gyűjteni a szótárakat. Kezdtem belekóstolni mind több nyelvbe, a szanszkrittól kezdve a japánon át az inkák ősi ragozó nyelvéig, a kecsuáig. Kijelenthetem, hogy a hatvanas években általam bevezetett mássalhangzó képletek és természetesen maguk a mássalhangzók, nagy segítségemre voltak.



Ezek haszna miatt is írnom kell a kutakodásaimról, valamint azért is, mert szeretnék néhány új dolgot mutatni, például a k+n, g+m, a h+n (m) stb. képletekkel kapcsolatlan. Mindezek a mutatványok korántsem öncélúak, mint sokan gondolják. Nem is nyelvtani csodabogarak, hanem az ősírás és ősbeszéd máig megmaradt leletei! S egyúttal bizonyító erejű tanúságtevők lehetnek bizonyos szószármaztatásoknál. Már csak azért is, mert a magyar nyelv ős-szókészletéhez tartoznak, és a mássalhangzókkal zárt szótagok egyben is maradnak. Kémiai szóval, nem elegyek, hanem vegyületek, erős fogalmi kötésekkel. Annyiban különböznek az egy mássalhangzóból és egy magánhangzóból álló szótagoktól, hogy nincs "szabad vegyértékük". Alapjuk a kemény mássalhangzók tartó ereje, ami viszont visszavezethető a magyar nyelv egyik alaptulajdonságára, tudniillik az ősi hangutánzó tulajdonságra, ősgyökök - ős-etimonok - meghatározó szerepére. Valamint a magyar csecsemő beszédfejlődésének törvényét is megjelenítik! De ami talán a legeslegfontosabb: a ragozó tulajdonság megtestesítői, lehetővé tevői! Mert nemcsak a k+r, és a g+r képlet volt érdekes, ami a kör, karika, kerek, kerék, karám, korona, karima, illetve a görgő, gördül, guriga, gerinc, gerezd stb. és még kétszáznál is több szó azonos vagy közeli jelentését hordozza, persze főként a "nyelvpörgetéssel" ejtett "r" hangzó miatt, hanem az akkor csak említett k+m (n), h+n (m) g+n (m) képletek és a lehető változatok szógyökei: kun-kor, kanyar, könyök, hónalj, homlok, homorú, illetve a gomba, gömb, gamó, kampó -s tán göndör? stb. -, jelentések és természetesen a TEKE változatai miatt! Ezek a jelentések magukba foglalják a KÖR, a GÖRGÖ, a KUNKOR kétszeres fordulat! a HOMORULAT. DOM-BOR-ULAT stb. változatait. (A domború szavunk szótövi mássalhangzó képlete: d+m, azaz t+m. Az utóbbi a tompa, tömb, tömzsi seb. szavakban található. De a t+m a töve a töm, tömeg, tömérdek, és a másutt tárgyalt TUMEN szavaknak.) De már akkor foglalkoztam az egészen sajátos nem is gyökökkel, hanem gyökjellegű szavakkal. Ilyenek a lel. tát, tét. déd. bab, báb, kék, sas, csecs és társaik. Mert ezeknek is rendszerint volt magas és mély hangú változata. Például a kér-lel, ér-lel, lél-ek, de lehetett tag-lal, fog-lal, ta-lál és így tovább. E szavak is, amelyekből könnyedén lett és lesz képző, mindkét irányban ugyanazt jelentik. Más szavaink is jelentéssel bírnak mindkét irányban. Például ismert a "Réti pipitér"-hez hasonló egész mondat több is. Ám a "gát" "tág", "rét" "tér' és társaik is minden bizonnyal e tömör szótagok írásbeli használatakor is könnyítették az ősi írásokat. Ezek csak kiragadott példák, de arra elegendők, hogy lássuk: önálló jelentésű szavak, amik átalakulhatnak szótővé vagy raggá, képzővé! Ennek bizonyítására szoktam használni
DÚS-KÁL KOL-DUS
igencsak mutatós példáját. Amikor is jól látszik, hogy az első szótag határozza meg a jelentést. De a kettes számrendszerben való gondolkodásra is jó példa. Így a "nullajelentés"-t képviselheti például a k+I, ami aztán eljuthat a d+s képlettel magáig a jelentésig. Ezt akár nevezhetjük "egynek", nemcsak azért mert egyesült két szó-tag, azaz egy önálló szó, valamint a képzőt-ragot képviselő szó-gyök.



Ugyanis a kol-nak önmagában nincs jelentése, minden bizonnyal a káló, kallódik stb. szavaink töve-gyöke. (De van Zalában Dióskál, a Káli-medence, az Alföldön Kál (-kápolna) stb., és ide tartozik a KÁLMÁN név, amelynek jelentése maradék, mint utód, régiesen "maradéki", miképpen a káló is maradék. A hentesek még ma is használják.) De mindenképpen az első tag határozza meg a második értékét és így alakul együttesen a szó teljes jelentése mindkét esetben. S ne feledjük, hogy a számoknál is az első a nagyobb, a meghatározó. Nem mindegy, hogy 999 vagy 1999 forintot kapunk. Hiába a legkisebb szám alaki érték szerint az 1-es, helyi érték szerint, ha elöl van, az a nagyobb, az a több. 'tehát levonhattuk azt az adódó következtetést, hogy: nemcsak a hangzók alaki, hanem a helyi értéke is meghatározhatja a jelentéstartalmat. Nemcsak ebben az esetben, lenem mindenkor.
Talán nem árt, ha itt is kitérünk röviden a baljós szavunkra. Ennek a jelentése, hogy valami rossz előérzet, sejtés, történés figyelmeztet bennünket arra, hogy nem jó dolog, sőt, rossz dolog következik, vár ránk. Holott ebben a szóban is benne van a jó. Hiszen a "jós" szavunk lényege, amit a jóslás, jósnő kifejezés is igazol, hogy jót akarunk hallani és nem rosszat, ha elmegyünk jósoltatni. Tehát a baljós szavunkban is benne van a jó, a "jós" formájában. De az miképpen is alakult ki, hogy a bal talán a baj? Azon egyszerű okból, hogyha a jó oldal a jobb oldal, akkor annak ellenkezője a bal oldal, a nem annyira jó, inkább rossznak mondható oldal. A "balsors", "balfácán" stb, ezt igazolja.
De mire is volt jó ez a kitérő? Például arra, hogy a címben megjelölt, "a kör nyelvi négyszögesítése" mutatványait ezzel is előkészítsük.
Felsoroltuk korábban a kunkor szavunkat Azt írtuk róla, hogy kétszeres fordulatot jelent, ha úgy tetszik, idegen szóval "spirált". Ilyen kunkori a malac farka. Valóban az. De nézzük a két mássalhangzó képletet: k+n és k+r. Az első részt vehet a kön (y) ök, azaz "szögletesen" ferde, szavunk jelentéstartalmi kialakításában, valamint az al-kon (v). kon (y) -ul, kort-ty stb. szavakéban. (A ferde palásttal határolt testek kón-usz-osak - 'kúp-osak. A félgömbhöz közeli a hón-aIj is ide tartozhat, valamint a rokonhangzóval írható hom-lok, azaz a homorulat. De ne feledjük, a hant is legalább annyira kör alakú, azaz gömbölyded, mint amennyire szögletes!) Mintha csak a kör négyszögesítése valósulna meg a nyelvünkben, illetőleg, nem kockáztatunk sokat, ha azt mondjuk, hogy a gömb - teke - kockásítása. Folytassuk azonban a korábbi gondolatmenetet, hiszen többfelől is meg kell közelíteni a gondolatot.
A másutt emlegetett helyhatározó rag, a -ban-ben nemegyszer szógyök, például a ban-da, ban-dérium, ban-dita vagy a ben-dő, bent, ben- fentes, sőt, az elvont bensőséges, benső stb. kifejezések esetében a szótőben levő helyhatározó rag lesz például a "bennem" vagy "benti" de az elvont jelentésű benső, bensőmben bensőséges stb. szavainkban is, az alapvetően meghatározó erejű jelentés. Ahogy a fönt kiemelt példánál a meghatározó jelentése d+s és k+l A következő változatban a d+s és a k+l együtt - dús-kál -a gazdagságra utal. A káló, kallódik, kalézol, az



említett Kálmán szavunk is maradékot jelent, míg a dús sokat. Nem mindegy a szótag helye a szóban, mert k+l és a d+s - kol-dus az ellenkezőjét jelenti. Hasonló elv szerint "működik" például a TEKE része a t+k. Ahogy annak idején a Kortársban írtam, íme: ér-ték s ték-ozol. Valójában a "ték" alak helyváltozása következtében az egyik szó a lényegét teleintve, ellentéte lesz a másiknak. A hasonló szóteke ide-oda váltásokkor, más esetekben is mindig érdekesen, azonos vagy hasonló elv szerint alakul a jelentés. Van amikor a kettőzés erősíti az eredeti jelentést, máskor kioltja azt. Pontosabban ki-egy-enlíti. Majd másutt láthatjuk a gat, -get, azaz a gát- tág sajátos példáját.
Egyik feledhetetlen példája ennek a -talan-telen fosztóképző származásának kutatása. Ugyanis folyton keressük a ragok, képzők eredetét, hisz valamennyi önálló jelentésű szó volt, illetve az ma is, csak már nem gondolunk rá. Hivatkoztunk arra, fogy a nyelv, amely a közlés, értés eszköze, nem ta-lál-t ki értelmetlent s oktalant azért, hogy azzal értelmeset fejezzen ki! Ez olyan belső ellentmondás volna, aminek léte le-het-et-len. Nos, nem talált ki sem -talan-telen, meg inkább nem hozott létre ért-he-tet-lent célja érdekében. S mi bízhatunk ebben mindig, ahogy abban is, hogy legelsősorban maga a nyelv igazolja ezt az ok-os feltételezést. Eddig még minden esetben így is volt. Lássuk példaként az említett fosztóképzőt. Az sem a semmiből csonkult elénk, hanem valószínűleg a talán szavunk az őse, de szerepet kapott a lan-len, ami pedig az előbbi szavunk része. Nézzük tehát a bizonyítást. Aki azt mondja, talán, az nem biztos a dolgában, az talányos, az bizony-talan. Vagyis másként bizonyosság nélküli. Aki azonban nem talányos, azaz éppen talán-talan, s nem mondja, hogy talán, mert biztos abban, amit kinyilvánít.
Tehát a mondatban használt "talán" bizony-talanít! A bizonytalan ember tétova és teketóriázik. (Mintha a teketóriázás a tekegolyó ide-oda való gurulását Fejezné ki?! A tétova pedig a térül-fordul-t jelentené tömörítve, de hiszen benne is van a tévedés szótöve és a tova, amely távolodást táv-tova! jelent?! ) A nyelv nem is viselkedhet logikátlanul, mert nem értenénk meg végül egymást. S arra, hogy a lan-len - amelynek alapjelentése alant, lenn, lent- maga is lehet fosztóképző, íme a példa:
LAN-KADAT van most a munkában, de megismételve LAN-KADAT-LAN folyik a tevékenység. Vagy LEN-DÜLET tapasztalható, ám ismételve LEN-DÜLET-LEN lesz, amiről szólunk.
Persze hogy van arra is példa, hogy maga a "lan-len" sőt máskor a "ta" szótag önmagában is ellássa a fosztóképző szerepét a jelentésben. Mert íme: az ét-len, tétlen, vét-Ien, szót-lan vagy a fát-lan stb. szavaink fosztása erre a rövidebb változatra Kényszeríti a nyelvet Kétségtelen, hogy lehetne tét-lelen, vétek-telen vagy még inkább szó-talan és így tovább, de nyelv belső rugalmassága, önmaga törvényeinek megtartásával rövidít. Más esetben már a "ta" utal valamilyen fosztásra. Mert



aligha két-el-ked-het-ünk - azaz lehet kettős véleményünk - afelől, hogy az ismert pár-ta szavunk pár-ta-lan-ság-ot vagy pár-at-lart-ság-ot jelöl. Hiszen aki pártában maradt, az lány maradt, annak nem lett párja. (Másutt hosszan foglalkoztunk azzal, hogy a l+n mássalhangzó képlet kutatása hogyan segített rokonnyelvi fordításban.) Végre azonban lépjünk tovább a kör négyszögesítése felé, de azt mondhatnánk, hogy a gömb, golyó kockásításának irányába, mint azt jeleztük. Noha az érdekes fordulatok ind-ok-ol-ják a dolgozat fő címét, azért vegyük azt egy kicsit jelképesnek. Végülis a címmel mire gondoltunk? Arra tényre, hogy két kemény mássalhangzó fejezi ki nyelvünkben a golyó, gömb jelentését. Ez a szó a TEKE. Miként emlegettük, már a hatvanas évek végén fölismertük, hogy a t+k mássalhangzó képlet - valamint a t+g is! -a gömbsíkra vonatkozik s a teke, a golyó, gömb valójában a maga nemében tök-életes idom. Van két érdekes szavunk, amely a körre, illetve a gömbre való utalást szintén kifejezi. Az egyik a már előbb említett kunkor. Ugyanis a k+n (m) képlet található a kanyar, könyök, - kampó! - stb., szavainkban. Vagyis a kanyar is "szögletes" körív-szerű. Aztán a k+r szintén az, hiszen a felsorolt kör, karika, korona, korong és így tovább, még száznál is több szóban ott található a g+r rokonnal a körre, forgásra, pörgésre utaló szavakban. Olykor a szavak végén, például a hen-ger vagy a hempe-reg szavainkban. (Kissé átalakulva hömbölög, itt már az "r" "I"-lé alakul, a "k" pedig "g"-vé. Teljesen szabályosak az ún. zöngés változatok. Az átfordulás lényegét ezek jelenítik meg a szavakban) Mivel a teke, a gömb, golyó és a kunkor, kanyar stb. is a kör síkbeli alakját -a körívet vagy annak egy részét - mutatja, neveztem el, ahogy említettem e szótagokat, szavakat, szórészeket szótekéknek. Mert a golyóra, a tökéletes gömbre, a tekére utalt sok más szavunk is, noha csak a teke egy részére. Ilyenek voltak a teknő, tekenő, tégely. halán-ték, taj-ték, ver-í-ték, folya-dék (vízcsöpp!), la-dik, dik-ó, tag-ló és így tovább. E szavak csaknem valamennyi, közvetlenül a golyót és a gömböt, a kerek-ded-séget jelentették, de aztán a többi csak annak részét, a még távolibbak pedig az egytömbűséget, a téka-ságot, a tok-ot és tartót, a kaszakő tartóját, a tok-mányt vagy a tegez-séget jelezték. De a két kemény hangzó - téka, mint szekrény -, ami inkább a kockára lehetne jellemző, annak kemény élei és formája alapján, éppen a golyót jelenti. Mint ahogy a gömb, golyó - gombolyag, gomba -, szavainkban bizony csupa lágy azaz, zöngés-zengős mássalhangzót találunk. Ezt nevezzük a gömb kockásításának vagy tán a kocka gömbösítésének nevezhetnénk inkább? Persze nyelvi jelenség ez, de a lényege nincs messze a számtani, mértani valóságtól.
Nem árt arról is szót ejteni, hogy ezek a képletek kétfajta mássalhangzós sorrendben találhatók a szavainkban, hol szótőként, máskor a szavak végén. Lássunk néhány példát, már csak azért is, mert azt is azonnal észrevesszük, hogy az előbb fölsorolt jelentéstartalmak valamelyike jelen van bennük, mondhatjuk, hogy azt hordozzák. Illetőleg az alap t+k, teke és tok jelentése benne van ezekben a szavakban is. Tehát a k+t, kat-lan, - szur-dok! kat-róc, ket-rec, kót-er (?), kot-u göd-ör; - s a kátyú is ide kínálkozik! Ám ne feledkezzünk meg az "idegen" szavakról se! Már 1971-ben említettem a Musa Dag - Mózes hegy - nevét! A dagdég benne van a dagad szavunkban, s a daganat félgömbszerű! A dagi, kövér. A



löve-dék bizony golyó alakú volt! (De a legkülönösebbnek a teg-nap, teke-nap, azaz elfordult nap szavunk látszott) Talán ennyi példa is elég a sokból arra vonatkozóan, hogy ezek a kemény, lágy és vegyes mássalhangzójú szótekék azonos vagy közeli jelentéstartalmat hordoznak. Ezt nem kell in-dok-olni - talán az elvont fogalmakban is a következetességet és a logikát jelenítik meg. De az "in-dok" szavunkban csakis az elválasztás szabálya hozza össze őket, hiszen itt az indulás, indíttatás okáról van szó! (De sose feledjük, hogy ennek a szabálynak már az ábécénkben ősnyoma van, illetve a csecsemő-beszédben, amikor a ma-ma, ba- ba, pa-pa stb. ejtésekor egy magánhangzó és egy mássalhangzó társul. Akárcsak a japán ábécében, ahol ott egy írásjel jelent két hangzót, azaz egy szótagot) Ahogy az ok-os szavunkban is az ok örök ékes, elsőrangú szerepe és meghatározó elsősége a fontos! Vagyis többféle módon csatlakozhatnak és kapcsolódhatnak egymáshoz a hangzók. De az elválasztás szabályai általában "átviszik" a kö-vet-ke-ző sorba a mássalhangzót! Ezért "kel át" a másik sorba elválasztáskor az in-dok, mert egyébként nem volna indokolt. Hiszen az indítás okolt! Azonban az emlegetett szur-dok szavunk esetében - ami lehet szakadék, hasadék, hágó stb. -, a "dok", a tok-jellegre utalva, összetartozik. Persze sok példát tudunk említeni, de ezeket megtalálja az érdeklődő olvasó a Kortárs 1971-es júniusi és decemberi számában, illetve a Játék és törvény című, 1984-ben, a Szépirodalmi Kiadónál megjelent kötetben. A kot-nyeles mindenbe bele kot- or, bele-köt, tehát egy kissé köt- ekedik is, valamint koty-vaszt, ha kell, ha nem. (A tik-ász szavunkban a tojás régi neve található, amit tik-mony-nak hívtak. De hiszen a tikász nem is tikokat, azaz tyúkokat vásárolt, hanem a majdnem gömb alakú tojást!) A kunkor, a korábban már említett kanyar és a kurta kör. (Csak zárójelben jelzem, hogy a spir-ál szóban belül, ott középen megtalálható a p+r szótag, ami mintha a per-gésre, pör-gésre utalna. A p+f hasonulás pedig egyértelmű, ha az ireg-forog, pireg-pörög szavak jelentésére gondolunk!) Hasonló módon sokszor kérdezősködhetünk, amikor ún. idegen szavak egy-egy része beleillik a magyar nyelv ősi törvényébe, amennyiben az azonos mássalhangzók, azonos jelentéstartalmat hordoznak. Ám amíg a magyar nyelvben egész rendszer mutatja és igazolja ezt, addig az egyes nyelvekben "szórványként" fordulnak elő.
Végezetül a TÜKÖR szavunkat említjük, noha erről is szóltunk a Kortársbeli tanulmányban annak idején. De meggyőződésünk, hogy a figyelmet most is érdemes fölhívni rá, mert a jelentése "mögöttesében" igencsak ott van a fordulat! És ősi tudást kapunk, mégpedig magasrendű számtani tudást. És sok mindent nem tudtunk a nyelvünkről harminc évvel ezelőtt! A TESZ -A magyar nyelv történetietimológiai szótára - 3. O-ZS kötete 1010. oldalán olvashatjuk: "Valószínűleg ótörök eredetű. " Szópéldákat is közölnek, lássunk néhányat. Például a tüker üveg, tekerek kerek, s újra idézünk: "A török szó alapjelentése feltehetőleg 'valami kerek tárgy' volt. " Ide tartozik az oszmán teker, tekerlek azaz kocsikerék jelentésű szó is. Vagy a mongol tögörük kerek, kör jelentésű szó. Említenek még több szót a török nyelvekből s végső soron azt a következtetést vonják le, hogy "A magyar szó előzménye a tiker lehetett. " Dehát mit is vonhatnának le, mit is mondhatnának, ha egyszer nem volt miből kiindulniuk és mihez hasonlítaniuk a szavakat? Nem



ismerték a magyar nyelv mássalhangzós rendszereit, azok ősi törvényét - sajnos, mivel nem a zsákutcába jutott nyelvészet fedezte ezt föl, ki tudja meddig, nem is veszik tudomásul! Csakhogy ez igen nagy vétek éppen a magyar nyelv ellen!
mondhatni, emiatt sötétben tapogatóztak. Ugyanis az eddigiekből látható, hogy a t+k, a k+r külön-külön is a kört, kerekséget, fordulatot stb. képviselik.
Tehát a TÜKÖR szavunkban összeforrva található meg kétszer is a fordulás!
Mégpedig nemcsak a kör alakú tükörben, hanem a szögletesben is! Az ősi hitvilág tükörképe nézett vissza a vízből eleinkre, ezért - ahogy László Gyula annyiszor emlegeti s a temetők is ezt bizonyítják -a túlvilágon a régi hiedelem szerint, minden a másik oldalra kerül!
A lényeg azonban a magyar nyelv csodája! Mert ősi tudást őrizve, a nyelvünk megoldotta a kör négyszögesítését vagy ha úgy tetszik, a négyszög körösítését, hiszen a szögletes tükörben is megfordul a kép, átfordul a világ!
Azonban téves és rossz út ezt a "kerekséget" jobban mondva, átfordulást összezavarni a tükör kerekségével. A tükörbeli átfordulásnak semmi köze a tükör kerekségéhez! A tükör igazi lényege azon túl, hogy úgy látjuk benne önmagunkat, ahogyan mások bennünket látnak, éppen maga az átfordulás, a jobb és a bal oldal felcserélődése. És újra ismételjük, benne van a mássalhangzó képletben is a bizonyítás, hiszen ez a képlet a teljes szó esetében így néz ki: t+k+r. Összeforrott a t+k, valamint a k+r. Így a mássalhangzóknak tulajdonított jelentéstartalom igazolja a tükör ilyen irányú jelentését. Dehát mi már tudjuk, hogy a magyar nyelv teljes szerkezete hordozza és igazolja, bizonyítja ezt a tudást. Vagyis például a "tükrözés", "tükörkép" stb. kifejezések is éppen az emlegetett átfordulást jelentik! Tehát a tükör szavunkat sem kell sehonnét származtatni! Magyar volt az már a kezdetektől. Mint látható, száz meg száz szavunk bizonyítja ezt! De döntően csak a magyar nyelv szavai a magyar nyelvben. Azonban ez sem kevés, sőt, mondhatjuk, hogy a legtöbb!
FOGALMAK JELENTÉS-CSÍRÁI A VALÓSÁGBAN
Aaaaaaaaaa-cíááááá-ásít-íáámul-báámul -bőőő-bőőg-cuppant-cirógat
A magyar nyelv nemcsak emlékszik ősi korára - gyermekkorára -, hanem megtartotta és használja mai, mindennapi születésének elemeit. Vagyis teljes jogúan beépült a gyermekek nyelve, a főként ősi és egyetemes hangutánzással létrejött szórészek a szavak hangulati és érzelmi jelentése a nyelvünkbe és ma már természetesen használjuk. Így valójában a magyar nyelvben nem is különíthetjük el az ún. gyermeknyelvet, gyermekbeszédet, mert szerves része nyelvünknek. (Noha nevezhetnénk csecse-becsés nyelvnek.) Korábban szóltunk arról, hogy a magyar



nyelvben rendkívülien sok hangutánzó szó, szórész vagy szóelem, uralkodó hangzó található. Mintegy négy évtizedes vizsgálódás után állítom, hogy szókincsünk zöme hangutánzó eredetű! Ezzel kapcsolatban tudományos kutakodásra is sor került, Kollányi Károly A Kárpátmedence Európában című munkájából idézem a következőket, amelyek a Nyelvében él a nemzet alcím után olvashatók:
"A párizsi Sorbonne nyelvészei, hogy a nyelvek ősiségét megállapíthassák, összehasonlításokat végeztek elektronikus számítógépek segítségével. Megvizsgálták a világ kis és nagy, élő és holt nyelveit abból a szempontból, hogy melyik őrzött meg legtöbbet az ősműveltség nyelv-elemeiből, az ős-etymonokból Az eredmény a következő volt:
a mai angol nyelv 4% a latin 5% a héber 5% csendes óceáni nyelvek 7% indiai munda-khol 9% tibeti, szanszkrit 12% őstörök, türkmén 26% a mai magyar nyelv 68% ős-etymont tartalmaz
A nyelvünk szinte mindennapos fürkészése talán még ennél is nagyobb arányú hangutánzó szó, szórész, hangzó jelenlétét gyanítja. Csaknem azt állíthatjuk, hogy alig van - mert alig lehet! - más gyökerű szavunk! A hang okozója már csecsemőkorban a levegő késztető léte, amikor is beáramlik a megszületett csecsemő tüdejébe. Ha nem akar magától felsírni, ha úgy tetszik oázni, akkor megpaskolják. A beáramló levegő szétfeszíti a tüdőt (és be is állítja a földi légnyomásra valamennyire), a tüdő pedig visszafeszül és kinyomja a levegőt, ez az első oá. Ez nem igazi sírás, hiszen könnyek nélküli. Inkább jelzés, az életé.
Itt érdemes újra elmondani azt a saját tapasztalatot, ami talán először igazolta, hogy nyelvünktől tanulni lehet. Ugyanis föltételeztem, hogy a könny és a könnyít stb. azonos tövű szavunk. Évtizeddel később orvosi könyvben olvastam, hogy a csecsemők valóban könnyek nélkül oáznak és ez nem is minősül sírásnak. A sírás ellentevékenység, amíg az oázás jelzés. A csecsemő csakis akkor "oázik", ha jeleznie kell. Mégpedig akkor jelez, ha éhes, ha fáj neki valami vagy ha a "pelenkabeli helyzet" készteti hangadásra. Mondható, hogy ez a fajta jelzés már a közlés csírája.
Az igazi síráskor - amely kisebb-nagyobb sokkos állapot következménye - méreg távozik el a szervezetből. Ahogy az orvosi könyv nyomán emlékszem, azt írta a szerző, hogy valóban, síráskor méreg mosódik ki az agyból és elvileg az is előfordulhatna, ha a nagyon erős hatás, a sokkos állapot nem oldódna, a sírás nem hozna könnyebbülést, szélsőséges esetben akár halálos lenne a méreg összegyűlése,



ottmaradása, így hát, ahogy erre utaltunk többször is, nem véletlenül mondják a nagy megrázkódtatáson átesett embernek, hogy sírja, "bőgje" csak ki magát és akkor megkönnyebbül. Feltételezhető, hogy a könny, könnyű, megkönnyebbül, sőt, a könyörög, könyörtelen stb. szavaink is ide gyökereztethetők! Megint csak ősi megfigyelést, tapasztalatot fogalmazott és őrzött meg a nyelv emlékezete. Az is világos, hogy ezúttal is alapvető szerepe van a levegő áramlásának. A csecsemők világszerte azonos nyelven oáznak, "beszélnek". S valójában tíz-tizenvalahány hónap alatt élik át az emberi beszéd kialakulásának mostanáig tartó TÖRZSFEJLŐDÉSÉT. Egyetemesen ható "levegő törvények" szerint találnak rá a hangzókra. Igen szűk idő ez, gondoljuk meg, hogy ma már arról beszélnek a tudósok, hogy az előember megjelenése akár hatmillió évvel ezelőtt megtörténhetett. S ha így van, akkor igencsak roppant nagy időt kell ici-picivel pótolni. Ez rendkívüli mutatvány minden egyes világrajövő számára. Ámbár ez is egyetemes adottság és kényszer. Mivel az utolsó néhány százezer évben a hangadó és hangképző szervek lényegesen nem változtak, a réseken magasabb hangok - síphangok - keletkeznek és minél nagyobb az áramló levegő sebessége, annál magasabb a hang és fordítva, a tágasabb térben, nagyobb likon-lukon át mélyebb hang hallatható. Kissé játékosan megfogalmazva: aki beszél, annak a szájába ki-be jár a szél. Vagyis szélből, szellőkből kisebb szeleket szeletelve és gyurmálva formáljuk a hangokat, illetve a hangzókat. Leginkább a torok, a nyelv, a fogak segítségével.
Ideje kissé játszani, ha már ez is nyelvi adottságunk:
A szél, szellő susog, suhog, sziszeg, közben a levél zizeg, a viharos szél fúj, tusol, zúg, vagy éppen szűköl, vonít, de általában, ha a szelet kívánjuk utánozni, mindenképpen valamelyik sziszegő hangzó kínálja magát a magyar nyelvben. De a szó szavunkban is benne van az "sz", amit sziszegő hangzónak nevezünk. Ugyanígy a belőle kinövő szaval, szól, szószóló stb. szavainkban is ott található ez a sziszegő hangzó. A fojtott hangú beszéd: susogó, suttogó, susmus, suskus és így tovább, szintén a levegő mozgását utánozza. Tehát nem is olyan elképesztő azt állítani, hogy a szánkból ki-bejáró szeleket, szellőket, szeleteljük kis nyelvi tereléssel és a fogakkal is, valamint gyurmáljuk tudatosan szavakká, mégpedig a logikus jelentéstartalom közlése céljából.
S ha már itt tanunk, hadd említsük meg, hogy a magyar nyelvben aligha véletlen, hogy a NYELV szavunknak is két jelentése van, az egyik éppen az az eszköz testrész -, amivel a másik létét, működését segítjük, vagyis a beszédet (be-szé-d!) létrehozzuk. Ennél jobban mi mutathatná a magyar nyelv és a valóság szoros kapcsolatát? (Majd találkozhat később az olvasó a Szélszelő című verssel, amelyet e játékos gondolatnak szentelünk.) A remek szelel szavunk is jól kifejezi nyelvünk képességét.
Most már "ajzott" lehet az olvasó, hogy hova is kívánunk kilukadni... (Azt hiszem, érdemes lesz majd ezt a sajátos jelentést is megvizsgálni. Miért mondjuk az



"elérkezni" helyett, hogy kilyukadni vagy kilukadni? Valami logikus oka ennek is van! Mert ahogy másutt mondtuk már, nyelvünk OK-os nyelv. Semmi sem ok nélküli, azaz: oktalan benne) Azzal kezdtünk töprengeni fogalmakról, hogy hangzókat sorakoztattunk: aaaaa! Az ember elég gyakran ejt azonos hangzókat önkéntelenül is, ezekben az esetekben elsősorban az aaa vagy az ööö "esik" ki a szánkból. Ezek a szókeresés, a bizonytalanság hangadásai. Meglehetősen egyetemes jellegűek. De az aaa vagy az ööö, illetve ezek sajátságos "vegyülete" lehet az erőlködés és az erőfeszítés hangadása is. Magyarán, nyögésféle. Sokfajta erőfeszítésre lehetett szüksége a nomád harcosnak, de talán a legelső és leggyakoribb, aminek az eredménye - már mint a feszítésnek - éppen maga a FESZÜLTSÉG lett. Az íj feszülő húrja! Amit a magyar, többszörös rugózású, ún. reflex íjak esetében, egy ember csak nagy erőfeszítéssel tudott lövéskész állapotba hozni. Kellett tehát nyögnie: aaajjjozhatott eleget, amíg ez sikerült! S így megint összetalálkozott hangzás, cselekedet és valóságos végeredmény: a felajzott, megfeszített íj. Feszült és ajzott tehát az ember, egyúttal feszült és ajzott lett az íj! Ez már erős, kettős kötésű logikai kapcsolat a hangadás, a cselekedet és az eredmény, következmény között. Sőt, ez uniójában hármas kötődés. Ajaj, mit mondanak rólunk itt-ott?! Csak mondják, ám nem árt, ha elgondolkodnak a dolgok fölött. Ha már nem vél-etlen - vagyis vélekedés nélküli, mert ezt jelenti a véletlen szavunk, így aztán azt is, hogy a dologról, a szóban forgó eseményről nincs véleményünk - akkor meg lehet és meg is kell találni az okokat. Azt mondhatjuk, hogy a magyar nyelvben kínálják magukat az okok, a valóság tényei. (Majd külön kell szólni az íj, nyíl, szavainkról is, ez NYILVÁNVALÓ, de még inkább az lesz, ha valóban be is avatjuk az olvasót. Persze, nem tagadjuk, hogy arra számítunk, minél többet mutat meg a nyelv és mi ennek következtében szintén minél több logikai és egyéb kapcsolatot világítunk meg, annál jobban eligazodik az is, aki kezdő e témában.) Már a teljes magyar ábécé áttekintésekor szóltunk az abajog, bajmolódik stb. szavakról is. Miként szóba került példákkal a BŐ, BÚB, be-Cézés, cici, csecs, dad-ded és a többi, most csak kóstolót nyújtunk.
Ilyen ízelítő az Áááásáááá! - felkiáltás is, amely szintén egyetemes hangadás, a meglepetésé, az örömé. Szintén nem függ anyanyelvtől. A régen látott, kedves rokont, barátot, ismerőst fogadjuk így minden nyelven. Csakhogy a bámul és a szájat tát, tátog szavakban is megjelenik az "á"! Még inkább szembetűnő fülbemászó egyúttal -, ha az ÁSÍT' szavunkat említem, hiszen nagyjából minden "nyelven" azonosan hangzik maga az ásítás, csak amikor szóval is kifejezik a fogalmat, a szavakból általában kimarad az "á". A mi nyelvünkben a felismerés szava még - szintén innen gyökerezően - az ahá! és a naná illetve a száj, ámul, körmöl, tát stb.
Alább azok közül a szavaink közül mutatunk be néhányat, amelyekben ugyan rejtetten, de ott bizonykodik ősidőktől a valóság. Bár naponta használjuk e szavakat, általában nem vesszük észre a valóban ősi és logikus összefüggéseket. Mielőtt e szavak következnének, hadd hívjuk föl a figyelmet arra, hogy több ezer öt-tíz? húsz-ötven? - évvel korábbi időről és a korabeli viszonyokról van szó,



amikor szavaink kialakulását, természetes kapcsolatait a valósággal összefüggésben - földrajzi viszonyokkal, társadalmi állapotokkal és így tovább - próbáljuk ma követni. Követni és egyúttal kutatni. Kínálja magát például az EGYÚTTAL szavunk. Mit is jelent a legvalósabb valóságban? Azt, hogy útra kelünk valami ügyet elrendezni, de közben egy másik tennivalót is elintézünk egy utat téve meg... S ha már az "út" szavunknál tartunk, ha azt mondjuk ezután, azután, egyáltalán UTÁN, nem gondolunk arra, hogy ezt az időbeli meghatározást a valóságban előbb TÉRBELI meghatározás pótolta és az változott IDŐBELI. vagyis elvont fogalommá! Mert az ÚT valóságos fogalom s ha valahova oda akarunk érni, akkor magunk mögött kell hagynunk valóságosan s térben bizonyos út-részt, majd csak e bejárt út után érünk valahova s tehetünk valamit. Ezért e látszólagosan elvont fogalom mögött ott áll a VALÓSÁG! Így tehát az UTÁN szavunk "titka" is megoldódott s éppen a logika segítségével!
Nem egyszer, hanem szinte minden alkalommal kellene minden szavunkat hasonlóan és alaposan elemezni, megkeresni a jelentése gyökerét. Talán eddig nem szóltunk róla, de a végső célunk az, hogy eljussunk addig a magyarázatig okoskodásig -, amely választ ad arra is, hogy a szavakban a hangzók vajon milyen jelentés tartalmat képviselnek? Ez nem könnyű feladat. Ám, gondoljunk arra, hogy például - mivel a "j" és "h" hangzókat nem tekinthetjük igazán mássalhangzóknak a jaj szavunknál természetes magyarázat kínálkozik arra nézve is, hogy a meglepetés, fájdalom, megrázkódtatás nyomán önkéntelenül is olyan hangzók formálódnak, amelyek gyorsan képezhetők. Nos, a "h" és a "j" azok közé tanoznak, amelyeket akár csecsemő is "ejthet", magyarul szólva, a leheletben benne van a "h", akár kimondatlanul is! A nyögésben, nyafogásban meg nem formált magánhangzó a "j" és indulati "töltése" van. Hirtelen hatásra mondjuk: ah, oh, jé, ej, haj, hej, hété, és így tovább. Lehetnek és vannak is egyes nyelvekben árnyalati eltérések, de például a sikoly, sikítás, sikoltás - ahogy már emlegettük -, nem nagyon tér el a lényegét tekintve. Akit megkéselnek, de ha csak megijesztenek, annak a sikoltása igen ritkán árulkodik az anyanyelvéről.
Következhetnek végre azok a "kétlelkű" szavak, amelyek egy testben léteznek. Az egyalakú, de többjelentésű szavakra gondolunk. Illetőleg azokra a szavakra, amelyek ősi - legalábbis nagyon régi - jelentéseket is titkolnak, miközben ma is használjuk őket és ma is hatnak a régi jelentések.
FENNHÉJÁZÓ
Ezt a már emlegetett szót ma is használjuk, ha nem is gyakran. A legkülönfélébb összetételű hallgatóságtól érdeklődtem több alkalommal is, általában ismerték, hallották a szót. A jelentése olyan emberre utal, aki lenézi, lekezeli a többi embert, s magasan hordja az orrát és így tovább. Inkább azt mondhatnánk, hogy magasan hordja a csőrét, ugyanis megint csak ne felejtsük, hogy nomád nép nyelvéről van szó, tehát FENN (fönn a HÉJA les áldozatára. Ragadozó madár helyéről,



viselkedéséről van szó. Tán már arról is megemlékeztünk, hogy a feltételezések szerint a madárrikkantásról, ahogy rácsap áldozatára: Híjj-héjj! van szó, onnét való talán a megnevezése. (Nyelvészek véleménye.) Mindez nagyon is elképzelhető, s kockáztassuk meg azt a feltételezést, hogy az "íj" hangutánzó pendülése, amikor kilőttük a nyilat, szintén így, illetve hasonlóan határozta meg a nevét Igaz, a nyíl szavunkban lágy mássalhangzókat találunk, ám az "í" magas, éles hang! S ha már itt tartunk, éles hang az "é" is és benne van a lecsapó, éles csőrű héja nevében, valamint az ÉL-es szavunkban. ('Megint csupa véletlen?) Ugyancsak ezúttal említsük a bennfentes szavunkat, amelynek nagyon érdekes a jelentése. Már feltűnő a tömörsége is. Mert mit is jelent? Olyan emberre mondják, akinek "fölső" kapcsolatai vannak és el tud intézni ezt, azt. Jártas magasabb rangúak között stb. Mindez alighanem így van, mert benne van valamilyen előkelő körben s ezáltal kapcsolatba került "magasabb körökkel". Ahogy a szó közli: bent is van és fent is van.
Mivel aligha lesz módunk valamennyi példát megmutatni a nyelvünkből, összefoglalásként az efféle nyelvi helyzetet és állapotot nevezzük el függőleges logikának. Ide kell sorolnunk a fej, fő, valamint az ezekből következő hiszen a fej, a fő fölül van! - fejedelem, fönség, fölség, főnök, stb. szavainkat. E rangok "főrangok, fölfelé mutatók. Logikus, hogy számon kérjék a bizonyítást. Ha a föl, fönt, fönn valóban felső, fölfelé mutató jelentés, akkor az AL-só, AL-ul - sőt: alkony, amikor lekonyul a nap! - valamint az AL-vás, AL-szik, de a kissé megmagasult ÁL-om - van alul alom is! - az ellenkezőjét jelentik. S mindez nemcsak föltételezés, hanem maga a nyelvünk teremtett erre is, saját törvényei szerint, bárkit meggyőző bizonyítékot. Íme: ha egész éjszaka nem tudtunk aludni, mit mondunk? Még akkor is ha a földszinten vagy pincében - tehát alul, lent, alant - voltunk? Azt mondjuk, hogy egész éjszaka "fönt voltam" Az éberlét vagy ébrenlét világában. Sőt, hogyha azt akarjuk, hogy mások se aludjanak, mert valami veszély fenyeget és őrködni kell, akkor ezt mondjuk: "Maradjatok fönn! " A nyelvünk tehát maga alkotja meg a logika -és ősi tapasztalat - szerint az ellentétet, amivel önnön alkotását is hitelesíti.
Megemlítjük a vizszintes logikát is, de csak röviden, mert a jó, java, jó oldal, jobb oldal stb. szavainkról egész tanulmányt írtunk. Itt csak a figyelmet hívjuk föl arra, hogy a jelentéstartalom kialakításában hajdan működött vízszintesen is a tapasztalati logika, a valóság mindennél nagyobb ereje.
És itt folytathatjuk is a sajátosan, ilyen mértékben és hatással csakis a magyar nyelvet jellemző szó-emlékeket.
AKI FÁZIK FÁT KERES
Talán az eddigiek után már kezdi sejteni az olvasó, hogy miért adtuk ezt az alcímet az éppen következő mondandónknak. S ha nem, akkor megint arra figyelmeztetjük, hogy eddigi kutakodásunk egyik alapvető eredménye, hogy fölismertük:



nyelvünket úgy szabad csak vizsgálni, mintha magunk is öt-tízezer (stb) évvel korábban élnénk. El kell képzelni az akkori viszonyokat vagy talán a még korábbiakat, amikor is az élet kegyetlen törvényei, a valóság szabták meg az ember minden tevékenységét. Tehát nem az elvont fogalmak voltak fontosak, hanem a kézzel fogható valóság. Így a tűzrakás és az élet lehetősége szorosan összefüggött. Aki tehát fázott, az melegedni kívánt. Melegedni pedig tűz mellett lehetett, miként ételt főzni és sütni is. Aki tehát fázott, az fa után nézett, fát gyűjtött, fa után járt. (Azaz: fázott... Aki ma nő után jár, nőzik és így tovább.) Ezáltal a fa után való járás és a tűzrakás, valamint a melegedés - főként ősszel, télen, nemcsak a pusztákon, de a barlangban is - összefüggött a tűzzel. A tűzrakáshoz fa kellett. Ami után leginkább járlak, ami mindennap kellett, az a fa volt. A "fázás" tehát egyaránt jelenthette a fa után való járkálást - és talán a fa vágását, darabolását is, esetleg a farag szavunk kezdeti jelentése a fa darabolására utalt? Annál is inkább, mert már szóltunk arról, hogy a "rag" jelentése: rész. A faragás előbb utalhatott - nomád nép esetében! -a fa vágására, darabolására, mint a kőére. Persze ez nem csupán a nomádság, hanem az életszükséglet, tíz és tízezer vagy száz meg százezer évnek a gyakorlata volt. Főként ha teljesen elfogadjuk az emberi törzsfejlődésre vonatkozó eddigi elgondolásokat. Ám ha nem fogadjuk el, akkor is fa kellett a tűzrakáshoz, a "fázás" megszüntetéséhez. S ha már nem fázott az ember, akkor nem "fázott".
Talán itt is megemlíthető, hogy a "fa" más szavainkhoz is hasonló logikai tapasztalati! - kötésekkel kapcsolódik. Lássuk csak a FAZÉK szavunkat. Bizony fából készített edényben főztek! Érdekes és több évtizedes "bujkálás" után állt elém a felismerés - mint sok más esetben is -, hogy egybe állítson külön-külön "lebegő" szilánkokat. Gyerekkoromban, Zalában - mint erre néhányszor már hivatkoztunk s teszem a későbbiek során is, ha szükséges -, a nagyanyám disznóöléskor - ami komoly szertartás is volt! -, ezt szokta mondani: "na akkor csináljunk egy kis kövesztett szalonnát". Mindig így mondta, pedig semmiféle kő nem volt ott. A szalonnát nagy széles fazékban megfőzték, amitől az megdagadt, aztán paprikát is szórtak rá. Ez volt a remegő paprikás szalonna, másutt abált szalonnának is mondták. S való igaz, hogy eltelt több mint két évtized amire megfejtődött, hogy a főtt szalonnához miként kapcsolódhatott a kő?!
FAZÉK: fából készített - faragott? - edény, nem más, mint üregesített fatörzs. De abban hogyan lehet főzni? Erre adott választ a "kő". Ugyanis a fából készített edényt nem tették tűzre vagy tűz fölé, elégett volna. Viszont ha vizet tettek bele, majd a vízbe tűzben izzított köveket, máris fölforrt a víz és "kövedhetett" a hús, netán a szalonna is. S mivel a kövedés általában nagyobbodással is járt, megdagadt a főzött, kövesztett szalonna, elképzelhető, hogy megkérdezzük- s teljes okkaljoggal-, netán a kövér (hájas) szavunk is innét, e tapasztalatok környékéről származik?
A magyar nyelv történeti-etimológiai szótára (TESZ) szerint a kövér szavunk ismeretlen eredetű, a köveszt pedig ősi örökség és a rokon nyelvekben előfordul többféle változata. Például észtül kema=fő, forr, izzik, láza van. A finn és más kis



nyelvekben is ott érzékelhető a szótőben a "kő" változata. Hiszen az észt szótő ejtése: ké Az az érdekes, hogy valamennyi jelentéstartalom közvetlenül, de közvetve is utal a melegre, a forróságit, az izzó kőre. Említik a főzést, a kövedést, az abálást is, de nem jutnak el addig, hogy a kövér szavunk is innét eredhet, holott a két szóról a TESZ 2. kötet. H-Ó, azonos, a 629. oldalon emlékezik meg. Sőt utánuk azonnal a követ szavunk kö-vetkezik. S ha magyarul is említjük - Zalában igen imigyen a kő szavunkat: kű, küjj, küjjet stb., akkor a küld, külfele, külső, sőt a kavics, kövecs nyomán még érdekesebb szóhoz is eljutunk. Ugyanis nyelvünkben az egyik jelentés igazolja - követi s ha kell megköveti! -a másikat, de mindenképpen hitelesíti! Így aztán nem térhetünk ki az elől, hogy az emlegetett jelentések közül ne szóljunk itt azon melegében a FORRÓ, illetve FOR-GÓ stb. szavainkról, valamint egy olyan magyar szóról, aminek a fele ótörök, a másik tele pedig finnugor. (Valójában egyik megnevezés sem pontos, de használjuk ezt az érthetőség kedvéért.) Ez a szavunk pedig a MENEKÜL. Ám előbb fejezzük be a gondolatot. A kövedő szalonna jelentősen kiterjed a főzés, kövesztés következtében. Gondolható és a valóság szerint is indokolható, hogy a kövér szavunkat is ide illesszük.
S mielőtt rátérnénk az ugyancsak valóságot idéző forró-forgó-irgő-pörgő, pergő szavainkra - természetesen ezek is csak példák -, lássuk a TESZ 2. kötet 889. oldalán írtakat, a menekül szóval kapcsolatban. Nem győznek meg bennünket, már csak azért sem, mert nem tesznek igazi kísérletet arra nézve, hogy a szót értelmezzék, különösen nem - miként a kövér szó esetében sem tették -a valóság felől! Ez a béna-csonka és ÁLTALÁNOS ESZMÉVEL nem rendelkező "módszer" ezért nem is vezethet máshoz, csak csonka-bonka és téves, kifacsart eredményekhez, következtetésekhez. A közölt magyarázatok erőltetettsége, bizonytalansága - akárcsak a "szláv eredetű" szavaink esetében, amelyekről több tanulmányban is szólunk -a következtetések levonása szembetűnően zavaros és újra mondjuk: eszme nélküli, tétova és erőltetett. Mert nem az életből indulnak ki! Márpedig nem a nyelv hozta létre az életet, sem a társadalmi, földrajzi stb. körülményeket, hanem éppen fordítva történt! Ezek hatottak a nyelvre, nyelvekre. Így két irányból indulva, mintha magyarázat adódna a menekül szavunk lehető eredetére. Ugyanis mi két szót gyanítunk benne.
Az egyik a finnugornak számító MENE, ami a mi nyelvünkben is előfordul régies alakként "elmene", de minden kis rokon nyelven a mene jelentése az, ami magyarul: MENNI. Tehát a mene-kül szavunk első része a menni, megy és így tovább. Ez logikus, hiszen aki menekül, az megy. Sőt, fut, rohan, szalad. A másik szó, a mostani "kül" előfordul Vámbéry Ármin szógyűjteményében, ilyen alakban: chül. Jelentése: a jurtától el! (Csuvasos jellegű ótörök szó) Vagyis, akinek menekülnie Kellett, azt küldték, elküldték, kiküldték! Az nem magától ment, mennie kellett. Mintha e két szó - egy törökös és egy finnugoros - találkozna e magyar szóban. Amely minden bizonnyal összetett szó, hiszen már a két szótagúak is többnyire összetettek, kivéve az ilyeneket, mint a gyermeknyelvből "felnőtté vált", a beszéd tudatos kezdését jelző: mama, baba, papa. S ha így van, akkor a



magyar küld, külső és minden "kül" szótővel kezdődő szavunk erre a nagyon is gyakorlati, jurtától el, kényszerű jelentéstartalomra vezethető vissza. S ha már itt tartunk, jegyezzük meg a következőket.
A JURTA az az ősi, gyorsan szétszedhető vagy fölállítható, mezből - bőrből, fából - készült lakóház, nem egyszerűen sátor, ami a nomádok egyik nagy találmánya volt! Viszont a finn nyelvben a jurta jelentése sátor, körsátor, ám csupán eltérő hangzó hosszúsággal a juurtaa - ejtése júrtá - jelentése: gyökeret ver, meggyökereztet. Ez aztán már igazán izgalmas! Gondoljunk csak arra a szólásra, amely így hangzik magyarul: "Gyökeret vertek. "
Mielőtt a közeli jelentésű, azaz inkább a föntivel szoros összefüggésben lévő két szólást is említenénk, hadd jegyezzük meg, hogy a MEZ szavunk vert, erős és vastag mezből készült a jurta - szerepel több szavunkban is, takaró, fedő, éppen ezért öltözék jelentéstartalommal. Noha mára inkább azokat a szavakat használjuk, ahol ez a mez, öltözék stb. nincs jelen. Mert alighanem a mez-telen vagy mez-ítlen, sőt, mez-télláb, mez-ít-láb szavainkban a lábat fedő "lábbeli" hiányáról van szó. Ám alighanem az arcot borító jel-mez, maszk, máz s a míz-máz is ide tartozik. Mert gondoljuk meg, a mízes-mázas beszéd is sajátos "mázt", az ál-nok-ság maszkját, jelmezét sejteti az emberi arcon! Ilyenkor mondjuk a hazudozóra és színész-kedőre, hogy "Van képe, ezt meg azt mondani! " Hiszen mindenki tudja, hogy csal, hazudik. Most ennyi elég jel-zés-ként a MEZ-ről. De hadd jelezzük előre, hogy a JEL szavunk is érdemes néhány további mondatra. (E szóval kapcsolatban is közlünk verset!)
Mi folytassuk a szólások elemzését, mert velük nemcsak bizonyos helyzetekre, de földrajzi és társadalmi viszonyokra is emlékezik a nyelvünk. Sőt, bizonyos társadalmi és technikai fejlettségre is. Tehát, ha valahova új lakók költöztek főként falvakra értendő ez, ahol még föltűnt az emberek, családok megjelenése - és azok ott házat építettek, rájuk mondták, hogy ezek is gyökeret vertek. Vagyis ott akarnak végleg maradni.
A másik "vége" e logikai következtetésnek az, amikor valahonnét elköltöznek. Ekkor mondja a magyar, hogy "szedik a sátorfájukat". Még ma is használatos ez a kifejezés, pedig már elég régóta nem lakunk sátorban. Nem lakunk abban a remek, hordozható haj-lék-ban - amelyet akár héj-laknak is mondhatnánk a többszörös ívelés miatt! - ami valóban építészeti remeklés volt, a kor csúcstechnológiája! Amint másutt is említettük, Bakay Kornél nyilván leletek és elfogadott bizonyítékok nyomán - ír arról, hogy már Krisztus születése előtt évszázadokkal a hunok ismerték és használták a kereket, volt a sírokban esernyőtartó korong, taligakerék. (Bakay Kornél: Őstörténetünk régészeti forrásai I. 141. oldal) És máris érthető, hogy akik elköltöztek, nemcsak szedték a sátorfájukat, hanem "föl is kerekedtek". Azaz kerekes járműre - sze-ker-ek-re, tol-ig-ák-a - rakták holmijaikat és úgy vitték tovább. De itt álljunk meg több szóra. Szándékosan írtuk ezúttal is így TOL-IG-A. Látható, hogy e kis jármű megnevezésében egy magyar nyelvtani



helyzetet is megneveztünk: tól-ig. Ez időbeni vagy mennyiségi részt is jelöl. Szoktuk mondani "tól-ig". Lehatárolást jelzünk vele. Azonban - mint erről külön tanulmányban is megemlékezünk -a taliga, toliga, talicska kerekes, tárgyak elszállításán való háztáji eszköz. De nemcsak háztáji, mert ló után is, szekér után köthető, valamint a szántásnál használják a barázda miatt eltérő keréknagyságú eketaligát. Persze bizonyos nyelvészek szerint, akik csőlátásban és lelki bénultságban szenvednek, ezek is mind-mind szláv eredetű szavak! Noha a -tól -től ragunkban benne van az "el-tol-ás" jelentése. De nemcsak az, hanem a TOL-vaj szavunkban sem véletlenül szerepel a T+L mássalhangzó képlet! Lássuk csak, mit tesz a tolvaj? Ettől-attól-amattól a nagy TÜLekedésben, TOLongásban TULajdonít, azaz lop el valamit. TŐL-em, TŐL-ed, TŐL-e, mi-TŐL-ünk TUL-ajdonítja el!
Megint mit tapasztaltunk? Hasonlót, mint a BAN-da-BAN, bandában, bendőben szavaink esetében, hogy már a rag, a -tól -től hordozza a jelentéstartalmat. Ha nem így volna, akkor további ragozása tőlem, tőled stb. is értelmetlen volna. Csakhogy a magyar nyelvben a logika uralja a rendszert. Így minél jobban elmélyedünk, még inkább csak példálózva, a nyelvünk mélységeiben vagy mondhatjuk így is: rengetegében, annál inkább érzékeljük az összefüggések jelenlétét, a logikai rendszer élő voltát. Vagyis a ragok, képzők és jelek nemcsak nyelvi másságot jelentenek, hanem a magyar nyelv alapvetően MÁS SZEREPÉT! Történetesen az emlékező jelleget, valamint a lelet-tároló, ismereteket őrző jellegét is. Ezért a magyar nyelv vizsgálatához másfajta megközelítésre van szükség. Persze sok minden másként világosul meg majd több nyelvben - ha nem is ennyire látványosan, mint a mi nyelvünkben -, hogyha hasonló módszerrel közelítenek hozzájuk. Azonban vitathatatlan, hogy szükség lesz az okok kutatására is. Magam úgy vélem, hogy azok se valami titokzatos hátterű magyarázatok, hanem nagyon is a valóságból fakadnak és ma még a korábbi valóság nem ismerése rejti őket. S lám, megint - és százszor-ezerszer! - találkoztunk és találkozunk a MAGYARÁZAT szavunkkal, ami a szótárakban általában értelmezést jelent s nem az illető nyelv. nép nemzetiségének nevével neveződik meg. Majd még kitérünk erre, most csak azén jegyeztük meg - jegy, anyajegy, eljegyzés stb. -, hogy újra lássuk, egyik szavunktól a másikig kapcsolódik a lánc. A logika ereje az egész nyelvet összekapcsolja még akkor is, ha ezt mi észre se vesszük. E sorok írója is csaknem évtizedig gyanakodott, hogy talán délibábos csapdába esett és abból nem képes szabadulni. (No persze, ezt aztán hivatalosan is igyekeztek rákenni, ahol csak lehetett. Sőt, gyanúsítása folytatódik, ahelyett, hogy valaki az értelem nevében azt mondaná: állj! Nézzük csak mit is csinál ez az ember? Elemezzük alaposan. Nem, ehelyett még veszélyesnek is minősítik 1971 óta amikor az első nagyobb tanulmányok a Kortársban megjelentek -s bizony a hivatalos vélemények is! néhány fiatal nyelvészt kivéve, akik sejtik, hogy ez a lehető út - ma is a bedugott fülű, becsukott szemű "hivatalosok" megbélyegző magatartása a jellemző.)
De a sok természetesen kényszerű kitérés, eszmefuttatás után, ígéretünkhöz híven lássuk azt a szót - szótövet -, amit ígértünk. Ez pedig a FOR- vagy FORR. Önálló szó is, mint minden ragunk és képzőnk az vagy az volt. Így hát nincs fordulat az



elgondolásban. Arról szóltunk, hogy a kövesztés nem volt más, mint forralás, amikor a víz az izzó kőtől lett forró. Van azonban még valami egyetemes jelenség, fizikai törvény, amiről szólnunk kell. Ugyanis a forró, forrásban lévő víz egyúttal (ennek a szónak valós jelentéséről már szóltunk s látható, miként lett teljesen elvont fog-alom), FOR-gó víz! Ugyanis a melegedés következtében az edényben lévő víz elkezd forogni. Az alsó melegedő rétegek tölteté igyekeznek, a fönti hűvösek pedig lefelé. Ezáltal folyamatos függőleges irányú forgás jön létre, vízszintes "tengelyen". A forrás a fölfelé való törekvést is jelenti. Jó példa erre a talajból kibuggyanó, fölszínre törő vizek megnevezése, a FORRÁS szavunk. A fölbuggyanást is folytathatjuk, a bugyogó, bugyor, bögy stb. szavakkal, amelyek jelentéstartalma pedig a "bö" hangzó ejtésekor bubasodó száj, arc változására is utal. De lásd még: bő, böhöm és így tovább. A teljes magyar ábécé áttekintésekor ezt sem hagyhatjuk ki. Noha még az elején tartunk, de talán a Tisztelt Olvasó is kezdi már érteni azt a gondolatunkat, hogy a magyar nyelvben minden szó hatással van minden szóra. Ez a láthatatlan s finom logikai szál behálózza a teljes nyelvet, annak minden zegét és zugát. S voltaképpen akkor volna az eszmefuttatásunk világos, ha minden szavunk hasonló kapcsolatát be tudnánk mutatni! Dehát ez lehetetlen, sok ezer oldalas könyv kellene hozzá és több emberi élet. Talán egyszer majd különlegesen nagy számítógéppel ez a bemutatás is sikerül. Ebben bízunk. No és abban is, hogy e könyvnyi ízelítő sem lesz hiábavaló, sem hatástalan. Talán föleszmél a mindenféle magyar, hogy különleges kincset bitorol vagy művel, s ez a nemzeti fölismerés valóságosan új korszakot nyit a magyarság sorsában. Ebben is bizonyosak vagyunk! Nyelvünk rendkívüli lehetőségeinek és képességének tudatos felhasználása, főként a számtan vonatkozásában nélkülözhetetlen lesz az egész világon. De nyelvünk további fejlődésének lehetőségeit még nem is említettük! Bár az is igaz, hogy nem tudjuk szókincsének mennyiségét sem meghatározni, éppen a korábban emlegetett dolgok miatt.
Egyszerűen szólva, a beszédben lévő fogalmakat, jelentéseket sok esetben nem őrzik szavak a szótárban. S a nyelvi lehetőségek fele ilyen... Ákombákom, cékembékem, maci-baci medveségem, akár így is kezdhetnék játékos verset. (Lehet, hogy kezdek is!... Ám ezek a szavak és még több száznyi társuk-hársuk melyik-helyik szótár-bótár lapjain találhatók?) Igen-bigen, ez igaz- bigaz - mondaná Tuomo Lahdelma barátom, aki hamarosan rájött finn létére a magyar nyelv ilyesfajta lehetőségeire, ízére-bízére. Nem véletlen, hiszen nemcsak professzor, hanem költőböltő is.
Ki-FEJ-ezés. Szép szó s éppen a "szó" szavunk rokonértelmű társa. Csakhogy miért van benne a FEJ? Mert ez az igazi titok. Ámbár ezek után gyanítható, hogy ez nem is titok, hanem éppen olyan egyszerű dologról van szó, mint amit bemutattunk például a fennhéjázó szavunk esetében. Valóban mondhatjuk, hogy hasonló nyelvi emlékezetről beszélhetünk abban a vonatkozásban, hogy miként alakulhattak, formálódhattak, szerveződhettek szavak a magyar nyelvben. Ugyanis aligha véletlenül található a kifejezés szavunkban a "fej"! Mert gondoljuk csak meg, hol láttatta, mutatta örömét, dühét, indulatát, mérgét, szomorúságát az ember már



réges-régen? Az arcán, azaz a FEJÉN! De nemcsak innét indulhatunk el, hiszen sok szavunk, például a fejlődés, fejlemény stb. kezdődik ezzel a szótővel. S a nomád, természeti népek nagyon jól tudták, hogy az állatok, de az ember magzatának is először a feje fejlődik ki; mégpedig aránytalanul nagyobb minden más szervénél, testrészénél. Így hát a nyelv újra vezet bennünket és arra int, hogy lássuk: semmi sem véletlen még a nyelvben sem! (Egyébként a nyelvészek szerint az arc, orca, az orr-száj egyesüléséből jött létre a magyar nyelvben) De ebből aligha FEJLŐDÖTT ki a KIFEJEZÉS szavunk. Ezután újra ejtsünk néhány szót a függőleges logikáról.
Lássuk először is, hogy miket mondhatunk, ha a legfelső testrészünket nevezzük meg: fej, fő, koponya s viccesen kobak. És milyen jelentések adódnak ragozvaképezve ezekből a szavakból? FEJ: fejedelem, fejes, fejlődés, fejlemény s miként már utaltunk rá, a FŐ szavunk benne van a főnök, fönség, fölség stb., jelentésekben. Azonban például, ha azt mondjuk: "Fő a feje", akkor is a "FŐ"-ség a fontos, a főség pedig az elsőbbséget is jelenti. Ugyanígy van a főnök, fönség esetében. Értelmezzük magyarul ezt a mondást. Valójában azt jelenti, hogy annak, akiről szó van, most aztán fejnek kell használnia a fejét! Vagyis gondolkodnia kell! Ilyen értelemben valóban "fő" a feje, fej a feje, mert "töri a fejét", gondolkodik. (A töri kifejezés ebben az esetben szintén nem azt jelenti, mint a fő a feje esetében, hogy fől a teje, valamint nem azt, hogy kővel vagy mással üti-veri a fejét, amikor töri, hanem azt, hogy Fő A FEJE, FONTOS A FEJE, ELSŐ A FEJE HASZNÁLATA S TÖRŐDIK VELE, HA TÖRI! Rögtön megértjük, hogy miről lehet minden bizonnyal szó, ha ezeket a szavakat is megvizsgáljuk: TÖRvény, TÖRedelmes, felTÖR stb. Érdemes lesz körüljárni a T+R mássalhangzó képlettel kezdődő szavainkat, például TAR, TOR, TUR, TER és így tovább. S nagyon elkép-edünk, ha ezt a szót vesszük elő: TOR-TUR-a, vagy eszünkbe jut, hogy a "toron" a halottra emlékeznek és sírnak is. Aki pedig nem tud sírni, az se marad szégyenben, mert TOR-mát tesz a szeméhez és elerednek -a nem könnyítő! könnyei, mint a zápor!) Ahogy kezdtük, végre szegjük be a mondatot. Azt a nyelvi jelenséget, amikor is a fönt lévő vagy fent levő - fenn, fönn, föl, fel - nevében is benne van a fej vagy a fő, azt neveztük FÜGGŐLEGES LOGIKÁNAK. Mert a nyelvünkben az AL-só, AL-ul, AL-att ugyanazzal a szótővel kezdődik, mint az ALvó, AL-szik, AL-vás, s a belső nyelvi törvény, valamint a logika is összeköti e jelentéseket. Eltűnődhetünk azon újra és újra! -, hogy az alvó valóban mintha az alvilágba kerülne, amikor ÁL-modik az AL-mon. De ez nem elég a bizonyításhoz, hát meg kellett találnunk az ide illő másik részt. Meg is találtuk, amikor leírtuk, hogy aki egész éjjel nem aludt - azaz: nem volt az alsó világban, az azt mondhatja és mondja is, hogy egész éjszaka fönn voltam. Azaz: nem AL-udtam, nem voltam ott lent, lenn, alant... Így zárható a függőleges logika gondolata, ami, mint majd látjuk, sajátosan megjelenik a vízszintes logikával együtt, az égtájak megnevezésében. (Ezért is kitűnő Götz László nagy művének címe: Keleten kél a nap s aligha véletlenül keletkezett! Ajánljuk szíves figyelmükbe)
Mindjárt, azonnal, nyomban



Nagyon érdekesek azok a szavaink, amelyek a rövid időt fejezik ki. A következőkre utalunk: mindjárt, azonnal, rögtön, rögvest, tüstént, nyomban, íziben és így tovább, mert lehet, hogy kimaradt egy-kettő. Van-e valami arra utaló hogy ezek miért jelentik a rövid időt? Nos, egy még az eszünkbe jutott, a pillanat. Foglalkozzunk rögtön - ugye vagy rögvest - ezzel a nagyon is kifejező szavunkkal. Úgy vélem, igencsak érdekes - mert sokféle érdek Fűződik hozzá! -, hiszen ez a legősibb időjelző! Mármint a szempilla pillantása jelzi legrégebben, amióta ember az ember (vagy még előbbről!) a legrövidebb időt. Sőt! Azt is mondhatjuk, hogy valóságosan ez jeleníti meg: a szempilla pillantása, amit egymás orcán láthat és láthatott millió vagy kétmillió éve az ember e földön. Tehát a legvalóságosabb valóság az, amikor a nyelvünk azt fejezi ki, hogy PILLA PILLANT PILLANATOT! Az már csak a nyelvünk logikájának gyümölcse, hogy a P+L, no meg az L+p benne van a pille, pillangó, lepke stb. szavainkban. No és aki elfárad, az elpilled, lehunyja a szemét, lecsukódik a szempillája... S ha mindjárt, azonnal, rögtön jövünk, azt mondjuk: egy pillanat és jövünk. A nyelvünk újra azonos módon viselkedett, mint a kifejezés, fennhéjázó, bennfentes stb. szavak esetében. (És még sorolhatnánk százával a hasonló módon kialakult szavainkat)
De ezúttal is térjünk vissza a rövid időszak fogalmához. A rögtön, rögvest szavak esetében talán a rög kicsisége utal az idő rövidségére? Mert hasonlót mondhatunk az íziben kifejezésre is, hiszen az IZ egyik jelentése rész, kisebb rész, gondoljunk a minden ízében reszket, ízzé porrá tör-zúz stb. mondásokra. Megmutatja magát majd a mindjárt, azonnal, nyomban szavunk is. De amíg a többire megleljük a magyarázatot, addig foglalkozzunk a nyomban
Szavunkkal. NYOMBAN meg is tesszük. Ugyanis mintha volna erre is magyarázat, ha először egy kissé furcsának látszik is. Rövidesen - itt a rövidség benne van a szóban - látjuk, hogy nagyon is beleillik a valóság és a tapasztalat által összegyúrt jelentéstartalomba.
Ha tehát NEM INDULTAK NYOMBAN A NYOMBAN, bottal üthették a nyoma helyét annak, amit kerestek. S ha nem vigyázunk mi is a nyelvi nyomokra, s amikor üzennek - tán izennek? - azonnal nem kerekedik föl agyunk nomádsága körbeforgatni a lehetőségeket, mi is nyomot té-veszt-ünk.
Látható azonban, hogy ebben az érvelésben lehet valami. Aki nem ment nyomban azonnal, rögtön, íziben -a nyom nyomán, vagyis a nyomban, az nem tudhatta mi van körötte, eset-leg leselkedik-e rí veszély? (Ebben az esetben a té-vesz-t-től eltérően, a szó elején van a "vesz", mint elvesz, elvész, elveszejt, veszít, veszély stb.? Ha megtanuljuk így is olvasni, számba venni nyelvünk lehetőségeit, nemcsak érdekes, de izgalmas ösvényekre lelünk és az ösvények rendszerint ebben a gyönyörű rengetegben, ősi építményekhez vezetnek bennünket. Majd együtt is meglátjuk, hogy ott a mélyben - időmélyben, térmélyben - fölragyog, mint valami roppant csiszolt ékszer, ékes anyanyelvünk gyémántja. De nem érjük el azonnal, érdemes kitérőket tenni egyéb-egy-ebb-szókincsekért!



HŐS - FORRÓ
Talán korábban kellett volna említeni a fa, fázik, fazék, farag stb. szavak után a FAKÓ szavunkat. Amint látható, szintén a "fa" az első szótag, a szógyök. Megint csak nem véletlenül! Noha egy másik helyen szólunk róla, azért nem árt megemlíteni, hogy a kitűnő nyelvész, Mészöly Gedeon írt egyik tanulmányában a Fakó szekér- ről. Így hívják az ország egyes tájain a lehántolt faágakból - ha úgy tetszik vastag botokból - készült szekeret. A lehántott kérgű fa ugyanis rövidesen megsárgul. Fakó színe lesz! Mivel később szó esik e fontos nyelvi magyarázatról, elégedjünk meg annyival, hogy vitatott történelmi eseményt is alátámaszt, értelmez ez a szavunk!
Forró szeretettel öleljük anyánkat, apánkat, kedvesünket. Azt nem írjuk, hogy hős vagy hőséges szeretettel - ámbár a hűség, noha a hűs a hőség ellentéte, tán ide is tartozhat? - ám igaz, hogy hőn szeretett lehet a szülő stb. Mégis a forró kissé eltér a hő jelentésétől. A tea forró, de nem használjuk vele kapcsolatban a hőség szót. Holott a hő, hőség, hevesség, hév stb. azonos jelentésűek. Vagyis magyarán, a HŐS szavunk bizony a hevességgel közeli rokon. Nem mondjuk ezt nagy hévvel, nem szükséges heveskedni, ez az állítás annyira magáért beszél, hogy nem szorul támogatásra. Ugyanakkor például a nyári forróságra igenis mondhatjuk és mondjuk is: nagy hőség van. (Nem egy hasonló rokonértelmű vagy egészen azonosat jelentő szavunk van és mégis, szóhasználatkor a felcserélésük ugyancsak mosolyogtatót Ilyen például a "disznóság" és a "sertésség". Az "ebrudalás" és "kutyafája" stb., pedig mindkettő kutya és mindkettő fa... ) Visszatérve a hős, heves, hév, hév-víz, hőforrás, hősködés stb. szavakhoz, jól látható az összefüggés, a logikai szál, amely azonban gyakran "visszakapcsol". Miközben mégis önmaga szigorú jelenlétét igazolja. (Igeneli, így is mondhattuk volna, hiszen az egyenes ember igenes ember, az egyenes út igenes út!) Nem tájszólásról van szó, hanem arról, hogy ezt az ősi összefüggést a nyelv nem feledte el, csak mi. S igazuk van mindazoknak, akik azt vallják, hogy a magyarok úgy sosem beszéltek, ahogy például a Halotti beszédben írva vagyon. Már csak azért sem, mert az Isten, világ, ember, munkás stb. szavaink teljesen mai szavak. Miként Móricz Zsigmond is írta, a Halotti beszéd nyelve modem mai nyelv. Tehát nem "vogmuc", hanem vagyunk.
Mielőtt még a Halotti beszéd és könyörgés című nyelvemlékünkről szólnánk (Magyar kéziratos emlék 1192-1195 között), hadd említsük meg újra, hogy az 1055-ben keletkezett A tihanyi apátság alapítólevele c. okiratban nemcsak így szerepel a mai -ra -re (rá, reá) helyhatározó rag: Feheruuaru rea meneh hodu utu rea, hanem a nevezett rag hozzá is tapad a szóhoz! Mint például a monarau bukurea vagy a fyzeg brokinarea kifejezésekben a "reá" már csatlakozik a szóhoz. Dehát ez ma is így van. Ha csapatos buzdítunk, akkor zeng a "Huj-huj hajrá! " Az ősi hajítsd rá! De így is kiáltják: "Rá-rá hajrá! " Vagyis egy mondaton belül kétféleképpen. E kis fontos kitérő után lássuk a Halotti beszéd néhány szavát. Már csak azért is, mert annak átírása - hiszen minden bizonnyal magyarul rosszul, latinul jobban tudó "írástudók" rótták azokat a magyar szavakat pergamenre - nem megbízható.



(Kérdésünk: miért nevezi meg a nyelvünk külön az írástudókat? Az olvasástudóktól szó sem esik. Úgy látszik, az írástudás külön szakma volt és tán minden olvasni képes szerzetes vagy pap, írni nem tudott. Azaz olyan szinten, hogy foglalkoztatták volna. Csupa kérdés, ám azért a józan parasztész tud rá válaszolni) Tehát: egyrészt a latin nyelvből hiányzott - máig is hiányzik! - tucatnyi hangzó. Pontosan: nincsen például ty, gy, ny, ű, ő stb. Míg a rovás ábécé tanúsága szerint a magyarban 47 hangzóra volt külön betű - jel -, addig a latin nyelv ábécéjében, valamivel több volt a hangzók - betűk száma -, mint a fönti mennyiség fele. Csaknem kétszeres mennyiségű hangzóval rendelkező nyelvet kellett tehát beleszorítani a latin béklyóba. Persze, nem sikerült, nem is sikerülhetett. A mögöttesben lévő magyar nyelvi szerkezet és szókincs ezeket a gúzsokat szétszaggatta! Ez történt a német nyelvi hatással is. Most az angollal küzd nyelvünk, és bármennyire is nagy a hírközlő intézmények erőfölénye, belső nyelvi ereje és rendszerének hatása sokkal gyöngébb az angolnak, mint a mi nyelvünknek. Ez nem elfogultság, hanem tény kérdése.
Térjünk vissza rövid időre ahhoz a gondolathoz, mely szerint eleink nem úgy beszéltek, ahogy a Halotti beszéd mai olvasata nyomán gondolnánk. Az ember, neki, isten. világ, munkás szavainkat teljesen a mai módon írták le. Más szavak tanúsága szerint is leírási bizonytalanság jellemezte és jellemzi e nyelvemléket, így is kell megközelíteni a jövő kutatóinak. Néhány azonos szavunkat egyazon szövegen belül is másként írták le.! Ez elgondolkodtató! Ezt nem szabad figyelmen kívül hagyni. (Például a gyümölcs szavunk vagy a szem szavunk kétféle változatban íródott le.) Arra is utalnak ezek a szavak, hogy leíróik talán nem voltak magyar anyanyelvűek, tehát a hangzóhiány és a beszédjük bizonytalansága, valamint a magyar nyelv latin megörökítése együttesen sok gondot okozott a leíróknak. Például igen nagy tévesztés a "világbele", azaz: bele a világba való leírása. Ekkora hibát magyar anyanyelvű leíró nem nagyon követhetett volna el. Itt is játszhatunk, csak a dallam kedvéért, mert lüktetnek ezek a sorok is: "Látjátok feleim szemetekkel mik vagyunk, ősi por és hamu vagyunk, mennyei malasztban teremtette ősünket Ádámot az Isten, adta neki valaha házául a paradicsomot, de mentette őt a paradicsom gyümölcseitől... " Ez a magam átírása, de hogyha hangosan olvassuk, előhullámzik a dallam. No meg az érthetetlenség ellentmondása is.
Mert a Teremtő teremtett és tiltott. Miért teremtett, hogyha tiltott? S adódik az ősi kérdés:
A TEREMTÉS KINEK AZ ÉRDEKE VOLT?
Mindez kis kitérő volt, de tán nem hiábavaló. Mert azt szerettük volna érzékeltetni, hogy a sok zavaró körülmény ellenére azt mondhatjuk, hogy a magyar nyelv



lényegét tekintve ezer éve - hitünk szerint régebb óta keveset változott. Lényeges tulajdonságai - ragozás, képzés, illeszkedés, többes szám jele stb. - megvoltak.
Érdemes még időzni kicsit a Halotti beszéd szavainál. Ig-azában ig-en-csak kínálja magát az elemzésre. E sorok írója is többször átböngészte már, de csak most (1998. május 18-ára) vette észre (Vette észbe s ezért kapott észbe!), hogy az EGY szavunkat is kétféleképpen írta le hajdanán vagy hétszáz éve vagy még régebben az ismeretlen írástudó. Mégpedig im-így-en (mintha ebben is benne volna az "egy'?) IG és IGG. Az egyik helyen: "ig fa gimilce tvl", vagyis egy fa gyümölcsétől. Ebben az esetben a "től" rag nem ragadt oda a szóhoz, bár kissé odébb már így olvasható: "gimilctwl", azaz: gyümölcstől. Másutt az egy szavunkat így írták le: igg. De tán a két "g"'a latinból hiányzó "gyét" kívánta pótolni? Lehetséges. De nem ezért időzünk még az EGY szavunknál, hanem azért, mert magunk régóta úgy gondoljuk -a nyelv késztetésére! -, hogy az EGY az EGYENES, mint például az EGYENES EMBER az IGENES EMBER, az IGAZ EMBER! Tehát az igazság és az egyenesség, igenesség között ősi és logikai összefüggés létezik. Az "ig" helyhatározó. Megmondja, hogy mi-től medd-ig?! Falig, fáig, hat-ár-ig. Valójában végletesen lehatárol. S gondoljuk meg, hogy az IG-en szavunk lényege is a HATÁR! Igen - mondjuk és azzal azt jelezzük, hogy EGYETÉRTÜNK! Íme, megint maga a nyelv szolgáltat bizonyítékot a logikus föltételezésre. S ez a régi, bizonytalan leírása a szavainknak sokféle bizonyítékul szolgálhat, ha kissé jobban odafigyelünk.
Az emlegetett nyelvemlékünk így kezdődik: "Latiatuc feleym zumtuchel mic vogmuc, ysa pur es chomouv vogmuc... " Csupáncsak az érdekesség kedvéért nézzük meg az első mondatot. Azonnal látjuk szemeinkkel, hogy
1. az igét rendesen ragozták, mi látjuk, ti látjátok, ők látják. (Ne feledjük, a többes szám jele a "k" már elvált a SOK szavunktól és egymagában jelzi már a többességet)
2. Azonnal szembetűnik, hogy a hasonulás is megtörtént, hiszen nem azt próbálta leírni az illető, hogy szemetek-vel. Mint ahogy néhány sorral ezután sem, ott ugyan így írja szumtuchel. Vagyis a szókezdés más. Azonban igazolja, hogy a Z-SZ rokon hangzók. Erre majd másutt többször is hivatkozunk.
3. Szemünkbe tűnik az is, hogy az "i" hangzó pótolja a "j"-t. (Mi arról szóltunk, hogy aH és aJ nem igazi mássalhangzók!)
4. A feleim szavunk megvolt, mivel a számtani rendszerről később többször is szót ejtünk, igen fontos bizonyíték ez a szó!
5. Íme a mik szavunk. Rendesen működik a többes szám: mi, mik.



6. A vogmuc-ról már szóltunk, dehát a latin ábécéből hiányzó "gy" hangzót nem tudta pótolni - talán ejteni se! -a leíró. Igaz, a régies minkből is hiányzik az "n", a "k" magában kerül a szó végére. Holott például a -nak -nek birtokos ragból úgy lesz önállónak vehető szó, ha rag kerül hozzá: nek-ünk. Nos ez az "-ünk" benne van a "mink", "műnk", "mi-énk" szavakban is és jelzi a többes szám első személyt/személyeket. Ilyen formában is: benn-ünk-et stb.
7. Az ysa, azaz isa szóról vita folyt és nem is zárult le. Több nyelvész szerint azt jelenti bizony. Magam hajlok arra, hogy ez töltelékszó, ez a jelentés nem szükséges ide, az ISA jelentése: ŐSI. S talán megemlíthetem, hogy a szülőket "Felmenőknek" is így nevezzük, finnül az iso azt jelenti nagy. Sőt izyys jelentése apaság, az isä (ejtése: isze) jelentése apa. S ha a magyar ŐS, ŐSI, szavainkat ide vesszük, talán nem is oktalanul gyanakszunk...
Mutatóban ennyi elég is volt arra, hogy jelezzük, miként föntebb állítottuk, érdemes lesz majd külön időt szentelni a Halotti beszéd és más nyelvemlékek hasonló, de alaposabb elemzésének. Minden bizonnyal sok meglepő is napfényre kerül ezáltal. Dehát ez a kis fürkészés is segített munkánkban.
A TÁRGYI VILÁG JELENLÉTE SZAVAINKBAN
A magyar nyelv a valóság nyelve, írtuk már többször és utalunk rá majd újra és újra. Rögtön itt van ebben a mondatban a nyelv szavunk, két jelentését tudjuk: amivel beszélünk és maga a beszéd megnevezése. Logikus? Igen, és jellemző a magyar nyelv ősi építkezésére. De előfordul a mondatban más érdekes szó is, például az "utalunk". Azaz: út, utal, után, utas, utazó, útközben, egyúttal és így tovább. Aligha kétséges, hogy az ÚT nem más, mint a megtett vagy megteendő út. Távolság, amelynek első jelzői között voltak a járás, lovaglás vagy éppen a nyíllövés. Használták is a "nyíllövésnyi" távolságot. Aki ide-oda utazott, az "megtette az utat. " A menéssel, járással megjárta, (de
nem "járta meg") cselekedetet hajtott végre! Így az után szavunkban az rejtőzik, hogy ami a megtett távolság és cselekedet következménye, az az UTÁN. I Ebből van az azután, ez rövidült aztánra, ált már "elveszik" az út! Mert rövidítünk, mint annyiszor. Pedig ez az elvont fogalom "azután", "után" aligha véletlenül alakult az út- ból. Így aki ut-az-gat, az ut-as. Aki utal valamire, logikai dologról, következményekről beszél, Aki "egyúttal" ezt is meg azt is megcsinálja, az eredetileg valóban úgy értette, hogy egy úton járva intéz el több ÜGYET. Az ügy jelentése folyamat. Vagyis rejtetten ezúttal is a logikára utal a nyelvünk. Az utál szavunk mögöttesében az lehet, hogy valakit nem szeretünk, valakinek az útjában vagyunk. Az netán mai jelentés szerint utazik is ránk. De lássunk még érdekes, ám később is fölbukkanó szavakat. A Legizgalmasabbak közé tartoznak a következő szavaink: LÓ, NYÍL, FA, HAZA, SZEM, ÉL, LÉT stb. Alább ízelítőt adunk a későbbi elemzésekhez, reményeink szerint - SZER+int - kedvcsinálót.



Eb ura fakó!
FA: fazék, fa-rag, fa-kó (fal, falu, patánk, palló stb.), fázik, fűz-fa, tűzifa stb. A fakó szavunk (Eb ura fakó!) Mészöly Gedeon által bemutatott fakó szekér nyomán világosodott meg. Ő írta le, hogy miből készül a fakó szekér. Olyan vastagabb faágakból - botokból -, amelyekről lehántották a kérget és a napon sajátos sárga színűre változtak. (Ilyen minden szerszám nyele!) A napszítta színek a fakultak, fakók. A magyar nemesség Bercsényi Miklós után az ónodi országgyűlésen, a Habsburg-ház trónfosztásakor kiáltotta ezt: EB URA FAKÓ! Magyarra "fordítva" A kutya ura a bot! Vagyis a magyar nemesség kikérte magának, hogy erőszakkal terelje uralkodója ide vagy oda. Ez a megnyilvánulós is törvényes volt, a nemzet java része választott így, ám az uralkodó másként gondolta! Holott a Szent Korona törvénye vagy tana szerint, az uralkodó is alattvaló, az igazi FÖNSÉG maga a Szent Korona. Így kerül nyelvészeti gondolatok közé ez a közös felkiáltás. Ide sorolható még a fa-kad (minden fa fakad, szinte "föltör' a földből,) a fajta, ami régen fa-i-ta lehetett? Gondoljuk meg, hogy az övé, övéi, fia-i, tér-fi-a-i stb. nyelvi helyzetekben az "i" többes birtokos rag! Vagyis több ezer éve a fai, faj-já változott. Hiszen emlegettük másutt, hogy a "j" és a "h" hangzóinkat nem tekintjük igazán mássalhangzóknak.
Fából készül a pajta, palló, pad, padló, padozat (sőt a patics, az ősi falfajta lényege, hogy a sár alatt faágak tartják a falat). Azt már szinte csak mellékesen említjük, hogy finnül a fa=puu, s tán a KA-PU szavunkban is ez szerepel? Még nagyon régről, a két nép közeli - egymáshoz KÖZ-eli! - együttélésétől "ágazott" s lett a dologból mára p-f hasonulat? Hiszen a szavaknak nincs lába, azok maguktól nem vándoroltak át másik nyelvbe, mindig ember "vitte" át őket. Kissé túl sok fából készült dolog kezdődik a magyarban "p" hanggal. Ez azért meglehetősen feltűnő így együtt!
2.
Aki álmos á-val ásít és fát keres aki fázik
Ez a nyelvi szerkezet és logikai összefüggés jó példa a magyar nyelv működésére, valamint módszer arra vonatkozólag is, hogy miként NYOM-ozzunk utána az időés térrengetegben. Vagyis az ősmúltban. (A nyom szavunkkal másutt, külön foglal-koz-tunk.) Mindenki aki ásít: áááááááá! nagyjából ezt a hangot hallatja így elhúzva. De amikor tettét szóval megjelöli, a magyar szóban benne van az "á". Vagy amikor KöHöG, főként K-H-G hangzót hallat. Ez is egyetemes. S elmondhatnánk mindezt sok-sok szavunkkal kapcsolatban. Erre utaltunk korábban, amikor közöltük az ősi hangutánzó szógyökök százalékát a magyar nyelvben. (Feltűnően sok van ilyen a nyelvünkben) Ennek a körbezárásos logikának igen jó példája a suháng - fiatal hajtás - suhintó hangja. Sitty-sutty, sújtunk, suhintunk vele a levegőben és akkor hallatszik a suhanás, suttyanás. Vagyis a valóság jelenik meg



a hangban. De folytatva és bezárva a logikát. a suhanc, suttyó szavunk fiatal emberhajtást, azaz fiút jelent. Működik a valóság logikája, tehát az ősi tapasztalat és felismerés, mint annyiszor ezúttal is meghatározza a jelentést, hiszen alapvetően a sújtó, suháng, sutyanó hangja az alapja a SUTTYÓ, SUHANC s tán a SIHEDER szavunknak is. Alighanem meg kell említeni a sújtás szavunk másik értelmét, a díszítést, tán zsinórt stb. Például az aranysújtásos ruha nem más, mint vékony aranyozott zsinórral, csíkokkal bevont ruha. Csakhogy eszünkbe jut, ha valakinek az arcára - testére, bőrére! - vesszővel, suhánggal odasújtunk, akkor bizony vérsújtásos lesz a bőre! S mindez lesújtó! A vesszőzés nyoma sokáig meglátszik, nem szólva a megalázásról és a fájdalomról. A vessző el is veszejthette az embert! Hiszen köztudott volt, hogy általában mennyi vesszőzést vagy korbácsütést bír ki az ember. Volt akit nem ítéltek kimondva halálra, ám az ítéletkor elhangzó vesszővagy korbácsütések számából tudni lehetett, hogy az illetőt halálra szánták! De ez már csak kiegészítés. Maradjunk a sujtásnál, mint látható, rátett dísznél. Talán elfogadható a fönti következtetés?!
Sa VESZ-lére törnek összefügghet a vesszőzéssel? Miként a tönkreteszik ősi alapja az, hogy a létét valóban tönkre tették s aztán lefejezték! A tönkretétel fogalmi elődje ez a vészes-gyászos gyakorlat lehetett.
Tettek tetettettetett tette
A TETT szavunkban sok a "t" hangzó, ami különben a "tárgy" - ez a szavunk is "t"vel kezdődik! - jele. Tény, hogy azzal kezdődik a "tény", a "tét", a "tény-leg", a "tesz", "tenni" és a többi valós cselekedetre utaló szavunk. Gondoljunk a megtett útra! A tevés, tevékenység valós cselekedetet jelentenek. (A jel, jelen, jelent stb. szavakról is szólunk majd.) A mai szóhasználatban a bírósági TÁRGYALÁS azt jelenti, hogy a dolgot, a történetet, a tettet, tárgyilagosan (tárgy-i-lag-os-an!), tényszerűen megtárgyalják. Azaz: megbeszélik. Maga a tárgy valós tényező. Hiszen a tárgyalásoknál is döntő fontosságú a "tárgyi bizonyíték". Tehát a következtetés, hogy a TE szótövek ezekben a szavakban is tettre, tárgyra utalnak, nem véletlen. Az is érdekes, hogy a valóság ősi meghatározója a MENNYISÉG. Vagyis a többes számot és a folyamatosságot - mint láttuk -a kemény "Ká" hangzó KÉP-viseli, és most azt is láthatjuk, hogy a valóság jeles képviselője a másik kemény mássalhangzónk a "Té". (Ha szótárat lapozgatunk, láthatjuk, hogy ezzel a két hangzóval kezdődik szavaink mintegy negyven százaléka. A betűket kereső versenyzők a játékok alkalmával, nyugodtan ezt a két hangról jelöljék meg, ekkor lesz a legnagyobb valószínűsége a találatnak.) De tetézzük be tettünket mi is azzal, hogy teletézzük a szókat, s ezzel nemcsak betetézzük tettünk, azzal, amit tettünk, de be is tetőzzük a "Té"-vel kapcsolatos tevékenységünket. Ám azt is még gondoljuk végig, hogy a kemény "Té" mennyire határozott jelentést ad a szavaknak. Nézzük a volt szavunkat. A kemény "Té" lezárja határozottan. Amíg a vala nyitottan hagyja a mondat végét., jött vala... ", "Mondta vala... " és így tovább. Talán ezért is tűnt el a valóság nyelvéből ez a mondatvégi "nyomaték" és lett belőle ez, amit képvisel,



bizony-talon-ság-ot jelentő kifejezés. Mert ilyesmit jelent a következő szavakban: valahol, valaki, valamikor stb.
3.
Talán érdemes itt megemlékezni a szavakban előforduló "tat", "tet" alakokról. Mert például, aki te-tet valakivel valamit, az meg is teszi. Ha csak nem tetetteti a tettet. Úgy tesz, mintha tenné, de közben csak tetteti... Nos, a sok "Té" meg is TÉ-veszti az embert. A Té vesztése tehát megtévesztés, megtévesztő. Ez így mosolyra késztet-ő mu-tat-vány, de mivel nyelvünkben nagyon sok hasonló példát találunk, alighanem komolyan kell vennünk. A nyelv maga is úgy alakult miként a kisgyereknél. H. Lajos író barátom mesélte, hogy egyszer sétált kisfiával a falusi udvaron és az apróság így szólt: "nézd csak apu, ott is van egy fész". Először nem is értette, hogy mit akar mondani a kisfia, de aztán rájött. Ugyanis az istálló eresze ragja! - alatt fecskefészkek voltak. A kisfiút még az ősi többes szám jelének gyakorlata vezérelte a beszédben. Logikusan! Ugyanis a kisgyermekek mondanak homokok-at is!
Majd az egész nyelvi gyakorlat szünteti meg - mint roppant élő számítógépben! -a kettőzést, amikor amúgy is sok, apró dologról van szó. Csak később ragasztja oda a "Ká"-t a tudat alatt működő, nagyon is gyakorlati logika. Vagyis barátom kisfia úgy vélte, hogy a fész-ek szavunk így hangzik a valóságban FÉSZ, s alighanem jól is érezte. (Finnül, magyaros ejtéssel: pesze, de kár, hogy mi nem jelöljük a nyílt és zárt "e"-t, a föntebbi tenni szavunk is így hangzik finnül: tehde.) S talán a finneknél korábbi szóalak maradt meg, a nyelvi fejlődésben ez több ezer év különbséget is jelenthet. S miként Illyés Gyula írt erről, valóban a magyar kisgyerekek először "finnesen" kissé SELYPÍTVE, azaz sok "eS" hangzót használva beszélnek. Ha tehát azt mondjuk fészek - gondolta a kis ember -, akkor a "Ká" miatt több fész-re gondolunk. S igaza volt! Mondható, hogy minden egyes kisgyermek nemcsak az egyetemes beszéd és nyelvkialakulás törzsfejlődését ismétli meg néhány év alatt -a talán több százezer évest! - hanem maga dolgozza föl a nyelv finomodását, maga "kódolja" a fejlődés minden újabb eredményét is.
Sok a ság?
S ha már idáig eljutottunk, említsük meg - nem először tesszük -, hogy a SOK szavunkból vonódott el (Ki tudja miféle huza-vonával.) a többes szám jele a "Ká" s nekünk magyaroknak elég csupán azt rakosgatni, ragasztgatni a szavak végére, hogy azok többes jelentése rendesen megvalósuljon. Föltételeztük, sok-féle nyomozás és ellenőrzés után, hogy a -SÁG, -SÉG képző a SOK szavunkból alakult. Megkopott, meglágyult szóvégi a "Ká". S így lett már régen persze, a hegy sok alakból illeszkedő hegység, a sík sok így alakult síksággá, a sok a sok pedig sokasággá és így tovább. Mint tudható, ezek a KÉPzők valóban növelik a képet, de így is mondható: többesítik. Ősi tapasztalat, hogy ami sok, például lovas, harcos, az nagyobb erő. A sok és nagy igencsak logikusan kapcsolódnak az életben.



(Gondoljunk arra, hogy ez a reklám lényege. Akit sokszor mutogatnak a tévében, újságban, arról azt gondolják előbb-utóbb, hogy nagy ember... Pedig csupáncsak ismert. Elég szomorú, hogy aztán emiatt összemosódik a két fogalom is. Holott az igazi nagyság és híresség korunkban, éppen a középszer által irányított gyakorlat miatt, csak nagyon ritkán és sajnos csak véletlenül esik egybe.)
Lássuk azonban a "k" sajátos szereplését. Íme: makk, mák, homok. Akármilyen sok homokot is veszünk, viszünk, sosem mondjuk, hogy homokokat, s nem makkokat szedünk, nem mákokat eszünk vagy nem verítékek verik az arcunkat, hanem verejték vagy verí-ték. (Érdekes M. Marianna megfigyelése a lucsok és a törek szavainkkal kapcsolatban. Lucsok borítja, valami lucskos, de sosem lucskok? Ki tudja? A lucsok, piszok ilyenfajta szereplése valóban nem tűr még egy többes szám jelet, ahogy a törek szavunk sem. Hiszen a törek jelentése sok, apró. Most említjük, hogy noha a por szavunk végén nincsen "k", a bútorokat nem "porok" borítják! Remekül működik a belső logika: ha már maga a jelentés sokat és aprót idéz, fölösleg-es oda a többes szám jele!)
4.
Másfajta - eIVONt - VON-atkozásban mondjuk, hogy "piszkok", "mocskok", de ezt általában emberre értjük. Ide való annak említése, hogy a nyelvekben egyes szám található, majd kettes szám következik, hiszen ami már kettő, az többes számba kerül. Noha gyanítható, sőt, bizonyos-és erről hosszabban szólunk, ezt többször emlegetjük -, hogy a nyelvünkben ma is él és hat az egyes szám, a kettes szám és a többes szám is. (Mindezekről majd a FÉL, a PÁR, a SZÁM, a KÉT-SÉG stb. szavainkkal kapcsolatban szólunk. És láthatja bárki, sose oktalan az ismétlés, mert mindig más és más vonatkozások ismeretében okulunk ettől az ok-os ok-fej-téstől.) Két-ség-telen, hogy ezt jobban is körül kell járni már itt is.
Amennyiben valóban a SOK szavunkból alakult a -SÁG, -SÉG képző, hogy különleges képességével képet képezzen s ez ne tűnjön képtelenségnek, kell, hogy képesek legyünk arra, hogy képességünkkel azt is igazoljuk, hogy a "-ság -ség" mit képvisel. Egészen pontosan: ez a képző valóban nagyság-növelést, kép-növelést, nagyítást jelent és elvont értelemben erőt, erő nagyobbodását jelzi. (A "b" hangzóról és a két "b" középfok szerepéről is majd Bő-vebben szólunk. De mostanra látható, hogy szinte minden mondatunk után tény-leg-es-en elemezni kellene a benne ta-lál-hat-ó szavakat!) Csakis számtani okoskodás segíthet, megnyugtatóan az szol-gál-tat-hat bizonyítékokat. Ezúttal is elválasztottunk egy érdekes szót, hogy láttassuk, miből is áll. Mert ha meggondoljuk, akkor a "gál" vagy a kemény "kál" ott van a szaladgál, fur-kál, tur-kál stb. szavakban és még sokban! A "tat" ott ra-lál-hat-ó például a fúj-tat, fut-tat, ropog-tat, s a magas hangú alak a "tet" a kész-tet, lép-tet, röp-tet stb szavakban, amikor is valamilyen tet-tet, tevékenységet erőt-tet-ünk, erőt-tet-nek.



Itt is álljunk meg. Az erőltetünk szavunkban nem mást találunk, mint a mink, műnk "nk"-ját! Másutt ott van a tik és ők többes személynévmások egy-egy része. Például a nek-TEK vagy ben-ne-TEK, illetve TI (K) -TEK-et, ben-n-üNK-et a T+K, az NK sorol a többes szám megfelelő helyére. A mi, tí, ők személynévmásokat pótolva.
De térjünk rá arra a vizsgálatra, hogy a -ság -ség valóban TÖM-eget, többletet is jel-ent. Íme, amiről már szóltunk, az EGY-SÉG szavunk. Csakis katonai, tengerészeti, szárazföldi stb. "egységekre" értendő, mint valóságos dolgokra. Egyébként elvont fogalom. A következő jelentéseket hordozza: egységes vélemény, egységben az erő, egységes fellépés és így tovább. De ez azt jelenti, hogy ebben az esetben a SÉG valóban idézi a SOK jelentését! Így alakulhat ki a belső ellentmondás. (A TÖM-eg, TÖM-keleg stb. szavainkról később hosszan beszélünk!) Nem tűri a logika az ellentétet, ezért lehet csakis elvont fogalom, illetve meghatározatlan valóság kifejezője az "egység" szavunk.
Folytassuk, hogy semmi KÉT-SÉGÜNK se legyen az eddigi eszmefuttatással kapcsolatban. Ahogy korábban emlegettük, ezzel függ össze a KÉT-elkedik, KÉTELY és a többi szavunk, egészen a KÉT-SÉG -be-esés-ig. Mert nem igaz, hogy EGY SOK vagy KETTŐ SOK! Az az ellentét, amit a számtan nem tűr, megfelelő jelentést formál a nyelvünkben. És mindez KÉT-SÉG-TELEN-ül így van, ezt bizonyítja az előbbi szavunk. A kétségtelen szavunkban hármas összetétel és kettős ellentét található. De végül is ez határozza meg a jelentéstartalmát! Az első ellentét maga a két-ség. Hiszen kettő nem sok. Majd ehhez társul a fosztóképző, s ezzel megfosztja a szót az ellentmondástól! Így ha azt mondjuk, hogy kétségtelen, akkor valamilyen bizonyosságot jelzünk. Amiről szó van, azzal kapcsolatban nincs kétségünk, abban nem kételkedünk stb. Az összetett szó második része, a fosztóképző megfosztja a kétségtől a jelentést. Ez nem kétséges, ez tehát kétségtelen.
Nagyon érdekes dolognak jutunk a nyomára, ha megpróbáljuk a -ság -ség képzőt a többi számhoz is használni. Azt látjuk, hogy a dolog - logikusan! nem működik. Ugyanis a három-SÁG csakis a Szentháromság fogalomban fogadható el, másutt sehol. A négység, ötség, hatság stb. pedig értelmetlen. Hadd jegyezzük meg, hogy a ság- ség állapotot, folyamatot is jelez, például: kórság, betegség, máskor elvont fogalmat tágít: emberség, valóság, jóság és így tovább sokféle változatban adja önmagát, a háttérben azonban ott van a SOK!
Mindezek egytől egyig (ez is sajátos logika!) a valóság képviseletében jelennek meg. Az ŐSEGY, az ocsúdás szerepéről a gyermekek, illetve az emberiség vonatkozásában, már írtam, éppen az ŐSEGY titka és hatalma... című könyvemben. De nem haszontalan újra említeni a témát és jelezni sokféle összefüggéseit. Ez az az életgyakorlat, amikor a kisgyermek először az egy kezét fedezi föl, majd szinte évek múlnak el, amikor tudatosul benne az öt ujja. De a fontos az EGY elkülönítése, minden egyes dologé.



Mintha belső jegyzet volna, lássunk néhány "g" hangzóra végződő szavunkat. Ugyanis az a gyanúnk, hogy azoknak is köze van a "k"-hoz éppen úgy, mint a többes számhoz. Ilyen és hasonló szavakra gondolunk, mint a sziszeg, zizeg, mozog (izeg-mozog), susog, kopog, ropog, zokog, remeg és így tovább, hosszan sorolhatnánk. De ehelyett lássuk a föltételezést. Úgy mutatkozik ez a jelenség, mintha például a sziszeg folyamatosságát, egyúttal tehát a többes voltát is jelezné, azaz a SZISZ-ek, SUS-ok, ZIZ-ek, KOP-ok, azaz a sziszegések, a susogások, zizegések, koppok, kopogások lennének e szavak alapjai. Amikor ropogtat az ember, "rop"-okot hallat. Amikor kopogtat, akkor "kopp"-okat, azaz akkor koppok hallhatók. Ez a lehetőség fönnáll a "hő"-k esetében is. Amikor valaki a lovakat fogja vissza és azt kiabálja, hogy: "Hőőő! Hőőő! " akkor úgymond hőzik. Mivel sokszor teszi és annak lesz a következménye a lovak megtorpanása, másként a lovak hátrahőkölnek, születhetnek és születnek is szavak a nyelvünkben. Ugyanis ebből alakul a hőköl, hökken, meghökken stb. Tehát a hátrahőkölés a ". hő"-zés következménye. Ez a fajta szószületés is gyakori a magyar nyelvben.
Hasonló az óhajt-sóhajt szavunk létrejötte. Aki valamit kíván, másként óhajt, az így beszél: ó, ha én... ó, ha nekem... ó, ha megtehetném stb. Innét mát csak egyetlen pici moccanás és létrejöhet az óhaj, óhajt és a sóhajt szavunk. De itt említhetjük a hahotázik - azaz nevet - szavunkat. (Finnül hahotázni, kacagni = hohottaa.) Aztán gyakori a testrészek nevének előfordulása: kezel, lábal, fejel, hátrál, nyakas, gőgös (gigás) stb.
Már szóltunk róla, hogy például a KEZEL szavunkhoz ősi hiedelem, orvoslás, a kézrátétellel való gyógyítós gyakorlata fűződik. Ma újra előtérbe került az ilyenfajta gyógyítás, de néhány évtizede senki se gondolt erre, amikor arról beszélt, hogy orvosi kezelésre jár, kezelik a kórházban, vagy éppen "elkezelték". Senki se gondolt az évezredekkel korábbi gyógymódra. De a magyar nyelv erre is emlékezik! Ilyesfajta példákkal tele van a nyelvünk, szervezeti lényegéhez tartozik. Mint a messzi múltba vezető szóhasználat, újra sajátos és csodálatos nyelvi mód az emlékezésre. Ugyanis a KÉZ, KÉZ-KÖZ-eli eszKÖZ, KÉZZEL KÉZÜLT, azaz készült minden. A KÉZ-zel KEZ-dődött. Tehát a kézművestől a készülékig, ide sorolhatók szavak tucatjai. Sok ezer éves tapasztalat került át a nyelvbe és a nyelvünk emlékezik. Mondhatnák, hogy más nyelvekben is így van ez. Igaz, például az első kézből vagy a kézbesítő stb. szavak esetében igen. De már a "csinálás" inkább talán a csínnel, csinosítással függ össze, de kézzel kezdődött a tevé-keny-ség, a tett. S amit végsőre csináltak, az elkészült. Már előbb is készülődött, aki valamit csinálni akart, mégpedig a kezével végezte az elő-KÉZ-ületeket... (Németül például készíteni: machen, a szóban nincs benne a kéz, die Hand.)
Persze igen gazdag készletünk van ebből, ez a néhány szó csak a figyelmet kívánja fölhívni. S kezeskedhetünk azért, hogy érdemes tovább kutakodni ebben az irányban is.



A SZEM szavunk kapcsolata a személlyel világos. Aki sokat beszél az szájal vagy csúnyábban: pofázik. Aki hallgatózik, az természetesen fülel. De itt is van visszaható logika, hiszen a hazudóra azt mondjuk: füllent. Az emlegetett szavakkal kapcsolatban elmondható általában az is, hogy több jelentésűek, több gyökerűek. Ezért többféle fakadásra, lombosodásra hajlamosak. Hogy csak egyetlen vonatkozást említsek: a szem jelentése lehet darab, gömbforma, de mindenekelőtt a látás eszköze, ezért belőle alakulhat a szemlél, szemelvény, szemle, szemes és így tovább. Ám szemernyit sem tévedek, ha ezúttal is azt állítom, hogy több tucat szavunk meghatározója.
Vannak olyan szavaink, amelyek történelmi és földrajzi múltba visznek bennünket. Ilyen például az EGYÍVÁSÚ. Ma már arra vonatkozik, hogy egymással jóban és egy véleményen lévő korosztályról van szó. Az eredete minden bizonnyal a következő. A nomád népeknek tudniok kellett a hatalmas síkságokról mindent, ha élni akartak. Ismerni kellett a folyókat, évszakokat, csillagok állását stb. Tudták is éppen az egyívású szavunk erre a bizonyíték! -, hogy nagy folyamokban hol és mikor történik a halnemzedékek ÍVÁSA. Vagyis hol és mikor termékenyítenek meg milliárdnyi halikrát - iker, ikra, iki =kettő törökül -, íves, ívó mozdulatokkal. Tudniok kellett, hogy hol és mikor lesz az ikrák millióiból halászható hal. Nos, ezek az együtt termékenyült halak voltak az egyívásúak. Nyelvünk csupa ilyen és hasonló, a valóságot sokszorosan idéző emlékekből építkezett és mi ezt használjuk, nem is gondolunk a távoli vidékekre, folyókra, ahol eleink éltek sok ezer éve és a valóság hatására megformálták a szavakat.
Ezek a szavak tehát a nyelvünk emlékei és egyúttal szerves részei a szókincsnek, igenis valódi kincsek az élő SZER-VEZ-etben és eligazítók, világítók a logikai REND-SZER-ben. Miközben használjuk nyelvünket, térnegyedeket lépünk át, indák közt bujkálunk, mintha ősvadonban, rengetegben járnánk. Nem tévedünk el, nyugodtan rábízhatjuk magunkat a szavakra. Nincs külön, más érdekük, a valóságot, az igazságot képviselik. A magyarság története kiolvasható a nyelvünkből.
Ezt az eligazító, ösztökélő eszmefuttatást beszegjük a SZEMÉREM szavunkkal. A TESZ írói szakavatott nyelvészek, csak éppen az íróasztaltól és az álokoskodástól nem nagyon jutnak el a józan parasztésszel való gondolkodásig, sajnos. Így aztán ezt a szavunkat sem tudják hova tenni. Jó, hogy nem minősítik szláv vagy latin eredetűnek. Egyszerűen nem tudnak mit kezdeni ezzel a szóval. Nos, ez sem jelent mást, mint ami benne van: SZEM+ÉREM. Az a pénzérme, amit halottak szemére tettek, hogy az csukva - lesütve! - maradjon. Innen van a szemérmes leányzó kifejezés, aki szégyenében lesüti a szemét. Figyeljünk! Nem lehunyja, hanem lesüti! De miért ezt a szót használjuk? Azért, mert az ősi hiedelem szerint - például a szkíták, hunok, székelyek - az elhunyt egyik szemére aranyérmét tettek, hogy a túlvilágon is süssön neki a nap, a másikra ezüst érmet, hogy a túlvilágon süssön neki a hold is. Tehát a szemlesütés így alakult és rejtőzött el évezredek alatt, hogy mára újra megvilágosodjon! Mi azonban nem lehetünk szemérmesek, látnunk kell



nyelvünk páratlan csodáit, végtelen lehetőségeit. A nyelvünk megtartó erejének lényegét, képességünket megsokszorozó erejét, lelkületét.
Világos a lábal, átlábal kifejezés. De már nem egyszerű eset például a "Könnybe lábad a szeme. " Hogyan kerül a szeméhez a láb? László Gyula mesélte, hogy a tudós nyelvész, hogy igazolja feltételezését, belábalt a tóba, és ott ahol mély volt, lábával taposva a vizet, fogadásból így megborotválkozott. Nem használta a kezét a vízen való fönnmaradásra. Ezt is kifejtjük másutt alaposabban, itt most egy kissé lábatlankodásnak tűnne.
Tárgyi világról beszéltünk, dehát hol kezdődik a tárgyi világ vagy hol az elvont fogalom? A nyelv maga tudomást vesz-e arról, hogy szavai megfogható tárgyakat vagy elvont fogalmakat jelentenek? Aligha. Mégis arról beszélünk, hogy a magyar nyelv a valóság nyelve. Mit értünk ezalatt? Azt, hogy a nyelven belül, annak belső rendjében az elsőbbség, a szükség, kényszer, ha úgy tetszik a tehetetlenségi erő folytán, a valóságos, kézzelfogható, foggal rágható dolgokat ragadta meg. A beszéd hangjai ezeket a tárgyakat próbálták birtokolni, megjelölni. Ezt követelte az életösztön is. (Hát persze, hiszen az is a tehetetlenségi erő része!) Csempésszünk ide néhány olyan szót, amelyek már szerepelnek a mássalhangzó képletek címszó alatt, de csak példaként. Ilyenek a LAK, LÉK, LUK. (LÁK-kal nem kezdődik magyar szó? Nem találtunk, de végül LEK-kel sem, így együtt csak a LEG lehet a szótőben. A LE-, mint kötőszó külön és együtt is természetesen szer-ep-el-het.) Most, hogy tagoltuk a zárójelben a szót, jut eszünkbe az ÉP szavunk. Ebből van az épül, építmény, épület, de az az EGÉSZ-ség-es, aki ép! A beteg is, ha meggyógyul: fölépül. Vagyis a valóság igencsak beleszövődik az elvontba, sőt, talán fordítva kellett volna mondanunk! Egyáltalán, maga a hangadás teljes mértékben tárgyinak vehető? A valóság része vagy csak rész-ben? Itt megint megállok, csupán azért, hogy csodáljam ezt az összetett szót: RÉSZ-BEN. Mert ne feledjük a ben (n) önálló szó. Érdekes a ban (n) nem az. Kissé más a jellege, de például LEG-gel kezdődik szavunk, használjuk a szavak elején és a végén is, de a LAG csak utó-LAG használatos. Megint csak a mély hangú változatot nem használjuk, nem használja a nyelv! Talán majd megtudjuk, hogy miért nem. Folytassuk azonban a valóság fogalmának elemzését. Lássuk magát a szót: VALÓSÁG, képzett szó, tehát való+ság. Sőt, ha igaz, akkor már a való is képzett szó. Kérdezhetjük, mi lehetett előbb a való és abból elvonással a -val (-vel) avagy a -val -vel-ből lett képzéssel a való? A kérdés csak látszólag okoskodó, inkább ok-os! És jó is, hogy megkérdeztük, mert éppen ebben a percben derengett föl, hogy van egy szavunk nem is egy! -, amelyik a mély hangú változattal kezdődik. Ez pedig a VALAMI, VALA-KI, VALA-HOL, VALA-MIKOR, VALA-KI-VEL. VALA-HOVA, nos hát igen, valahonnét ismerős ez a szó! Hát persze! Az "elveszett" szavunk. A régesrégi, a jött vala, mondta vala. Azt hittük, hogy ma már nem használjuk és íme, ott rejtőzött el a kérdőszavak elé bújva: VALA-MIÉRT', VALA-MERRE és így tovább. Igaz, van VALA-HÁRA is. Hát ez a szó végül is mit jelent? A végrevalahára összetételben ta-lál-koz-unk vele újra. Na, végre-valahára megint látlak! mondjuk, de nézzük még közelebbről ezt az érdekes szót. Először is tagoljuk:



vala+há+ra. Benne van a vala, aztán egy kimondott hangzó, a há, és egy rag, a ra. De az is lehetséges, hogy nem a kimondott hangzóról van szó csupán, hanem a "ha" szócskáról?! (is.) Ilyen hát a valóság jelenléte a nyelvben. A VAL-Ó-SÁG tehát a val -vet, velem, veled, velünk és így tovább, való együttlét. És ez nem VAL-lafás, hanem VAL-lomás, a nyelvé.
Valahányszor ezeket a szavakat használom mostanában, mindez eszembe jut. Ez a nyelv élő működése! Amí nem mű-köd-és, hanem igazi! Mert ugyebár a mű-vész, nem igazi vész! A szín-mű-vész csak szín-lel. Ami szín-te azonos a val-ó-ság-gal, de mégsem az. Mert a fel-szín nem az igazi, csak az tűn-ik először a szemünkbe. Noha a szín-e-java a tej-szín-e. A szín a felszín! Az tűnik föl először s ami el-tűn-ik az gyakran meg-szűn-ik. A t-sz hasonulás lehetővé teszi, hogy a SZÍN, SZŰN és a TŰN, együtt tündérkedjen. Ugyanakkor a szünet csak tünet általában, mert nem szűnik meg a dolog, csupán szünetel. Jól érzékelhető, hogyan bujkál, akár rongyszőnyeg szálai a valóság és a jelképek elvont szála a nyelvi szövedékben.
A VALÓSÁG tehát önmagában elvont fogalom, mert általános. De nem az a fa, fű,. föld, kéz, láb, szem, szív, test. fej és így tovább. Így hát, aki fázik, az valóságosan érzi a hideget, ám maga a szó elvont fogalom. De már láttuk: aki fázik, fát keres. Így hát valóságos dolgot művel, hiszen kezével fát vág, fát hord és tüzet rak. Kettős jelentésű ez a szó is, azaz árnyékjelentése van.
VÉRRE, VIRRADATRA, PÍRRA, PÖRRE, BORRA, BÍBORRA
Már sokszor emlegettünk úgy nyelvi jelenségeket, mint amelyek különlegesek nyelvünkben. Nos, ha vannak egészen különlegesek - ugyanis vannak! -, akkor az alábbiak azok. Hadd szóljunk az ismert hangzóváltásokról, mielőtt rátérnénk a valódi témára. Ebben az esetben a P-V-B, valamint a P-F váltásokról ejtünk szót. De lássunk példákat, hogy érthető legyen a mondandónk. Már a fönti címben is jeleztük mondanivalónk lényegét, csakhogy a jelenség ennél sokkal érdekesebb és dúsabb, változatosabb. A jelzett mássalhangzók - így is mondhatjuk - helyettesítik egymást, ám a jelentés lényege mintha megmaradna.
Véres, veres, vörös, vörheny stb. De lehetséges: piros, pirkadat (virradat, villámodik, székely szójárással hajnalodik) ám ide tartozik a pörköl, pörk, sőt a pör per is, hiszen, aki irul-pirul - közben virul is - aki pöröl perel az pirul! Jól megpirongatja a másikat, hogy piros lesz a pőre bőre, s belevörösödik-veresedik, csak úgy parázslik a bőre. Érdekes, de aligha véletlen, hogy a bor, bordó, bíbor is hasonló színű. Mégpedig a VÉR színéhez hasonlít valamennyi, tehát a P+R szótő hasonló jelentéstartalmat hordoz, mint a V+R vagy, mint láthattuk, a B+R. Sőt, ősi összefüggés sejthető a PAR-ázs és a VAR-ázs szavaink között is. A tűz mellett ülni nyári éjszakán és figyelni a lángok örökké más játékát, énekelni, legalábbis dudorászni (arcunk közben ki-DUD-orodik, mint a duda) támad kedvünk. Vagy nézni a még izzó, de hunyorgó-hamvadó parazsat, bizony olyan érzés uralkodik el



rajtunk, ami máskor nem. Talán nemcsak a bor játszik szerepet a borong szavunk jelentéstartalmának kialakulásakor, hanem benne van az előbbi jelentések közül többnek az árnyalata is. Vannak azonban még szavaink, amelyek hordozzák e jelentéstartalom lényegét. Ilyen például a berzseny, amelyről eszünkbe juthat a berzenkedik, s a berzenkedő bizony veresedik-vörösödik, csaknem perel-pöröl olykor éppen az ízetlen pörkölt miatt - ám van még valami ősi tudás, amit a falusi asszonyok húsvétkor hasznosítottak. Ugyanis az ún. berzsenyforgácsot kifőzték és annak levével festették a húsvéti tojásokat. Erős rózsaszín jellemezte az így színezett ünnepi tojásokat. S ha már a rózsa nevét leírtuk, hadd említsük meg azt a tagadhatatlan másik - de azért ide kapcsolható - érdekességet, hogy bizony az R+S, vagy R+Z, R+ZS által ölelt magánhangzók is idézik a vöröshöz közeli színt: réz, ress (sütés után vöröses, ropogós) rozs-da, pi-ros, vö-rös, ve-res, pa-rázs, sőt a lehető S-SZ-T-D hasonulással a rőt a red, a francia rouge - rúzs! - de itt jegyezzük meg, hogy a veres nem szerepel a szótárakban!
A vöröset még külön kiírják ugyan, de a francia nyelvben ugyanaz a szó, a rouge a vörös és a piros, az angolban szintén ugyanaz, mindkettő red. Miként a német nyelvben is természetesen azonos a piros és a vörös-veres, mert das Rot, aztán attól függően, hogy emberre stb. vonatkozik, der-die-das Rote, például a vörösség die Röte stb. De említhetném a RUB-int, RUB-eola stb. vörösségre, VÖR-henyre utaló szavakat. S íme: - láthatóan! -a magyar nyelvben újra logikus rendszer áll össze. De tetézzük a dolgot azzal is, hogy a magyar pörzsöl, perzsel (s lesz a dolog pirhólagos, ahogy Berzsenyi is többször használja). de a tűzhöz tartozik a szi-porka, a per-nye, de a bar-na vagy a var szó is ide kéretkezik, s a perpat-var szavunkban talán nem véletlenül van jelen kétszeresen ez a két szórész, két képlet, a P+R, illetve a V+R. De talán ezúttal kell említenünk, hogy például ez az elválasztás: PAR-ázs, éppen úgy szabad szótövet és érvényes jelentéstartalmat képvisel minden változatban, mint a másik - amit a helyesírás meghatároz - paRÁZS. Ebben a vonatkozásban is roppant rugalmas a nyelvünk. Mint ahogy molekulák kapcsolódnak vegyületté, hasonlóan történik a mássalhangzók által ölelt szóvészek - korábban, a Kortárs, 191. júniusi számában szó-tekéknek neveztem őket a TEKE. T+K, K+T, D+K, K+D stb. kapcsolatok gyakorisága miatt - tartós és egyszerre ideiglenes kapcsolódása. Együtt maradva hordozzák tovább a jelentéstartalmat, illetve máskor szétválva idéznek abból valamennyit. Itt most csak a teke, tok, telinő, tégely, toka. tök, halán-ték, ér-ték, mér-ték, ték-ozol, taj-ték, aján-dék, veri-té-k, in-dok, szur-dok, tég-la, verí-dég, tag-ló, asz-tag osz-tag, tag-lal stb. szavainkat említem, másutt részletesen mutatom be elképzeléseimet a nyelvi téglákkal kapcsolatban. Annyit itt is "elárulok", hogy aligha értelmetlen szórészek, törött szódarabok kapcsolódtak egymáshoz hajdan nyelvünkben, hanem olyan egytagú szavak, amelyeknek önálló jelentésük volt és ezáltal változott a jelentés a továbbiakban. Lehettek "kopások", tömörségre való törekvések, amelyek eltüntették bizonyos fokig e kapcsolatok eredeti alakjait, de azért a rendszer él, és máig megmaradtak olyan jellemző tulajdonságok, amelyek megmutatják nyelvünk ősi rendszerének lényegét. Mert vannak olyan világos szóösszetételek, mint például



D ÚS-KÁL KOL-DUS
szavunk, ahol azonnal látható, hogy "dúsk" szavunk nincsen, amihez mondjuk "ál" képző kapcsolódna. Főként, ha ezt a másik szót is melléje tesszük, mint tettük most, gyanakszunk arra, hogy ezúttal is - mint annyiszor - az ősi rendszer jelentkezik. Dehát erre is visszatérünk még többször is, mert sokféle változat lehetséges, és mégsem mond ellent a nyelvi rendnek.
Tekintsük tehát előzetes ízelítőnek ezt a kis kitérőt, kiegészítve még két hasonló nyelvi jelenséggel. Lássuk csak, hogy ezek a sajátos, a magyar nyelvre jellemző szóelemek miként mutatkoznak és törvényt képviselnek játékosan. A -GAT -GET ún. gyakorító képző, amely valójában éppen gátoló képző, pontosan az, aminek maga is "nevezi" magát! Hiszen ez a mutatvány látható vele is:
GAT-ol-GAT
Azaz: a szóképzés a valóságos GÁT szavunkból történik. (Ami visszafelé TÁG, azaz szinte ellenkező jelentésű! Sok ilyen példa van a nyelvünkben.) De mi is történik ebben az esetben? A gát, ami valamilyen tárgy, dolog, cselekedetté alakul: GÁTOL. Méghozzá folyamatossá. És most jön az igazi meglepetés, ha ezt a folyamatos cselekvést - tett-et! - meg kívánjuk gátolni, azaz sza-KÍT-ani (G+T, K+T) vagy sza-KÍT-GAT-ni, akkor újra "be kell vetni" a GÁT-at! Íme: GÁT-olGAT, a mindennapokban, gátolgat. De a nyelvi lehetőség nagyon gazdag, hiszen eljátsz-HAT-unk vele így is: GÁT-ol-GAT-TATHAT, GÁT-ol-TAT-HAT-NAK és így tovább. Ezek mutatják nyelvünk rendkívüli lehetőségeit. (GAT-GET=képző!)
Hasonló a helyzet például a LAN-ka-dat-LAN, illetve az ezzel rokon LENdül-etLEN stb. szavainkkal. Mindezekről majd részletesebben is szólunk, itt csak mutatványként jelezzük e nagy nyelvi rend csodáit, amelyek mind-mind azt sugallják, nagyon régi nyelv a magyar, és ezek az nyelvi elemek visszautalnak az ősi írásokra, jelekre. Amikor is valós fogalmakat jelenítettek meg,
a természetes majd évezredek alatt ezek alakultak elvont fogalmakká is. Így egyszerre több vonatkozásban is visszautalnak sok ezer év nyelvi, írásbeli, társadalmi stb. viszonyaira.
LAN-kad-at-LAN LEN-dül-et-LEN
Mindkét esetben a szó végén megismételt szótő, a LAN és LEN el-LEN-kezőre változtatja a jelentéstartalmat. De azt is láthatjuk világosan, hogy a lankadatlan szavunkban ott van a LANKA és a LANKADAT szavunk is! (De így együtt is érdekes: lan-len, alant, lent.) Miként a másik szavunkban ott található a lendül és a lendület szavunk is. De ahogy jeleztük, mindezekről később, másutt is szólunk



részletesebben, mert érdekes törvényt világítanak meg. Most azonban folytassuk e dolgozat alaptémáját a továbbiakban is.
Az embert perzseli-pörzsöli a pör, a per, a perpatvar, attól irul-pirul s lesz bőre vörös-veres, azaz piros, de az lesz a tűztől is, a parázs-varázstól is, s ha nem vigyáz megpörkölődik és sebes lesz a bőr, azon vérvar barnul s a pirhólagért is pirongatják, mert jobb ha bársonyosan rózsaszínű a bőr, akkor virul igazán. S könnyedén írhatunk hasonló mondatokat, mert ahogy látjuk, a címben jelzett összefüggések remekül mutatkoznak. A virradat, ami másként pirkadat, s említettük, hogy a székelyek azt mondják: villámodik, azaz világosodik. (Itt is jegyezzük meg, amiről ugyan már szóltunk másutt vagy szólnunk kell az érthetőség kedvéért, hogy az eR hangzó lágy párja az "eL" - lám, a lágy szavunkban csupa lágy mássalhangzó található - vagyis innét is számítható a világ, világos, villám, villan stb. S ha villámlik, villan a fény, a pillánk is pillant, pislantunk, s egyúttal minden ember arcán ott látható a legősibb időmérő. Mégpedig a legkisebb idő, a PILLANAT mutatványa) A magyar nyelvben a pilla pillant pillanatot! "Pillanat" mondjuk a rögtön, rögvest, mindjárt, azonnal, tüstént, nyomban, íziben stb. helyett. Aztán a PiL-la el-PiL-led, már nem ReB-ben, nem ReP-ked, mint a PiL-le, a LeP-ke, mert lecsukódik a fáradtságtól.
Ugye, aki ViR-gonc, az ViR-ul, akár a világos virágok. Mert azt hiszem ezek a dolgok is így függnek össze. Talán korábban kellett volna említeni, hogy korántsem merítettük ki a VÉR színének jelenlétét a szavakban. Például a ragadozó madár, a VÉR-cse nevében is jelen van, ahogy a vörheny (rubeola) stb. nevében is a vér színére, a pirosságra, vörösségre utaló mássalhangzó képlet. De a pörkölt, pörk, pörc, a sült, égett bőrke vagy bürke - persze mindkettő a BŐR szavunk változata szintén ide csatlakoznak.
Talán, ha nem is teljesség igényével, de válaszoltunk a címben is jelzett játék és törvény lehetőségeire és ezúttal is érzékeltettük, hogy miféle rend munkál, él, működik nyelvünkben. És mint mindig, most is mondjuk el, hogy a magyar nyelv a VALÓSÁG NYEL-VE és két fő jellemzője van, Az egyik, hogy ÉLŐ SZERVEZET s egyúttal LOGIKAI REND-SZER. Ezt az indázó, szövevényes kettősségét, valamint azt a tényt, hogy a gyerekkor és ősmúlt nyelve is egyszerre, sose felejtsük el, ha a magyar nyelvet vizsgáljuk. Érdekes bizonyítékokat mutattunk a Halotti beszédből és mutatunk alább Lakatos Demeter csángó költő szavaiból, verseiből.
Ennek a témának még külön jelentősége is van, hiszen a vakításig elfogult román tudósok azt állítják, hogy a moldvai csángók elmagyarosodott románok. Ez eléggé sajátos elképzelés, hiszen távol a magyarságtól, a románság között, miként magyarosodtak volna el? A magyar nyelvet tiltják napjainkban is, hiányoznak a magyar iskolák és a templomban sem szabad magyarul énekelni, imádkozni. A Csángó strófák című, Lakatos Demeter válogatott verseit tartalmazó kötetben írják a könyv szerkesztői: "Moldva katolikus templomaiban a magyar nyelv manapság is



elnyomott nyelv, mindazonáltal tart még a magyar nyelvet védő hitgyakorlat. A csángók magyarul, ha máshol nem, hát Csíksomlyón imádkoznak és énekelnek, ide, a Keleti Kárpátok erdélyi részére Csíkszereda közelébe évente eljárnak a pünkösdi búcsúba. " A kötet nemcsak nagy nyereség, értékes érdekesség (majd olvashatják, hogy az ÉR szótövek milyen gazdagon ágazhatnak el, ám rokonságuk vitathatatlan), hanem nyelvi bizonyíték is. A válogató, szerkesztő és szöveggondozó hármas, K. Lengyel Zsolt, Szabó T. Ádám és Szász Judit Anna nagyon fontos nyelvi leletet foglalt egybe. Mi is mondjuk el, hogy Lakatos Demeter - családi nevén Demeter János - román iskolában tanult, nem ismerte a magyar helyesírást, már ez is nehezítette a dolgát, nem szólva arról, hogy azon a tájon nem volt öröm magyarul beszélni. Idézik a napval hírvel stb. szavakat. Ezt hallomásból őrizte évszázadokon át a moldvai magyarság. Még nem hasonult a val. -vel. Vagy a "pö-SZE-ség" igen érdekes jelenléte: maszt=most, szenki=senki, szebeszül= sebesül, szaha=soha és így tovább s megfigyelhető a magánhangzók mélyülése, az "a"-zás, valamint az "i"-zés is. Így lesz a szép szip, a pénzez pinzet, aztán az ők űk, az idő üdő stb. Dehát ezeket ismerjük, a mai Magyarországon tájszavak sokfelé. (Újra kis kitérő kívánkozik ide, éppen Csíkszereda nevével kapcsolatban. Ugyanis eléggé köztudott, hogy a göcseji, a nyugati határközeli részeken a tájszólás hasonló, mint Erdély nagy részében, például Csíkban. Ugyanakkor göcseji tájakon ismertek az ún. "szeres" települések. Amikor is szétSZÓR-tan, másként SZER-te-szét vagy éppen szanaszét -a szara jelentése finnül SZÓ, majd külön vizsgálni lehet, hogy mit jelent a szanaszét szavunkban a "szana" - találhatók ezek a SZÓR-ványos, apró települések. Így aztán már nem is kell sokat lépnünk a logika útján, amikor újra megkérdezzük: vajon miért szláv eredetű például a szerda szavunk? - ők egyébként szredá-t írnak és ejtenek! -, amikor ebben a szóban két magyar szóképző található? SZER+DA: a -szer -szor -ször sok-szor-i, több-ször-i, szám-talan- szor-i előfordulásáról másutt írtunk, illetve írunk még, hiszen több száz szavunk fontos alkotó-rész-e! A kérdezősködésünk, amit másutt elemeztünk, tehát egyáltalán nem alaptalan!) De folytassuk a csángó költővel kapcsolatos tanulságokat
Az egyik legfontosabb, amit megállapít Szabó T. Ádám, hogy, idézzük: Szinteszinte a kisgyermek nyelvi fejlődésére emlékeztet Lakatos Demeter azon szavainak írásképe, amelyek a magyar köznyelvben cs-vet kezdődnek. " (Munkánk egyik alapvető tényezője, hogy az ún. gyermeknyelv - amilyen nincs is külön - szervesen beépült nyelvünkbe! Ez a be-Cé-ző édes-ded csecse-becse, maci-baci nyelv egyenértékű a nyelv bármely rétegével!) Az egyik nagyon figyelemre méltó ősszava a moldvai csángó-magyar népi költőnek a szültülget. azaz furulyálgat. Mivel a furulya fúrva-faragva készül, azaz a lyuk fúrással jön létre, ez pedig nem szláv eredetű, mint ahogy magyarázzák, hiszen ha a fúróeszköz nem az, sőt, ahogyan nem szívesen mondjuk: finnugor, akkor a fúrással létrejött eszköz miért volna szláv? (Használjuk a finnugor, egyszerűsítő kifejezést, de nem tartjuk pontosnak, s főként nem alkalmasnak a nyelvi előzmények és vonatkozások értelmezésére!) Szabó T. Ádám pótolhatatlan munkát tett a magyarság asztalára, de talán a szültük a széllel, szellővel való játékot jelenti? A szél, levegő mozgása minden hangképzés



alapja. Tréfásan mondtuk, hogy aki beszél, annak szájába jár ki-be szél. Mindenesetre a "szelet" szavunkban ott van a "szellő", "szelel" töve. A szel, szeletel, szelel, szellő szavakban - aligha véletlenül! - ott van a levegőmozgásra utaló szórész. Mindenesetre a furulyálás, ez a fajta hangképzés, hangadás, végső soron olyan, mint a beszéd, levegőmozgás! Ez tagadhatatlan. Majd alaposan át kell ezeket gondolni, használva a józan parasztész logikáját. E témához még annyit, ha a fúró, mint eszköz, rokon nyelvekben kimutatható, akkor a fúrással létrehozott furulya sem lehet szláv eredetűt Nem szólva az F+R szótő képletéről, amely ilyen szavakban FoR-dul elő: forog, fordul, fúr-farag, ferdül, sőt a lehető F-P hasonulattal, váltással perdül, pördül, forgatag, fergeteg, förgeteg, igencsak a forgásra, a fúró fordulatára, a levegő fordulatára - fújás nyomán, a szél is fúj, ha mozog a levegő! - mind-mind utalnak! Mindez viszont egyetemes összefüggés, túlmutat kicsinyes és szűk látókörű nyelvészek szolgai tehetetlenségén. Nincs mód alaposan ismertetni, elemezni a csángó költő verseit, arra külön könyvet kellene szánni. Megérné. (Egész életében arra vágyott ez a derűs ember, hogy lássa Magyarországot, lássa Budapestet s noha 1974-ben hunyt el, ez a vágya nem teljesülhetett! Hiszen "testvéri" országban lakott.. ) Csupán két szóra hívjuk még föl a figyelmet. Az egyik az abajog, a másik a piszlény. Az első teljesen világos, érthető és értelmezhető. Aki abajog, az a bajait jajongja, mondja. Ez világosan benne van a szóban, ha tömörítve is. A piszlény valójában kicsi csibe, azaz kissé pöszén kimondva: pici, piszi lény. Mondhatnák, hogy hiszi a piszi. De akkor tán azt mondanák, hiszi az, aki gyerek még. Egyébként a "csibém" kifejezést használjuk a kicsim helyett. (Kis kitérő kívánkozik ide is, hiszen a tyúk fogalmára is több szavunk van: tyúk, tik - tikmony a tojás, finnül a tojás mura-, pipi, ez kicsinyítés, ismert a pipe, s van még a gérce vagy jérce, illetve csirke és csibe. A hívó szó: pípí, púpi stb. Ugyancsak érdekes, hogy a liba, lúd illetve a réce, ruca, kacsa azonos állatok megnevezései. A libákat, ludakat rá
adásul így hívják, ha etetés van, vagy be akarják őket hajtani a ketrecbe: burinee, burinee!) Íme, az elmagyarosodott román ismeri nyelvünk ősi törvényeit, használja azokat. Noha csak román iskolába járt, de ennyire jártas mindazokban a dolgokban, amiket mi magunk csak most kezdünk felfedezni.
Ez, azt hisszük, meggyőző bizonyíték arca nézve, hogy Lakatos Demeter milyen származású és csak szomorkodni lehet azon a köröttünk dúló, kisebbrendűségből fakadó állapoton, ami a trianoni "béke"-diktátum óta uralkodik. Szegény, mondhatjuk: nyomorult nép és nemzet az, amelyik szüntelen hazugságokra kényszerül a jelene miatt s még inkább rettegi a jövőjét, hiszen a múltja egyiket sem igazolja! Mert hogyan is tanulta a magyar nyelvet a csángó költő? - maga írja az egyik versében:
Nyáron kertben vackor alatt magyarul tanít vala inekelni szájábul.



A nagyapjáról ír ebben a versében, a vers vége is tanulságos, valamint érdekes, olyan szót tartalmaz, ami sajátos tömörítés:
Meghult az én jó nagytatám. Rég meghult, miantam jobb ember világan nem isz volt.
Igen, a MIANTAM szóban benne van a "miattam", "számomra", "nekem", "részemre" és az is, amit a szerkesztők megjelölnek: az irántam szavunk is. Ez az utóbbi is izgalmas szó, hiszen valószínűleg, az IR-ány-om-ban a teljes jelentés. Ám az is elképzelhető, hogy a magyar helyesírásban bizonytalan költőnk, éppen a miattam kifejezésre gondolt?! Ahogy már szóltunk róla, különleges ritkaság és nyelvemlék e kötet. Egyszerre ötvöződik benne az ősi magyar nyelv, az örök "gyermeknyelv" és a mai magyar nyelv minden lehetősége. E sorok írója is kerüli a névelőket, ahogy a régi magyar nyelv is kerülte. Így pontosabb mindaz amit mondani kívánunk. Amúgyis ömlik tévéből, rádióból a germanizmus, az "egy" szüntelen használata.
Azt hisszük, e sorok papírra vetésekor, legalább ennyit tudatni kellett Lakatos Demeterről. S talán ide illik az a kiegészítés, ami a "miantam" szó nyomán is, elénkbe áll. Hiszen mi magyarok sokféleképpen tudjuk kifejezni az önnön-ennen magunkra vonatkozó nyelvi értelmezéseket. Ráadásul olyan módon is, ahogy más nyelvek nem. Ez az a bizonyos és sajátos SZÁMOMRA, kifejezés. (A szám szavunkról és távoli múltakba mutató mögöttes jelentéseiről külön tanulmányban szükséges megemlékezni. Itt csak annyit, akár előzetesen, akár újra, hogy magyarul A SZÁM ÉN VAGYOK! Az számít, hogy számítok-e, számolnak-e velem vagy leszámolnak? Emberszámba vesznek-e vagy száműznek? Így hát a részemre, nekem helyett azt is mondhatom, hogy számomra. De még így is kifejezhetem: sajátom, enyém, magamé, bir-tok-om, SZEM-ély-em-NEK TUL-aj-don-a stb. A kiemelések és az elválasztások szándékosak.
Tehát veres-vörös a virradat, a villámodás, a hajnal világosodása, akár az alkonyaté. Csak akkor a nap hajlása lefelé kany-arodik, le-kony-ul, ezért al-kony-at. Jól érzékelhető az említett P-V-B hasonulatok, akár játékosnak is vehető - szándék-os-an ismételjük a szót - színjátéka! Talán törvénye.
Mint ahogy a SZÍN szavunk maga is izgalmas - iz-gal-mas! - résztvevője jelentésével más szavainknak is. Ott van a színe-java, szín-te, szín-hely, helyszín, szín-ész, fel-szín, szín-mű, szín-mű-vész - mert nem igazi vész veszejti el a művészt! -, valamint alighanem a TŰN- SZŰN sajátos együttesében is. Ami megszűnik, az eltűnik, s rendszerint ez fordítva is igaz. Dehát csak tűnődjön ezen a tündér, aki valójában "szündér" is. Nem értünk színvallásunk végére, de azt reméljük, hogy megint kimutattuk fogunk fehérjét és senki se hányhatja szemünkre ezúttal sem színeváltozásunkat. Mert ugyancsak sok meglepetést tapogat a továbbiakban nyelvünk színe és visszája és mi nem színlelünk, nem játszunk szín



házat, noha ezek a nyelvi "íz-ek" - és néha IZÉK nagyon is iz-gaznak bennünket, ezért iz-günk-moz-gunk annyit, áthat minket is az izzó iz-galom, bár nem mi szítjuk szitkokkal, szidásokkal, hanem maga ez a gyönyörű rendszerű élet-logika, megtartó erőnk, a magyar nyelv!
KÖRÖS-KÖRÜL FÖLKEREKEDÜNK
1.
K+R, G+R, valamint R+K és R+G változatok
Alább példák, elemzések, játékok következnek az alcímben olvasható mássalhangzó képletekkel kapcsolatban. Arra nem nagyon lesz módunk, hogy valamennyi lehetséges hasonló képletet bemutassuk, beír a jelentőségüket már az ezerkilencszázhatvanas években fölismertük és magunk is megdöbbentünk, hogy valóban mennyire jól tudjuk használni őket. Használtuk is ezt a lehetőséget, bár nem egyformán. De például a k+r, g+r, valamint a t+k vagy k+t, illetve ezek fordítottjait több helyen is emlegettük. Ma már látjuk, hogy mennyiben különböznek az ilyen szavak, mint a kör, kar, rak, gör, rög és így tovább, az egy mássalhangzót és egy magánhangzót tartalmazó szavaktól. Például a te, ti, ki, ék, ág, ég, út, tő, tó, át, bú, eb és sorolhatnánk hosszan az egytagú szavainkat. De lássuk, hogy a felsoroltak közül hánynak van értelme az ellenkező irányban olvasva? (Emlékezzünk bizonyos rovásszövegek ugyan balról jobbra olvasandók, de van amikor a következő sorban jobbról balra folytatták és így tovább.)
A te ellenkező irányban "et", többnyire csak mint képző szerepel-het. Az ét szavunk csaknem szótő, hiszen, étek, étel, étkezés stb. szavaink szótöve. De ott van az ét-len szavunkban is. Ha ezt a "szom-jan" szavunkkal vetjük össze, másutt meg is tesszük, érdekes eredményt kapunk. A "té" változat, mintha a tétova szavunk elején bukkanna föl. És ide sorolódik talán a hasonló jelentésű téved, tévedés is. Érződik a rokonság a tétova, tétovázó szavaink jelentéstartalmával, az ét-vágy esetében két külön szó!
De folytassuk: a ti "it" változata rag? Képző? Mindkettő? Például takarít, kanyarít stb. Rag, mert - mink - takar-ít-unk, - tik - takar-ít-a-tok, - ők takar-ít-a-nak. Aztán tovább haladva, ki, "ik", ezt sem használjuk külön szóként. De az ún. "ik-es igék" szózárója. Amelyekben a folyamatosság - folyik, úszik, eszik, iszik stb -, mintha az idő folyamatát, sokasodását, azaz a többes számot (is) jelölné. Következ-ik az ék. Remek ősi szó. Egyúttal ősi eszköz, az emelő őse. A "ké" irányban nincs önálló jelentése. A kék pedig kétirányú. Aztán a fölsorolásban az ág, "gá", az ég, "gé", az út "tú", a tő, "őt" következett. A tárgy jele tette külön szóvá, a már magában is külön szót. Majd a tó, "ót", aztán az át, "tá", a bú, "úb" s végül az eb, "be" következett az alkalmi felsorolásban. Természetesen sok hasonló, kéthangzós-betűs



szavunk van még, azonnal eszünkbe jut az én, te, mi, ti, ők. Már az ők az "ő" többes száma. Az "i" hangzó pedig részt vesz a többes birtokos helyzetek megjelölésében. Például: lovam, lovaim, könyvem, könyveim stb., még sokféle változatban. Ezért lehet ott, mint a többes számra való utalás a "k"-t helyettesítve, a mi, ti szavakban.
Itt is szóljunk közbe és mutassunk rá arra, hogy valami sajátos dolog történik attól függően,
hogy a ng, képző vagy akárcsak egyetlen hangzó a szó elején, a szó közepén vagy a szó végén található. Erről pontosabban a "szer", "szor", "ször" vonatkozásaiban szólunk. Ám itt is látható, hogy a "mi" esetében, az "i" a szó végén van és a többes számra utal, ahogy a "ti" esetében is. De ellenkező "irányban" im lesz. Ezáltal megszűnik a szóvégi rangja. S ahogy már említettük évtizede, a magyar hangzóknak helyi értéke is van, mint a számoknak! Hiába a legkisebb szám az 1999-esben az egy, helyileg az számít a legnagyobb értéknek. Az igen, igaz, igény, ige, igaz, ígér-stb. szavainkban nemhogy a többes számra utalna az "i" jelenléte, hanem éppen az egy-re utal! Igenis el kell jutni ilyen mélységekbe ahhoz, hogy lássuk a nyelvünk csodáját. Mindezekről majd a számokról való elemzéseknél sokkul többet mondunk. Addig is arról szólunk, hogy a mássalhangzók és a képletek milyen meglepetéssel szolgáltak más nyelvekben.
Nem is lepődtem meg nagyon, amikor megtudtam, hogy törökül a kerék: tekerlek, s finnül piyörä, illetve kerékbetörésnél ratas. Említünk még több nyelvből is változatokat. Erre azért van szükség, mert más nyelvekben, általában több szó is van akár a körre, akár a kerékre se szavak eltérnek egymástól. Természetesen az egy nyelven belüli eltérésekre gondolunk. Olykor annyira, hogy rájuk sem ismerünk, mert nincs meg ezekben a nyelvekben a mássalhangzós logikai rend, ami a magyar nyelvben látványosan kimutatható. S ami azért fontos, mert azt már csaknem négy évtizede megállapíthattam mint alapvető tényezőt, hogy a magyar nyelvben a mássalhangzók hordozzák a jelentéstartalom lényegét, azt csak árnyalják a magánhangzók. (Ez nem jelenti azt, hogy bizonyos ősi szavaknál, például étel, ital, eszik, iszik stb. ne volna külön fontos szerepe a magánhangzóknak.) De a magyar nyelvben a kör, kerep, kerék karika, de a korong, karám, kerít stb., száz meg száz azonos vagy hasonló jelentéstartalmú szavunk szótövében vagy épp a ragban, ott találjuk az alcímben emlegetett k+r mássalhangzós képletet vagy annak zöngés változatait Lássuk néhány nyelven a kör, kerék stb. szavunk megfelelőit. S rögtön az első példánál láthatjuk, az angol világnyelv esetében, hogy amíg a kör angolul: circle. ring, round stb., már a kerék egészen más szó: wheel. A német nyelvben a kör: der Kreis, der- Zirkel (lásd, cirkulál, köröz stb., latin eredetű), die Runde, der Ring (körút), a kerék viszont: das Rad. (Láthatjuk följebb, hogy a finn ratas jelentése is kerék! Kerékbetörésnél valóban kereket használtak!) Spanyolul a kör: circulo, kerék: rueda, kerek: redondo, redondeado, s ha megmondja "kereken", az redondamente. Azaz, a logikája ugyanaz, mint a teljes egész-ben, mert a lezártság, maga a kör! Szintén



logikusan záródik a szó, hiszen, aki igazán megmondja a magáét, nem köntörfalaz, azaz nem kanyarog ide-oda! Lássuk a latint, mint "őst". A kerék: rota, kerek: rotundus, de ez a szó jelenti a kerekdedet is. Ám kerek jelentése van az orbiculatus szónak is. Majd még visszatérünk a példákra, most csak a volvo latin szót említjük azért, hogy bemutassuk, meglehetősen nagy a bizonytalanság e szóval kapcsolatban, mert a szótár a volvo után, mint jelentéseket, a következő szavakat sorolja föl: kerekít, teker, forgat, gördít. S a raeda pedig négykerekű utazó kocsi neve, a szótárban megjegyzik, hogy ez kelta szó!
(Nagyon érdekes és sok vonatkozásban tanulságos olvasmány Timaru Kast Sándor "Kelta magyarok" című könyve. Kár, hogy ő sem tud a mássalhangzók ősi és alapvető szerepéről! Újra és újra el kell mondanunk, addig hiábavaló mindenfajta összehasonlító s, amíg nem ismerjük a magyar nyelvet, annak ősi lényegét, mai szerkezetét stb. De azt is mondhatjuk, hogy végeredményben a kel-ta szóban megtaláljuk a k+l képletet, ami szintén a körre utal! Lásd a kóló nevű körtáncot!) Egy dolgot azonnal észrevehetünk, hogy e több nyelvből idézett szavak zömében, túlnyomó többségében ott található az általam már három évtizede emlegetett "r", hangzó, amit úgy ejtünk, mintha pörögne vagy forogna a nyelvünk, s ezt a "forgást" jeleníti meg szavakban az "r", anyanyelvtől függetlenül. De mielőtt e képletek, a k+r, r+k, illetve a- zöngés változat g+r, r+g, vagyis a kör, karika, rokka, rokolya, guriga, görgő, rugó, az íves sa-rog-lya, meghatározó mássalhangzóit alaposabban, elemzőn vizsgálnánk - később megtesszük további lágyult, zöngésült eR-eL változatokkal -, érdekes leírni egymás alá a következő szavakat, amelyekben viszont többnyire ott van a meghatározó "r" hangzó, a teke szavunk kivételével:
kör tükör fordít forog pereg pireg pörög- a tükörkép átfordít! kerék teker-lek körbe jórgett kereket (kereket tekerek) kerek teke guriga görgő gömb gomba gomoly
S mintha a görögdinnye a nevét a görgő, guruló, gömbös alakjáról kapta volna? Még akkor is joggal kérdezhetjük ezt, ha nem tökéletes tekéről van szó. (A finn pyörä szóban a pörgés, forgás jelentése található meg, például finnül az északi sarkkör, "napfordító" kör neve: napapiiri - mintha benne volna a magyar "nap" és "pörgés" szavunk.) De tudható, hogy ez a "navigál" szóból van, ámbár a p-b-v lehető hasonulatok nyomán nem egészen alaptalan a kérdés: honnét való a szó őse? Van-e még út vissza az időben? Alighanem van, csak keresni kell, mert érdemes. Erre nyelvi igazolást is találunk, mert nyílt tengeri hajózáshoz a napot kellett látni! És a hajó latinul: navis, hajózik: navigo, tehát a hajózás kezdetben szorosan a nappal függött össze, egész pontosan, a tengeren való tájékozódással. A magyar nyelvben a haj, hajlékony, hajlít. hajó- mint ívelt alakzat-érdekes összefüggésre figyelmeztet (S tán vizsgálni kellene a haj, hajlékony, valamint a hal jellegzetes íves, ívó mozgását, a haj-lék vagy héj-lak, de a fa-héj, másként fa-kér-eg, is kör! S ide tartoznak két ágon is a héj, hiú, hé, lehető logikus és ősi összefüggései. Ekkor az enyhe fényívű hajnal szavunk is értelmezhető, akárcsak a hajít, ez is íves, ívelő mozgás, vagy a hajló, hajlat és így tovább, szavaink. És azt se feledjük, hogy az ív



a kör része, részlete. A forgás-pörgés pedig köralakú mozgás!) A magyarban egyértelmű tehát hogy a keringés és a kör, karika, kerít, korong, körönd (Korond! Herend!) és még több száz szavunkban a k+r képlet jelenléte meghatározó. És tagadhatatlan az "r" hangzó körre, görbületre, forgásra stb. utaló szerepe. (Lágyulva, ott van a bolt szavunkban is!) De például a latin nyelvben, mint említettük, a volvo szó a következőket jelenti: kerekít, teker, forgat, gördít. A volven szintén ismerős! Nos, teljes joggal kérdezhetjük, végül is melyiket jelenti igazán és elsősorban? És miért? Mert ezeknek a szavaknak külön, saját jelentésük van! Nem mindegy, hogy valaki gördít vagy teker valamit. (A minap, nyilván rossz fordítás nyomán, azt hallottam csillagászattal kapcsolatos angol filmben, hogy a föld forog a nap körül!
Holott a föld a "tengelye" körül forog, mert a nap körül kering!) S ha már itt tanunk említsük, hogy a tengely szavunkban is benne van a forgás, mégpedig így: ten-gely, azaz ten-gel, ten-ger és máris érthető és logikus az is, hogy miért gör-dűlnek a tenger hullámai! Legalábbis magyar nyelven. Ebben az esetben a g+r képlet jelenlétéről van szó, méghozzá a szavak végén! Ahogy a másutt is emlegetett henger, hempe-reg (itt r+g!) szavaink esetében. Innen az átfordulás jelentése! S bizonyítván a lehető hangzólágyulásokat, tájszóként ismert a hömpö-lög, hömbölög kifejezés. Mégpedig a fölhemperedikből lesz fölhömbölödik vagy fölhömpölödik. E két szóban nemcsak az "r" lágyul "I"-lé, illetve a "k" "g"-vé, hanem jól láthatjuk, hogy megvalósul a p-v hasonulat is! Miként az említett bolt, boltozat, ami íves, szavak tövében ott van a zöngésült "b", a lehető p-b-v hasonulatból, s a lágyult "r" pedig "I" formájában! De térjünk vissza a kör meghatározó hangzóihoz. S kapcsoljuk össze mindezt az említett latin Volvo szóval! (A v+l, a spanyol vuelta, a kör egyik szava, s a bolt, amely íves, tartalmazza a b+I képletet. S milyen érdekes a ball angolul lab-dal Mindkettőben benne van a b+l, illetve az l+b képlet! Lám, így már magyarban leágazik a láb- Iábbal labdázunk, futball! benne a fut is, angolul foot, lábfej! -, de alighanem, főbbek között a lép szavunk is ide sorolódik.
Látjuk, hogy a TEKER, TÜKÖR tartalmazza egybeforradva a t+k és a k+r képletet. Dehát ezt is jelenti! A tekerés átfordulást jelent, és a tükörben is "fordított" képet látunk. A teke és a tök egyaránt e csaknem tökéletes alakzatra, a gömbre, golyóra (goló! g+l) utalnak. A Kortárs című irodalmi folyóiratban már harminc éve, 1971ben emlegettük a t+k mássalhangzó képlet alapján magunk által elnevezett szótekéket, éppen a könnyedén ide-oda való rakosgatásuk - ragozgathatóságuk miatt. Megállapítottuk, hogy tok-szerűség és a zártság - tokmány, téka -, ami jellemzi őket, illetőleg a gömbre vagy annak íveltségére való utalás. Ilyen példákat emlegettünk: teke, tekenő, toka, halánték, veríték vagy verejték- kis gömböcskékhez közeli alakzatok -, vagy gondoltunk a tektitre, e csillagközi apró kerekded já-ték-nak is használható távolról jött anyagokra, amelyek a légkörben fölizzottak, aztán, ha elég nagyok voltak, még maradt belőlük valami és lehullva a légköri, megolvadt "utazás" után, újra lehűltek. Sok mindent ide soroltunk, a toka, tégely szavunktól kezdve Tokaj nevéig. Sőt, elvont fogalmakban is, mintha szintén



hordoznák az azonos vagy közeli jelentéstartalmakat. A szótekéktől eljutottunk a szótéglákig. Ez azt jelentette, hogy gömbölyűség mellett a sajátos "zártságot" jelentették és jelentik a következő szavak. díkó, lá-dikó, katroc, ketrec, kotu és így tovább. Aztán ide sorolódtak a dag dagad, dákó, dug, vagy például a ven-dég, tajték stb. szavak is. Feltételezzük, hogy a "dag", mint hegy, kiemelkedés megnevezése ugyanúgy ide számítható, mint a dagály vagy Tokaj neve. Idézik még az alaktalan, de félgömbszerű kiemelkedéseket is. Megjegyezzük, hogy a domb, domború stb. szavainkban a t+m - töm, tám - például a tompa, tömb. tömzsi szavaink képletét találjuk s innét a t-sz hasonulattal azt írhatjuk le, hogy "t" egyenlő "sz"-szel, tehát a tám és szám szavaink között átmenet és összefüggés lehetséges. Ez meg is van, hiszen ne feledjük, a tömeg, tömény, tömkeleg, tömérdek, töméntelen és így tovább, összefügg a számos, számtalan stb. szavainkkal, jelentéstartalmilag is!
Az eredeti megállapítást még tovább árnyalta, legalábbis új, más ágra, az elvont fogalmakéra is "bontotta" a ték s a dég külön jelenléte az érték, mérték, ivadék, hozadék, csapadék, folyadék, szakadék, hasadék, szurdok (kat-lan, mintha a "kút"s a "lenn"- alant! - ősszavak forradtak volna egybe!), szavakban, amelyeket szintén csak a példa kedvéért említünk újra. De még sorolhatók tovább, és minél többet sorolunk föl, annál jobban kirajzolódnak a jelentéstartalmi kapcsolatok. Hiszen a kút - k+t - egyúttal kátyú is - k+ty - vagy gödör- g+d - képlettel, amikor is mindkét kemény mássalhangzó zöngésre változott. (Az olvasók többsége talán nem tudja, hogy a "k" és a "g" rokonhangzók, miként a "t" és a "d" vagy az "r" s az "I" is.) Azután találkozhatunk ilyen, nem egyedi nyelvi állapottal, amikor a szóteke vagy szó-tégla a szavak elején is előfordul, például a tékozol szavunkban. Az érték szavunk végén érték - található a "ték" szóteke. Amíg a ték-oz-lás szavunknak az elején, azaz e szó gyökeként találjuk meg ugyanazt a mássalhangzó képletet. S Iám, amint láthatjuk, lényegében ellenkezőre vált a jelentéstartalom! Ér-ték tékozol. Vázlatosan összefoglalva, a k+r, illetve az t-p-r együttes jelenléte természetesen az "r" vezető. szerepével -, kerékre, körre, forgásra, pörgésre vonatkozik elsősorban, aztán a k+t, t+g és változataik teke jelentését, valamint a tégla változatait mutatják, egészen a tágan értelmezett tákol szavunkig, még akkor is feltételezhető mindez, ha olykor önmagunknak tákolunk gátat, s attól nem tágítnak.
De gondoljunk például arra, hogy a keret, kerevet körülvesz ugyan valamit, bár szögletes! De a karfa, karima már íves, hajlított, azaz a kör alak részletét felismerni rajtuk. S innen kapja tartalmát, illetve jelentését a szó, amelynek elvi jelentése is a "körülvesz", ahogy ezt a következő, a körünkben szó is kifejezi, mert azt jelenti, hogy valaki közöttünk van, mi körülötte vagyunk, kör-rül-vesszük. ám szó sincsen szabályos körről! Ezt nevezzük a nyelv élő rugalmasságának. Így a természetes. Azonban azt is megállapíthatjuk, hogy a nyelv nem a semmiből nevez meg új fogalmakat, hanem lehetőleg - és logikusan! -a már meglévőkből formál, lágyítva vagy keményítve a hangzókat, újakat. (Volt rá néhány százezer éve!) Így a dikó ládikó alakú s ha elég nagy, azon is lehet aludni. Miként a téka, szekrény, tégla alakú s a ladik is hajlított, egyik oldalán fedetlen "láda". Alighanem az ilyenfajta



eredeztetés, származtatás az ősi és a valósághoz hűen természetes. Miként a tik tyúk szavunk jelentése összefügg a tojás teke alakjával, s ahogy másutt is szóltunk erről, a tikász nem tyúkokkal, hanem kifejezetten tojással kereskedett. (Tojást keresett! És vásárolt.) A tojás régi neve tikmony, s finnül a tojás ma is muna. Amíg a tyúk: kana, illetve a csibe: kananpoika. (Magyarán: tikfia, tyúkfia.)
Mi ebben a dolgozatban - nevezhetjük fejezetnek-, a fej van elöl, felül, az nő meg a legnagyobbra a magzatok esetében, tehát az fejlődött ki legelőbb és ezt fejezi ki a nyelv emlékezete is! - elsősorban a KÖR, ÍV, HAJLÁS, aztán még a GÖRBESÉG, FORGÁS, de a BOLT, BOLTOZAT, valamint a TEKE, GÖMB, GOMBA is TEKER- TÜKÖR, KANYAR, KAMPÓ logikus és mássalhangzó képletekkel is igazolható ősi összefüggéseket kívánjuk alaposan körbejárni, illetve megmutatni a lehető legtöbb példát e szavainkkal kapcsolatban. S ahogy a TÜKÖR s TEKER mássalhangzói sem véletlenül azonosak, a tükörben megfordul a kép! A KUNKOR szavunkban sem véletlenül vannak benne a kanyar és a kör mássalhangzói! Ezért jelent kétszeres görbületet a KUN+KOR szavunk. Most lássuk a leginkább használt szavainkat, amelyek jelentéstartalmát a k+r képlet meghatározza. Természetesen vannak szavak, amelyek nagyon messzire vezetnek vissza bennünket az időben. Mert hiába coro spanyolul az ének-kar, és a testület, collégium, corpus, ordo latinul, és a kórus finnül kuoro, latinul chorus conentium, de a "kórus"-ban általában kissé félkörben, karéjban állnak a tagok s latinul a karéj (kenyér) frustum, de a félkör, mert azt is itt említik: sernicirkulus. Dehát a karika is circulus, orbis. S ha már itt tartunk, a kar, testrész: bracchium, a karom: unguis, akárcsak a köröm! A karima: margo, a kör: orbis, ez a vonal, a mértani: circalus stb. Az "r" hangzó általában jelen van a körre, kerékre, karikára utaló szavakban, lágyulva is, mint például a spanyol vueltas vagy revolvear, volver-- lásd a forgópisztoly, revolver nevében is -, vagyis a bizonytalanság nagyobb e nyelvekben és a következetesség sokkal kisebb, mint a magyar nyelvben. (Mert azért sokszoros "áthasonulással" még az angol kerék wheel is ide rokonítható, hiszen a Há sokszor helyettesítheti a Ká-t, az eL pedig egyértelműen az eR rokona. Így "visszahasonlítva" ebben a szóban is benne rejtőzik a k+r képlet. Csak az angol nyelv nem őrzi ezt az ősi jelentést, emlékezetében elhalványult a hangzó és jelentés összetartozásának tudata. Ezért van, hogy az angol nyelv kutatói csak sokkal nehezebben jöhetnek rá a nyelv e belső és logikus rendszerére, mint a magyaré. Csakhogy a magyar nyelvészek többnyire szolgaian elfogadták és elfogadják az angol, német, francia, orosz (szláv) véleményeket és nincs merszük ezekkel szembeszállni. Mert hiszen "nagy" nyelvekről van szó! S a mennyiséget összetévesztik a minőséggel!
K+R: kar, karol, karszék. karfa, karám, karika, karima- pe-rem, ráma -, kerek, kerék, kering, kerít, kerget, kerge - kergebirka, körbejár -, kert (bekerített hely), ker-tel - körbejárja a dolgot, mellébeszél -, ker-eng, kering, kerengő, keret, kerevetaz utóbbi kettő szeg-szög-letes is lehet, ám mégis körülvesz valamit! -, kéreg - fakéreg, másként fa-héj, krumpli-héj-haj, haj-lék, héj-lak stb. -, kőr olyan is mint családi kör -. körző, köröz, körte, körítés (garnérung!), környék, körös-körül, körben. kír-ünkben - például körünkben található és körötte vagyunk, noha nem



szabályos körről van szó! -, körülbelül- azaz nem pontosan, mert talán csak körmondatokkal körülírja -, kor- mint hajlott hátú, koros, görnyedt kóros, kórságos, beteg ember! -, korona, korong, korsó (Korond, Herend!), garas, gurus, gerinc, karajcár, kármentő - edény -, karmantyú, s h-k változattal lássunk pár példát: horog, horony, hordó, horhos vagy másként horgos, hórihor-gas. (Hargita, hóriás, harjú, finnül hegyhát, hegygerinc, harja ugyancsak finnül tető, csúcs, hegyorom, hegyhát, de sörény, taréj is, és a harjanne, szintén gerinc, hegyhát, dombsor, dombvonulat s a harotta pedig mered, kiáll és így tovább.) Tehát nem annyira az alak a fontos, hanem a kiemelkedés. (Nem említettük az előbb a here szavunkat, amit népiesen tök-nek neveznek.) Említhetünk néhány török szót is. Törökül a kar (kéz): kolemlékezzünk a "román" kólóra! -, a kórus: kor-o, kerek: yuvarlak, teker, toporlak, az emlegetett kerék: tekerlek stb., és érdekesen jelen van a görögdinnye szóban, karpuz, a k+r képlet. Ám maga az "r" a görbe, göndör, sőt még a gömb kifejezésben is jelen van, illetve a gurít, gurul szavakban is.
De következhet a sorban, ha továbbiakban nem is az ábécének megfelelően, karom, köröm, karvaly (gör-be csőr, orr), köröz, körözött (egyén, akiről körbejár a fénykép, valamint étel, amit kavarva-keverve készítenek el), körút, körutazás, körülmény (körötte sok meghatározó dolog, amitől függ), körönd - kör alakú tér és így tovább. S vannak érdekes és jellegzetes szavak, amelyekben a kerék vagy a kör alak meghatározó. Íme: sze-kér; kor-dé, s idegennek minősíthető szavak: kardán tengely- forgató áttétel, karusszel- kör alakú nagy eszterga, car- angol szó, jelentése gépkocsi - és még hosszan sorolhatnánk a legkülönbözőbb, főként európai nyelvekben azokat a szavakat, amelyeknek jelentéstartalmát meghatározza az "r" hangzó. Például az ír, ró, schreiben- német, write- angol, scribo-latin, escribirspanyol, tahrir-törökül írás, iromány - ám valójában az igazi a yazi- ejtése jazi és a török nyelvben szabályos hangzóváltás a z-r - kirjóittaa- finn, grafo- görög, s máris ráismerünk a "grafomán", "grafika" szavakra, amelyekben a mássalhangzó képlet hangzói között nincs magánhangzó gr, valamint ezúttal is eszünkbe jut, hogy itt is a szén van a jelentés mögöttesében, a carbon, ceruza, grafit és még valamit amit itt már elmondhatunk. Az előbbiek tudatában jelezhetjük, hogy a kráter sötét, jórészt elszenesedett, nagyjából kör alakú dolog. Ebben a jelentésben ott találhatjuk együtt a szenet, valamint a körszerűséget. Mintha egyenes rokonság lenne a szénnel rajzoló grafikus, grafika között? Ugye nem egészen alaptalan ez a kérdés?! Az orosz, latin betűkkel átírt piszaty nem tartalmazza az "r" hangzót, de svájci ceruzagyár nevére visszavezethető karandas, igen. (Mi pedig jól emlékezhetünk a "piszkozat" szóra, ami írásvázlatot jelent. Azaz, elnagyolt, "elpiszkolt" szöveget?) S valóban hosszan sorolhatnánk azokat a német, angol, francia, olasz, spanyol stb. szavakat, amelyek kört, karikát, görbületet jelentenek és ezt a bennük lévő "r' hangzó is jelzi. S ne feledjük, a kör a dolgok önmagukba való visszatérését, illetve a találkozást is jelképezi, valamint a világűr "űr" tagja is utal a körre, illetőleg még inkább a gömbre, amit lehet a körök körének is nevezni!
G+R, (G+LY+L) Rögtön mondjunk példát a g+l mássalhangzó képlettel, például a tájszavak között találjuk a golyót, mégpedig ebben az alakban: goló. De ne feledjük



ki a glóbuszt - globus-t - sem. Természetesen a g+r képlettel sokkal többet találunk azonnal. Íme: garat, gerenda- körbeveszi a falat a "gerendakoszorú", gerinc, giriguri, girbegörbe (-gur-ba), görgő, görög, gördül, görbe, görnyed, gurul, guriga. (Nem veszem figyelembe a TESZ szerinti véleményeket e szavak származtatásával kapcsolatban. Amennyiben más nyelvben is létezik ilyen körű belső rend, akkor meg lehet kezdeni a hovatartozási vitát. Addig nincs igazán tudományosnak mondható és elfogadható érv, amire hivatkozhatna bárki.) Már most kiemelek egy példát arra nézve, hogy a KaRiKa szavunk szinte ugyanaz, mint a guriga, amit guríthatunk, amivel nem karikázunk, hanem gurigázunk, de gurul a görögdinnye is, meg a teke is. Csak a több lágy mássalhangzó, úgy látszik hozzájárul a kicsinyítéshez. Lássuk tehát: GuRiGa-KaRiKa egyezést. De így még szembetűnőbb:
KaRiKa GuRi Ga
A szó elején ott van a "ka" szótag, ami a kicsinyítő képző mély hangú változata s benne van például a ciróka-maróka, móka, tréfát jelentő szavainkban is. De kicsinyítést, ke-dvesítést végez a Jóska, Piroska, Andráska, tálka és így tovább szavainkban. A lágyult-zöngésült "k" pedig "g" formájában mintha valóban még tovább kicsinyítené a dolgokat. Folytathatjuk még a példák sorát, noha aligha tudjuk most ide írni valamennyit. Tehát: garas- kör alakú pénz, ami elgurulhat, akárcsak a korona, vagy a gurus-, golyva vagy szintén zalai tájszóként tagolva jellemző rá, hogy a toroknál képződő kinövés, gumó alakú -, a gerencsér, gelencsér vagy gölöncsér- szintén korongozik, edényt készít, s "görbít". (Persze a TESZ szerint, A-GY 1042 oldal, szláv eredetű, noha az ott közölt négy mássalhangzóból álló szóban, amelyben van még három lágyítójel, nincs is magánhangzó! Kíváncsi volnék, kik beszéltek így? Az más, ha az ősi magyar rovásírással írták volna le, akkor nem lett volna szükség magánhangzóra! Lehet, hogy ezen a nyomon kéne elindulni azzal kapcsolatban, hogyan lett ez a szavunk szláv? Mert sem a gereben, sem a gerenda, sem a gereblye, gereble nem magyar eredetű, hanem szláv. Bele kell illenie bizony abba a rendszerbe, amely szerint az itt lakó szlávok tanították meg a magyarokat a földművelésre, tehát a gereblét is ők találták föl! Ámbár a drága emlékezetű László Gyula, annak idején, a halála előtti évben kérésemre, tanulmányt írt arról, hogy a honfoglalás körüli időkben hol éltek szlávok a Kárpátmedencében. Meg is tette s hivatkozott szláv, köztük szlovák régészre is, akik szerint abból az időből semmiféle nyoma nincs annak, hogy itt szlávok laktak volna! A cikke A szlávok régészeti kutatása hazánkban címmel megjelent a Trianon kalendárium 1998- as számának 18. oldalán. A továbbiakban nem kívánunk ezzel a kérdéssel foglalkozni e munkánkban sem, mert annyira elfogult és tudománytalan a TESZ, hogy nem érdemes csacskaságain, sem szolgai meghunyászkodásain vitatkozni. Tehát a továbbiakban sem vesszük figyelembe a "hivatalos" és "tudományos" véleményeket, ha a józan paraszti ész arra int, hogy a szó vagy szavak szépen beleillenek a mi nyelvünk logikus és nagyszabású s nyugodtan mondhatom, törvényerejű rendjébe.) Visszatérve még a gerencsér és a korong szavunkra, a szótőben ott van mindkettőben a k+r illetve a csaknem teljesen



azonos jelentést hordozó g+r mássalhangzó képlet! Van persze még szavunk elég, csak példaként vegyünk néhányat. Itt van a kör alakú gallér ami körülöleli a "garatot", azaz a torkot, nyakat. (Ugye érdekes, hogy aki összecsuklik, arra azt is mondják, hogy elnyaklott. A kö-nyök szavunk így is elválasztható, ahogy a ka-nyar is, bár a szótő mégis talán a k+ny+r? ) A nyelvben nagy a logikai, történeti rend, de nagy az élet szép indázása is. Másik, a gömb kockásításáról szóló dolgozatunkban is említettük e jelenségeket. Ezúttal azonban sokkal nagyobb mélységek felé indulunk és majd egy egészen sajátos, de aligha véletlen, nagy leágazást mutatunk be p-b-v, illetve p+r, v+r stb., mássalhangzó képletekkel.
Már előre eláruljuk, hogy a vér, pír, vörheny, parázs, piros, pör, pörös, vörös, veres stb., szavainkról és rokonaikról lesz szó, azokat vizsgáljuk. S tán az er-edeztetésről is meggyőzően szólunk.
Kis előzetes összefoglalóként e helyen megállapíthatjuk, hogy a kör alakra, forgásra, görbeségre utaló jelentéstartalmat elsősorban az "r" hangzó képviseli a magyar nyelvben, de jelentős példa van erre nézve más nyelvekben is. A legtöbbször föllelhető mássalhangzó képlet e vonatkozásban a k+r, g+r, illetve ezek fordítottjai és a zöngés változatokból álló képletek. Ám ezeken kívül főként tekére utal a t+k és a t+g képlet, teke, tégely, tekenő, illetve például a ladik, s itt jegyezzük meg, hogy a török tekne jelentése csónak, dézsa, teknő. De sajátos görbületre utal a k+m
További leágazás a h+j, (íj-ív), haj, héj, stb. valamint az előbb említett t+m-ből levezethető sz+m képlet. Hiszen létezik a t-sz hasonulat, tehát a töm szótő ezáltal szám lehet! S így is számos és számtalan példa ennek a leágazásnak, ami inkább párhuzamos - ha van ilyen -főág! Az emlegetett h+j képlet azért érdekes, mert a hajlást, vagyis a körív egy részét jeleníti meg. De láthattuk, hogy a Há hangzó a Herend, hurrikán, horog stb. szavakban a k+r képlet helyett a h+r képlettel képviseli ugyanazt a jelentéstartalmat. S mivel a goló szavunk tanúsítása szerint g+l képlet is létezik és az eL átalakulhat Jé-vé, lásd hely- hel - ebben az esetben az ejtés a döntő, nem az írás -, mert Zalában mondanak "helzetet", "kálhát", "folót" és így tovább. Aztán itt van a vályú, vállu, völgy, valag, vagyis mindegyik szóban a mélyedés, méledés, medence jelentése is benne van. De a kemény "r" "I"-ként s akkor mer, merül, meredek s éppen a merül ellentéte a mered, kimered. Ám azért ez a kétirányú logika inkább a mered- merev jelentést képviseli. Aki valakire mereven néz, arra rámered. Gyönyörűen látható nyelvünk rendkívüli rendszere, ahogy egymásból következően átível a másik, a rokon hangzóba, szóba a jelentés. Itt említhető tehát az m+r és az m+I képlet. Melles-leg a mell is kiemelkedés, domborulat! Így hát a d+m vagy a t+m is csatlakozhat az előzőkhöz. Érdekes lehet e képletek közvetlen egymás utáni bemutatása. Ugyanis létezik egy másik érdekes leágazás, amely lazán, noha több szálon kapcsolódik ide. Ez pedig a már említett P+R, V+R, B+R képlet és bizonyos ide tartozó változataiknak meghatározó jelenléte a szavainkban. Ám erről érdemes teljesen új dolgozatban elmélkedni.



Majd meg is tesszük. Most lássunk újra az egészen közeli képlet- és jelentéstartalmi összehasonlításokból néhányat az utóbb részletesebben tárgyalt képletekkel.
A k+r és g+r, illetve az r+k, r+g, valamint a "lágyulások" k+l, g+l, stb. változatai után érdekes a h+j képlet. Íme: haj, háj- körülveszi ívesen a testet! - hajó, hajló, hajlékony. héj, -fahaj, fahéj -hbaj-lék, héjlak, hajtás, hajítás, hajnal- ívek! -, hajrá, azaz hajítsd rá! hajlong, hólyag és így tovább. Hadd
jegyezzük meg, hogy a hely, helyes, helyzet s tán a hej-haj-huj, zömében elvont fogalmak esetében, mintha ott volna a háttérben a kör alak. Gondoljunk arra, ha valamit mutatunk a földön vagy a porban és ezt mondjuk: "Ezen a helyen volt", akkor azt a helyet akaratlanul is bekarikázzuk! S ez a szavunk,
hogy "helyes", mint igenlés azt jelenti, hogy a dolog, amiről szó van, a helyén van, tehát helyénvaló, ezért helyes. A szép, csinos helyett való használata, például "helyes lány" stb., szintén azt jelenti, hogy rajta minden rendes és minden a helyén van. Ezért is helyes, helyre kis teremtés a hölgy. Egyszóval, ebben az esetben is a logika uralkodik a jelentés kialakulásában. Nem beszélve azokról a szavakról, amelyekben benne van a "kör" és mégsem pontosan kör alakúak, csak nagyjából. Ilyen szavunk a környék, körorvos, körlet, körözvény stb. Ám a kanál-körözéssel kevert "körözött", mint ennivaló, megint jó példa arra, hogy miért hívjuk körözöttnek. Persze van még több szavunk,
körzet, környezet, és így tovább, amelyek nem feltétlenül kör alakúak, mégis, ha például meg kell mutatni, akkor szinte körbe forgunk és tudjuk megmutatni mi van a környékünkön a körzetünkben, környezetünkben.
Összefoglalva: a kör, kerék, karám,. karima stb. körívre utal, ahogy a kereng, kerítés. kertel - ez már elvontan -, noha nem mindig a szabályos körre.
Lásd a kerevet, amely nagyjából körben helyezkedik el, de szögletek is lehetnek benne. akárcsak a képkeret esetében. Így csatlakozik ide a gerenda, amely fönt "körbevette" és "keretezte" a falat, ezért is hívják "gerendakoszorúnak". Tehát maga a koszorú is kör alakra utal! Miként a köszörűs is kerek köszörűkővel élesíti a kést. Mindez a nyelv rugalmasságát, másként - mi más szót is használhatnánk ide! hajlékonyságát mutatja. Mert azért mindkét szóban ott találjuk a "k" hangzót éppen úgy, mint az "r"-et. S láthatjuk, hogy az ív benne van a lajt. lejt. lejtő, fejt stb. szavainkban.
Mindezek a nem kevés példa ellenére, mégiscsak jelzések, annak az elvnek bizonyítására, hogy maguk a hangzók is - főként a mássalhangzók! - önmagukban rendelkeznek ősi jelentéstartalommal! S ha meggondoljuk, hogy az emberi agy működését leginkább a nyelv matathatja meg, hiszen annak elsődleges terméke, a legnagyobb közösségi alkotás, emiatt a számítógép működése is sajátos,. agykivonat" s erre utal a nyelni logika és a számok rendjével való szoros kapcsolat!



Itt is mondanunk kell, hogy a kettes számrendszer alapján működő számítógép kifejlesztője nem véletlenül a magyar Margittay Neumann János volt, aki szintén, mint minden magyar, akár tud róla, akár nem, a kettes számrendszer elve szerint gondolkodik, ír, beszél. (Erről másutt részletesen szólunk.) S alighanem ez az egyik tényezője, lehetősége annak, hogy nyelvünkben ilyen kifinomult és meghatározó a ragozás, illetve a logika rendszere. Neumann János, a világ egyik legnagyobb matematikusa élete végen a nyelvvel foglalkozott! Hát csoda ez magyar anyanyelvű tudós esetében? Aligha. Sokkal inkább törvényszerű, ahogy erről az USA- ban élő nagy magyar tudós, Balázs Nándor is nyilatkozott.
S végezetül e részben hadd emlékeztessünk arra, amiről egyszer-másszor illene szólni, kérdezetlen is válaszolni, hogy a zene szavunkban benne van a hang szavunkból az "n" ami t-z lehető s törvényszerű hasonulattal ott van a latin sonus: hang (lásd még a sokféle ton-, tonus stb. változatot) tono: zengés, dörgés, az angol sound, német der Ton. a görög tón-, hang és az ebből való hangrend stb., aztán a török ses (szesz, szedá), vagy a hangot adni taninen olmak, de már a sessix csendes, hallgatag közel van a magyar psztt csöndre intő hangadáshoz. De a magyar hang szavunkban az a+g jelenléte meghatározó, gondoljunk a cseng-bong, csöng, kong, harang, zeng, zöng, zsong, aztán zümmög stb. szavakra és a zene szavunkra, amellyel i-zen, ü-zen nekünk a zen (?), s amely lehet ten is, vagy tán is- ten, mint tan, üzenet? Az is érdekes, hogy finnül a hang: ääni, ének, énekel: laulu, laulaa, mintha lalázna?! Lalalalala...
Bár ez nem tartozik szorosan az itt tárgyalt témához, azért szóltunk róla, hogy jelezzük, gyakori az átvezetés lehetősége, kínálata a magyar szavaknak a legkülönfélébb nyelvek azonos vagy közeli jelentésű szavaihoz is. Mert a magyar dong, donog, dongó például a német Ton-hoz áll közel és így tovább. Valóban hosszan sorolhatnánk a hasonló példákat sok nyelv szavaival kapcsolatban. Egyszer majd érdemes lesz csakis így foglalkozni a nyelvekkel és akkor majd meglátjuk, hogy lényegében minden nyelv benne van minden nyelvben s alighanem leginkább a magyarban van benne minden nyelv! Igaz, a magyar nyelv a valóságot kívánja megragadni, például amikor a le-begő lesz a le-vegő, s a le-lel, lehellet, libeg, s a la-la, a Há-val kifejezett levegő kifúvása: h-h-hö - enyhe ö, s hö! - ősi és egyetemes hangzásából adódott össze a hang szavunk. S bár a dolgozat második részében, ahogy emlegettük, a v+r, p+r képletekkel és lehető változataival, mint nagyon fontos párhuzamos ággal foglalkozunk, pusztán megérzéstől, ötlettől vezérelve írunk ide a hang, zene és levegő szavainkkal kapcsolatban ennyit. Minden hangadáshoz ugyanis levegő szükséges e földi létben. És lássunk, ne csodát, hanem valóságot: a rokon értelmű szavak mássalhangzói azonosak vagy keverten, de jelen vannak a hang, zene, zengés, levegő, liheg, laláz (ik), lobog, lehel, de még a halk, sőt a hall, hallani szavunkban is ezeket a mássalhangzókat ta-lál-juk, lel-jük. Talán arra kívánunk utalni itt is, hogy a végső célunk kimutatni, hogy a szavak nem véletlenül jelentik azt, amit jelentenek, a mai jelentések ős-i, eredendő gyökerét meg lehet találni a mai magyar nyelvünkben, amelyben benne van az ősi magyar



nyelv is, amely végül is ezer évek alatt sem változott sokat. Ezt főként a mássalhangzók erős állandósága igazolja, bizonyítja!
Ezek után következhet majd az emlegetett "leágazás", ami ténylegesen inkább hasonló értékű jelentős és párhuzamos "mellékág", ami mégis szorosan a körhöz, koronghoz kapcsolódik. S talán az igazi átvezető szó nem más, mint a CERÁMIA, KERÁMIA, mert e tárgy létrejöttéhez kőr-korong kell s maga is kör alakút S egyúttal létrejöttéhez szükség van tűzre, PAR-ázsra, amely PIR-os, VÖR-ös, VERes. mint a VÉR! És a kerámia is leginkább az égetett agyag vöröses színét őrzi. A kerámia tehát a híd, ami k+r, g+r stb. képletektől a v+r, p+r stb. képletekhez átvezet bennünket. Ezzel új emberi korszakba is lépünk az írás, a jelzés és az általános beszédfejlődés vonatkozásában. És a továbbiakban is valljuk, hogy okozat minden eszme, minden rendszer és valóság, tehát a nyelv valósága is. Ez a felismerés jelöli ki a további utat és a kutakodást.
MÁSSALHANGZÓ KÉPLETEK
A nyelvünk egyik alapvető tulajdonsága, hogy ragozó - agglutináló - nyelv. Ám a ragok, képzők (toldalékok) önálló jelentésű szavak voltak vagy azok ma is. Gondoljunk a -m -re helyhatározó ragra, hiszen ma is önálló szóként is használjuk: RÁ, REA, RÁJA stb. Mi itt mássalhangzó képletnek azokat nevezzük, amelyek két mássalhangzót és egy magánhangzót tartalmaznak, valamint ragként vagy képzőként SZER-epeinek. Például a SZER-SZOR-SZÖR s közös képletük: SZ+R, jelentésük sokszorozást, többszörözést, erőt stb. jelenít meg és ezt a jelentéstartalmat minden irányban erősítik és megtartják a szavak elején, közepén és a végén is - jelentésük lényege nem változik, bárhol is legyenek a szavakban.
Alap példa: sok-SZOR, a SZOR most a szó végén található, de már a SZORgalmas szóban a szó elején stb. Ugyanis a ragok és képzők tovább ragozhatók, képezhetők. S ha azt írjuk vagy mondjuk, hogy sok-SZOR-os-an, máris a szóban belül helyezkedik el a SZOR
De ugyanez vonatkozik a SZER-vez, rend-SZER-int, hét-SZER, vagy a többSZÖR-öz, SZÖR-nye-teg, elő-SZÖR stb. állapotokra is. E nyelvi szervezőről, szóelemről és a többiről is szólunk még másutt is. Már csak azért is, mert szinte kimeríthetetlen változatai lehetnek e szóelemek (szótéglák, szótekék) megjelenésének. Egyúttal itt állapítjuk meg, hogy hasonló jelentéstartalmat hordoz a RÉSZ szavunk: rész, részel, részesít, egyrészt, másrészt stb. Vagy a SER-eg, SER-egély, SER-eglés, SER-ény stb. szavunk, a mássalhangzó képlete: S+R. De visszatérve egy pillanatra az előzőhöz, gondoljunk bele
RÉSZ-ket vagy REZ-eg is sokszori mozdulatot jelez! Tehát egészen a legelvontabb fogalomig hordozza a jelentést ez a hangzóegyüttes. Amelynek ősi alapja az EZER



szavunk lehet, ami általános sok-SZOR-ost, sokszoriságot jelent. Mert mondjuk így is: Sokszor megmondtam - Hányszor megmondtam
- Ezerszer megmondtam és így tovább. Ezért a mássalhangzós alapképlet a Z+R lehet. Noha azt sem szabad elfelejteni, nagy-nagy szabadságot testesítenek meg ezek a más és más magánhangzókat "átölelő" mássalhangzók. Hiszen a Z+R képlet a lényege a ZŰR szónak is! Azonban ezzel a jelentéstartalom belső lényege, a többesség nem változik. A zűr végül is a zűrzavar tömör kifejezője.
Márpedig a zűrzavar éppen azt jelenti, hogy sokféle ügy, félreértés ütközik össze.
A lényeg újra a SOK! A dolgok TÖBB-SZÖR-ÖZ-ÉS-E! Már másutt is gondoltunk arra, hogy ez a nyilvánvaló tény is arra utal, hogy nyelvünk nagyon ősi maradványokat - jelentéstömböket, szinte a képírásig visszavezethető kép-leseket őriz magában, miközben ezeket a réges-régi leleteket, a lehető legkorszerűbb módon képes a rendelkezésünkre bocsátani a köznapokban.
Általános példának szántuk az előbbieket. Nyelvünkben ugyanis, akár az élő szervezetben, létrejönnek tartós és ideiglenes "molekulák", amely aztán együtt maradva képviselnek azonos vagy közeli jelentéstartalmakat a szavakban. Ez nagyon fontos tény, amivel alapvetően számolni kell, ha a magyar nyelvvel foglalkozunk. Többszörösen is ősi üzenetek tára nyelvünk.
Jellemzői visszavezetnek a rovásírás - szótagírás, ékírás, sőt, a képírás stb. lényegéhez. Mert olyanok, akár az ék-jelhalmazok, képjel halmazok, együttesek. Lényegük a tömörítés és egyúttal a sokfelé való szétsugárzás.
Ki képes megszámolni az óceán hullámait, azok állandóságát és egyben szüntelen s gazdag változását, változatait. Ide még csak annyi kívánkozik, hogy noha minden hangnak lehet és van is jelentésértékű üzenete, egyetlen hang csupán ösztöni közlés, jelenlét jelzése. (A jel, jellem, jelen, jelenlét, jellemző stb. azonos tőről valók.) Ez egyúttal azt is jelenti, hogy két hang már dallam, ugyanis arány és viszonyítás jelenik meg általuk. Gondoljunk arra, hogy a számtanban szintén nem mond semmit egy magában álló szám, illetve ta-lál-gat-hat-unk (érdekes ez a szóösszetétel, ezért is tagoltuk), hogy mit is tét-el-ez-het-ünk föl, mondjuk egy 4-es láttán? Se mennyiségi, se minőségi vonatkozásban nem közöl annyit, ami valamilyen bizonyosságot jelentene. Azért is választottuk példának a viszonylag semleges négyest, amiről annyi mondható el, hogy kétszerkettő négy. Ez pedig csupán azt bizonyítja, hogy elfogadtuk azt az alaptételt, hogy egyszer egy az egy. Ekkor ugyanis azt fogadtuk el, hogy az EGY AZ VALÓS BIZONYOSSÁG! Ebből következik a másutt emlegetett KÉT-ely, KÉT-elkedés, KÉT-ség és így tovább. De már a KÉT+SÉG olyan ellentmondásos összetétel, amely azt sugallná, hogy kettő az sok. (A -ság -ség képző minden bizonnyal a sok szavunkból alakult, ahogy más helyen erről is írunk, így jön létre az a lehetőség, hogy ne csak logikailag, hanem valós, ha úgy tetszik, számtani művelettel is bizonyíthassuk ezt a föltételezést. Így a



két szóelem, illetve a szó és a képző összefonódása ellentmondást, kételyt hoz létre. Ugyanis mi adódik össze egy szóvá, egy jelentéssé? Az, hogy KETTŐ Ö SOK. Újra logikus, hogy miért alakul ki a kételkedés, a kétely - ellentmondásos jelentése.) De visszatérve a magányos számra, az már viszonyítás, hiszen megelőzi egyfajta közös megegyezés, az egyszer egy jelentése. Ám még így sem tudunk sokat kezdeni a puszta jelentéssel, csak akkor, ha tudjuk azt is, hogy ez a szám nemcsak alaki értékét közli jelenlétével, hanem a helyit is! Tehát, ha tudjuk, hogy 04-ről vagy 40-ről van szó. Látható, hogy e földi létben minden viszonylagos és nincsen biztos pont önmagában. Ilyesmire nem nagyon gondolnak azok sem, akik a nyelvvel foglalkoznak. (E sorok írójának mostanában az jut eszébe állandóan, hogy a földtengely "ferdesége", az a néhány fok dőlése a keringési síkhoz viszonyítva, okozza az évszakokat! Ha nagyobb volna a dőlés, már elviselhetetlenek volnának a következmények!
Ha meg nem forogna a keringő Föld, aligha lehetne rajta élet, szintén a roppant hőhatás eltérése miatt! Néhány fok ferdeség, az a halál! Néhány kilométeres lassúság és máris belesüppednénk a földbe, önmagunkba, s a gyorsuláskor pedig úgy járnánk, akár a mélytengeri halak, ha a felszínre hozzák őket! Igen pici-kicsi, ici-pici az élet, létünk lehetőségének tere, s nagyon kicsi változás kell csak ahhoz, hogy mindez örökre eltűnjön. Nos miért is szóltunk erről a nyelvünkkel kapcsolatban? Mert a KEZDETBEN VALA AZ IGEN (Az EG (Y) szavunkat így írták a Halotti beszédben: "ig fa gimilcetvl. ") már tud erről a valóságról, hiszen azt jelenti: Kezdetben vala a valóság! Istené vagy másként szólva a törvényeké. És a mi nyelvünk ezt is OKIRATSZERŰEN IGAZOLJA. Ez olyasfajta bizonyíték, amit soha senki nem hamisíthat! Semmi emberi erő meg nem változtathat. Mert a nyelvvel foglalkozónak azt is tudnia kell, hogy a szavak jelentése is VISZONYLAGOS! Sőt, többféle viszonylatról is beszélhetünk. Egyet példaképpen idézünk, hogy értse az olvasó mire gondolunk? Az ember, bárhol él, azt mondja: Fönt az égen. Fölnézek az égre. Fölment az égbe és így tovább. Holott, aki Amerikában él, annak a FÖLFELÉ való irány, ha meghosszabbítjuk, számunkra éppen a LEFELÉ tartó irányt jelenti! Az úgynevezett "ÉG" pedig körben, gömb héján tágulva vesz körül bennünket. Mégpedig azt tudatosítja, hogy a mindenségben nincsen főirány! A korlátokat ismeri a nyelvünk is, sőt, sokkal jobban, mint más nyelvek! Gondolunk például az égtájak kötött logikájú megnevezésére. A viszonylagosság és a viszonyítás alapvető törvény nyelvünkben! Így függhet össze az EGY-IG-IGEN-IGE, s egy az ISTEN. Tehát EGY=Isten!
ISTEN NYELVE - írtuk korábban. Mivel maga az ISTEN kifejezés is többrétű, ahogy az értelmezése is - ŐSTAN - gondoltuk valaha. De nem árt sorra venni az Istenre utaló magyar szavakat: ÚR, ÚRISTEN, TEREMTŐ, TEREMTŐ ISTEN, ATYA, ATYAÚRISTEN, ÖREGISTEN, ATYAISTEN stb. Jelzővel például: HÉTSZENTSÉGES ATYAÚRISTEN! Azonban ez a változat többnyire szitkozódásokban - szitok szításában - alakul ki. S újra kapcsolódnunk kell a föntebbiekhez: nemcsak a szám, a valóság is viszonyítás és logika, és mi a magyar nyelvről is megállapítottuk, no nem ok nélkül, hogy ábécénk hangzóinak nemcsak



ALAKI, hanem HELYI értéke is van! Mindezek tehát együttesen határozzák meg a nyelvünk törvényeit, S itt utalunk arra, hogy a csecsemők, kisgyerekek is a hangzók, szótagok ösztönös kettőzésekor, e viszonyítást alkalmazzák bizonyításra. Mégpedig annak bizonyítására, hogy megszólaltak, hangot adtak, nemcsak jeleztek, de közöltek is valamit. Ez a ma-ma, ba-ba stb. kettőzések magyarázata.
BAN - BEN
A hol kérdésre válaszoló - felelő! - szóról másutt hosszabban is szólunk! Ám, itt is jegyezzük meg, hogy a magyar nyelv logikai rendszere dzsungeli burjánzásból bukkan elénk és tűnik el újra és újra, ezért fontos e szövedékfonadék és a mértaniszámtani-logikai REND+SZER sajátos összefonódásait, valamint elkülönüléseit többször, ismételve említeni. A ban-ben (van-ven?) helyhatározó rag. Kérdezzük: hol van? Itt, ott, amott, válaszoljuk általánosan. Ám ha pontos választ kívánunk adni, akkor szükséges, hogy a VAN helyét is megmondjuk. Tehát: szobában, házban, sátorban, erdőben, ketrecben stb. De nem kell mondanunk a "van"-t! Természetesen mondhatjuk is, de nem szükséges. Hol van az anyu? A szobában. Mintha csak a BAN maga helyettesítené?! Talán ősi összefüggés is lehetséges a BAN és a VAN között? A helyhatározó ugyanis a bizonyosságot mondja. A térbelit, a valódit, hogy OTT VAN! (Angol nyelven van az egy ejtése!) A bizonyosság pedig az Egy, a bizonytalanság a KETTŐ, azaz KÉTELY vagy KÉTELKEDÉS. Itt szövődjön a logikába az a megfigyelés, amely azonos vagy közeli jelentést tulajdonít e négy szónak: ÉN, VAN, EGY, IGEN. Tessék ezeket a szavakat néhány európai nyelven leírni és kiejteni, azt tapasztalhatják e kevés példa nyomán is, hogy ami az egyik nyelven, leírva vagy kiejtve EGY, az a másikon VAN, ami a másikon IGEN, az megint egy másikon ÉN, és így tovább. De folytassuk a -ban -ben vizsgálatát.
A mássalhangzó képlet: B+N, előfordulhat nemcsak a szavak végéhez toldva, hanem azok elején is megtalálhatjuk, szótőként. Íme: BAN-da. A mély hangú szótőhöz, a nyelvünk zenei törvénye nyomán, mély hangú képző csatlakozott és így jött létre az új szó. S ha megkérdezzük, hogy ennek a szónak a jelentéstartalmát melyik része határozza meg, a BAN vagy a DA? Akkor egyértelműen felelhetjük, hogy a BAN! Mert az fejezi ki a BENTISÉGET! Azt, hogy ott együttesben, csoportban van, található több ember és ez jellemző is rájuk. Mármint az hogy egy banda tagjai. Magyarországon aratók, kubikusok szerveződtek bandákba és úgy, közösen vállaltak alkalmi munkákat, például aratáskor. A tagok nevében a bandagazda intézkedett, de ő vette föl az embereket is. Aztán a magyar nyelv így is kitejezi, főként a fiúk gyakori együttlétét: bandáznak. Hasonulással, de szerepel az EBBEN-ABBAN-AMABBAN stb. szavainkban is. (Ez-ben, az-ban!) S ahogy van mély hangú, megtaláljuk könnyen a magashangú párját: BEN. Ez is ragozható, képezhető stb. Benti, ami belül - bévül van, például a BÉL - ben-fentes. Azt jelenti, hogy valakinek, aki belül van felsőbb rétegekhez tartozó embercsoporton, annak jó "fönti" kapcsolatai is vannak. De még érdekesebb a BEN-dő szavunk. Általában a szarvasmarha gyomrát nevezik bendőnek, ám az ember néha önmagán is használja.



Nagyobb evés, lakoma (lak, lakás, haj-lék, héj-lak, lak-odalom) után szoktuk megjegyezni, hogy most aztán tele a bendő. E helyhatározó rag tehát sokféle szerepet tölt be a magyar nyelvben. A banda és a bendő is VALÓSÁGOS FOGALMAK. De figyeljünk csak, azt is mondhatjuk: BENSŐSÉGESEN elbeszélgettünk. Máris elvont fogalommá alakul a szó, noha az eredeti jelentését is valóban megtartja. Vagy: egész BENSŐMET átjárta valami melegség, érzés, betöltötte stb. Újra csak elvont fogalomról van szó és egy pillanatig sem gondoljuk, hogy a gyomromról beszélek! Ezért kitűnő példa e ragunk arra is, hogy fogalmaink csírája a valóság és abból ágazik szét logikusan az elvont fogalom. Így hát nem kockáztatunk nagyot, ha azt állítjuk, hogy a magyar nyelvnek sokkal több köze van a BAN és BEN, BENN, BENT kifejezésekhez, mint bármelyik más nyelvnek. Így talán nem lesz ismeretlen vagy bizonytalan eredetű a BANDA, BANDÉRIUM, BANDITA stb. szavunk. (Magam a bunda szavunkat is ok-osan, ide sorolnám) De jól ragozható ez is: BEN-nem, BEN-nünk, BEN-nünket stb. Még azt is megjegyezzük, hogy van VEN alakja is a "van"-nak. Például: negy-ven, öt-ven. (Halljuk, hogy a kisgyermekek tévesztik is, azt mondják öt-pen, csaknem úgy hangzik, mint a manysik nyelvén az ötven. Ugyanígy tévesztik a van-ban ejtéseket is)
Akad egyéb érdekesség, amit kötelező említeni, már csak a további kutatások miatt is. Két évtizede is lehet, hogy Szeberényi Lehel író barátom felhívta a figyelmemet a kecsua nyelvre. Ő maga fél évet töltött Peruban és arra figyelt föl, hogy a kecsua cselédlány úgy mondta a -ban -ben és -ba -be ragokat, mint mi magyarok. A szó végéhez toldotta ezeket a ragokat. Igen, pontosan ezeket, amelyek jelentése is azonos a magyaréval. Amikor hazajött leányáéktól, akik kereskedelmi kiküldöttként éltek ott, azt is elmesélte, hogy a vidéket járva, az inkák leszármazottainak, a kecsuáknak a dalait, zenéjét hallgatva, nagyon meglepődött. Messziről úgy hallatszik énekük, mintha magyarok dalolnának.
Ugyanis csupa pentaton dallamot hallott. Lehel zene- és kottaismerő volt, le is jegyezte e dalokat. S maga is írt e nagy élményéről. Később, miután magam is érdeklődtem a kecsua nyelv iránt, hiszen az inkák nyelve ragozó tulajdonságokat mutat, Leheltől és az utazó, indiánokat kutató, kitűnő tollú Halász Tündétől (ő is korán elhunyt) kaptam előbb kölcsön, majd tulajdonolhatóan (szándékosan használtam ezt a szót így) egy spanyol- kecsua szótárt, valamint spanyol-kecsua nyelvtant. Gondolható, hogy milyen nehéz valamennyi szót kikutatni a hasonlítgatással kapcsolatban. Nem is jutottam messzire, de egy érdekes dolgot elárulok még, a spanyol madre anya, szülőanya, kecsua nyelven: mama. Dehát ez aligha újdonság. Majd tán az eR hangzónál említünk néhány kecsua szót, amelyek jelentése gördülés, fordulat, gurulás stb. és ugyanúgy bennük van az eR hangzó! Ezzel nem a rokonságról kívánunk szólni, hanem arról, hogy az eR hangzó tárgyalt jelentéstartalmi szerepe mennyire egyetemes! (Az EM+BER szavunkban is szereplő eM, illetve a rokon eN hangzó nőiesítő szerepéről a magyar, illetve más finn, japán, tibeti stb. - nyelvekben, másutt is szólnunk kell, annyira érdekes és fontos ez a tény!)



A B+N szótövekhez még oda sorolhatjuk a BÉNA, BINNYA, BÉLNYA (ben) szavakat. Minden bizonnyal tanulságos, hogy Zalában, szülőfalumban, Pacsa községben - pacsázás a fehér gyászra vonatkozó szó! -a Benna nevű zsákutcában laktunk, éppen az utolsó házban, onnét nem vezetett tovább út. Sok idő eltelt, amire, mások segítségével, fölfogtam, hogy az utcánk neve a BÉNA jelentéssel függ össze. Vagyis ebben az esetben is a visszaható logika működik. Hiszen a bénaság nemcsak azt jelentheti, hogy eleve nem képes mozdulni, de azt is, hogy fékezik a mozgásban. Például valamit elkezdett, valamiben benne van, de aztán nem tudja folytatni s béna lesz. A nagy és kemény meglepetés kifejezésekor használjuk a következő kifejezést: bénultan nézte, azaz tehetetlenül, megdermedve stb. De maga a BÉNASÁG általános lényege BENNÜNK van! Bizonyára kimaradt még néhány érdekes példa, de bízzunk valamit az olvasóra is,
B+B
Lehetséges két azonos mássalhangzó, nem is akármelyik, ezúttal a BÉ-BÖ, által zárt, inkább lágyan "körülölelt" magánhangzós szóteke. A képlet: B+B. Szavak: BAB, BÁB, BÚB, BIBE, BABA, BÁBU, BABA stb. Már szóltunk erről az arcot, képzés közben búbossá, dudorossá tevő hangzóról. Ez a középfok jele, kettőzve, ami mintha azt jelentené, hogy nagyobb az erő, a jelentőség. Az is figyelemre méltó, hogy a hab, baba, bábu alakja igencsak hasonló! Mi sem oktalanul BAB-rálgat-juk ezt a hangzót. Lám ez a kifejezés is: babrál, egyszerre utal az eredeti jelentésre, ugyanakkor arra is, hogy apró-lékos munkát végzünk, sok kicsi dologgal foglalkozunk, ezért a munkánk is BABRAMUNKA. De abban bizonyosak vagyunk, hogy viszonzásul BEN (n) -ünk-et (mert mi is azonosak vagyunk a bensőnkkel, belső lényegünkkel!) majd BAB-us-gat anyanyelvünk.
A Bé hangzónál meg kell mutatnunk a lehető, legfontosabb képleteket: B+B, láttuk a bab, báb, búb, baba, bábu, bibe, (bab-rál, bibe-lődik), babusgat stb., lehetőségeket, de itt említhetjük az ABAJOG, ABAJGAT kifejezéseket, amikor valaki bajait jajongja és így abajgatja a másikat.
Sok érdekes szó közül említjük a bebábozódik kifejezést, amikor - ezt magam is végignéztem, mint selyemhernyó tenyésztő -a hernyó körbefonja magát és hasonlít a BAB-ra a BÁB, ahogy BABÁRA a BÁBU és így tovább. A Bé hangzó képzésekor BÚBOS lesz az arcunk is és ezt a sajátos kitüremkedést, bab-báb alakzatot, mintha a Bé hangzó magával vinné más szavakba is. E szempontból érdekes a B+GY képlet. A következő szavak erre példák: BÖGY, BEGY (persze bögyös, begyes), BUGYBORÉK (buborék, buborcsék), BUGYOG és a képezhető, alkotható szavak: BUGYOGÓ, KIBUGGYAN, FÖLBUGGYAN (buzog, az árvizeknél a folyók töltésénél a buzgár), de ide tartozhat a BUGGYANT, BUGYUTA, vagy akár a BÁGYADT, BOGYÓ, BÖGYÖRŐ stb. Mindezek sajátos BUB-ot, BUB-osodást, ténylegesen BOGYÓ alakot, BAB alakot is képviselnek. Nem tudjuk itt sem bemutatni valamennyi e képlethez tartozó szavunkat, a példák



arra jók, hogy segítsenek a többi ide tartozó szó földerítésében. Mégis szólni kell még a Bé hangzóval lehető néhány képletről.
Ezek közül az egyik legérdekesebb a B+G és a B+K, illetve ezek fordított sorrendű változatai. Rögtön megfigyelhető, hogy a BOKOR vagy a BOGLYA nagyjából azonos alakú! (Amikor meg-bokrosodik a ló, előbb fölvágja magát, farka is lobog, mint a zászló, olyan e ló-BOG, akár a lobogó!) De térjünk vissza a BOG-hoz és bogozzuk tovább a lehetőségeket.
Soroljuk csak: BOG, BOGOZ, BOGLYA, BOGLÁR, BOGÁR (BAGLA, BAGOLY stb). De vannak további szavak, amelyek, ha távolabbról is, de ide húznak: BAK, BAKHÁT, ez utóbbi fölpúposodó földhát, a BAKSA pedig szintén boglya alakú mész- vagy szénégető púp vagy búb tormájú alakzat. Nos a továbbiakban ugyancsak jelzésképpen közlünk példákat gyűjteményünkből, ideoda fordított és zöngésített mássalhangzó képletekkel. (Utalhatunk a BAK, BIKA, BÖK, BUK-kanó s nemcsak föl-BUK-ik, hanem rá is BUK-kan a BAK-hát bizony bukta-alakú stb. kifejezésekre. Itt emlékeztethetünk a bőgés bő-ségére. A Bé hangzónak a magyar nyelvtanban elfoglalt szerepére, amikor fokozza a dolog lényegét: jó - jobb, nagy - nagyobb és így tovább. Hiszen, ha minden vonatkozásban nyilvánvaló a logika, akkor az sem véletlen, hogy melyik hangzónknak milyen nyelvtani szerep jut-tat-ó- dott! Még akkor is így gondoljuk, ha egyelőre nem tudjuk megmondani, például még az eR hangzó, a Té stb, logikus szerepe mellett a többi hangzónk ok-szer-ű szer- ep-ét. Mivel itt jutott eszünkbe újra, hadd mondjuk el azt a lehetőséget, hogy e két- és háromhangzós szótekéket egyetlen jellel is leírhatnánk ma is. BIGE, BUKTA, BÖGRE, BÖGÖLY (más a GÖBÖL vagy GÖBÖLY, ám ide tartozhat!), GOBICS, GÖBECS (mindkettő KAVICS!), GUBACS, GUBA, GUBANC stb. az e szavakhoz tartozó jelentések alakja nagyjából azonos! De térjünk ki röviden a már többször is említett P-B-V hasonulásra így a KABA, KÁBA, KABÓCA, KAP, KAP-KOD, KAPAR, éppen úgy e nyelvi BIGYÓK közé sorolható, mint az előzők, valamint azok, amelyekről itt nem esett szó. (Ám e sorok írójának gyűjteményében megvannak! A továbbiakban közöljük mindazokat, amelyeket összegyűjtöttünk, bár így sem lesz teljes a gyűjtemény.)
S talán a föntebbiekhez még egy kis betoldás utólag: -BAN -BEN, BENSŐ, BÁNYA, BŰN, BÁN, mint megbánás, ez is bensőséges ügy! A sokféle ragozhatósági és képzési változatból még néhány: BEN-sőm-BEN, te-BEN-ned, miBEN-nünk, BEN-ti-ek, vagy érdemes az ilyen hosszabb szavakat tagolva közreadni: BEN-ső-ség-es-en. Mindegyik kis toldalék önálló szó volt, illetve önálló szórész ma is. Különösen iz-gal-mas a -SÁG -SÉG lehető alakulása!
Valahol példát kell mutatni arra vonatkozóan is, hogy egy-egy mássalhangzóval kapcsolatban hányféle képlet alkotható - alkotódik, jön létre - természetesen. Persze nem egyforma a használhatóságuk sem mennyiségi, sem minőségi szempontból. Anélkül, hogy terhelni akarnánk az olvasót, a Bé hangzónál megmutatjuk a



lehetőségeket, szinte teljesen. Tehát a lehető képletek és a hozzájuk tartozó egy-két szó.
B+B: BAB, BÁB, BABA, BÁBU stb. B+C: BACA, RECE, BOGI, BÖCCE stb. lásd a többit a be-CÉ-zés-nél! B+CS: BECS, BICSKA, BÚCSÚ stf. B+D: BÁDOG, BODZA, (bot), BÖDÖN, BUDA, BÜDÖS stb. B+F: BUFOG, de nincs BAF- vagy BÁF- BIF- stb. kezdetű szavunk?! B+G: BAG-oly. BÉG. BOG, BŐG, BÚG, BIGE. BÖGRE stb. B+GY: BAGY-, nincs ilyen kezdetű szavunk! BÁGYADT, BEGY, BIGYÓ, BÖGY, BUGGYAN, BUGYOG-Ó stb. B+H: BEH, BÖHÖM-ÖNC, s alig van más. (BIHAR?) B+J: BAJ, BÁJ, BUJ-, BOLY, (BOLY-DUL, BOLY-ONG) stb. B+K: BAK, BÉKA, BÉKÓ, BIKA, BÖK, BAK-HÁT, BUK-PENC, BUK-TA stb. B+L: BAL, BÁL, BEL-SŐ, BÉL, (BÓL -BŐL -BLJL) BILI, BEL-ül-ről stb. B+M: BIM-BAM, BUM, BÁMUL stb. Nem sok lehet ezeken kívül! B+N: BÁN, BAN-DA, BEN-DŐ, BANDÉRIUM, BŰN, BON-t stb. B+P: Ezzel a képlettel, éppen a p-b-v hasonulás miatt aligha kezdődik szavunk, miként majd hasonlót állapíthatunk meg a B+V képletről is.
B+R: BARKA, BÁRKA, BARNA, BEREK, BIR, BÍRÓ, BOR, BŐR, BÚRA, BÜRKE stb. B+S: (BASA-PASA) BÁSTYA, (A bő-ség nem ide tartozik! De a BŐS igen) BÚS stb. nem lehet sokkal több ezzel a képlettel sem. B+SZ: (BASZ-, bas, török szó, ejtése busz, jelentése nyom, elnyom, szorít stb.), BŐSZ, BÜSZKE, (BUSZ), BESZÉD (Lehetséges, hogy nem ide tartozik!? ) Megint azt mondhatjuk, hogy aligha lehet sokkal több szavunk e képlettel. B+T: BOT, B0TOR-KÁL, BETŰ, BÖTŰ, ám a bá-TOR már nem ide tartozik! BUTA, lehet, hogy a BUTOR is bú-TOR?! B+TY: BATYU, BÁTY, BATTYOG, BUTYKOS, BÜTYÖK stb. (Talán itt már szólhatunk arról, hogy a másik irányban: TY+B, tehát tyal-, tyáb- stb. képlettel egyetlen magyar szó sem kezdődik. Ezt a vizsgálódást el lehet végezni a többi képletnél is, de elég kevés esetten van visszafelé is szókezdés.
B+V: BAV-, BÁV-, BEV-, BIV-, nincs, BÓVLI, BŐV-, BUV-, nincs, BŰVÖS, BŰVÉSZ stb. Csak a büv-, szótövet lehet képezni, ragozni. (Bávatag) B+Z: BAZALT, BIZALOM, BÚZA, BŰZ stb.
B+ZS: BIZSEREG, BOZSOG (BAZSARÓZSA, BÖZSI), BUZS-, BÜZS- stb. nincs. Nyilvánvalóan kihagytunk néhány szót, csak példákat soroltunk arra nézve, hogy mely képletekkel lehetséges magyar szót alkotni, illetve melyekkel nem. Pontosabban eddig nem történt meg létrehozásuk. Hiszen több esetben nincs kizáró ok, más esetekben azonban van, méghozzá általában a kiejtési nehézség. Az utolsó képletnél is kevés szót találhatunk, de így mutatkozik az ellenkező irányban is:



ZS+B: ZSÁBA, ZSEB, ZSIBA (liba) stb. De miként az eredeti irányban -B+ZS - is kevés a szavunk, a fordított képlettel sem sok.
Összefoglalva, ez a módszer arra is jó, hogy minden lehetséges változatot számítógéppel föl lehet dolgozni és meghatározható így jórészt a szókincsünk is. Mindez folytatható a C+B, C+D stb. képlettel, valamint minden más vonatkozásban is. Mi csak az első mássalhangzóval mutattuk be a lehetőségeket, illetőleg azt, hogy nyelvünk ily módon is föltérképezhető, átvilágítható. Rendszere jobban elénk áll, ha így is áttekintjük. Természetesen akkor igazán érdekes az egész, ha e képletek, szótövek azonos vagy közeli jelentéstartalmat visznek tovább magukkal és azt képviselik a szó bármely részében. Nyilvánvalóan azok a legrégebben meglévő szótekék, kapcsolatok és azokból van a legtöbb. Sőt, e képleteknél a legnagyobb az összetartás ereje.
Mielőtt tovább mennénk a képletek vázlatos bemutatásaival, hadd mondjuk el hitvallásunkat, törekvésünket e dolgozatok megírásával és nyelvi kutakodásunkkal kapcsolatban. Az a célunk, hogy eljussunk a hangzók alapvetően meghatározó szerepéhez a jelentéstartalom kialakulásakor. Mert ok-os történés a nyelv, ok-osan működik a kezdetektől, amit aztán minden egyes gyermek a maga sajátos környezetében végigjár. Minden hangzóhoz, emberi és egyéb hanghoz eleve jelentés társul, illetve jelentés már önmagában is minden hang, mert mögöttesében történés rejlik.
De mindenképpen megnyilvánul a logika hatása. Például a jövő időt a szavak sorrendje is kifejezi például ebben a mondatban: "Odamegyünk és megbeszéljük. " Nyilvánvaló, hogy a megbeszéljük szót megelőzi az odamegyünk. Így előbb odamegyünk, majd azután, ha ott leszünk, megbeszéljük. (Dr. Borbola János példamondata a jövő idő logikai módszerrel való megjelenítésére, dr. Kelemen Zsoltéknál történt beszélgetés alkalmával, amikor is a Hollandiában élő dr-. Borbola János izgalmas fordításairól beszélgettünk. Munkájának címe is sokatmondó: A közép-egyiptomi nyelv rendszere és sajátosságai a magyar nyele tükrében. Maga a munka lényege képírásos szöveg fordítása, a magyar nyelv rendszerének segítségével.)
Talán itt volna a legjobb szólni a magyar nyelv szavainak ÁRNYÉKÁRÓL. Ugyanis nagyon sok szavunknál a mögöttesben, akár tudunk róla, akár nem, lényeges MÁSODIK JELENTÉS lappang, rejlik, rejtőzik. Mi nem is említjük, de olyasmi, mint a tudatalatti, mégiscsak befolyásolja az elsődleges jelentéseket.
Ide soroljuk az IZÉ szavunkat vagy a másutt említett, elemzett FÖLDÖNFUTÓ szavunkat, ám ide sorolódik, sőt, legelsőként kellene említeni az ISTEN szavunkat. Azonban az elv megvilágítására talán a legjobb az IZÉ szavunk.
Mert ha nem is gondolunk rá, amikor azt mondjuk - önkéntelenül! -, hogy izé, akkor pillanatnyi zavarról van szó. Általában arról, hogy nem találjuk a megfelelő



szót, nem jut eszünkbe stb. Ilyenkor mondjuk, izé. De van-e valamilyen jelentése ennek a szónak? Másutt, egy tanulmányban is elemezzük, itt csak annyit közlünk, hogy VAN JELENTÉSE. Mégpedig az EGYIK LÉLEK. Talán a rossz, talán a büntető, a betegítő? Nem tudni. De azért nem találjuk a megfelelő szót, mert az az IZ-nél van, az az IZ-é! Az IZ tulajdona, foglya, az rejti előlünk. Így sajátos megjelölő kiszólás beszéd közben az IZÉ. Hasonlóan kell értelmeznünk, ezt itt újra megerősítjük, az ISTEN kifejezést is. Tehát, amikor azt olvassuk, hogy ISTEN MEGZAVARTA AZ EMBEREK NYELVÉT, erre az IZ-és ISTEN-re kell gondolnunk. Pontosabban az általunk értelmezett, egyáltalán nem pontosan körülírt fogalomra, ahol a háttér jelentése, az árnyékjelentés is meglehetősen sokrétű. Nos a magyar nyelvet mindez nem darabolta föl, a cici-cumi-csecs-csecse egyértelműen és világosan csatlakozik a nyelv más elemeihez, rendszerének egyenrangú része, az EM+BER eM-jének, a nő EMLŐ-jének, a MAMA-MÖMÖ és a NŐI-SÉG M+Njének logikus következménye a valóságban és a nyelvben is. A valóság megfogalmazásának ekkora teljessége aligha van meg bármily más nyelvben! Ez nem csupán föltételezés, hanem, aki vizsgálja az ismert legnagyobb nyelveket (a kínaira nincs mondanivalónk), az elég gyorsan felismerheti mindezt. Ha tehát fölsoroljuk azokat a magyar szavakat, amelyekről részletesebben is megemlékeztünk, már tudjuk: mögöttesükben, az árnyékjelentés, maga az ősi és sokszor mai valóság. Íme: FENNHÉJÁZÓ, KIFEJEZÉS, FÖLDÖNFUTÓ, IZÉ, FOGALOM, ISTEN és így tovább.
Végül is a magyar nyelv ezért az ISTEN NYELVE! Sorrendben vizsgálva, az első említett szó mögöttesében ott van a HÉJA, a ragadozó madár, a másodikban a FEJ, ahol már százezer éve is kifejeződött az ember érzése, indulata, öröme, bánata. A harmadik szónál ott van a valós földön futás, a gyalogos ember sajnálata, aki szegény, szerencsétlen a lovon ülő nép szemszögéből, hiszen bármi veszély éri Ő JÁRJA MEG legelőször! Tehát a nyelv maga bizonyítja éppen a megjárja, megjárta szóval a gyaloglás - lovatlanság! - veszélyeit. Az IZ ereje, jelenléte is világos, már nem kell róla szólni. A FOG-alom őse maga a FOG, a kétjelentésű, de egymást így is erősítő fogalom, amiből legalább ötven szó képződik, ha nem több, a fogdától a fogadásig.
Nagy külön tanulmányt érdemelne az ISTEN szavunk, az említett ős-tantól kezdve a tenger, TEN-G-RI stb. kifejezésekig. Mert például a tenger jelentésében benne van emberi léptékkel a végtelenség jelentése is, de a sokaságé minden bizonnyal. Az istenbizony-kodás sem más, mint a végletes, fölül nem múlható ESKÜ! Amit kötelező elhinni. (Lásd: ŐS-KÜ! EGY-KŐ stb.) Vagy EGY AZ ISTEN, amiből az is következik, hogy az EGY bizonyosság, akár maga azt ISTEN. Ebben nem lehet KÉT-elkedni! Nyelvünk így zárja körkörös körökbe a logika erejével önnön rendszerét! S ha eddig nem mond-tuk volna, késve is meg kell tennünk, hogy aki a magyar nyelvvel foglalkozik, mint magunk is, az próbálja meg elképzelni az öt-tíz-, netán az ötven-százezer évvel korábbi földrajzi, társadalmi stb. állapotokat! Ha erre nem képes, nem is foghatja föl mindazt, ami nyelvünk lényege! Azt hisszük éppen itt érdemes megemlékezni arról, hogy a magyar hiedelemvilágban réges-rég EGY



AZ ISTEN! Valamint például az egyház szavunk és sok más, éppen a katolikuskeresztény vallás fogalmaiban más, mint sok nyugati országban. A magyar Boldogasszony, Kisasszony stb. POGÁNY EREDETŰ! Hát igen, ez valóban IZgalmas! Pap Gábor és mások munkálkodása majd ezt is elemzi. Szelestey László hívta föl a figyelmet olyan múltszázadi faragások alakjaira, amelyeket "tudatlan" pásztorok véstek-vájtak csontba, fába és mégis értelmet nyertek e rajzok, például a sumér művészet felfedezésével. De a lényeg az, hogy olyasmit tudtak ők, ami valós, létező volt már korábban, noha a világ nem tudta, elfeledte. De a somogyi, zalai stb. pásztorok "emlékeztek" mindezekre, amelyek aztán a sumérság fölfedezésével külön, sajátos értelmet nyertek, éppen itt e tájon, ahol a nyelvből is különös hasonlóság kerül elő. Nálunk például az EGYHÁZ, szavunk nem a templom szóból alakult. (Talán összefüggés lehet közte és az áldozati hely az egykő, másként az őskű stb. szavaink között? Nagyon fontosak azok a szavaink, amelyek a helynevekben maradtak fönn. ŐSKŰ és ISZKÁZ talán IZ-KÁZ? nagyon közel van egymáshoz és ott található UKK is. UKKO finnül Öregisten. Gondoljunk az ukko-pohárra! Adás-vételkor a felek áldomást ittak. Az első pohár volt az ukkopohár, amely tartalmának egy részét a földre lottyintották, áldozatul. Mintegy megszentelték az egyezséget. A köznapi eskütétel egyik formája is volt ez a szokás itt, Magyarországon!) Nos, mindez példátlanul iz-galmas!
B+L - (L+B)?
BAL-BÓL-BÖL, EBBŐL-ABBÓL-AMABBÓL (hasonulások). Tehát az út: valamiből kifelé, tehát BEL-ül-RŐL, de ház-BÓL, kéz-BŐL, fej-BŐL, BEN-TRŐL. Ami belül van az BEL-ső rész, például a BÉL! Az található BEL-ül, bévül, bent. Érthető, hogy a szavak elején a BE alak föltételezhetően a BE-L-E vagy BELE szóból alakult. Így a szó elején is, ahogy a -BAN -BEN esetében is láttuk a hová kérdésre válaszol, sőt: FELEL! A kettő nem ugyanaz, majd a SZÁM tárgyalásánál szólunk erről. De visszatérve a BE jelentésére, a példák is azt tanúsítják, hogy a bemegy, bejut, beér, bejár, benéz stb. valamiféle kinti helyzetből BE-Felé irányuló tevékenységről van szó. A dologgal való sajátos kapcsolatot jelzi a BELE kifejezés. Egészen más az, ha valaki belerúg valamibe vagy valakibe, mint hogyha az illető berúg. Azt mondhatjuk, hogy bemegyünk a vízbe, de azt is, hogy belemegyünk. Azonban, ha arról van szó, hogy a lábunk beleér a vízbe, az azt is jelentheti, hogy nem megyünk bele, csupán lógatjuk. (De miért meglóg, aki elszökik? Nézzek csak újra át a ló, lókötő, lop stb. szavakat) Az is igaz azonban, hogy az ajtót, a kaput és a gólt be lehet rúgni, azaz: berúgják. De ez csak külön értelmezés, a tömörebb része.
Az L+B irányban éppen a LÁB, LÁBAL, LÁBAD. (Erről a szóról alig két hónapja, májusban (1998 májusában), beszélgettünk László Gyulával, aki elmondta, hogy Gombocz Zoltán, a nyelvész, állítólag még fogadást is kötött elméletének bizonyítására. Az ő elmélete szerint, a könnybe lábad a szeme kifejezés mögött, egyfajta vízen való fönnmaradás áll. Ezért tudósunk, a vízben lábalva, vagyis a vizet taposva - hiszen mélyvízről van szó, nem ért le a Iába -, megborotválkozott.



Minden bizonnyal a mai vízilabdázók is meg tudnák ezt tenni még pengével is. A könnybe lábad a szeme kifejezés, bizonyos értelmet nyer, de nem teljes magyarázat. Noha a könnyben úszik is azt jelenti!) A betegségből való gyógyulást kitűnően kifejezi a lábadozik szavunk, hiszen azt jelenti, hogy már nem fekszik, hanem kezd járkálni. Hasonlóan a kilábal, átlábal is pontos kifejezések.
LEB-eg (azaz lebb-ek, lebbenések?), viszont igaz, hogy a LÁB LÉP, és a p-b-v hasonulat megnyilvánul, ha valóban a LÁB LÉP és a LEVEGŐ-ben LEB-eg, LEBben, LIB-eg, netán LOBOG valami. Netán a ló-bog, lósörény, akkor pedig az elválasztás LÓ-BOG. Vagyis nem ide tartozik a ló megbokrosodása?
Milyen szavaink elején találjuk még meg ezt a képletet? LIBA (LOB, LEBENY), s hasonulással még a LEPÉNY, LAPOS -a lepény tényleg lapos! LAP, LAPPANG, LOP, LOPVA, LOPPAL" LOPAKODIK, LOPÓDZIK stb. az utóbbiakban érdekes módon szerepel a LÓ. Ezért is írtuk őket sorban, egymás után és nem is teljes a sor. A LÓ-val kapcsolatos résznél bővebben is írunk mindezekről. Ám a LAP LEVÉL is lehet. S a la-P, le-Vél, le-Beghet a le-Begő le-Vegőben. Persze li-Beghet is. (Nagyon tanulságos Mészöly Gedeon A láp szó eredete és rokonsága című nagyszabású tanulmánya a, Szegedi Füzetek 1936 május-decemberi számában.)
Lapos vidék a LÁP-os terület, lapos a LEPEL, LEPEDŐ is, de a LEP-e-DÉK is. S mindez így együtt LELEPLEZI a nyelvünk gazdagságát, nagyságát, remekmívű voltát. A -RA -RE ellentéte olykor egészen biztosan a LE. Mert RÁ-teszik és LEveszik.
Épp csak említjük, hogy a BAL szavunkban ugyancsak ez a mássalhangzó képlet található, de így van ez a BOLDOG, valamint BALOG, BALGA, BALGATAG, BALLAG, BALLADA, az összetett BAL JÓS, BALTA, BÁL" BÁLVÁNY, BÁLA stb. szavainkban. De ne felejtsük el a különös hangú madarunkat, a BÖLÖMBIKÁT se. Ha megkeményül az eL, akkor eR lesz belőle, és újabb szavak sorakoznak elénk: BARKA, BIRKA, BÁRÁNY, BÁRGYÚ, BÁRKA, BEREK, BERKENYE, BÉR, BOR, BŐR, BÚRA, BÜRKE és így tovább
Annyit láthatunk, hogy ami LIBEG-LOBOG az LEBEG, de REBBEN is, és akkor már röppen is reppen is, (R+P), de VER-des is, akár a veréb. Már nemcsak hasonultak a hangzók, hanem meg is fordult a sorrendjük, de Iám még a verdesésnek is köze van a lobogáshoz!
Érdemes eljátszani a további lehetőségekkel is. Itt most azzal röviden, hogy például a lepke, az nem más, mint kicsi, kecses röp (ülő) ke, tehát RÖP- KE. Ahogy az a röppenő, röpke pillanat is. (Lássuk csak rö-vid, röp-ke, rep-ke, ve-réb stb.)
D+D
DAD- DI: D (kisDED - nagyDED?) Apa?



Kis közbevetésként meg kell mutatni a másik dudorító hangzót. A Dé is, akárcsak a Bé, már a képzésekor kissé dudorítja az arcot, noha nem annyira mint a Bé. Tagadhatatlan is igazán szépnek mondható kerekítő - dundisító szerepe. Leginkább a DÉD-elgetett kicsi, a kis-DED kerek-DED s DUNDI idomaira vonatkozik, illetve erre a jelentéskörre. Nézzük a szavakat, nincs sok belőlük, mármint a D+D képlettel kezdődőkből, s látható, nagyon is jellemzőek. Következzenek tehát a szavak: DADA, DEDÓ, DIDI, kis-DED, kerek-DED, édes-DED, gömböly-DED stb., aztán a korábban is említhető DUDA, DUDOR, DÚDOL (Dúdoláskor is kidudorodik az arcunk s ez általában a Bé, Pé és a Dé hangzónál vehető a legjobban észre.). DUDLI - cucli! megint a csecsemő-kör! -, s a DÉDELGETŐK sem mások, mint a DÉDEK, DÉDIK, DÉDSZÜLŐK, DADUSOK stb.
Ezek után nem nagy kockázat arra gondolni, hogy újra a nagy egész logikáját nyelvünkben, sajátosan igazolja a Dé hangzó is. Vagyis aligha véletlenül található az IDOM szavunkban. Egyébként mélyhangú változata is van, most csak a tojásDAD szavunkat említjük. (Alkothatunk új szót is, ami hasonlításoknál használható: alakdad, alakú.)
Alighanem szóltunk több helyen is a kisgyermek kettőző hangzóiról. Úgy véljük, hogy ez a tudatosság csírája, ebből származik a mö-mö, ma-ma, ba-ba, pa pa, cigi, cse-cse stb. Ez a kettőzés nem más, mint megbizonyosodás a hangadásról. (E hangzókon kívül még leginkább zöngés, torokból képzett hangokat hallatnak a kicsik, főként a guo-gü glu-glü gä gó gá stb. a torokban úgyszólván maguktól képződő hangzókat) A durcás, dendi vagy dúdoló arcot bizony dúdor-ítja a Dé. S meglehet, hogy a kettőző - da-do-gó - beszéd megnevezése is ide, ehhez az ősi megfigyeléshez kapcsolható. De a didergő, vacogó is többszörözi a szájmozgást.
H+Z, Z+H - Z+G, (Z+K)
Leginkább a -HEZ, -HOZ, -HÖZ szóvégi toldalékokban használjuk, de ne feledjük, hogy szintén tovább ragozható, képezhető elemek, s a HOZZÁM, HOZZÁD, HOZZÁNK stb. alakokban igen gazdagon használhatjuk. Ugyanúgy, mint a nálunk esetében, a hozzánk éppen azt jelenti, mint a mihozzánk. Ebből van a HUZAVONA, vagyis a HUZAT éppen úgy, miként a vonat s HUZAL, vonal stb. De maga a HOZ, HOZAM, HOZAKODIK és természetesen a HUZAKODIK is. De legfontosabb szavunk e képlettel a HAZA, vagyis a hon, otthon. Ez a szavunk beleillik a Doppler-féle elvbe, valamint a jövő időt logikailag elrendező, sorrendező magyar nyelvi rendszerbe, töménybe. Hiszen, ami közeli azt ITT+HON, más esetben, majd OTT+HON megbeszéljük, meglátjuk stb. Tehát előtte, időben is történik valami, ha más nem is, a hazamenetel! S ekkor mondhatjuk, amit talán egyetlen más nyelven se mondható: Én ítthon nagyok otthon. Ez egyúttal az itt és ott egyesülése! (Az í és az o ebben az esetben is nemcsak ide-oda távolságot jelöl, jelez, hanem finoman időbeliséget is! Amennyiben innét, innen oda eljutni az időbe telik. Eszünkbe juthat az idéz- ide-z! szavunk, amikor szintén, inkább az időből, múltból idéztünk föl valamit vagy éppen a jövőbe odázunk el!)



Szavak még: HAZA, HÁZ, HAZUG, (?) HÚZ, HÚZÓ, HÁZALÓ stb. és sok képzett s ragozott szavunk. (Érdekes szó a magyar honvédség nyelvében az alaki kiképzés) A huza-vona olyasmi, mint a vonaglik, azaz ide-oda görcsöl, Fetrengve moccan. S lehet még ki-, he-, föl-, le-, el-, neki-, át-, és belehúzni is. (Zalai nagyanyám mondása volt, ha sokat köhögtem, "Mít megenn sokat zuhósz. "
Azaz sokat zuholok, erős, rossz hangot adok) A Z-H irányban: ZIHÁL, ZUHAN, ZUHÉ stb. De lehet még ZUHA-TAG, ZUH-ogás, és persze ZÖK-ken, ZÖK-kenő stb. Valamint a Ká erős belejátszásával ZAK-atot-ás! Az ember az időt is húzhatja, de nem húzkodhatja! Szép mondat magyarul: HOZZÁ HÚZ, HÁZHOZ HÚZ, HAZA HÚZ!
CS+K, K+CS, K+Z
Végül is lehetne C+C is, hiszen a cica, cici, cucc stb. ugyancsak BECÉZŐEN kedvesíti a szavakat. Vagy CS+CS CSECS, CSÖCS, CSÚCS, CSECSE, CSECSEBECSE és így tovább. Együtt vannak ezek a hangzók is és KICSINY-ítenek. Ám azonnal szembetűnik a nagyobb hatású rendszer, ha a fönti két képlethez újabbakat, ide rokoníthatókat mutatunk: S+K, K+S, SZ+K, K+SZ, így már jobban láthatók az összefüggések. Az S+K-val kezdtük, gondoljuk meg, hogy a SIKOLY jelzője sem véletlenül az éles!
Nézzük tehát a szavakat: CSEK-ély, CSÖK-ött, CSUK, sőt még a kicsinyítő CSAK is a többi ragozott, képzett változatával ide tartozik. Most cseréljük ki a Csé hangzót eS-re, majd eSZ-re stb. SEK-ély, SIK-ér, SZŰK, SZÜK-ség, SZIK-ár (csontos, vékony, sovány), KÜSZ-öb, KESZ-eg, sőt KES-keny a KÉS, a KASZA és a CSfK is. (Hol SZÉK-elnek a székelyek? Hát a KES-kenyebb határterületeken, például CSÍK-ban, Őr-SÉG-ben vagy másként a SZEG-élyen. A SZEG-ény szavunkban is ez a fél-SZEG-szerű szórész található. Ez a szűkös szükség tán az alSZEG, fel-SZEG megkülönböztetése is? Azt hisszük, bizony ez nemcsak SZEGről-végről való rokonság!) A KIS alapjelentést szintén ide jegyezhetjük.
Van azonban ellentmondás is, mégpedig éppen a SOK szavunk. De ide is kínálkozik ősi és logikus magyarázat. A sok fogalma nem vonatkozhatott nagy dolgokra, azt a nagy, a hatalmas, óriás - hóriás, hórihorgas, BŐ, höhöm stb. szavak fejezték ki. Ami pedig nagy, hatalmas, arra nem illő s valós kifejezés a sok, mert abból nincs megszámlálhatatlan! Ez az alaplogika veszi el a sok kifejezés élét, ilyen vonatkozásban. Noha ellentétes a képlet is: K+S a kis, kicsi, S+K a sok, és nincsen, csak gyerekszájban "szok". A pösze gyerek mondja így. (Törökül a csok=sok, kücsük=kicsi, a küskün=fejlődésben visszamaradt stb.)
Kimaradt még jó néhány szavunk, amelynek a szótöve - gyöke -a most emlegetett képlet valamelyike. Nem említettük a KECS, KECSES, vagyis a karcsú jelentésű szavakat. Azt a szót sem, amit nem nagyon használunk, csak a "Kis kece lányom" kezdetű népdalban található. hiszen a KECS sem más, mint kecses, keskeny



csípőjű, karcsú leány jelzője. A menyasszonyé, aki "Fehérben vagyon". (A "lenni" vagy "vanni" s "van" szavainkat ez a VAGYON szó is pótolhatja. Kosztolányi Dezső írja, hogy nincs, nem lehet két egyforma jelentésű szó, nemcsak akkor nehéz a dolgunk, ha szótárakban lapozunk, hanem a saját anyanyelvünkön sem mindig könnyű megtalálni a jelentéshez, illetve mondandóhoz illő, azt minden vonatkozásban kifejező szót)
A Ká hangzónak fontos alap-szóelemi kapcsolatairól szükséges még szólni, olyanokról, amelyekből Zé hangzóval nem sokat találunk, de az a kevés meglehetősen terjedelmes hajtásokat hozott létre. Ennek alapképlete a K+Z. Legfontosabb szavai a KÉZ, KEZD, KÜZD, KÖZ, ESZ-KÖZ, maga a KÉZ
KÉZKÖZELI ESZKÖZ! Természetesen az elvont fogalmat jelölő KEZDET szavunk valós őse és mindené, amihez e kéz-köz-el-i esz-köz-nek köze van! Bármihez kezdett vagy, fog-ott az ember- amihez hozzá kezdett. ahhoz hozzáfogott és ez a fog-almazás is bizonyítja a KÉZ alapvető fontosságát -, a kéz döntő szerepet játszott és ezt a tényt remekül igazolja a nyelvünk! (Mivel fogunk? Foggal s körömmel, azaz a fogunkkal és a kezünkkel. Megintcsak rövidre zárja a nyelv a logikai kört, mert a hozzá-KEZ-d szóban a háttérben logikusan mindenképpen ott van a KÉZ, de az ugyancsak hasonlót és közelit jelentő hozzá-FOG szavunk mögöttesében is, a KÉZ érzékelhető!) Mindezekről kezeskedünk!
Így minden amit KÉSZÍTETT az ember, azt KÉZZEL tette, tehát ami KÉSZÜLT az KÉZÜLT! Mára csak a nyelv tudja, hogy nemcsak a nyilvánvaló KÉZ-besítés vagy a német nyelvből is ismert másodkéz stb. Függ össze a KÉZ szavunkkal, hanem a KEZD, KÜZD, KÉSZ-ít, KÉSZ-ülék, KÉSZ-let, KÉSZ-ítmény. KÉSZítés, KÉSZ-tet, el-KÉSZ-ül és így tovább, nagyon hosszan sorolhatnánk, amire készen lennénk. Hiszen öt-hét-tízezer stb. éve minden, ami készült, annak köze volt a kézhez. S nemcsak a KÉZMŰVES szavunk foglalja ezt össze, nemcsak az KÖZLI az utókor KÖZÖSSÉGÉVEL hanem valamennyi olyan ma is használt szavunk, amelynek a szótöve a KÉZ, KEZD, KÜZD, KÉSZ.
A másik fontos logikai kör, amely jórészben már elvont fogalom, a KÖZ szavunk, mondjuk így KÖZ-SZER-EP-LÉS-E! Ez is KÖZ-vet-len-ül összefügg azzal, amit kis játékkal így fejezhetnénk ki: AKKOR LESZÜNK (VAGYUNK, KERÜLJÜNK) EGYMÁSHOZ KÖZEL, AMIKOR KÖZÜLÜNK A KÖZ ELMEGY. De ezúttal is a visszaható logika működik, hiszen ekkor nem lesz közöttünk KÖZ, ám nagyobb KÖZÜNK lesz egymáshoz e KÖZ-el-ség-ben.
Másutt említettük a KEZELÉST, ami nyelvünk ősi emlékezetéből maradt ránk s ami orvosi kezelés, kezelésre jár, elkezelték, kikezelték, félrekezelték stb. formában él a nyelvben, az ősi KÉZRÁTÉTELLEL való gyógyítás emlékeként. Noha most újra divatba jött ez a fajta gyógymód néhány éve, a nyelvünkben ez a szó, ezzel a jelentéssel vagyis a gyógyítással összefüggésben több ezer éves lehet! Nyelvünk



tehát nem kezelhetetlen, önnön fejlődését is beépítette rendszerébe és ma is használjuk ezeket a különleges emlékeket.
Mindezekből következik, hogy a másik legfontosabb szavunk is összekapcsol a KÉZ-el, ez a már emlegetett KÖZ szavunk. Ez az a szó - emlékezzünk a kézre, amelynek szerepe a kézfogás éppen úgy jelkép, mint az ökölrázás stb. -, amely a valóságot képviseli a KÖZ szavunkkal kapcsolatban és ebből lett a KÖZ-össég, KÖZ-ség, KÖZ-ömbös, KÖZ-ben, KÖZ-ött, KÖZvetlen, KÖZ-öl, valamint a sok tájnév is: Muraköz, Csallóköz, Etelköz, Bodrogköz, Drávaköz, Sárköz, Szamosköz, Taktaköz, Temesköz és így tovább. Az rögtön szembetűnik, hogy másfajta köze van e szónak a nevekhez, mint amikor valami KÖZ-ött van, amiről beszélünk. tehát ez a KÖZ sajátos jelentése az odatrtozás!
Vagyis a magyarok közösségének ősi KÖZe van ezekhez a tájakhoz KÖZVETLEN KÖZE! A mi nyelvünk élő és pecsétes okmány erre nézve, nem lehet visszamenőleg hamisítani! Mindaz, amit magában létrehozott és hordoz, perdöntő bizonyíték!
Hadd lássuk miképpen van ez más nyelvekben? Megvan-e a sok ezer éves élő folytonosság? Ha megvan, mutassák meg! Tekintettel arra, hogy maga a név egy folyót említ: Drávaköz, Etelköz, márpedig egynek hogyan lehet "köze"?
Sokszor emlegettük és emlegetjük (ez is érdekes szó: em-leg-et, em-lít, em-lék stb) jó példaként a FENNHÉJÁZÓ szavunkat, amelyben benne van a HÉJA, a ragadozó madár. Mert ez is kitűnő példája annak, hogy a valóságos fogalomból miként lesz elvont fogalom. Sokszori szavunk a KIFEJEZÉS. Mit találunk a szó közepén? A FEJ szavunkat. Miért éppen ez a szó a rokonértelmű párja-társa a SZÓ szavunknak? Alighanem azért, mert az embernél mindent megelőz valami külsőbelső hatás, lehet valós, mint a fájdalom, lehet érzelmi, értelmi, betegség, veszély és a többi. Tehát a szólást izgalom, indulat, öröm, vágy, kíváncsiság, hideg, meleg, fény, sötét stb. előzi meg. S mindez százezer évek óta hol jelenik meg, hol látszik igazán az emberen? Hát a szemén, száján, homlokán vagyis aa FEJÉN FEJEZI ki örömét, fájdalmát, bánatát, dühét. Kimutatja például a FOGA FEHÉRÉT, és máris tudhatjuk, hogy barát-e vagy ellenség. Nevet-e vagy vicsorog? (Ki tudja miért, csak magyarul!? De a FEJ szavunkból képezhetők a fejlődés, fejlemény, fejezet stb. szavaink. A nomád népek pontosan tudták, hogy akár az emberi, akár az állati magzatnak a feje, fejlődik ki először!) De menjünk tovább a mássalhangzó képletek és jelentéstartalmak szemléjén.
K+R, R+K - G+R, R+G
A Ká zöngés párja a Gé, jelentősen kiegészíti a talán leggazdagabb képlet rendszerét. Minden bizonnyal elégséges rögtön a felsorolással kezdeni és máris láthatja, ízlelgetheti, összevetheti az olvasó a fönti képleteket a szótövekben. KAR, KAR-ol, KAR-os-szék (a KARÓ szavunkról már szóltunk, most azzal toldjuk meg



azt a gondolatot, mintha a nem agglutináló nyelvek egyirányúak volnának? Mintha nem volna bennünk visszaható logika?). A magyar nyelvben számtalan és számos szavunk visszafelé is teljes jelentéstartalommal bír: sok - kos, rét - tér, üt - tű, tág gát, kis - sík, mér - rém, ár - rá stb., nem szólva a mindkét irányban azonos jelentésű szavakról, például bab, báb, kék, tét, tat, tát, szusz, zúz stb. Mivel a magyar a tiszta hangzók nyelve, amelyben megvalósult az írás és ejtés egysége, nagyon sok szavunk visszafelé olvasva is értelmes fogalmat, történést stb. jelöl: kerek, kerék, körök, korok (inkább az előző példákhoz tartoznak), ugat - tagú, lohol, lehel - szintén az előző példákhoz valók inkább -, lét, tél, telel, vív, ív, vő, öv, már, rám, rak, kar, erő - őre, kelet - telek, rák - kár, régi - ígér, ölel - lelő, előle, és nagyon hosszan folytathatnánk a sort! (Talán ebben benne van a rovásírás hatása?)
Ismertek ezek a visszafelé is olvasható és ugyanazt jelentő mondatok: Réti pipitér. Indul a kutya a tyúk aludni. Rátóti itótár, némedi pap ide mén, stb. Jórészt ismerősek ezek. (Már a hetvenes évek elején több verset írtam, amelyek olvashatók hátulról előre és azonos az értelmük is természetesen, a könyvben hátul az egyik olvasható. Nem első közlés)
Száz meg száz hasonló szavunk van s ennek oka, hogy összetartozó elemekből épülnek föl szavaink: szótagokból, szótekékből vagyis szótéglákból, amelyek néha nem látszanak önálló jelentésű szónak, de hamarosan megtaláljuk fogantatásuk szóölét s magját, ahonnan magukkal hozták az értelmet, a jelentéstartalmat. De maradjunk a K+R képletnél továbbra is, illetve az említett változatoknál, amelyek szoros vagy laza kapcsolatban vannak a körre, keringésre, forgásra, pörgésre, ferdeségre, görbületre stb. utaló jelentésekkel. Még csak annyit ehhez, hogy ezeket a szóelemeket, nemcsak ide-oda helyez-get-het-jük, hanem meg is for-dít-gat-hatjuk! KARIKA, KARÁM, KORONA, KÖR, KÖRZÖ, KÖRÖZ, KÖRET, KÖRÖSKÖRÜL, KÖRÜL (-belül), KÖRÖM, KAROM, KAR, (kórus), KARIKA, KARD, KEREK, KERÉK (Érdekesség: törökül a kerék tekerlek.), KERGET KER- GET! KERÍTÉS, KERTEL, KERT, KERET, KEREVET, KERING, KERGE (-birka), KERÜLÖ, el-KERÜL, ki-KERÜL, be-KERÍT, ELKERÍTI és így tovább. Szintén nagyon hosszan sorolhatnánk a szavakat, de olykor több magyarázatra volna szükség, a példa kedvéért eggyel szolgálunk.
Sem a KERET, sem a KEREVET szavunk nem jelent szabályos kört, sőt, inkább négyzetes alakot jelölnek. Ebben az esetben az a lényeg, hogy valamilyen módon KÖRBE VESZNEK valamit. Mint ahogy abban a kifejezésben sem szabályos KÖR-ről van szó, amelyik a következő mondatban szerepel: "Itt ül a körünkben. " Vagy: "Körünkben tartózkodik. " Stb. Azt jelenti, hogy velünk van és mi lazán körbevesszük, ülünk körülötte. És így tovább! És megint maga a nyelv segít pontosan helyére tenni a dolgot. Mert amikor nem tudjuk egészen pontosan valaminek az adatait - súlyát, méretét, véleményét stb. akkor használjuk ezt a szót, hogy KÖRÜLBELÜL, azaz megközelítőleg. S ha tovább elemezzük, ez azt jelenti,



hogy azon a meghatározott körön belül van minden érték, adat, amit mondtunk, mint ami a valóság!
Külön meg kell jegyeznünk azt is, hogy a felsorolásban szerepel néhány olyan szó is, amely a nyelvészeink szerint nem magyar származású. Tudunk erről, de nem vesszük figyelembe, mert az a módszer, ahogyan a nyelvünket vizsgáljuk, korszerűbb, s minden bizonnyal megfelelőbb annál, amit eddig alkalmaztak. A nyelv a valóság közös ősi terméke. Mi ilyen irányból közelítettük meg nyelvünket és ekkor találtuk meg rendkívüli belső rendjét. Erről szól ez a munka. Noha valóban arra számítunk, hogy óvónők, tanítónők, tanítók, tanárok és akár egyetemi tanárok is tudják majd használni, már látjuk, hogy ez nem tankönyv lesz. Nem hasznosítható azonnal, hanem csupán gondolkodás nyomán. Úgy döntöttünk, hogy mégsem fogjuk eke elé a pegazust! (Ilyen idegen származásúnak tartott szó pl. a karaj, karéj. Ezeket a szavakat a Krajnákból, mint félkörú országszegélyből vezetik le. A nagy finnugristáknak eszükbe se jutott például a finn Karélia! Inkább a mássalhangzó torlódással kezdődő szláv származást választották, mert nemcsak rendszerük és módszerük, de gerincük sincs. A szolgaság még az ellenségnél is ártalmasabb! De az igazság és a becsület kedvéért le kell írnunk, hogy a finn nyelvészek zöme nem ért egyet a magyar finnugristákkal és csőlátásos módszereikkel. Hát mi se keverjük össze őket a mi hivatalosainkkal!)
Mostanra talán kialakul módszerünk lényege és a továbbiakban egyre könnyebb lesz célunk és szándékunk fölismerése. Minden bizonnyal jelentős könnyítést nyújt könyvünk a magyar nyelvtan tanításához minden szinten. A hátul mellékelt versjátékok ugyancsak érdekesebbé teszik a dolgot.
De nem fogytunk ki a felsorolásból, a fontosabbakra tehát sort kerítünk. KORONG és hol korongoznak a magyar nemzet területén? Korondon, Herenden készül korongon a KERÁMIA, KORSÓ, de a KANCSÓ is! A KUNKOR szavunkkal kapcsolatban már elmondtuk, hogy kétszeresen benne van a kör jelentése, mégpedig a K+N és a K+R mássalhangzó képlet miatt! Lám a KAN-csó is kör alakú, benne van a KANY-ar, a vízszintes konyultság, görbülés. Mint ahogy a szabályos gömböt, golyót (GOLÓ, G+L, az eL az eR zöngés párja!) érdekes módon éppen a két kemény mássalhangzónk képviseli a TEKE szavunkban. Ennek is megvan az ősi oka és magyarázata, másutt megpróbálkozunk azzal is. Ám ezek a példák jól mutatják a minden irányban ható logikát, érzékeljük a szálakat. Viszont adósak maradtunk a G+R képlet példáival. Előbb megjegyezzük, mert aztán elfeledkezünk róla, hogy például a TEKETÓRIA szavunk a TESZ szerint is bizonytalan eredetű, a magas hangok közelre mutatnak! A TAKTIKA - benne a kétszer T+K! - latin eredetű. Értelmileg és a hangzók szerint is távolabbra mutató jelentésű. Csak az érdekesség kedvéért, hogy milyen nagy a bizonytalanság, néhány ide vonatkozó szót lássunk: TAG, ismeretlen eredetű. TAGAD, igazán érdekes szó, alapos elemzést igényelne (igenelne!), TÁG, valószínű hangutánzó (?), mindezeket a TESZ-ből vesszük! Sőt, a tág még hangfestő is (?! )



Úgy látszik, ha semmit se tudnak mondani egy-egy szóról, akkor lesz hangutánzó, hangfestő. A tág szavunk, amely valóban elvont fogalom (tág fogalom!), miként lenne hangutánzó, hangfestő? De menjünk tovább, a tudományos megfogalmazás szerint a tagló származékszó, miután a tag ismeretlen eredetű!? A takács szláv, a takar ismeretlen, a tákol ismeretlen, a taktika latin, a taktus latin és így tovább! Noha a szószármaztatás sok-sok ezer évre érvényes, fogadjuk el, hogy átmenetileg latin eredetű ez vagy az a szó. Illetve ma már nem kell elfogadnunk, hiszen a latin viszonylag fiatal nyelvnek tekinthető! A TEG-nap nem más, írtuk már csaknem harminc éve, alighanem TEKE-nap, elforduló nap, elpörgő nap, gömb-nap stb, jelentéseket foglalja egybe. Így már a TEKETÓRIA is magyarázható! (De nem németezhető, angolozható, oroszozható stb) S magyarán a következő magyarázat adódik. Ha a TEKE szabályos gömb, golyó - olyasféle, mint a szemünk, amivel erre-arra TEK-int-GET-ünk -, akkor ez a TEKE meg-TOR-pan-gat és ezáltal ideoda mozog, bizonytalan. Így jön létre a TEK-in-tet kapkodásából, láthatóan is, a valóságos és elvont teketóriázás.
GARAT, GERINC, GIRNYÓ, GEREZD, GERENDA - megint szláv eredetű az utóbbi két szavunk, de nem foglalkozunk ezzel. Csaknem négy évtizedes kutakodás után, minden arra mutat, hogy nyelvünkhöz egészen másként kell közeledni, hogy lényegét megértsük. S erről nap mint nap meg is győz bennünket a magyar nyelv.
Ezek után álljon itt álláspontunk:
Az a véleményünk, hogyha valamelyik szláv nyelv ilyen lenyűgöző szóképző rendszert föl tud mutatni, mint a magyar; akkor esetleg vitatkozhatunk a dologról. Így azonban nyelvünk ősi fölénye vitathatatlan. Ez nem magyarkodás vagy nacionalizmus, ez a valóság. Bárki által ellenőrizhető, bármely nyelvel összevethető.
Következzenek végre az ígért G+R-rel s G+L-lel kezdődő szavak: GERENCSÉR, GELENCSÉR, GÖLÖNCSÉR, GERENDELY, GÖRBE, GIRBE- GURBA, GÖRCS (göcsört), GÖRNYED, GÖRDÜL, GÖRGŐ, GÖRÖNGY, GURIGA, GURUL, GUR+GAT, GUR-i-gáz, GUR-ít stb. (S ne feledjük a gerendakoszorút se!)
Itt is mutatunk példát arra nézve, hogy e szóelemek másutt, a szavak végén is, netán közepén szintén hordozzák ezt a jelentéstartalmat.
HEN-GER, TEN-GER, TEN-GELY, HÖD-BÖ-LÖG, HÖM-PÖ-LÖG és így tovább. A henger szóban az igazi átfordulást a szóvégi GER képviseli, a tenger hullámai bizony gördülnek és meglehetősen görbék, girbe- gurbák. A tengely lényege: rajta és így is mondhatjuk körötte forog a kerék. Nos, kíváncsiak lennénk, melyik szláv nyelvben található hasonló nagyságú és logikájú rendszer? Amelynek, ha emlékeznek még, nemcsak az a lényege, hogy logikus, hanem logikája a



legvalósabb valóság kényszere folytán jött létre és létezik ma is. De nemcsak szláv, bármely más nyelv is versenyezhet, állunk elébe!
Most már igazán csak néhány példa a fordított sorrendű képletekre: RAK, ROKKA, ROKOLYA vagy RAGÁLY, RUGÓ, RAGAD, RÉGI (mint öreg, koros, rege, a ragály pedig másként kór, kórság, a kórházban, s aki koros, a görnyedt, hajlott stb.), így húzódnak a logika feszes szálai egyik szótól a másikig. Mindez lazán és rugalmasan hatja át az egész magyar nyelvet, REND-SZER SZER-int, de SZER-vesen. Ilyen a nyelvünk SZER-VEZ-ete. (Megint ide kínálkozik-kívánkozik egy-két rendhagyó, bár mi úgy véljük, ide tartozó szó. Például a RÖKÖNYÖDIK, mit is jelent ez? Visszafogja magát, megáll, zavartan elhallgat stb., és nemcsak a REKKENŐ hőségben lehetséges ez, amikor a szárazságtól bereked a szánk és bennünk reked a mondanivaló. Így aztán gyanítjuk, hogy a REK-esz is ide tartozik. Legalábbis mi nem kívánjuk ki-REK-eszteni.)
Alább kis példát mutatunk három K+R képletű szókezdésre, illetve szóképzésre, ragozásra. Sem a példák száma, sem a lehetőségeké nem teljes, de arra jónak véljük, hogy az olvasó maga is alkosson új szavakat a többi képlet alapján is. Ugyanis ezekből a példákból is világossá válik, hogy a szótövek képletek! - jórészt megadják a szavak jelentéstartalmát, illetőleg alapvetően befolyásolják. S mindez a magyar nyelv rendszerének lényegéhez tartozik, mégpedig csodálnivaló következetességet képviselve!
Kis játék a szóképzésre
KAR- -aj, -éj, -fa, -ima, -ám, -ol, -szék (-tács), -valy (-ó), -ika, -d, -om, -ének, -tat, mol, -mos, -csú stb. KER- -ek, -ék, -ek-ded, -ít, -ek-ít, -ítés, -get, -eng, -es, -es-kedő, -evet, -et, -engő, ingő, -ing, -tel stb. KÖR- -öz, -ző, -önd, -özön, -öm, -zet, -nyék, -nyezet, -ül, -őskörül, -ülbelül, -mös, mönfont, -te, -ités, -ív, -be stb. KOR- -da, -zó, -ong, -dé, -ona, -os (öreg, hajlott, görbe), -só stb.
Egyetlen képletből K+R, négy magánhangzóval 64 azaz hatvannégy szó alkotható könnyedén!
Aligha teljes a példatár, de arra jó, hogy megmutassa a magyar nyelv példátlan lehetőségét a szóképzésre. Ami pedig a szavak származását illeti, akár azt is megfontolhatjuk, nem kopott-e le például az -AJ képző elől a HÉ Lehetett volna ugyanis HAJ is?! Mint a burgonya haja, másként héja. Amiből a faHÉJ szavunk alakult. Annál is inkább, mert ez az -ÉJ képzőre is ugyanúgy vonatkozhatna? Így volna KAR+HAJ, KAR+HÉJ, mivel két önálló szó kapcsolódik össze, nem is illeszkedik! A héj is haj-lékony, ha nem is annyira, mint a haj. Szinte minden képzőről ki lehetne deríteni eredeti voltát. De az ének vagy a nyék, fa, ív stb. magáért beszél. (Titokzatos szó ez a nyék. Benne van az ár-nyék, kör-nyék,



szavainkban s be nem határolható tér tartozik hozzá. Ott van Nyékládháza nevében. Törzsnév is volt. S ide tolakodik a nyak szavunk. De nyak-nyek-nyik és nyögünk nyűgösen, aztán el-nyug-szunk stb. amikor a nap is lenyugszik és al-kony-ba konyul az est. (Talán itt figyelmeztetjük az olvasót, hogy például a kör-NYÉK szavunk nyék-je és a képződhető per-nyék elválasztási szabályánál is azonos logika szerint alakul a látszólagos ellentmondás. Nyelvünk nem szereti együtt a sok mássalhangzót, nem szereti a mássalhangzó torlódásokat sem, ezért elválasztáskor, ha két mássalhangzó van a szóban, az egyik marad általában, a másik megy át a következő sorba. Mindez attól független, hogy a jelentésben együvé tartoztak-e. Éppen itt van a tartoztak szavunk. Az alapszó a tart, elválasztáskor viszont: tar-toztak.
Miért van ez? Mert a nyelvünkben alsóbb és magasabb rendű törvények logikus rendje is dönt. Íme, a nyelvünkben szó elválasztása: nyel-vünk-ben, holott az alapszó a nyelv. Ha jól megfigyeljük, akkor szembetűnik azért, hogy bizonyos nyelvi elemek szeretnek együtt maradni, de a tagolási törvény alapvetőbb rendet érint. Viszont az ilyen szóállapotból hoznak elénk lehetetlen nyelvi elemeket - lehe-tet-len -, s ígyen mondják, hogy az atlan, etlen érthetetlen és csonka szók a fosztóképzők. Holott világos, hogy HAJ-T-HA-TAT-LAN, LE-HE-TET-LhN, de a többi hasonló szó tagolásánál is: LÁT-HA-TAT-LAN, FOG-HATAT-LAN stb. a =TAT -TET működik igazán. Vagyis a valós TEVÉS, TET-T hiánya gátol valamit. Igaz, hogy mondjuk az ért-he-tet-len, de itt az alapszó, az ÉR (T). A ha-he az a bizonytalanságot jelentő HA és magas hangrendű társa, a HE. Vagyis az alap a TET, a TÉT. Dehát ezt maga a nyelvünk is bizonyítja. Ugyanis a TÉT-LEN szavunknak három jelentése van. Ez bizonyítja, hogy a -lan -len lanyhítja a jelentést, vagyis önmagában is lehet fosztóképző. Lássuk, a TÉT-LEN egyik jelentése, hogy nem csinál, nem tesz semmit. TET-TE-LEN! A másik, hogy a dolognak nincs TÉT-je! A harmadik, hogy a szóban nincsen Té "hangzó"! Tehát a belső nyelvi logika a perdöntő minden hasonló esetben.
Mégis, a nyelvünk mindenből, még az értelmetlenből - ér-te-lem-te-lenből! - is használhatót alkot, amit elfogadunk. Mert két-ség-te-len, hogy a gond-talan nem azt jelenti, mint a gondatlan. Csupán az a gond, vajon a szótő eredetileg gon lett volna? Maga a gond szavunk ismeretlen eredetű. Tehát lehetséges a gon, mint szótő ős akkor például a gonosz szavunk is ebből képződött. Itt tennünk kell újra egy kis kitérőt, de az nem lesz sem un-almas, sem felesleges - fel-es-leg-es, jól látszik így tagolva a két azonos képző, amint létrehozza ezt az egy szót a kettőből - mielőtt a tanulságos
VÉT-LEN és ÉT-LEN szavunkhoz visszatérnénk. Amelyek ugyancsak azt bizonyítják, hogy ezekben az esetekben is a teljes fosztóképzőt képes helyettesíteni a LEN.
E könyvben többször emlegetjük, hogy nem vesszük figyelembe a TESZ által is képviselt szószármaztatásokat, mert azok mögöttesében nincs elfogadható eszme,



indok, egységes rendszer. Aligha tévedünk nagyot, ha azt állítjuk, elképzelés nélkül összehányt halmaz a három vaskos kötet 3483 oldala! Rossz, idejétmúlt, már az összeállításkor sem volt igaz a közölt szócikkek zöme! Azóta is félrevezet, már az első kötet (1907) megjelenése óta. Az kétségtelen, hogy óriási munka volt, de itt volna az ideje tisztességesen, meglévő, egységes nyelvi törvények figyelembevételével újra megírni. Az alábbi példa - amihez hasonló rengeteg van e munkában - szinte kínálja magát arra, hogy vélekedésünket igazoljuk és az olvasó is meggyőződjön arról, hogy becsületesen járunk el, amikor nem fogadjuk el a legtöbbször zavaros, nyakatekert, s már a másik szócikkben is ellentmondást jelentő szószármaztatásokat. Ezúttal is gyanakodtunk, hogy a gond szavunkkal valami nincs rendben, s igazunk volt. A TESZ szerint ismeretlen eredetű. Így hát arra gondoltunk, hogy az alapszó talán a gon volt és ebből képződött a gon-dol s tán a gon-osz stb. Találomra néztük meg a TESZ szócikkét (A-GY első kötet 1074. oldal), amely szerint a GOND ismeretlen eredetű, első szövegbeli előfordulása a gongyarol alak, 1372 után. Ilyen esetekben azonnal nyúl a kéz és nézi a lehető feltételezett gon-osz szavunkat. Nos, amint az lenni szokott (sajnos ezt kell mondani), noha magyarul 1211-ben előfordul okmányban a szó, Gunutzd alakban, szláv eredetű, általában gnus alakban. Jelentései: utálatos, undor, undokság, mocsok stb. Nosza, lássuk akkor a TESZ 3. kötet, Ő-Z. S 1031. oldalán mit is írnak az undok, undorodik szavunkról? Nos a szócikkekben egyetlen szó sincs a szláv eredetről! Az un-ból származtatják! (Olyasmi ez, mint amit e könyvben a puszta szavunkkal kapcsolatban részletesen elmondunk.)
Mivel több mint harminc éve van szerencsénk tanulmányozni az egyébként ténylegesen nagy munka köteteit, igen sokszor találkoztunk hasonló esettel. Mármint azzal, hogy a magyar szóról kiderítik, hogy az -a legtöbbször - szláv származású és (elsorolják a jelentéseket, amelyek elsősorban mások.!! Majd amikor e jelentéseket külön-külön megnézzük, lásd gnus- undor-stb., az említett undor szavunknál szó sincs semmiféle szláv eredetről! Mint ahogy a puszta űreset jelent, semmi mást! De így van ez más nyelvekkel is általában. Ha valami rokonértelmű szót találnak, akkor az a perdöntő! Holott a magyarban (lásd a banda, bandita, bandérium., -ban -ben, bendő, bensőséges, bent, benn és így tovább) gazdag rendszer, szervezeti, működési lehetőség mutatkozik! De természetesen nem lehet magyar szó, ha nem szláv eredetű, akkor germán, latin stb. Márpedig számos és számtalan példa van arra nézve, hogy amíg angolban, latinban, oroszban és így tovább, csupán egy-egy szót találunk, egy jelentéssel, addig a hasonló vagy azonos szavakból a mi nyelvünk ténylegesen szavak bokrát, rendszerét használja. A dolog éppen fordítva látszik igaznak, minden józan parasztész szerint! Éppen hogy a magyarból kerülhettek szét ezek a szavak külön és egyenkint. Nemcsak a kocsi szó változatai, hanem a car (kör, kerek, kerék) alapjelentése például az angol nyelvbe! (Talán érdemes lesz a végén egy kis elgondolkodtató szótárt is közreadni, hogy az olvasó maga döntsön) De térjünk vissza röviden a TÉT-LEN, ÉT- LEN, VÉT-LEN stb. szavakhoz, amelyekben a LEN önmagában is fosztóképző. Ám itt újabb érdekességről beszámolunk, mégpedig úgy, hogy elemezzük e három szó jelentését. Így bukkanunk rá a szomjas szavunkra, amiről külön is érdemes elmélkedni.



Miként is néz ki ez a szavunk? I-SZOM - SZOM-JA-ZOM, azaz csaknem SZOMI-SZOM. SZOM-I-AZOM, azaz SZOM- JA-ZOM, az "i" változott "j"-vé. A nyelv ősi idejéből valók az ilyen és hasonló nyelvi alakzatok. Mutatják a nyelv formálódását, változását is.
Végül valóban ejtsünk néhány összefoglaló szót az ÉT-LEN, VÉT-LEN, TÉT-LEN stb. képzett szavakról. Az első szó jelentése: éhes, a másodiké, hogy nem vétkes nem bűnös, de lehet ÁR-TAT-LAN is. (BÜN-TE-LEN, éppen ezért BÜN-TETLEM a tétlen-ről már szóltunk. Érdekes, hogy a szomjasra nem mondjuk: IT-LAN, de már az I-HA-TAT-LAN kifejezést használjuk. Ám ez nem a szomjúságra vonatkozik, hanem az ihatóságra.
Igazában minden egyes szavunkat hasonlóan vagy még alaposabban körül kellene járni ahhoz, hogy megközelítő képünk teremtődjön nyelvünkről. Erre nem elég több élet sem, ezért csak ritkán, valamilyen külön-leg-es ér-dek-lő-d-és kedvéért vállalkozunk egy-egy hasonló belső kis jegyzetre. Talán még annyit, hogy a nyelvhasználatban a -HA -HE és a -HAT -HET külön is előfordul-hat, ám olykor egész hat-ár-oz-ott-an (ez a szó így választható el: ha-tá-ro-zot-tan) nem választható meg, hogy a föltételes HA érvényesül-e vagy a ható HAT. A hatvan szavunkban alighanem a HATÁS ÉR-vényesül. De például maga a HAT is másként hat a HATÓSÁG illetve a MEGHAT-Ó szavakban. De például a HAT-VÁNY szavunk is arra utal, hogy növekvő mennyiséget (erőt, jelenlétet stb.) jelez ez a szó. Az alábbi kis gondolatfűzés is ezeket bizonyítja. Valamint azt, hogy a TÉ-vesztés, a TETT, TÉT vesztését is jelenti. Sőt, ebből lesz a feltételes mód HA-ja és az illeszkedés miatt a szavakban, a HE- je is. Az is bizonyosra vehető, hogy a 6, 7, (hat, hét) szám, számnév ősi rokonságban van. Aki tehát HET-venkedik, az a HATalmát fitogtatja, HAT-ni akar, tehát HAT-almaskodik is előbb-utóbb s ez a HATalom első, alapvető HAT-ása is!
N+K (K+N)
Már most jegyezzük meg, hogy a K+N képlet, vagyis az előző ellentéte, mintha nem úgy működne, mint a legtöbb képlet ellentéte?! Ám lássuk a legfontosabb szavakat. NEKI, NEKÜNK, NEKTEK, NEKIK, ENNEK-ANNAK-AMANNAK az utóbbiak természetesen hasonulások, ez-NEK, az- NAK. Hiszen alapvető szereplése már birtokos ragként történik. Azonban érdekes szóalak a NEKI- megy, NEKI-lát, NEKI-áll, NEKI-fog, NEKI-ront és így tovább. De így is, mintha a szó elején válna birtokos raggá, ha azt mondjuk, hogy Nekimegy a falnak. Vagyis újra meg kell ismételni, mert másként a falra vonatkozna a cselekvés. Mert így hangzana: Nekimegy a fal. Még világosabb, ha ezt mondjuk: Nekimegy a kocsi. Ez ugyanis más, mintha még hozzátesszük: NEKimegy a kocsi-NAK. Így teljesen világos, hogy ki kinek ment neki! j És ez neki, de nekünk se mindegy.



Neki, nekije, nékije, őneki stb. vonatkozásai is érdekesek. Ha önálló szóként használjuk, akkor nem kell mondani, hogy nekinek, elég a NEKI. Ezt vagy azt hoztam neki.
Az ellenkező irányú szavakból szemelgessünk, valóban találomra: KAN, KÁN, KEN, KÉN, KIN, KUN, KÜNN stb. Benne van a KAN-DUR, KAN-TÁR, KENDŐ, KEN-D, KIN-T, KUNY-HÓ stb. szavakban, de ha eNY, akkor KANYAR, KENYÉR, KONYUL, KÖNYÖK, így már bejön a görbülés, a konyulás stb. Végül is a KÖNNY szavunk is guruló csöppekre utal elsősorban. A könnyülés, könnyebbülés már ezzel függ össze! Éppen ez a nagyszerű a nyelvünkben, hogy a logika kapcsolatai látványosak a legtöbbször és jól mutatják az ősi tapasztalatok okszerű késztetését még a megnevezéseknél is.
Említsük meg az érdekes kettőzéseket: KÉK, KÁKA, KUKA, KAKA, a kök mongolul kék, de lásd a magyar kökény, kikerics stb. szavakat. Itt az alkalom arra is, hogy kis jegyzetként említsük meg ismét a KÖNNY és a KÖNNYŰ szavaink közötti logikus valós, ősi összefüggést.
Gyanítottuk már legalább negyedszázada, hogy a csecsemő sírása OÁZÁS - nem igazi sírás és amikor ezt orvosi könyvben olvastuk később, már nem is lepődtünk meg. Ugyanis a magyar nyelvtől, mint mondtuk, mintegy huszonöt éve tudjuk, hogy a könny, könnyű stb. szavaink származásilag összefüggnek. S valóban nem lepődtünk meg, amikor orvosi tanulmányból megtudtuk, hogy a sokkos idegállapot egyik alapvető levezetése, oldása a sírás, sőt, maga a könnyezés. A könnyekkel ugyanis méreg mosódik ki a szervezetből. Szélsőséges esetben - olvastuk a nevezete orvosi tanulmányban - akár annyi méreg is fölhalmozódhatna, hogy annak halálos következménye lehetne.
Amikor ilyesmi történik velünk, hogy tudomány és gyakorlat igazolja, amit mi a nyelvünktől tudtunk meg, kissé megnyugodva dőlünk hátra, legalábbis egy pillanatra. S az a szerencse, hogy ez most már gyakori dolog és minden másnál jobban megerősíti hitünket abban, hogy ez a költők és muzikális matematikusok által mérnökölt nyelv, valóban rendkívüli!
N+L - L+N
NÁLA, NÉLKÜLE, NÁLA NÉLKÜL
Rögtön szembetűnik, megint egyfajta kettőzést látunk. Mert ennek a képletnek főszereplője az N+L, azaz a -NÁL -NÉL, ami így helyhatározó rag. De mintha fosztana így: NÉLKÜLE, azaz csatlakozott hozzá a K+L képlet jelentése. (Később említjük, de előzetesen annyit, hogy a KÁL szerepel nevekben is - Kál (-Kápolna), Köveskál, Dióskál -, alapja a KÁLÓ, jelentése maradékféle. De bizonyos szavakhoz sajátos képzőként kapcsolódik: dús-kál, buj-kál stb) A -NÁL -NÉL, természetesen ragozható, NÁL-am, NÁL-ad, NÁL-unk, NÁL-atok stb. Itt is



idézzük föl, hogy az eM=ÉN, pontosabban az enyém szóból az eM, a tiéd szóból a Dé, a régies rnink, mi-é-nk szavakból az NK, s végül a TOK sem lehet más, mint a régies TIK alak. (Mink, tik, ők.)
Miként említettük, mintha fosztana a NÁLA NÉLKÜL, illetve még inkább a NÉLKÜLE alak s ha foszthat, akkor fokozhat is, íme: NÁLÁNÁL jobb, nagyobb, okosabb nem lehet senki és így tovább. Ebben az esetben kettőzés történik: N+L+N+L,. Ugyancsak érdekes szóalak a TI-NÁL-a-TOK,
MI-NÁL-u-NK, de érzékeljük, hogy a MI-t pótolja az NK, a TI-t pedig a TOK. Ez így is van rendjén. Valóban a NÁLATOK ugyanazt jelenti mint a tinálatok, a NÁLUNK pedig ugyanazt, mint a minálunk. Éppen az előbb említett okok miatt.
De van itt még valami. Ha gyanús bármi, kutakodjunk bátran, a nyelv előbb-utóbb megfelel a kérdéseinkre. Sokkal nagyobb az emlékezete és a tudása, mint a miénk, és őrzi önmaga ősi alakulásának, fölépülésének, szerveződésének emlékeit is. Mégpedig ezek az emlékek egyúttal szerves részei, lényegi szervei a magyar nyelvnek. (Ezért szúrjuk itt közbe, hogy L+N alaknak is minden bizonnyal van szerepe. Később ta-LÁN erről is többet tudunk.) Kezdődik ezzel szó is: LANKA, LANKAD, LANKADAT, sőt, most figyeljünk csak, ha a szó végén megismételjük.
LAN-KAD-AT-LAN vagy LEN-DÜL, -ET-LEN
LÁM ellenkezőjére vált a jelentéstartalom. Úgy tetszik eltörtük az amúgyis muris, és aligha egybetartozó -atlan, -ellen fosztóképzőt. S ha így van, akkor a -talan -telen esetében is eltörhetjük nyugodtan. Majd meg is látjuk, hogy eltörve is érvényesül. De újra mondjuk meg, hátha elfeledtük mostanra, hogy az alapszó a TALÁN. De bizonyítson újra maga a nyelv. Hiszen, aki bizonyos, biztos a dolgában az nem talányos-kodik, nem mondja, hogy TALÁN, tehát az TALÁN-TALAN! Aki pedig bizonytalan, az nem talán- talan. A nyelv, akár a számtan, rendszerint ilyen egyszerűen, de látványosan mutatja meg a működésének okát, módját. Az az érdekes, hogy annak idején - mintegy huszonöt éve-egy vers fordításakor jöttem rá erre. Juvan Sesztalov versét fordítottam eredeti manysi- vogul nyelvből és a LUN szó kényszerű elemzése segített. (A vers fordításának körülményeit leírtam a Játék és törvény című könyvemben részletesen.) Ám azért annyit elárulunk itt is, hogy szembetaláltuk magunkat a LUN manysi. szóval, amelynek jelentése - Kálmán Béla szótára szerint -a folyó alsó folyása. Nos versfordítás esetében egyetlen szótagot három-négy szóval kellett volna kifejezni, ez igencsak félre vitte volna a fordítást. Elég hosszú tűnődés után, amikor semmi más nem segített, a mássalhangzó képletet hívtam segítségül, mégpedig a vogul szóét: LEN, tehát a képlet ez L+N. Így hamarosan megtaláltam a -LEN -LAN idevágó lehetőségeit. Hiszen miként is nevezzük a folyó alsó folyását? Mi is történik ott a folyóval? Amikor kiér a folyó a hegyekből, akkor ér az alsó folyásának helyére, ott kezdődik a LANKA ott LANKAD, másként szólva, LANYHUL a folyás sodrás.



(S ebből a szóból képezi a magyar a lenn, lent, alant stb. kifejezéseket. Csupán az a kérdés, hogy a síkságon élő manysi-vogulok, hol éltek nagy hegyekben, ahol meg kellett különböztetni a folyók alsó folyását, a nyilvánvalóan felsőktől?! A nyelv tehát árulkodik, mégpedig arról, hogy ez a szó távolabbról, messzebbről való s aligha csak az Ural hegységre vonatkozik ez a megkülönböztetés, a legnagyobb folyók - Ob- Irtis - az Altáj- hegységből, a Tien-San közelében - Dzsungária erednek. Vélhetően ez a szó távolabbra utal és magyar nyelvbeli használata azt bizonyítja, hogy a manysi-vogul nyelvbe a magyar nyelvből szakadtak le részek, s föltételezhető, hogy a kis "finnugor" nyelvekkel is ez volt a helyzet Úgy föltüntetni e kis népeket, hogy ők voltak az elődeink, olcsó, de főleg hamis megállapítás!) Mindezzel nem azt akartuk mondani, hogy szégyellnivaló a nyelvrokonság bármely kis néppel, hanem azt, hogy ott nem állhat meg a magyar őskutatás. Ez csupán egyik kis elágazása nyelvünk nagy törzsének. Nem is szabad figyelmen kívül hagyni, hiszen éppen az, amit elmondtunk, bizonyítja a további hasonló kutakodások szükségességét.
Tehát a hegy- és vízrajzi tapasztalat, logika megerősíti, hogy az ár lankad, lanyhul, lassul a lankán, vagyis gyöngül a folyása alant, lent, lenn, a lendülete lanyhul. (Kissé furcsának vehető, ha ilyesfajta ellentétet em-lítek, emleg-et-ek, mint a NŐ, NŐL, valamint LAN-kad, LANY-hul. A növekedés általában a fölfelé való gyarapodást jelenti, ami nő, nől, az fölfelé törekszik és ha megfordítjuk: LENN, LENT, ALANT stb. jelentések mutatkoznak. Maga a LANKADÁS, LANYHULÁS is bizonyos fokig EL-LEN-KEZ-Ő- JE a növekedésnek)
K+L - L+K
Talán az ábécé rendje szerint előbb kellett volna ezt a képletet és társát tárgyalni, de sokféle ok arra mutat, hogy itt jobban érthető lesz mindaz, amit elmondunk róluk. Miféle szavakban található meg ez a képlet? A KELL, KELLŐ, KELET, KEL, mint kikel, fölkel, elkel stb. Említettük KÁLÓ, KALLÓDIK, KALÉZOL -s tán még a kalauz szavunk is ide mutatja magát? -, KELŐ, fel-KELŐ, elő-KELŐ, elKEL, KEL-etkezik, mint a KELÉS stb.
A káló, maradék jelentését a hentesek gyakorlatában megtaláljuk ma is. Viszont külön kell szólnunk a KELET szavunkról, amellyel az égtájat és a keltezést jelöljük.
Aligha véletlenül adta könyve címének Götz László azt, hogy Keleten kél a nap. A több kötetes alapmunka szerzőjével még a hetvenes évek végén többször találkoztunk és beszélgettünk. Magam a szótekés-képletes rendszerek bemutatásait a Kortárs című folyóiratban 1971-ben megkezdtem. Ám a több folytatásban megjelent tanulmányokat már 1969- ben adtam oda a lapnak. (Sokkal később, több mint húsz év múlva tudtam meg Szepesi Attilától, aki a szerkesztőség belső munkatársa volt, hogy a főszerkesztő, Kovács Sándor Iván elküldte az öt nagy tanulmányt Bárczi Gézának, aki nem tett ellenvetést a közléssel kapcsolatban. Jó



volna tudni, hogy mi volt a véleménye? Abban az időben, már nyugdíjasként, a kedvemért bejött az egyetemre, és ott legalább egy órán át vizsgáztatott. Nyilvánvaló, hogy arról akart meggyőződni, tudok-e valamit a nyelvészet megállapításairól? Kérdezte például a kendermagos vagy iromba tyúk jelentését stb. Arra egészen biztosan emlékszem, hogy szóba hoztam az eR hangzó sajátos ejtési voltát, ami kihathat a jelentésre. Vagy nemcsak hangutánzó, hangfestő stb. szavak lehetségesek, hanem látványutánzó, képutánzó, sőt, ejtésutánzó jelentések is. Végül is az idős nyelvész, mintha megenyhült volna, de így is mondhatom eltűnődött volna a mintegy háromórás beszélgetés után.)
A KELET szavunkkal az égtájat és a keltezést jelöljük. Vagyis kelt ekkor és ekkor, amikor a nap kelt. A kelet, az az irány, ahol a nap kel, tehát a nappal keletkezik. (Az égtájak szép és valóban nagyszabású logikai összefüggéseiről másutt is szólunk.) A kenyér meg-KEL, a növény ki-KEL a földből, a KELÉS a bőrön keletkezik, s minden KELEVÉNY. A KELL, KELLŐ, KELLEMES, KELLEM, és a többi szavunkban talán azt a jelentést erősíti ez a képlet, hogy ami kellemes, az kell. Mert az a jó.
Vannak azonban más magánhangzók is: KALLÓDÓ, KALLANTYÚ, KALAND és így tovább, a KOL benne van az AKOL szavunkban, az ÖKÖL-ben a KÖL, és a küld, külfelé stb. szavakban a KÜL található meg. Így talán már jobban érzékelhető, hogy a NÉL-KÜL-e miért is játszhat egyfajta fosztó szerepet. A-NÉLKÜL nem tételezhetnénk föl ezt a szerepet. Nagyon érdekes az, amit Vámbéri Ármin nyomán állapíthatunk meg, szintén nem oktalanul. Az ő szótárában találtuk a csuvas - ótörök? - eredetű chül szót, amelynek jelentése nem más, mint a jurtától el! Egyfajta KÜL-dést értelmezünk belőle. Tehát ez a szó mindenképpen kapcsolatban van a KÜL, KÜLD, el-KÜLD, KÜLDÖNC stb. szavakkal is. Ezt az elképzelésünket magyarázza is a következő érdekes szó: MENEKÜL. Ki menekül? Akinek mennie kell valami miatt! Nos ebben a szavunkban egybeforrt, ha úgy tetszik a csuvas, török chül-kül és a finnugor mene. Hiszen valamennyi kis rokonnyelven a menni szavunk jelentését hordozzák ezek az alakok. Talán a küldés, külső, külföld, különc, különb stb. szavak jelentését is meg-magyarázzák ezek az összefüggések. (A nyelvészek szerint, például a küld szavunk ismeretlen eredetű.) S van néhány érdekesség, amit itt is szintén újra meg kell említenünk.
Például a dús-KÁL, buj-KÁL, fut-KÁL, aztán az isz-KOL, bur-KOL stb. szavakban többnyire, mintha egész szóként csatlakozna a K+L képletes szórész. Hiszen nincsen sem dúsk, sem bujk, sem furk, sem iszk stb. tövű szavunk. Tehát valóban a KÁL, KOL, de talán még a nyar-gal szavunkban is a Ká zöngésül? És a nyar-KAL lágyult nyar-GALlá. Persze, kérdés, hogy mi történt a nyereg és a nyergel szavunkkal? Ha összefüggnek a NYER szóval akkor mindez azonos rendbe tartozónak mutatkozik. Ide tartozik például a jár-KÁL szavunk éppen úgy, mint a csúsz-KÁL, mász-KÁL és így tovább. Ám röviden, éppen csak az eddigi gyakorlat kedvéért említsük meg az L+K képletet is. Ugyanis ilyen jelentésekkel találkozunk: LAK, LÉK, LIK, LUK stb. Mintha a fölfelé tartó KEL-nek ezek nagyobbrészt az



ellenkezői volnának?! Hiszen ide tanozik a LYUK, LYUKAS, LYUGGATLUGGAT-LIGGAT-LIKAS stb. szavunk egytől egyig. S akkor például a LUGAS is, ami nem más, mint LUGGATOTT-LIGGATOTT LIGET.
Mindenesetre remekül alakul előttünk az a belső logikai rend, ami a magyar nyelv jellemzője. Egyúttal az is mindenütt megmutatkozik, hogy a valósággal szoros a logika kapcsolata, az alapozza meg igazán a rendszerét. Olyan isteni a nyelvük, mintha költők, muzsikosok, matematikusok és mérnökök jókedvükben együtt tervezték volna meg a gyermekekkel.
Hátra van még néhány mássalhangzó képlet, köztük olyan, amelyik nem ennyire gazdag használhatóságú, de fontossága nem tagadható. És az is elképzelhető, hogy ennyi évnyi kutakodás után is kimarad egy-egy képlet, az csak véletlen, a sokfelé figyelés hibalehetősége miatt nem írtunk róla, ám olyan aligha akad, amelyről ittott, már korábban is ne tudtunk volna legalább annyit, hogy létezik. S ezek a hangzó-kötések nem véglegesek, változhatnak, megszakadhatnak és újjáalakulhatnak. A lényegük az, hogyha léteznek, más és más szavakban is képviselik az alapjelentés-tartalmat.
A továbbiakban szólnunk kell még a -GAT -GET, GÁT! a -SZER -SZOR -SZÖR, EZER! Valamint a T+K, és a PBV-R változatairól, illetve néhány más, érdekes képletről. Most előbb a T+L következik.
Rögtön adódik a TOL-vaj szavunk! Akkor is ide TOL-akodik, ha nem akarnánk. Előbb- utóbb megjelenik e TÜL-ekedésben és TOL-ongásban és elmondja jelentését: az a TOL-vaj, aki mások-TÓL el- TUL-ajdonít ezt, azt. S ha a szó mögötti TOL-dalék, akkor általában valami vagy valaki-TÓL-TŐL az érvényes jelentés. Ha pedig a szó elején for-dul ELŐ, akkor az mozgási, cselekedeti eszköz megnevezése, mint például a TOL-ja a TAL-igát, a TAL-icskát, TOL-iga, az összes TOL-nivaló TOLÓ-ká-t. Mert a TALIGA voltaképpen kicsinyített szó, nem más mint a tolika. Azaz, kis, tolható eszköz. (Már talán mondanunk sem kell, hogy ezek mind vitatott, illetve szláv eredetű szavak, élen a talicskával, taligával) Nyilvánvaló, hogy a TESZ Ő-ZS. 3. kötet 829. és 830. oldalán erről bővebben kellett volna szólni, dekát mindezekről egy szó sem esik, csupa-csupa bizonytalankodás, mint a legtöbb származtatás esetében, és semmi átfogó elképzelés! Ha valami, akkor ez tény-leg tudománytalannak mondható, íróasztali, de Iegalábbis szegényes elképzelés! A tol szavunk éppen úgy ismeretlen eredetű, mint a tolvaj! Mindez, attól tartunk, természetesnek is mondható, hiszen nem ismerik a magyar nyelv alaptörvényeit, logikai rendszerét, számtani szervezetét. Ámde ismerhetnék a -ka, -ke, -kó, s talán a -kő (lásd Enikő) stb. magyar kicsinyítőke-d-vesítő képző nagyon gazdag nyelvi lehetőségeit. Emlékezzünk; KÓ-FIC, FICKÓ, FECS-KE, CIN-KE, CSI-KÓ, FIÓ- KA, KEE, KEND, Ő-KE-L. -ME, KÖLYÖK, KE; -D-VES, KE-CSES és így tovább! Hát ezt sem ismerik?!



Örülünk, hogy " mellékesen" ennyi gyámoltalan, árva szónak is édes szülőt találnak, a magyar nyelvet -a mostoháknak édesanyát. Mert nem győzzük elégszer elmondani: a logikus rendszer megléte vagy hiánya, döntő bizonyíték arra nézne, hogy bizonyos szavak eredendően mely nyelvhez tartoztak!
G+T - T+G
Nem is titkoljuk. hogy az első képlet valóságos alapjaként a GÁT szavunkat jelöljük meg s rögtön ide is írjuk azt a nem nehéz fölismerést, hogy fordított sorrendben: TÁG, mondhatjuk, hogy az ellenkező jelentésű szót kapjuk. (Gondoljunk arra, hogy sokféle gát lehetséges, készülhet-épülhet földből, kőből, fából stb. Több ezer évvel vagy inkább tízezerrel korábbi időkre gondolunk. Sőt, azt se feledjük, hogy a kapunak kétféle szerepe van és így, együtt jelenti önnönmagát: nyitható és zárható! Tehát tágítva nyit a gát, csukva gátol a kapu.)
Érdemes kissé eljátszanunk e szóval is. Tehát GÁT, valamilyen tárgy, dolog, valóság, mert tapintható, látható. Alkossunk, képezzünk belőle elvont fogalmat, mert a cselekvés az! Íme:
GÁT-OL
Cselekvést jelentő szó. Mégpedig folyamatosan történik a gátolás - ha úgy tetszik bizony gátlástalanul! - mit kell tennünk, hogy ezt a folyamatosságot megszüntessük, meggátoljuk? Nos máris mutatjuk, gátat kell vetnünk, azaz építenünk, tennünk a folyamat elé.
GÁT-OL-GAT
Ott van tehát a GÁT, ez az ún. gyakorító képző s ahogy a RAG szavunk esetében megtaláltuk a valóságot, amely minden fogalmunk alapja, a -GAT -GET esetében sem történt másként. S így az ember nemcsak talál-GAT, hanem ta-LÁL-LEL is valamit.
Ha az egyik irányban gátol, akkor a másik irányban talán szintén nem véletlenül tagol. Ám abban is benne van, ha jól meggondoljuk, a gát egy tömbje! Igaz, az asztag, osz-tag, vas-tag, tag-ló, tag-lal, tég-la, tég-ely stb. nem soroltatik hivatalosan így egymás mellé, de hogyha tévedünk is itt-ott s ez lehetséges, majd a T+K, illetve a K+T képletek szavai még inkább igazolják (IG-AZ! IG-EN!) ezeket a feltételezéseket. Minden rend öntörvényű, szerencsére, tehát nem az ilyen-olyan "tudományos" szóbeszéd dönt, hanem a nyelvi erő! Az pedig nem más, mint maga a valóság!
T+K - K+T
Nem teketóriázunk, azonnal a tárgyra térünk. Miféle tárgy is a TEKE? Sajátosan TÖK-életes. A szabályos gömb megnevezése. A gömb alak pedig előfordult a



gombolyag, boglya, göröngy - gyöngy görögül tekla -, gomba stb. fogalmakban. A teg-nap lehet, hogy talán tekenap? Elforgó nap? Azt se felejtsük ki, hogy csaknem harminc éve megjelent nyomtatásban mindaz, amit a szótekékről gondoltunk. Nemcsak a T+K, K+T, hanem a D+K, K+D stb. változatokat is számba vettük. Sőt, a D+G, G+D teljesen zöngésült változatokat is ide vettük, egészen pontosan e szavak, szórészek, szótekék, maguk sorolták ide magukat. A példák sokaságát tudnánk idézni. Néhányat a jellemzőkből idézünk is. (Ám előbb hívjuk föl arra a figyelmet, hogy gömb, teke alakú a TÖK! És az ugyancsak golyó alakú here népi neve is ugyanaz: tök! Nahát, ez tökéletes!) Íme még néhány szó az ígéret szerint:
TEKE, TEKENŐ, TOKA, TÖK, HALÁNTÉK, VERÍTÉK stb. valamennyire jellemző a gömbség vagy annak részlete. A vízzel kapcsolatban még uszaDÉK, folya-DÉK, taj-TÉK, de más szavakban is sajátos egységet képviselnek e hangzók kemény vagy lágy, illetve vegyes hangú képletei: ven-DÉG, aján-DÉK, ér-TÉK, de már TÉK-ozol, TÉG-la, TÉG-ely, DAG-ály, s maga a DAGAD, DAGI, DUGÓ (DAG - hegy, Dagesztán - hegyek országa), gömbösül és tömbösül, tagolódik a jelentés, ha e hangzók képlete a szótőben alkot szótagot. Persze az ilyen szavak esetében nyilvánvalóan rugalmas a nyelv: TAKAR, TEKER, mindkét szóban benne van kétszeresen a hajlás, a gömbségre, körre való térbeli utalás is. Ha ta-KAR, akkor a KAR idézi a kört, karolást - itt is említsük, törökül a kerék: tekerlek-, Ha meg TAK-ar, akkor a TEKE, s ez a helyzet a TEKER szó két lehető elválasztása esetén. A cselekvést jelentő szavaknál, mint például a TUK-mál, TÉK-ozol, TÁKol, TÜK-röz - megfordít- vagy a DUK-ál neki a DUKÁT stb. De nem elég a jószán-DÉK, a -DOG- DÖG miként értelmezhető? Tán a szelin-DEK szavunkból is, de ez nem DOG-ma, s nem is DIK-tátum, nem is DOK-tori DEK-larálás. Lám, máris elszabadul minden s különösen, ha megemlítem, hogy görögül a vízesés KATARAKTA, a zuha-TAG, ahol sok vízgöröngy gördül le tajtékozza. S hova soroljuk a szak-a-DÉK, szur-DOK, has-a-DÉK, az iva-DÉK, sarj-a-DÉK stb. szavakat? Szabad lehetőséget nyújtanak e tekék, mégis sajátos egységet is jelentenek, hiszen ide tartozik a GÖD-ör, a KÁTY-u, a KÓT-er, a DAG-ály, s tán a KÚT, de a TIK-ász szavunk föltétlen, hiszen ő nem tyúkot, tikot, hanem tojást vesz és Finnül a muna: tojás, magyarul a régi megnevezése: tikmony.
Soroljuk az ide kínálkozó szavainkat: la-DIK, lá-DIKÓ, DIKÓ, DÁKÓ, TOK, TOK-mány, a tojásra ülő tyúk a KOT-lós, említsük a TÖK egyik jelentését: HERE, benne az eR! De valóban hosszú volna a sor: por-TÉKA, ér-DEK, óva-DÉK, már bocsánat, a TAK-ony nem más, mint vál-a-DÉK, VAS-tag, renge-TEG, élve-TEG, be-TEG, GÖT-hös, GUTA, ám ha furán is, de említődjék itt a kár-TÉK-ony és a jó'I'ÉK-ony tekéje a szavak közepén. S a nyíltartó TEGEZ is végeredményben tok, mint a TÉKA, LÁDIKÓ stb.
Ugyancsak érdekes játéka lehetséges a többszörös Té-nek, nem akármilyen TÉT-je és ahogy másutt szóltunk róla a té-vesztés, a Té elvesztése, a tett tétjének elveszítése is lehet.



TAT, TÁT, TETT, TÉT, ITT, OTT, ragozott, képzett alakok: ETTE, ITTA, ITATTA, ETETTE, TETETTE, TETTETETTE stb. Ha kedvük van elemezzék ezt a mondatot: TÉT E TETT TETETTETETT TETTE
F+R - R+F
Aligha szükséges arról hosszan beszélni, hogy ebben az esetben a FORGÁS-ról lesz szó. Nem is először találkozik vele az olvasó, a FOROG, FORGATAG, FÖRGETEG, FERGETEG, FORR, FORRÓ, FORRÁS stb., és nem írtuk ki a P-F hasonulást, hiszen ez a képlet is élő és természetes P+R, R+P, így a PERDÜLÉS, PÖRGÉS, PÖRGE stb. szavak jól mutatják, hogy a második helyen álló eR hangzó, noha első mássalhangzó is van, azért meghatározza a jelentést a szavakban. Ahogy egyedül is. Van azonban több érdekesség, hiszen a nyelv szabad, a nyelv gazdag és bizonyos hasonulások többszörös és párhuzamos jelentéseket szülnek, hoznak létre. Ilyen például a PBV-R hasonulási lánc. (Itt is jeleztük az R+P irányt, de ilyen szavak töve került elénk, ROP-og, REP-ül, RÖP-ül stb., dehát végül is a p- b-v hasonulás alapján a szárny VER- desése sajátos FOR-gá sa, REB-benése is ide sorolható! Ám sose feledjük, a nyelv élő szervezet is!) S épp most nem tudjuk megállni, hogy ezt a két szót, amelyek minden bizonnyal rokonok, ne említsük külön. E két szó a SZÁR-ny és a SZER-vez-et. SZÁR-mazásuk minden bizonnyal közös. Noha a szárny, szárnyalás említésekor erre már nem is gondolunk, de a nyelvünk aligha feledte el, hogy a szárnyalás sok-szor-i ver-des-és-t jelent. Így a szárny szavunk mássalhangzós alapképlete az SZ+R, akárcsak a SZERSZORSZÖR-é!
Pergő-pörgő nyelvvel perel-pöröl valaki és bele is irul-pirul s veresedik- vörösödik, csak úgy parázslik az arca, pőre bőrét elönti a vérpír, s ekkor ber- zenkedik s lesz a képe olyan, mintha ber-zseny forgácsból kifőzött lével kenték volna be. Szín lesz e színműben a helyszínen a térülésből-fordulásból, mintha csak a való élet törvényeit követnék a hangzók. Persze fordítva is igaz ez, hiszen a pirulásból, pörből térülések, fordulások, fordulatok következnek, a szín a belső fölindulásokat jelzi, a jelzés a belső fölindulások oka, de következménye is lehet. Az ember beszéde sok vonatkozásban életének különleges megjelenítése, bizonysága is. De jobb abból kiindulni: beszélek tehát vagyok, mint abból, hogy vagyok, tehát beszélek. (Megérdemli a tűn- szűn- szín, hogy kellő helyszínen színhelyen-színéről és visszájáról fürkésszük.)
Térül-fordul, írtuk, lássuk hát e képlet erejét.
T+R - (R+T)
TAR, TAR-kó, TÁR, TÁR-na, TÁR-leány, TER-el, TÉR, TOR-ok, TORKOL-at, TÚR, TÚR-zás, TŰR stb. Ezúttal zárójelbe tettem a változatot, amikor megfordul a sorrend, térül-fordul a hangzó.



Igaz, hogy TÉR - RÉT, TÚR - RÚT, de inkább a TEREBÉLYES, TEREMTÉS, TEREM például a láp az alma és ott terem, a teremben a teremtmény és így tovább. Ezek az utóbbi összefüggések érdekelnek igazán. No és még a TŐR, TÁR, vagy a DUR-va, DUR-ung, DÁR-da, DERÉK, DOR-gál, netán DOR- onggal? (S mit jelent a tángál? A gál már jelentkezett jóval előbb, csak nem zöngésült. Emlékezzünk a fur-kál, huj-kál stb. kifejezésekre!) A nyer-gel magas hangú magánhangzóival be is mutattuk. A tángál sem lehet hasonulás eredménye! De van még tisztáznivaló. S ha engedi a nyelv és az idő, a továbbiakkal is megpróbálkozunk.
A TÉR és a TEREMTÉS összefüggnek. S minden bizonnyal a TŐR-DŐR is, aki betöri a kaput, az nem akárhogyan dörömböl. S hol TOR-pap meg az ember, a TOR-nácon, pi-TAR-ban - ha csak nem sá-TOR-ról van szó -, hanem rendes háznál megejtett TOR-ról, ahova TOR-mát azért is visznek magukkal és teszik észrevétlenül a zsebkendőbe, hogy sírni tudjanak. De ilyesmit csak a bi-TOR tesz, a bá-TOR az könnyezik rendesen. S tudja, bo-TOR dolog ilyesmit tenni. Jegyezzük meg, hogy Arany János szava a tereh, a teher helyett szerepel, így a szótöve a T-r., az is igaz, hogy ez is a nyelvi lehetőségekből bukkant elő, hiszen sokfelé használják a terű szót, ilyesformán: "Hozok egy terű (h) szénát a tehénnek. " stb. A terü széna annyi volt, amennyit sajátosan összecsomagolva, vagy pokrócfélével átkötve egy ember is elbírt a vállán. Mindezt azért mondtuk el, mert nyelvünkben többször lehetséges fordulat a szótőben. Miként ez a TEHER esetében lett TEREH. De ismerjük a kanál - kalán vagy a másféle, de mégis ítt említhető bicska - bicsak változatokat. Ez az utóbbi szó azért is jó példa, mert a változás azt is jelenti, hogy a szótő: BICS-, s ehhez járul a kicsinyitő -ka, ami például jelen van a fió-ka, nyaló-ka stb. szavakban. Ez a kés - bicska, bicsak - becsukható vagy "bicsakló" eszköz, de mindkettő vitatott - török? - eredetű, ugyanakkor a bicskia, szerbhorvát a TESZ szerint. holott mindegyik remekül beleillik a magyar nyelv kivételes törvényébe. Hát nem furcsa?! Még jó, hogy a bikfic legalább ismeretlen eredetű, de csak a TESZ szerkesztői, írói számára. Magam is ismerem és használtam például a KÓFIC, FIC-KÓ, nyelvünk rendkívüli rendszerébe ugyancsak beleillő, mondhatjuk: éppen azáltal létrehozható szójátékot.
De kissé el-TER-elődtünk látszólag a témától, ám valójában csupán térültünk fordultunk és nem mentünk át más ösvényre.
Külön foglalkoztunk több szótekével, képlettel. Elkülönül még a K+p, E képlet előfordul például a KAPU, KUPA (kupa a tarkó alatti mélyedés is a fejünkön),
KÉP, KÉPESSÉG szavakban, és e szavunk KÉP-zett, RAG-ozott változataiban. A kupa, az ívelt fakapu, a KAPTÁR azonos alakra utalnak, valamint a KUPAC, KUPOROG stb., szintén hasonlítanak.
Itt két dologról szükséges szólni, mindenekelőtt a KÉP szavunkról, amelynek képzett, ragozott változatai is többszörösen kapcsolódnak a magyar nyelvi



logikához, rendhez. De, hogy igazán megértsük a gondolatot, ismertetni kell elképzelésünket a -SÁG -SÉG képzőről. Noha már másutt szóltunk róla, nem árt elmondani, minden arra utal, hogy ez a képző, amely kiterjeszti, nagyítja a képet, minden bizonnyal a SOK szavunkból alakult, legalábbis eredendő köze van hozzá.
Lássuk a könnyen megjegyezhető példákat: hegy SOK - hegység, erdő SOK erdőség, katona SOK - katonaság, SOK a SOK - SOKASÁG! És mit bizonyít a KÉPESSÉG szavunk? Nem mást, hogy az a jó képességű, aki látvány után jegyzi meg a legjobban a tudnivalókat (vizuális!), vagyis akinek a KÉPE SOK! Annak a legnagyobb a KÉPZELŐ EREJE, KÉPZELETE, az KÉPES a legváltozatosabb ELKÉPZELÉSEKRE és mondható, hogy ELKÉPESZTŐEN jó KÉPESSÉGŰ, s ezt a tehetségét KÉPVISELNI is KÉPES!
Ezek után a legkülönfélébb szavakban fordul elő és hat a SOK, illetve a -SÁG, SÉG növelő jelentése. Még akkor is növelő, ha visszafelé hat. Például a szük-SÉG, szűkös-SÉG. Ezek a szavak azt jelentik, hogy a szűkös viszonyok még inkább szűkülnek! S ha már itt tartunk, nem kerülheti el a figyelmünket az a rokonság sem, ami a -SÁG, -SÉG valamint például a SZEG-, CSÍK stb., között fennáll. A -SÁG, SÉG nagyobbít, ez kétségtelen, de a kiterjedést, úgy látszik, nem határolja be úgy, miként a SZEG vagy a CSÍK. (Lásd még CSEK-ély, SEK-élyJ Azonkívül, láthatóan az utóbbi két szónak valódi, önálló jelentése is van. Az egyik cselekvést jelent, például kenyeret szeg, a másik valamilyen vonalat, illetve azt, hogy valaki vagy valami húzza a csíkot. A SZEG-ből képzéssel például a KES-keny SZEGÉLY alakítható (K+S és SZ+G), de ugyancsak keskeny a KÜSZ-öb is, másként SZŰK. De mindezekről másutt is szólunk, most csak az összefüggéseket kívántuk újra fölvillantani. S ez a kis kitérő újra szándékos volt, hiszen a KÉPESSÉG szavunk igazi jelentősége így érzékelhető a maga teljességében
SZ+R, R+SZ - Z+R, R+Z
Szándékosan hagytuk a végére e másik nagyon gazdag ragot, képzőt? - toldalékot stb., amelyiknek a következő változatai lehetségesek: SZER, SZOR, SZÖR, azután lehet még RÉSZ, RÉSZEL, RÉSZESEDIK, RÉSZVÉT stb. S lehet ZÁR, ZŰR, de képezhető még belőle például a ZÖR-ej, ZÖR-gés stb. A moraj, zsivaj, röhej, zörej, csevely, dörej, kacaj, hörej szavak esetében, mintha az i-ből alakult Jé hangzó valamilyen módon e ZAJ-okat többesítené, hiszen folyamatos zajról van szó! Az i-j sajátos többesítést hoz létre. Dehát újra gondoljunk a mi, ti, enyéim, övéi, övéiéiéi stb. lehetőségekre. A régies mink, tik esetében ott marad az i (mi, ti,) és helyettesíti a többes szám jelét a Ká-t! De az ők esetében nincsen i, tehát kell a többes szám jele is! Például az enyém birtokragja így többesül: enyéim. (Másként is tudom mondani: az ENYÉIM, azok az ENYÉMEK!) Megint kisebb kitérőt tettünk, de talán újra nem hiábavalóan. Csupán arra szerettünk volna utalni, hogy a nyelv a többes szám jelzését többféleképpen alakíthatja. Itt van a SOK szawnk, aztán a TÖBB, sőt ha folyamatos a dolog, akkor SOK-SZOR, TÖBB-SZÖR, rengeteg, tengernyi stb. Talán a legmegragadóbb példa az övé, övéi, övéiéiéiéi...



Másutt is említjük, de nem árt itt is emlegetni, hogy a TÖM-eg, TÖM- érdek, s a TÖMÉNY, TÖMÉNTELEN, TETEMES, sőt a TÁM-ad, mind-mind sokaságot, erőt is jelentenek! (Talán összefügghet a TÁM-SZÁM szavunk, ahogy a TŰNSZŰN is? Ami eltűnik, az rendszerint meg is szűnik. Legalább láthatóságában, észlelhetőségében szünet áll be, s lehet, hogy szüntelen szünet következik?! A SZÍN-LEL-és is csak TÜN-et, csak fel-SZÍN, és nem valóság. Annak itt se színe, se hamva.) A visszaható logika szerint gondolnunk kell a valóságra, vagyis a TÁMadást TÖM-ésfallal, s tán TÁM-fallal, ez amolyan tartó-erősítő fal, lehet elhárítani. A síksági Temesvár neve a tömésvár, vártömés szavunkból alakulhatott.
Érdemes a példa kedvéért e képletnél is kis bemutatót közzétenni, a szóképzés gazdag lehetőségeiből. Ugyancsak nem törekedve a teljességre:
SZER--elem, -te, -teszét, -felen, -elő, -vezet, -ves, -vetlen, -kezet, -kesztő, kesztőség, -int, -ep, -da (e szavunkról már beszéltünk, és megjegyezzük, hogy a t-sz hasonulás lehetősége igen érdekes következtetésre késztet bennünket.) -ző, -ződés, -tartás, -encse, -etet, -erő, -szám, -tár, -t tesz valamire, -ez, -torna stb.
SZOR--os, -oz, -zat, -zó, -ít, -vány, -oroz, -galmas, -galmaz, -ong, -ongat, -zás, akozik, -ul és így tovább. Csak a szótőnél tagoltuk a szavakat!
SZÖR-ny, -nyű, -nyereg, -nyet hal, -ülködik stb.
Néhány olyan példát is bemutatunk, amikor ezek a többszöröző, sokszorozó, növelő, nyomatékosító nyelvi SZER-vek, SZER-kezetek, e rend-SZERen belül nemcsak a szavak elején fordulnak elő, azaz nem elöl, hanem hátul és középen is. Rend-SZER, ék-SZER, kény-SZER, fé-SZER, ék-SZER-ész, lát-SZER-ész, szépSZER-ével, rend-SZER-int, ezer-SZER-esem rend-SZEResen, kép-SZER-ű, elégSZER, fű-SZER, fű-SZER-es, majd: sok-SZOR, hány-SZOR, száz-SZOR, másodSZOR, harmad-SZOR, húsz-SZOR-osan.
Alább néhány mondatértékű szót mutatunk be a több száz lehetőségből: MEGSZER-VEZ-HE-TET-LEN, MEG-SOK-SZOR-OZ-HA-TAT-LAN, MEGTÖBBSZÖR-ÖZ-HE-TŐ-SÉG, SZER-TE-LEN-SÉG-E-I-TEK-NEK stb.
SZER-ényen megjegyzem, hogy ez a szavunk kivételnek látszik. Csakhogy ne feledjük, a szerénység visszaható logika! A jelentés ezúttal "befelé" szor-ít! És azt is említsük meg röviden, hogy az S+R képletet is meg lehet vizsgálni. Ha nem is olyan gazdagon, de találunk néhány példát az e két mássalhangzó részvételével alkotott szótövekben, amelyek a fönti jelentéseknek igen közeli rokonai. Íme: SERény, vagyis szor-galmas, SER-eg, sok katona, SER-eg-ély, ami nem más, mint nagy csoportban, SER-eglősen repülő madár. SER-te, sok apró tetű, pete. Aztán itt van még a SER-ken, fölkel, nekilát, SER-kentő, akár maga a SER, ami milyen ízű is? Hát benne van a nevében: ke-SER-ű! Ugye nem kell ke-SER-ves magyarázkodás mindehhez?!



Valóban említhetnénk még több példát, de nem kívánjuk telezsúfolni a szöveget. Ezt is csak azért írjuk ide, mert talán megmenthetünk a latin eredettől egy szavunkat. Ez pedig a SORS. A sors lényege életünk folyamata, folyása, az idő és történések SOR-ozata. A SOR, SOROZ, SOROL, SOROZAT (széria?! lám a sorozat angolul series, a sorol rank, rangos dolog ez, nemde? auto car, de kár, hogy egyedül van!), és sorban SOROLHATJUK még e szép, nagy rend-SZER SZERvezetének TAR-tozékait. Ahol tehát ilyen hosszú SOR tartozik együvé, ott szó sem lehet átvételről! Átadásról annál természetesebben. Különösen figyelemre méltó több nyelvben a magyar KÖR, KERÉK, KEREK, KORONG stb. képletének jelenléte! Ezen is érdemes eltűnődni. S egy idő és sok feltűnő egyezés után ennek egyetemes elfogadása, EGY-SZER-Ű-EN KÉNY-SZER-Ű-SÉG!
-VAL, -VEL
Ezzel, azaz EZ+VEL adósak vagyunk. A jött vala, mondta vala, eltűnt a nyelvünkből, ezt a nyelvi erősítő bizonyságot nem használjuk. A VANNI- LENNI persze - ÉL-ni LÉT-ige a finn nyelvben olla, a törökben olan - létező -s magyarban: él - lé-tező, vala. Mert azért ez a vala igenis megvan a valaki, valami, valamikor, valahol stb. kifejezésekben. Mintha a VALA magas hangú párja volna-lenne a VELE. S ha vele vala, akkor vele volt. A -VAL - VEL ugyancsak ragozható: velünk, veletek, tiveletek, ővelük stb. De ide tartozik ám az a jelen idejű múlt idő, amit így fejezünk ki: MIVOLTUNK. Például magyar mivoltunkban sértettek meg bennünket. Ebben a szóban a VOLT mint bizonyító múlt is jelen van, tehát JELEN! De így is használhatjuk ezt a kettősséget: JELENVOLTUNK, JELENVALÓSÁGUNK, azaz jelenlétünk nem zavarta őket stb. Igencsak ér-dek-es jel-en-ség-e ez is nyelvünknek, s arra való, mint a többi toldalék és jel, rag, képző, hogy a logikának szolgáljon, azt minél áthatóbban és finomabban tudja használni, megjeleníteni a nyelvünk. Azt se feledjük, hogy például ide vonatkoztatható a VAL-lomás és VÉL-emény szavunk. Mindkettő a dolgokkal, a témá-VAL VAL-ó együttlétet jelenti! Ez is mutatja az időbeni kötődést, hiszen a VOL-T szavunk szintén, teljes joggal itt említhető.
Érdekes és említendő logikus összekapcsoló ellentétként jelentkezik a VÁLU, VÁLYÚ, VÁLL, VALAG. (A világ elvont fogalom, a világosság, virrad, virradat, virág stb. jelentéseknél szólunk róla.) Ezek a valóság tapintható részei. A VÖL-gy valójában VÁL-u, két része van, miként a VÁL-lunknak is. A VALAG VÖLGYES, ahogy a segg szegélyes, másként peremes. Alakzat - idom - elvont fogalmai végül a valóság alakjaihoz idomulnak! Velük lesz teljes a nyelv hitele. Mint látható, amikor a nyelvvel foglalkozunk, mintha az emberi agy beláthatatlan rendszerét próbálnánk bogozni, holott mindenütt csupa rendszer metszi egymást és kuszálódni látszik, ám közelre hajolva, az egyes szálakat követve, mindenütt érzékeljük a logika fölényes jelenlétét!
Nem tévedünk, ha a kettős peremű - szélű - vályú, völgy szavak után vállaljuk, hogy a VÁLL szavunkat is ide tereljük és akkor már a VÁL-aszt, VÁL-ogat, VÁL



tozat mutatja a jelentés kettős voltát, illetve, hogy legalább két dolog jöhet szóba. Ha meg vállalunk valamit, azt két vállal, teljes VAL-ónkkal vállaljuk! Innen ágaznak el a VÁL-tó, ki-VÁL-t-ság, ki-VÁL-ó, aztán a meg- VÁL-toz-tat stb. elvont fogalmak is.
Jól tesszük, ha az előbb említett két szóról - hitel, jel - és lehető változatairól röviden megemlékezünk. Az olvasónak, aki eddig eljutott, nem nagyon kell megerőltetni a hitét, ha arra kívánjuk rávenni, hogy higgye el: a HIT szóból van a hitel, hiteles, hitvallás stb. kifejezésünk. Vagyis, ha hitelünk van valakinél, az hisz nekünk! De az a hí-vünk is és mi is hívségesek, hűségesek vagyunk hozzá, hogy megmaradjon a hitelünk. Látható, hogy a szó alapvető töve, alighanem egyetlen szótag volt, méghozzá a két hangzós: hí, illetve a hű is. Régen valójában eszerint is HÍ-V-ták az embereket. Ez JEL-ölte meg őket. (Lásd, hogy hívnak?) Ilyesfajta viszonyok határozták, jelölték meg, jelezték a másik jellemét! Ha valami jellemző valakire, akkor az annak a jellemére jellemző! A JEL a jelen meg-jel-enítése. A jel a jelenlét jellemzője is. Jelzem, akár külön J+L képletet is írhattunk volna, mert mindez nem csupán JEL+KÉP-es, hanem a leg-valósabb valóság megvalósulása az életben és a nyelvünkben.
A legősibb és legalapvetőbb szavaink egyszótagúak. Még az elvont fogalmak közé soroltak is. Így tehát a múlás, már képzett szó! Ugyanis a múl-va képzője a -va, -ve, -vá, -vé és még a -vo, -vó, -vu -vü. Dehát ilyen érdekes szavaknál, ahol egyetlen magánhangzó is lehet szótő és ez nemcsak a legrégebbi időkig, de a csecsemő első hangjáig visszavezethető, az evő, ivó, s tán még az óvó is ide tartozhat, ha az eredete az óvó óóóó-zás! Óvja, ójja, hanggal! Pontosan beleillik nyelvünk szóteremtő rendjébe.
Korábban néhányat bemutattunk a sok képzőnkből. Minden bizonnyal azok is nagyon régen lekoptatták már magukról a szóhoz elegendő hangzókat, alakultak, hasonultak, változtak, de vallható, hogy önálló jelentésű szavak voltak. Semmi nem utalhat arra, hogy a nyelv bármit is értelmetlenség létrehozásával fejezzen ki. Még a nyögésnek is van előzménye, oka és minden következménynek, történésnek. Tehát a nyelv kiindulása is valamilyen hang-OK, ám lehetséges ok-hang is, sőt e kettő kapcsolata határozza meg a nyelv testét-lelkét! Oktalanság volna azt föltételezni, hogy hangokhoz érzelmi, majd értelmi jelentéstartalmak véletlenül, oktalanul szerveződtek. Ha a hangadásnak oka van, akkor a jelentésnek is. Az ok okozat világos és törvényerejű kapcsolatát a logika segítségével deríthetjük föl! S így elérhetünk, illetve visszatalálhatunk a BÁBEL ELŐTTI ÉDESDED EMBERIDŐKBE.
BÁBEL ELŐTTI KORUNK avagy a bölcsőtől a bölcsességig



Nem függ az anyanyelvről a csecsemők hangadása. Függ az egyetemes levegő mozgását meghatározó törvénytől, valamint a torok, száj, nyelv stb. levegőterelésétől illetve annak gátolásától. A világ valamennyi csecsemője -s ehhez nem kell külön kísérleteket elvégezni - tudhatóan nyolc-tíz-tizenkét hónapig egy nyelven beszél. Nagyjából ennyi idősek, amikor kezd hatni rájuk valamennyire anyanyelvük, rendszerint szülői közvetítéssel. Addig glu, glü- mö-mmö-ööüü, majd bam-ma-ma, de főként a magánhangzókat elnyújtó "nyelven" nyilatkoznak meg. Természetesen ide tartozik az "aoááá"-ás magánhangzós jelzés, ami nem igazi sírás, hiszen könnyek nélkül történik. Ezek az ocsúdás kezdetei, ösztönös hangadások, visszajelzések a világ külső vagy az élet belső ingereire, fájdalomra, éhségre stb. Mivel lényegében azonos a hangképző szerv, azonos vagy nagyon hasonló a "beszéd", a jelzés is. Nos, ezt a jelzés-beszédet utánozzák az édesanyák, amikor visszagügyögnek csecsemőiknek. Ők is éneklő, elnyújtott magánhangzókat ejtenek, igazodnak, alkalmazkodnak kisbabájuk hangjelzéseikhez, mégpedig szintén az anyanyelvtől függetlenül. Így azután, ha függöny mögé rejtenénk húsz, harminc különböző nyelvű édesanyát, nagyjából azonos korú gyermekével és kihallgatnánk "beszédjüket" csemetéikkel, nem azonnal és nem mindig tudnánk megmondani, hogy az édesanyák milyen anyanyelvűek! A csecsemő (csecs+emlő?), szopáskor maga is hallat hangokat, majd pedig evéskor és sok ezerszer hallja is ezeket; természetes, hogy azt próbálja utánozni, amit hall. Így azután a próbálkozások között igen gyakori a ma-ma-mö-mö. Ez már az eszmélés kezdete! A hangzók, különösen a mássalhangzók tudatos formálása a gondolat csíráit jelentik. Nem mondtuk, de az "aoá" olykor hisztérikusan megemelkedik és lehet belőle "eeééü" s ez egyetemes jelzés is. Miként nyelvünk a magas "i" hangzót sem v véletlenül alkalmazza a sikoly, sikít, sivít, visít, ijedt, s tán az íj, íz. mint rész, síp, mint magas hang, síp-hang, sipít, süvít stb. szavakban sem. Erről az IZ-galmas kérdésről már korábban írtunk, ezúttal éppen csak megjegyeztük. Különben az emberiség ma is folyamatosan átéli a Bábel előtti beszéd állapotát, miként minden egyes csecsemő is átéli az emberiség beszéd törzsfejlődésének hosszú idejét (ha volt ilyen), néhány hónap alatt. Mindezekről már szintén évtizedekkel korábban írtunk. Az eszmélést jelzi a tudatos hangformálás, azaz a valódi emberi beszéd kezdete. Összegezzük:
Nem függ tehát anyanyelvtől az édesanyák (ez is jellegzetesen magyar szóösszetétel: édesanya, édesapa, édes fiam, édesdeden stb.) hanggal való közeledése a kisdedhez. (Dadák, dédik dédelgetése sem!) Legalábbis kezdetben az ösztönösség ösztökéli a hanghasználatot, illetőleg a szeretet becéző cirógatását. Nem is függhet össze, hiszen nem értelmet próbálunk magunk sem közvetíteni, hanem érzelmet. Ezért inkább közelebb vannak szavaink a dúdoláshoz, énekléshez, mint a tagolt szó-beszédhez.
Nem függhet az anyanyelvtől az anyák közlő hangjele sem, mert önmaguk ősi emlékeit is őrzik a tudat mélyén, az egyetemes törvények kényszerpályáin, tehát azokat is fölelevenítik. A sokszor emlegetett: mindannyiunkban továbbélő gyermeket. Ezt a "beszédet" minden ember átélte már csecsemőkorában s ennek "szókincsét" nem lehet elfelejteni.



Nem függ anyanyelvtől, mint ahogy az sem, hogy sokkal később, a felnőtt ember érzelmi- és ösztönállapotban, végletes-végleges helyzetekben fölsikolt, fölnyög, fölhördül vagy nevet, röhög, hörög, elámul, netán ásít stb. Ezért nem függhet anyanyelvtől a hirtelen meghökkenés, meglepetés, öröm, düh, kiáltás sokféle hangadása: óóó. t Hééét Hahóó! Hej! sem. Mint ahogy nem függ gyomrunk korgása, a köhögés hangja sem az anyanyelvtől.
A csecsemő éneklő torokhangokat hallat, hiszen sem a nyelvét, sem a száját, fogai "hangélező" jelenlétét sem tudja még alkalmazni a hangadáskor, nem is formálja azokat, mindössze kipréseli a torkán. Mindezeket azért mondtuk el, mert a Science című, kitűnő amerikai folyóirat 1997. augusztus 1-i számában Patrícia K. Kuhl jelentős felfedezéséről írnak. E felfedezés lényege, hogy a csecsemőikkel gügyögő anyák, anyanyelvüktől függetlenül elnyújtott magánhangzókkal - "beszélnek" porontyaikkal. Ez a valóság; akár angol, akár svéd vagy orosz a szülőanya. S ezt mint szenzációt közölte a folyóirat, amely jelzett számának 684. oldalán kezdődik a tanulmány. S ezt vették át és közlik a világ sok táján a különböző lapok. E sorok írójának a svédországi Malmőből adta tudtára mindezt először dr. Somogyvári Ferenc orvos, aki le is fordította magyarra a nevezetes cikket, de amelynek eredeti angol szövegű oldalait is lemásolta és elhozta Budapestre még 1997-ben. Mindezt éppen azért tette, mert olvasta az Ősnyelv nyelvŐS? című munkámat (1993), amelyben például a 28. oldalon ezt írom: "... a legnagyobb világnyelv az, amelyen a csecsemők szólnak... "Alább: "De jól kifejezi a csecsemők önfeledt 'beszédét'... a gügyörészik szavunk. Olyannyira így van, hogy a japán és tűzföldi csecsemő is gügyörészik. Sőt, édesanyjuk is hasonlóan gügyög vissza, bármilyen anyanyelvű. " Ám miként jeleztem, írtam e gondolatokról korábban, már a Kortárs 1974-es évfolyamában, illetőleg például az 1984-ben megjelent Játék és törvény című könyvemben több helyen is. Most a 12. oldalról idézek: ".. a csecsemők a világ minden táján, egy bizonyos életkorig, egyetemes egy nyelven 'beszélnek'! Csak miután százszor-ezerszer rátaláltak a legkönnyebben ejthető és kínálkozó hangzókra, kezd hatni ríjuk valójában anyanyelvük. Sőt, addig a korig, a felnőttek 'gügyögése' csecsemőiknek, meglehetősen közeli vagy azonos, az anyanyelvtől függetlenül! " De írjuk még ide, ami valóban ide is tartozik a következő mondatot a 13. oldalról: "Említhetném az állatok érzelmi nyüszítését, jajdulásait, gyakran a kisgyermekhez hasonló hangokat hallatnak. " Itt adódik a megjegyzés, ha kedves állatainkkal kívánunk "beszélni", magunk is a "vau-vau" vagy a cicamicás "miau" nyelvet használjuk! Az édesanyák tehát a legtermészetesebb módon választják a "beszélgetéshez" az egyetemes csecsemőnyelvet! S mindezt évtizedekkel előbb, mint nyelvünk kutatója, aki napokat, órákat tölt a szavak "eltördelésével" és körbeforgatásával, nem szakemberként is megtudtam a MAGYAR NYELVTŐL! Százak igazolhatják, hogy kinyilvánítottam az én legnagyobb tanárom-tanítóm a magyar nyelv, és a legtöbbet tőle, valamint a csecsemőktől tanultam! Mindezt dr. Somogyvári Ferenc biztatására írtam le, hiszen, mint szent dühvel többször is mondta: "Valamit tenni kell, mert ezt a felfedezést is elveszik a magyartól, mint ahogy mindent elvesznek, ha lehet!... " Nos hát leírtam s talán eljut mindez a Science szerkesztőihez, Patricia K. Kuhlhoz s mindazokhoz, akik közreműködtek a



"Cross-language Analysis of Phonetíc Units is Language Addressed to Infants" című tanulmány megírásában. Már csak azért is fontos volna, ha erről tudomást szereznének, mert ez a jelenség csak töredéke mindannak, amit a magyar nyelvvel való szoros kapcsolat, a szüntelen kutakodás eredményezett. Ugyanis csodálatos és páratlan belső rendről van itt szó, aminek elemeiből mutatunk be néhányat tömören és röviden. Inkább csak jelzésként, mint teljességre törekedve.
II.
Tanító és példanyelv a magyar, amelynek emlékezete évezredekre nyúlik vissza. Beépítette a felnőtt nyelvbe és azonos értékűen használja a gyermeknyelv elemeit: a be-cé-zett, csecse-becse, böcce-becce, maci-baci, kece-becés, ides-édes-ízes-izős, dédelgető édesded, dadás-didis, cicis-cumis cirógató szavakat. Amelyeket még oldalakon át sorolhatnánk. Például szólhatnánk arról alaposan és elemzően, hogy mit jelent a paci, a kicsi ló, a csi-kó, s miként jelenti ugyanazt és egészen mégsem a szamár és csacsi szavunk? Mit keres a "CSÉ" az ácsi-bácsi, öcsi, ócska, csacska, vagy netán a fecs-ke, ke-cses stb. szavainkban? Vagyis a magyar nyelvben megtalálható, él és virul a Bábel előtti állapot!
Szükséges közölni ezúttal is, hogy amíg mindezek szép lassan megvilágosodtak, évtizedek teltek el. Nem isteni szikra, hanem a magyar nyelvvel való szoros együttlét, elemző kapcsolat mutatta föl a logikai összefüggések láncolatait. Alább azok közül a szavak közül említek néhányat, amelyek egyrészt válaszolnak Patrícia Kuhlnak arra vonatkozóan, hogy a magyar nyelv minden "tudományos" kísérlet nélkül réges-rég "elmondta" - közölte, közzé tette! mindazokat, amiket ő és munkatársai szenzációs felfedezésnek tartanak. S így érthetővé válik e kis tanulmány szándéka.
A magyar nyelv a valóság nyelvet Emlékszik arra, hogy milyen szoros összefüggés van a valóságos tárgyak, észlelések, cselekedetek és a későbbi elvont fogalmak szavakban való megjelenése között! Ismétlés, de megemlítem, hogy amíg az angol nyelvben ez a jelentés: nyilallik - éles, szúró fájdalom megjelölése! - külön szó (nyíl = arrow, de már nyilall-ik a fájdalom = shoot, shooting), addig a magyarban nagyon régi emlékezet őrzi a nyíllövés éles szúró fájdalmát, a nyílt sebet okozó testbecsapódást, és magából a nyíl szóból képződik a nyilallik. Mert csakis az éles, szúró tájdalomra mondja a magyar, hogy "Belém nyilallt! " Egy példa nem csinál törvényt, a magyar nyelv azonban tele van a valóságnak efféle nyelvi "rejtjelezésével". Hiszen ha ma ezt a szót használjuk, hogy belém nyilallt a fájdalom, már rég nem gondolunk a nyílra! Tehát sorolhatnánk hasonló példák százait, olyannyira, hogy azt állítjuk: a magyar nyelvre a valóság volt a legnagyobb hatással, és nyelvtanára, szerkezetének működésére is! Tehát a valóság eredendő emlékei alakultak át elvont Fog-alommá! Ilyen a "fog" szavunk is, amely valóságosan fogást, megfogást, szorítást jelent, noha csak megnevezzük. Dehát amihez ragaszkodik, amit nagyon magáénak vall a magyar, ahhoz, mint a szólás sem véletlenül igazolja: "Foggal-körömmel ragaszkodik! " S bizony ebből vált



elvonttá a fogás, fogda, foglalkozás, sőt az elvont FOGALOM szavunk minden leleágazása a fogadástól az összefoglalásig! Talán még százat is föl tudnánk sorolni! De gondoljuk meg, tízezer években kell gondolkodni.! Akkor a valóságot nevezte meg szükségszerűen az ember és csak később az elvont fogalmakat!
Említeni kell itt, a másutt is leírt példát, hogy a német nyelvben a lovagolni szóban nincsen benne a ló. Lovagolni=reiten, a ló=das Pferd. A nyugati északi nyelvekben hasonló a helyzet. Mintha csak a ló elterjedésének iránya Európában keletről nyugatra mutatna?! Vagyis nem eredendő és eredeti emléke-része a nyugati nyelveknek. Gondoljuk meg, hogy a római légiók gyalog jártak - azért is építettek utakat! - csak a százados - centurio - ült lovon. De ő sem használt kengyelt. (László Gyula szerint a magyarok vagy tán már az avarok-hunok, hozták be Európába a kengyelt. Aligha lehet ide-oda cikázó lovon, a kantárt eleresztve, hátrafelé fordulva nyilazni, ha a két lábát nem támasztja meg a lovas. Ez a kengyel lényege, s tán még az, hogy a kengyel a haza földje! A biztos talaj a lovas számára) Tehát a magyar nyelv őrzi nemcsak önnön történetét - akár a fák gyűrűi, amelyekből azt is meg lehet tudni, hogy mely évek voltak esősek vagy aszályosak-, hanem a magyar nyelv a magyarság történetét is magában rejti! Sokasodnak az erre utaló bizonyítékok! Ide kívánkozik a másik, egészen sajátosan magyar nyelvi példa: ez pedig a FÖLDÖNFUTÓ szavunk. Ha a magyar ezt a szót használja, akkor kimondatlanul is több jelző csatlakozik ehhez a szóhoz, jelentéshez és mint valami, árnyék "fut" vele. Ezek a jelzők: szegény, szerencsétlen, otthontalan, hazátlan. Ha megnézzük például az angol megfelelőjét, angolul a földönfutó homeless. Tehát a szóban nincs benne a föld: earth, sem a futás: nun. Pedig aki fut, az mind a földön fut! S ha a szó összetételét vizsgáljuk, akkor azt látjuk, hogy a home=hazai s tán a homeless=otthontalan, otthon nélküli. Tehát igencsak különbözik a magyar szótól! De ez nem vél-etlen! Miként nem az száz és száz magyar szó esetében sem. Ugyanis a magyar szó, az emberi, társadalmi helyzet több ezer éves emlékét is őrzi! Nemcsak azért, mert a földönfutót szegénynek, szerencsétlennek gondolja - de miért gondolja annak? -, hanem azért, mert a magyar és elei is lovasnép voltak! Azaz lovon ültek!
"Magas" lóról nézve - de alacsonyról is! - aki földön járó, veszély esetén, földön futó - gyalogos! - volt, az elveszett) Megjárta! Vagyis a magyar: lovon ülő, kengyelt használó, nyilazó stb. nép nyelve! S ez a tény máig erős meghatározója nyelvünknek! Mindezek kérdésessé teszik a szótárkészítők eddigi felfogását is! (Másutt már szóltunk a lóval való szoros kapcsolat gazdag nyelvi emlékeiről, valamint a nyíléről is, itt hely hiányában nem ismételjük.) Ám ezek a tényezők is azt bizonyítják, hogy nyelvünk lényeges tulajdonságait, belső szerkezetét, szókincsének építkezését stb. tekintve, eltér a világ legtöbb nyelvétől! Erre mutat például az a tény, hogy a mássalhangzók hordozzák a jelentéstartalom kilencven százalékát. Hiszen a magyar megérti, ha valamit csupa
EVEL MENDENEK EL EGYMESNEK,



de akkor is HÖGYHÖ CSÖPÖ Ö HÖNGZÖT HÖSZNÖLNÖK
vagy MINDJIK CSIPI IVIL BISZILNIK IGYMISSIL.
Tehát aki a magyar nyelvvel foglalkozik, annak mindezekről és még sok más tényről nem szabad megfeledkeznie! A magyar nyelvet nem más nyelvek, hanem a valóság felől lehet ma is megközelíteni. Ha nem ezt tesszük, zsákutcába jutunk! Gondoljunk a lódít, lóvá tesz, lókötő, lóhalálában stb. szavak sokaságára, amelyek nagyon szoros kapcsolatban vannak a "ló"-val a magyarban s nem véletlenül alkotja a "ló" a szótöveket. Míg például az angol, német stb. nyelvekben ez nem így van.
De térjünk vissza eredeti szándékunkhoz. Ám mielőtt elfogultsággal vádolnának bennünket, mondjuk ki: minden nyelv tökéletes a maga nemében, de nem egyformán) Ugyanakkor az is igaz, amit többször hangoztattunk, hogy lényegét tekintve minden nyelv benne van minden nyelvben! Ez egyenesen következik abból, hogy a csecsemők a világon egy nyelven beszélnek valahány hónapos korukig, és csak azután hat rájuk a saját anyanyelvük. De az egyetemes törvényeken belül, a magyar nyelv sajátosan és egyedülállóan fejlődött. Tudnánk szólni ennek okairól, hiszen bizonyítékait senki sem veheti el belőle! Mert benne találhatók a nyelvünkben. A lovon ülő nép szemszögéből nézve, sok-sok mögöttes tapasztalattal, a földönfutót valóban sajnálat illette, mert szerencsétlen volt elsősorban, és csak annak következtében vált netán hazátlanná. A magyar nyelvben a szerencsétlen és a hazátlan egészen más fogalmak! Mert lehet valaki úgy is szerencsétlen, hogy nem hazátlan. S lehet hazájában is földönfutó! Vagyis a szó valóságos, tényszerű eredete pontosan az, amit kitejez: föld+futás, ha úgy tetszik menés, gyaloglás, loholás... Igaz, ez az utóbbi talán arra utalhatott (út, amit megtettünk, és az-ut-án jutottunk valahova, vagyis még az elvont után szavunkban is ott van az "út"), hogy az illető gyorsaságát, netán lóti-futiságát a ló sebességével hozta létre. Aki lót fut; lótott futót az tán lovat futtatott hajdanán?
Újra mondhatjuk, most már összegezve, hogy Patrícia K. Kuhl nem tett mást, mint fölfedezte - bár még nem látja az összefüggések sokaságát! - az ősi törvény jelenségeit a csecsemők és édesanyjuk kapcsolatában, és még korántsem érti, hogy az édesanyák miért használják a csecsemőnyelvet! Amely pedig olyan egyszerű megnyilvánulás, mint amikor a kisgyerekek iázva akarnak beszélni a csacsival, nyihaházva a lóval és ugatva-vauzva a kutyával. Hadd játsszunk egy kicsit, ici-picipicurit, picinykét-kicsikét:
Ukat ugat ú-kat mond Úa vessző úa pont



U-kat ugat a kutya Az eb éber éjszaka
Éber ebem hát u-gass Úzva tutolj Úzva hass!
Talán fölösleges is azt fürkészni, hogy az u-gat és a u-kat között magyar nyelvtörvényi összefüggés van. Az "u" ezúttal a hangutánzás eszköze. Mivel a kutya ugat, sok ú-t vagy u-t mond, azaz u-kat. Az "u" többes száma "uk", így máris létrejött a szótő! A többi a sokféle lehetőséggel bíró magyar nyelv dolga.
A dolgozat elején említettük, hogy a csecsemők oázása könnyek nélküli sírás. Nos, legalább két évtizede, hogy magamnak leírtam: a könny, könnyezik és könnyű, megkönnyebbül stb. szavunk ok-osan, logikusan összefüggenek! Akkor már tudtam, hogy a csecsemők sírása könnyek nélkül történik. Aztán évek teltek el, amikor orvosi könyvben olvastam minderről. Onnét tudom, hogy az oázás sírás nélküli jelzés, a sírás lényege pedig a könnyezés. Ugyanis a sírás nagy testi lelki tájdalom, szomorúság, gyász, tehát sokkos állapot következménye és a könnyekkel méreg távozik el a szervezetből. Az orvosi könyv szerzője azt is megjegyezte, hogy szélsőséges esetben annyi méreg is fölhalmozódhat a szervezetben, hogy az halálossá válhatna, ha nem távozna el! Íme, a nyelvünk velem ezt a tudományos tényt, már korábban "közölte", s én magam is közzétettem. A szavaink tehát nemcsak esz-köz-ök, hanem emlék-hordozók! Ősi tapasztalatok tárházai. Aki tehát sír, az a sokkos testi-lelki állapotot könnyíti könnyezve és meg is könnyebbül. Könnyen lehet, hogy azért mondják a gyászolónak, hogy "Sírd ki magad és megkönnyebbülsz. " S talán ebbe a körbe tartozik a könyörület, könyörgés stb. szavunk is?! Íme a csecsemők tanító szerepe! Zoltán Attila kis unokámat most közelebbről - és egyben távolabbról is! - figyelhetem, mint annak idején a gyermekeimet, és sokat tanulok a hat hónapos kisembertől. Torokból "énekli" az öö-üü hangzók mély változatait. Igen, a valóságnál nincs tudományosabb tudomány!
Mindezt azért jegyzem meg, mert nemrég - 1997 őszén - meghívtak előadásra az ELTE egyik nagytermébe, ahol is több előadás elhangzott, köztük például nagyszerű volt Bakay Kornél eszmefuttatása. De egyedüli volt, aki korrekten, valóban tudományosan szólt a témáról, a magyarság őstörténetéről.
Azonban Rédei Károly - bécsi professzor alaposan leszedte rólunk a keresztvizet. Így járt Kazár Lajos, Sára Péter, sőt a zseniális Götz László még holtában is megkapta a fölényes vállveregetést, amit akár lekezelésnek is vehetett a mintegy kétszázötven fős hallgatóság. Természetesen igazi védekezésre nem volt lehetőség.



E sorok íróját ugyan "jó költőnek" mondta Rédei Károly, de többször is veszélyesnek minősítette a nyelvvel való ténykedésemet. Már-már olyan hangsúllyal, akárcsak a magyar zászlóval tüntetőket a nem sokkal korábbi években, én is azt várhattam, hogy ott az egyetemen tán le is tartóztatnak! Tehát nem volt mód elmondani a véleményemet arról - két percet kaptam - amivel a sok fiatal hallgató előtt bizonyíthattam volna, hogy:
1) Igenis rokon nyelvnek tartom a finnt, magam húsz éve fordítok finn nyelvből, mintegy kétszáz verset fordítottam le eddig, s zömében nem nyersfordításból, hanem eredetiből. E versek folyóiratokban, újságokban, sőt önálló kötetekben is megjelentek! S ha már itt tartunk, finnektől tudom, hogy a finn nyelvészek nem értenek egyet sok lényeges dologban - például az őshaza helye -a magyar finnugoristákkal. Ők tízezer éve őshonosnak tartják magukat a Balti részeken.
2) A finnek közül sokan, szakemberek is érdekesnek tartják észleleteimet, sőt, fölhasználhatónak a finn nyelv kutatásában. Befejezésül Szíj Enikőnek hálás vagyok érdesnek szánt kérdéséért. Nevezetesen amit így fogalmazott meg: "Maga a Bábel előtti időszakot keresi talán? " Igen! Pontosan azt. És meg is találtam a magyar nyelvben, közelebbről, a magyar gyermeknyelvben. Erről szólok még röviden, bár nem először.
A magyar nyelv mintha megnevezné azt a helyzetet, amikor a cirógató, kedveskedő, simogató "Cé" hangzó bekerül a szóba. (Be-Cé-zés. Játék és törvény 1984, 154. o) Talán ez az amit a be-Cé-zés szavunk megjelöl, kifejez. Miként az szs-z hangzóval való bajmolódást is megnevezi nyelvünk: a pösze - cica helyett szisza - vagy a selypítő, selypítés szavakkal. A csizma helyett csizsma, a pici helyett piszi - hiszi a piszi! azaz a kisgyerek? - stb. ejtődik a hangtévesztés nyomán. Hiszen mindenki úgy beszél - becél -, ahogy hall! Nagyothalló kisfiam sokat segített nekem a nyelv fürkészésében. De menjünk vissza kissé a csecse-beesés gyereknyelvhez, ahol a kutya kuszi, a macska cicamica, és így lesz a nagy medve macivá, a ló pacivá, a tehén böccévé, heccévé, a borjú bocivá, a kis ló csi-kó-vá. (Benne a ki-csi szavunk "csi" alakja, török nyelvben a kicsi=kücsük) De játszódás következtében a macibaci, csecse-becse, ácsi-bácsi, ingyom-bingyom, egyedembegyedem, cinkebinke, fecske-becske, kece-bece, íme a Kís kece lányom kezdetű dalból a "kece" szavunk, ami nem mást mint kecseset jelent! Dehát a csecsemő sokat cuppant! Amikor szopik, amikor cumizik - nemcsak csecs-csöcs-emlő-ből! hallja a Cé hangzót. Annát is inkább, mert önmaga hallatja! S vele társul az anyatej édessége! Ez elemi emléke! Cuppan a csók is -a puszi - és azt is örömmel olvastam, hogy tudományosan kimutatták: csókolózáskor a szánkban, a nyálban cukor képződik! Tehát méltán édes a csók! De édesdeden alszik a gömbölyded kisded dadák, dédek, dédik körében, miközben édes nyál csordul ki a szája sarkán. Nos ez a romlatlan, Bábel előtti állapot! De ehhez még hozzátartozik valami, ami talán szintén nem véletlen!



A magyar nemcsak a valóság nyelve, hanem - éppen azért! - ok-os nyelv is. Az az okos, aki csak okkal cselekszik. Nem oktalanul, oktondin. Aki tehát a tapasztalatok nyomán okkal cselekszik, az a legokosabb. Ok nélkül csak okoskodni lehet, másként butáskodni. Ugyanis arról Patrícia K. Kuhl nem szól, hogy mindezek mögöttesében mi áll? Mi az oka annak, hogy az édesanyák, nyelvüktől függetlenül, hasonlóan "szólnak" csecsemőikhez, kisdedeiket hasonlóan becézik. Ám ha magyarul tudna anyanyelvi szinten, akkor még tovább is menne. Ugyanis az emlegetett mö-mö-ümm-ma-ma az egyik nemzetközi szó kialakulására is választ adna. A mama szavunk ugyanis nagyon sok nyelven érthető és ugyanazt jelenti! A "mö-ma" szótag pedig benne van több nyelv szavaiban és a következőket jelenti: em-lő, em-lős, mama, mami, mamo, aztán szopás, szoptat és így tovább. A magyar nyelvben is ott van az emlő, emse, ünő, mama - m-n hasonulat! -, nő, néni, anyu, mami, vemhes és így tovább. Mintha a kezdeti "mö-ma" lenne a szülője a "mama" szavunknak?!
A magyar nyelv őrzi a Bábel előtti állapotot abban a vonatkozásban is, hogy az ISTEN - értelmezése! - nem zavarta össze. S tud választ adni arra a kérdésre: "Kezdetben vala az ige... " Nos, azt hisszük, hogy magyarán ez így hangzik: "Kezdetben vala az IGEN! "
1997. ősz
* Ezt a dolgozatot Patricia K. Kuhl, valamint Rédei Károly számára írtam összefoglalásként. Tudom, sok benne az ismétlés, mégis úgy döntöttem, közlöm e könyvben is, hogy lássa a Tisztelt Olvasó, miként zajlanak a tudományos események a világban és kis hazánkban is. Egyébként mindezt Bakay Kornél is megírta a Turán 5. számában, illetve könyve- Őstörténetünk régészeti forrásai II. egyik fejezeteként!
Jó, Jós JAVA - BALJÓS BAL
(Ez az írás is külön tanulmányként jelent meg. Csak keveset húztam belőle. K. D.)
Nyelvünk foga fehére- fog
A valóság kemény és ősi tapasztalataira ezer esztendőkre visszamenőleg emlékezik a nyelvünk. Egészen sajátos emlékezés ez, hiszen a bizonyos tapasztalatokkal összefüggő szavakat ki-FEJ-ezéseket beépítette önmagába és mindmáig működésének szer-ves rész-ét kép-ezik. Az eddigi kutakodás azt erősíti, hogy nyelveink a valóság nyelve, minden szavunk - fogalmunk - ősi gyökerét a ránk ható erők és törvények hozták létre! A hangutánzó szavak esetében mindez azonnal fölfogható. Az aki jaj-gat, az minden nyelven nagyjából azonos hangokat hallat, miként a síró, nevető, nyögő, hörgő stb., ember is. Valójában ezek a hangadások éppen úgy jelzések, megszólalások, mint a csecsemők oázása. Mindezekről többször írtunk már, ám ezek az ismétlések azén szükségesek, hogy erősítsük ezt a



gondolatot, másrészt új körüljárásban világítsuk meg az összefüggéseket. Ezúttal azokat a nyelvi jelzéseket villantjuk föl, amelyek valójában arra utalnak, hogy a nyelvünk emlékezete sokkal távolabbi időbe nyúlik vissza, mint a nyelvet beszélőké, mint ennen-önnön magunké.
Alább azt kíséreljük meg, hogy a nyelvünkben bujdosó, rejtőzködő szavak, jelentések okait, összefüggéseit vizsgáljuk. Olyasmi ez, mint amikor nagy zeneművekben felfedezhető valamelyik népdal rejtett dallama. Persze a hasonlatok pontatlanok, inkább csak jelzések a szándékunkra nézve. Reméljük, hogy a rendszer; a szer-kezet, a nyelvi szer-vezet szorgalmas és sok-szoros visszakapcsolásaival kép-esek leszünk (Miért kép-es? Kép-esség? Kép-viselő stb.? ). mert megfelelő a kép-es-ségünk, bemutatni nyelvünk olyan szer-ep-ét, amire addig nem is gondolt senki. Ennek lényege pedig az, hogy a nyelvünk- s nyilván a nyelvek egy része is, bizonyos fokig, ám korántsem ilyen feltűnően és logikusan! nemcsak a szókincs tára, hanem egyes szavak és jelentésük nagyon régi, gyakran ősi emberi, társadalmi, történelmi eseményeket és viszonyokat őriznek, olyanokat, amelyekre már nem is gondolunk. Lássunk példákat. "Magas lóról beszél. "
Gondoljuk át mit jelent ez a kifejezés lovas nép esetében, hiszen mindenkinek van lova!? Pontosan azt, hogy nem egyforma termetűek a lovak sem. A vezér, a tehetősebb, a nemzetségfő valóban magasabb lovon ült. S ha már ez sem tejezte ki a fensőbbséges helyzetet, akkor azt mondták "Fönnhéjázó... " Ebben az esetben a föntről való "leszólás" gőgös - gigás! - eset- leg lebecsülő is volt. A dolog lényege itt már nemcsak a föntről való "leszólás", hanem a fönség - fönn-ség - magabiztos, az erő és magaslat szem-pont-jából való Látása a világnak, a környezetnek. A lényeg: a ragadozó madár viselkedését, fönti helyzetét, uras állapotát őrzi ez a jelentéstartalom. Hiszen, ha ma ezt a szót kimondjuk: fönnhéjázó, eszünkbe se jut a ragadozó madár.
Ha pontosabban akarjuk láttatni ezt a helyzetet, ezt a kép-et, akkor azt kell mondanunk, hogy ez a függőleges - függ-ő-leg-es! - logika megnyilvánulása. Egyúttal hatalmi és erő-összefüggéseket is jelent. Másként "lekezelő" állapotot, sőt talán parancsolót is. Persze a függés - kapcsolat - lehet vízszintes is, ám a föld vonzó erejét jól ismerték sok tízezer éve, így ez a viszony a legfeltűnőbb. A zuhanó, leeső ember nyakát töri. Így a függés "lógás!. valóságosan leg-es állapot és nem volt kivétel. Aki lezuhant az nyakát törte, meghalt, legalábbis megsérült. Így ezer évek alatt a sok-sok tapasztalat és szóhasználat hasonult egymáshoz. A függés leg-essége volt az első. Maga a függés is elsősorban az eget a földdel összekötő vonalat jelenti, majd csak azután másféle "függéseket", a nem függőlegeseket. Ez a magyar szóhasználatban az okot és egyéb viszonyokat jelzi: "Attól függ... " mondjuk. De ez a kis "mellékes" kitérő sem volt hiábavaló, azt bizonyítja, hogy nemcsak a szavak őriznek eseteket, történéseket, összefüggéseket, hanem a szavak alakulásának egymáshoz való viszonya is logikus. S ez a "törekvés", belső erő határozza meg a magyar nyelv rendszerét és működését.



Emlékeztetnünk kell arra, hogy a FEJ a FŐ - fölül van. Így a fejedelem vagy a fönség, főnök stb. szavaink nemcsak azt jelentik, hogy a testrész felül-fölül-fönt helyezkedik el, hanem a belőle képzett szó rangosa is "fönti" ember. Gondoljunk csak a "bennfentes" szavunkra. Milyen páratlan tömörséggel és logikusan tejezi ki, hogy a jelentés mit is tartalmaz és miért?! Azt jelenti a szó, hogy amiről beszélünk, nemcsak belül van valami fontos "körön", hanem ezáltal a "fönséggel" is kapcsolata van.
De ezek a jelentések is kiegészülnek, illetve a jelentéstartalomból logikusan - okos-an! - az is következik, hogy ami a "fő", az a fontos, az első, előbbre való, rangos stb. Így első a hétfő, erős és fontos a hídfő, valamint "Az a fő, hogy... " vagyis az a fontos, lényeges, elsődleges. Tehát finom szállal egymást tartják és erősítik, sőt hitelesítik ezek a jelentések. (A Játék és törvény c. könyvemben írtam arról, hogy a szólás-mondás: "Most aztán fő a feje! " nem azt jelenti, hogy "fől" a feje, hanem azt, hogy most aztán olyan helyzet állt elő, hogy a legfontosabb, az első, a fő: a fej! Tehát a fej legfontosabb dologra, a gondolkodásra való használata. S ebből következik, ha úgy tetszik, hogy fől, fortyog a fej, "működik" az agy) De a felsőbbrendűek, az istenek is valahol fönt vannak. Ez mindenféle hiedelemben a leggyakoribban így van. Egyszerűsítve: az égben vagy legalábbis a hegyeken. A fönség, fölség, főnök egyúttal az elsőségességet is jelenti, miként az isteni felsőbbség is. Nos, a magyar nyelv ezt az ősi, jórészt egyetemes hiedelmet is történetként őrzi és használja. Mondható, hogy az egyetemes szellemtörténetet rejti szerkezetében, szervezetében. Az ősi eszményképzés nyelvtanának lényeget
E mostani dolgozatunk néhány olyan szópéldát kíván körüljárni, amely ezt az ősi, a valósággal nagyon szoros összefüggést mindmáig őrzi s emlékeztet. Így bemutatjuk nyelvünk egyik legizgalmasabb sajátosságainak egyikét, azt e csodálatos teljességet, ami példátlan a nyelvek tekintetében. Amellett, hogy nyelvünk különleges jellemzője az a tény, hogy az ábécénk minden hangzója- aq x, y kivételével - még külön tisztségviselő önmagában, másod- harmadmagával, tehát rag, képző, jel. S ne feledjük részt vesz sokféle finom jeletéstartalmi változás lehetőségének megteremtésében, nemcsak a szavak végén, elején, hanem a szavak belsejében is! Emellett tehát, az említett "történelmi", "emlékezeti" tulajdonság a legfontosabb. Mert egyszerre szókincstár és helyzetek, állapotok, emberi és társadalmi viszonyok, történések rak (rag) tára! Említsük elsőként a címben is szereplő jó- jós, javas szavainkat.
Nemrég olvashattuk a Természet Világa című tudományos folyóiratban (1992. január), hogy idézzük: "A tudósok sokáig azt hitték, hogy a világ valamennyi nyelve a jobbra, balra, elöl, hátul kifejezésekkel adja meg az irányokat. Nemrégiben meglepődve fedezték fel, hogy a nyelvek egyharmada teljesen más, a testtől független tájékozódási rendszert használ. " Nem térünk ki a Max Planck Pszicholingvisztikai Intézet tudósainak kutatásaira, csak annyit fűzünk ehhez a megállapításhoz, hogy Hollandiában az angol vagy a német nyelv gyakorlatát, vizsgálhatták, amikor például az oldalirányok kifejezésére szolgáló szavakat



összehasonlították. (Reméljük ezt megtették!) Ám a magyar nyelvén nem kellene elmenni az óceániai szigetvilág törzseihez, látni lehet, hogy nyelvünk még e vonatkozásban is az ŐSI VALÓSÁGBÓL indul ki, amikor és ahogyan az irányokat meghatározza! Ez is OK-os és logikus folyamat, s azok a leágazásai is. Kezdjük azzal, hogy az irány és az arány szavunk között logikai rokonság áll fönn. Az irány, mindig valamihez viszonyítva alakul ki, valami valóságos dolog, tárgy, tényező határozza meg. (A mindenségben nincs főirány, a viszonylatok pontjait nekünk kell meghatároznunk valamely szempont - szem-pont! alapján) Aki irányít, az arányít. Tehát "működik" nyelvünkben a "jó" fogalmának keletkezése, alak- és jelentésváltozása, miközben a lényeg állandó. A magyar nyelvben az a jó, ami hasznos, számunkra, nekünk, részünkre mástól megkülönböztetve fontosabb tényező. Alighanem a szívünkkel ellentétes oldalon levő kezünk, lábunk, szemünk tehát az egyik, a "fél" - célravezető használata a fog-alom mag-ja. Ez is ősi tapasztalaton nyugszik. (Itt nem térünk ki, csak jelezzük: mindennek nyilvánvalóan tágabban értelmezett biológiai, sőt csillagászati okai vannak. Annak például, hogy a szívünk miért nem a test középvonalában helyezkedik el, hanem attól kicsit balra?! A Nap, a Nap körüli keringés, a Hold vonzása stb. hatással volt erre) Az ősi tapasztalat pedig azt bizonyította, hogy bizonyos számú ember között, viszonylag kevés volt az, aki a bal kezét, bal lábát, bal szemét használta ütéskor, rúgáskor, a dobás vagy nyilazás előtti célzáskor stb. Tehát a jó kéz volt a jobb Izéz s ez vonatkozott az egész oldalra. S ami hasznos az embernek - nemcsak támadáskor, védekezéskor is! - létfontosságú volt mindaz, s ami "jó" volt, azt helyezte előtérbe. Így alakult ki, mondhatjuk forrt össze a jó fogalom s alakult a jó oldal fogalma. S ha már ez tudatossá lett, akkor logikus, ok-os, hogy az ellenkezője, a bal, bizonyos fokig azt is jelentette, nem az igazi, nem a fontosabb, tehát az a rossz oldal -a másikhoz viszonyítva! miközben az irány is "létrejött", mégpedig az emberi tulajdonságból kiindulva. Mert ha az egyik irány jó, akkor a másik rossz. Itt most csak röviden utalunk erre, később, amikor a KÉZ szavunkról szólunk, még visszatérünk - logikusan -e gondolatkörre.
Annyit azonban előrebocsátunk, hogy a bal, mint nem annyira jó, benne van alakban és jelentéstartalomban is - b+l- a balog, balga, balgatag, bolond stb. szavakban, illetőleg az ilyen és hasonló szóösszetételekben: balfék, balszerencse, balsors stb. Itt azonban egy kicsit, előlegként, el is játszhatunk a szóval. Vegyük úgy, mintha számokkal játszanánk, de előbb még annyit, hogy a jós, jósnő, javasasszony szintén e megnevezésből alakult. Ugyanis, aki jósoltat magának, az főként JÓT szeretne hallani! A dolgok JAVÁT magának. (Ebből van a már nagyon távolinak tűnő javaslat szavunk is!) S ebben az esetben a szórend érdekesen határozza meg a jelentéstartalmat Íme:
bal (rossz) +jós (jó) =rossz
A baljós jelek egyértelműen inkább rosszra utalnak, akár a balladában. Miként jeleztem, a "kéz" szavunk vizsgálatánál erre a témára kéz-séggel visszatérünk. Valamint arra is, hogy az említett tudósok kutatásainak összefoglalóját közöljük: A



kés a tányértól keletre van című összeállítás végéről. Ezúttal csak annyit még, hogy sok nyelvben nem önmagukból kiindulva tájékozódnak, jelölnek meg irányokat tőként kisebb zárt közösségek tagjai, hanem csupán égtájak, esetleg nagy hegyek stb. szerint. (Nem is kell sokat tűnődni azon, hogy ennek sokféle oka lehet és összetett okokból, körülményekből és kényszerállapotokból vagy azok hiányából állt elő az a helyzet, hogy külső és távoli pontok nyomán határozzák meg az irányokat, ami számunkra talán nem is hihető. Viszont minden bizonnyal e nyelvek belső rendszere is meglehetősen egy-ügyű lehet! Ügy=folyamat)
Jól jön a jövendő is a jóslásban, jövendölésben
A nyelvünkben benne van, jelzésként a történetünk, történelmünk s kissé a régészet módszereivel kell élnünk. Igaz, olykor nekünk először el kell törnünk szavakat, amíg a régész összeilleszti a tört cserepeket. De a cél azonos, a kezdeti egészet kell fölmutatni a "leletekkel". Azonban szerencsésebb aprólékosan áttekinteni a szemünk elé kerülő s ide vonatkozó szavakat, hogy ízlelhessük jelentéseik árnyalatait.
Aligha tévedünk, ha azt állítjuk, hogy a jó, jós, jósnő, jóslat, javas, javasasszony, java, javaslat- jót akarunk! - javallat, józan, javaink és így tovább, alapvetően a JÓ fogalmával függenek össze. Másutt már megjegyeztük, hogy módszerünk hasonlít az atomfizikus módszeréhez, a legkisebb hang-részecskét keressük, ami a jelentések csírája. Ehhez majd arra is szükség lesz, hogy választ találjunk arra a kérdésre, hogy az egyes szavakban - ha ok-osságról, logikáról beszélünk - miért éppen azok a hangok-hangzók adják azt a jelentéstartalmat, amit kiadnak? Miért éppen azokból a hangzókból összegződik a jelentés, amelyekből az a bizonyos szó áll? Csupán véletlenről volna szó? Aligha. Az első számú és legfőbb bizonyíték a törvényszerűségre a hangutánzás jelentősége a beszéd kialakulásában. Ez érthető és nem is szorul magyarázatra az ilyen szavaknál, mit például a SZÉL. Hiszen, ha más nyelvű számára ezeket a hangzókat hallatjuk: sss-szszsz-zzz s ezt ismételjük, majd arra kérjük találja ki mire gondolunk, milyen jelentésre, előbb-utóbb kitalálja, hogy miről van szó. Még akkor is, ha az ő nyelvében nincs benne a "szél" megnevezésben az "s", "sz" vagy "z" hangzó. Mint ahogy az angol, német spanyol, francia, orosz, finn stb. alapszavakban nincs is benne a szélre elsősorban jellemző s-sz-z hangzó! Amíg a magyarban: szél, szellő, susog, zúg süvölt, süvít stb. Még a finn a legközelebbi, hiszen finnül szél = tuuli azaz magyarul is mondjuk tutol a szél. Nem szólva a t-sz hasonulásról! S általában is a levegő mozgásával összefüggő hangadások megnevezésekor például: szuszog, sziszeg, zizeg, sustorog, suttog, suhan, suttyan stb. aligha véletlenül találjuk ott ezeket a mássalhangzókat. De játsszunk is végre:
Kiabál bebeszél szájába jár ki-be szél



Visszatekintve a JÓ szavunkra, mint példához, azt kellene végül is megtudni - és minden szavunk esetében is! - Lám, a szélből "szeletelt" kisebb "szél-szeletek" megnevezésében, a SZó szavunkban is benne van az "sz"! -, hogy miért a J+Ó hangzás adja a jó, a jóság jelentését? Miféle érzelmi (!) vagy értelmi előzmény, ok, összefüggés nyomán alakult ki ezekből, éppen ezekből a hangzókból a "jó" szavunk? Vagy teljesen értelmetlen ez a kutakodás? Nem az. Mondjuk a KŐ szavunk esetében, mivel ősi tapasztalat, hogy a kő - kemény, indokolható a kemény "k" hangzó jelenléte. Így a kattog, kopog, kalapál, kovács - gondoljunk a tűzkőre, a kovakőre, a kavics, kövecs stb. szavainkra - arra indíthatnak bennünket, hogy igenis, bizonyos hangzók törvényszerűen fejezik ki a jelentéstartalmat. S akkor különösen nagy jelentősége van annak a ténynek is, hogy a nyelvünkben minden fogalom, az elvont fogalmak is, valóságos, ha úgy tetszik, kézzelfogható tárgyakra, dolgokra vezethetők vissza. (Ezt sokszor emlegetjük!)
Nos a "j" átmeneti hangzó. Nem igazán mássalhangzó, nem igazán magánhangzó. Ősi egyetemes hangzó, akárcsak a "h". Kiejtése "jé" akár egyetemesnek is nevezhető, valamilyen meglepetés következtében. Hát még így "hej", "ej", mondhatjuk: érzelmi hangzó inkább. Az "ó" pedig, szintén ősi és nemzetközi, nyelveken felüli hangzó, s jórészt az a jelentése is! A meglepetés, öröm, vágyakozás egyetemes magánhangzója: óóóó! A magyarban az ó, ha én... Ó, ha nekem... stb. s-ó-haj-tásokból lett az Ó-HA-j-tás szavunk? Hely hiányában tán nem is elemezzük a lehetőséget tovább, így s ennyiből is érzékelhető, hogy mire gondolunk? A két hangzó, a j+ó, lehetőségeit tekintve jelentheti, amit jelent. Az okos-ság és a logika mindezt meg is erősíti.
Ez csak egyetlen példa bemutatásának kísérlete volt arra nézve, hogy nyelvünkben roppant nagy a rend. Azaz, amit sokszor így neveztünk: nyelvünk nemcsak logikus rend-szer, hanem élő szer-vezet is és e kettősség korántsem szer-felett szövevénye, sokkal inkább szövevényesnek látszó szer-vezett rész-ek, törvény-szer-ű szer-zeménye, teremtménye. A jó, jós és javas összefüggéseiben nem kell két-el-ked-nünk, ez két-ség-telen-nek látszik. Akkor a jő, jön és jövendő, jövendölés stb. összefüggései sem jött-mentek s természetesen csatlakozik a jövendőmondó jelentése a jós jelentéséhez s így ha finom ágon is, de a "jó" fogalma is egy kissé "becsatlakozik" a jövendölés jelentéstartalmába
annak árnyaló, belső része lesz. A jövőben is bízni szeretünk általában, valami jót várunk tőle. (Természetesen itt és most nem tudok válaszolni arra a kérdésre, hogy a "jő". "jön", "jövő" szavakban miért éppen a "j", az "ő" vagy az "n" és "v. tejezi ki ezt az elvont jelentést? Ebben és minden más esetben is, a valahai ok-ot, amely a valósághoz kapcsolódik, egy vagy több logikai szálon, kell keresni. Nem valószínű, hogy könnyű lesz, de megtalálható!) De lépjünk tovább a jóstól a fogak fehér irányába, vagyis fogjuk magunkat és lássunk nekí...
Emlegettük, hogy a logika hálója tartja nyelvünk szövetét és adja példátlan erejét. Az is kezd derengeni e dolgozat nyomán is, hogy a szóalkotás összefüggésének



rendszere is ok-os és az eredendő kiindulás a legvalósabb tárgyias való. Valamennyi szavunkat vissza lehet vezetni - ezt hisszük, ezt bizonyítja mind több fölfejlő rejtély-a valóság gyökeréhez s ki lehet mutatni miként alakul az át elvonttá, jelzéssé. Nincs mód sok szavunkat e helyütt elemezni, de néhányat még kissé körbejárunk.
Említettük korábban a FENNHÉJÁZÓ szavunkat, abban a valóság a héja. A ragadozó madár, sólyomféle, amely a nevét tán a lesuhanó, ívben hajló hij-héj rácsapástól kapta? A., Huj-huj, hajrá! " jelentése sokak szerint, a huj-huj hajítsd rá! De lehetett hajtsd meg a lovat, hajítsd el a nyilat stb. (A héj, mint a fa kérge, a hé, hi, másként padlás az az üreg, ami a tető és a lakórész között van, a haj-lék: hajmás és luk-lék együttese vagy lásd a hajó íve, az íj hajlított volta, a hajlat és így tovább mind ide sorolódik. Itt is megtalálható a valóság a hajlékony haj, az íves héj, és az elhajított fegyver összefüggésében... ) Balassi Bálintról akár az egyik ragunk -ra -re eredetére is írásos választ kaphatunk, noha ez a rag már szerepel a Tihanyi alapító levélben, bár még külön írták: "feherruuaru rea meneh hodu utu rea". Ezt a szövegrészt sokan idézik, ám arra nézve nincs semmiféle bizonyíték, hogy akik mindezt leírták - vagy aki leírta - tudott-e magyarul? Mert annyi bizonyos, hogy a hiányzó hangzók, az ö, ő, ü, gy, ny, ty stb. alighanem csak a latin nyelvből hiányoztak, a magyarból nem. S ha jobban megnézzük a szöveget, Bárczi Géza elemzését, azt látjuk, hogy másutt: "monorau bukurea" vagyis mogyoró bokorra, már hozzá ragad a rag a szóhoz, miként több más alkalommal is. Így gyanítható, hogy a leíró nem tudott magyarul? Mindenesetre a "ráró" (rá-rá!) nem más, miként Balassitól pontosan megtudjuk, vadászsólyom, amit a "hamar lovak"-ról vágta közben "hajítottak" a zsákmány irányába. Miként a ráró lecsap áldozatára (az ölyv neve az ölűből, azaz az ölőből alakult s a vércse nevében benne van a vér!), akként csap le a többi ragadozó madár is, köztük a héja. Noha a sas esetében jellegzetes a nagy szárny suhintó hangja, minden ragadozó madárra jellemző az erős, hajlított csőr, az erős, ugyancsak hajlított karom, lásd az orra, karomra utaló karvaly szót, s nyugodtan ide sorolható a köröm is. A körömről másutt alapos részletességgel szólunk, valamint az "r" hangzó (err, rö!) ma még igazán be sem látható egyetemes emberi műveltség-mérő szerepéről. (Lásd, AZ ŐSEGY titka és... stb. című könyvben a KER-ámia szóval kapcsolatos eszmefuttatást, amit alighanem még aprólékosabban kell áttekinteni!)
A jó és rossz lehető tapasztalati előzményeiről szóltunk. A fennhéjázó magatartás jelenlétéről is e szóban, valamint másutt említettük a ki-FEJ-ezés szavunkat. Ennek lényege, hogy amit kifejez, az nem más, mint elvont fogalom, hiszen a "szó" fogalma helyett használjuk. Az a lényeg, hogy örömét, indulatait, fájdalmát, gyűlöletét stb. mindenütt és minden ember a FEJÉN mutatja ki. Bizonyos tettek, szavak nyomán az sem véletlen, hogy az "orcátlan" szót, kifejezést használjuk. Nyelvünk megint valós fog-alom-ból lényegített át valamit elvont fogalommá! Nem vonakodhatunk levonni bizonyos következtetést nyelvünk ősi voltával kapcsolatban. Persze létezik huza-vona, bennünket mégis vonz, mondhatjuk húz



von a kíváncsiság, mert eddig sokféle törvényszerűség fedte föl magát, ezáltal, előrehaladva mind jobban "hiszünk" nyelvünk logikájában, ok-os rendjében.
Kis kitérő: a húz-von, huza-vona a -hoz -hez -höz, hozzá, ehhez-ahhoz, házhoz, haza húz stb. azonos vonatkozásokat mutatnak. Majd erről külön is érdemes szólni, hiszen például a von-al és a huz-al is azonos nyelvi lehetőség szülöttei! Lássunk példaszavakat:
Fennhéjázó - már emlegettük. Egyívású, egyöntetű, kéz-kész, keszkenő, készítmény, kezel, készül, kéz-műves, esz-köz, botorkál, földönfutó, ásít, alkony, köhög, lót-fut, nyelv, gőgös-gigás és így tovább. Ez a látszólagos rendszertelenség szándékos, hiszen az összefonódások amúgy sem tennék lehetővé csupán önmagukban vizsgálni e szavakat. Ugyanannak a törvénynek, nyelvi rendszernek a termékei, általában erősítik is egymást - egy-más más és más másolatai, ha úgy tetszik -, s ha nekilátunk (sötétben is nekiláthatunk... ), mindezek hamarosan meg is mutatkoznak. Sőt, ha úgy hozza a "véletlen", hogy a gondolatközlés közben elénk kerül - máris itt van KÖZ szavunk, és erről sokkal hosszabban szükséges... szűkküsz... - küszködni értekezni, azért itt nem térünk ki rá -, alighanem olykor elkerülhetetlen, hogy a fönti sort bővítsük. Persze ez a sor szavak százaira szaporítható, mert ez a valóság, itt csakis találomra mutatjuk be a példákat.
Mivel a valóság áll a háttérben, a képi megvilágítás logikus, nem is lehet másként. Nyelvünk példátlan képi ereje - költői lehetősége - nagyszabású, kiváló. A költés, köldök, kölök, költ, kel, keletkezés, mint az élet folyamatosságának megnevezése, íme minden magyarázat nélkül itt sorjázik e szavakban. Ami ÉLET-re kel, az LÉTre jön. (Általában nem figyelünk arra, hogy mely szavunkat tartják "jövevénynek" vagy nyelvújításinak, ha beleillik a nagy rendszerbe, ide idézzük s nem tartjuk idegennek. Csakis arra figyelünk, ami nyelvünk belső, ősi törvényéből következik, valamint a hangzó- főként a mássalhangzó együttesek jelenlétére figyelünk, amelyek tovább viszik, és más és más szóban kép-viselik az azonos vagy kissé árnyalt jelentéstartalmakat.) Az nyíl-van-való, hogy az eddigiek után mindezt meg is tehetjük.
NYIL+VAN+VALÓ
Úgy véljük - ez a véleményünk -, hogy éppen a nyilvánvaló szavunk újszerű vizsgálata is segíti a további megértést, befogadást. Ugyan másutt már szóltunk róla, de kulcs-szóösszetétel, szófejlődés, történelmi emlékezet, hagyomány és szokás emlékeztet nyelvünkben. Egyszerre ad példát a szó összetételének kialakulására, annak okára, majd a szétválás rugalmas lehetőségeire, illetve a szétvált szavak további alakulására. Lássuk tehát létrejöttének, változatainak lehetőségét:
Három szóból áll: nyíl, van, való. Mindegyiket használhatjuk külön is, illetve tovább ragozhatjuk, képezhetjük. A nyílból lehet nyílik, nyílás, nyilvános - ez már



a van-os! - nyílt, nyíltan stb. Foglaljuk össze a jelentéseket. A nyílást - másként rést! -a nyíl okozhatta. A nyíl sebe ilyen! A nyíl elröpítésekor az íj egészen "kinyílik"! (Tán az ijed, ijeszt, ijedős stb. szavaink ősi jelentése az ijedelmet okozó íj-nyíl megjelenésével függtek össze? Az íj-nyíl halálos veszélyt jelentett, némán suhant a célja felé... ) Ez csak közbevetés volt. Maradjunk a nyílnál.
Azt, hogy a fájdalom belénk nyilall, élesen belénk szúr, ezt a nyilallik kiválóan és vitathatatlanul kifejezi. A nyílegyenes szavunk jelentését is azonnal értjük. (Az íjnyíl-ban életveszély nyilvánult meg!) De honnét való a nyilvános, nyilvánosság előtt, nyíltan kinyilatkoztatva szólás?
Újra László Gyulához kell fordulnunk. Ő nemcsak kiválóan felkészült tudós - író, művész volt -, hanem gyakorló ásó, ásató régész, saját szemével "látta", "tapintotta" a "másvilágot", ahol minden a fönti világ tükörképe. A halottak mellett ott voltak a nyilak -a vas részük - és középtől oldalazó irányban csökkent a csontvázak mellett a nyílhegyek száma. A törzsfőnek vagy nemzetségfőnek volt a legtöbb nyila! Nyilvánvaló, hogy rangot jelentett. S akit férfiként, harcosként eltemettek, annak legalább egy nyílhegye volt. Vagy a férfiak KÖZ-ös-ségi, nyilvános tanácskozásán annak volt szólási joga, szemtől-szembeni véleményt az mondhatott, aki nyíllal volt jelen. Aki NYILVÁN-osan volt jelen. Így a nyíltság és a nyíl birtoklása, valamint a közösség előtti, szemtől szembeni meg-NYIL-atkozás joga igen szorosan összefüggött. (S aki fölött pálcát törtek, mert áruló vagy gyáva stb. volt, annak tán a nyilát törték el! A rangjától - nevétől, nemétől - megfosztották és többé nyilvánosan nem szólhatott!) Azután a nyíl már jelkép lett, és a megnyilvánulás azt jelentette, hogy rangos ember, fölavatott harcos szólt. A nyíltság a nyíl jelenlétével és jogával volt egyenlő a közösség előtti megnyilvánuláskor. Így a jelentéstartalom a valódi tárgyból, szokásból, hagyományból, közösségi törvényből alakult ki s vált maivá. A nyilvánvaló, a megnyilvánulás, a nyíltság azután részben "visszatért" a valósághoz is, amikor elérünk az ajtó résének növekedéséhez, a nyíláshoz, nyitáshoz. Már egy hangzó el is tűnt a szóból, de jelentése megmaradt. Ha nyitod az ajtót, kinyílik - ez nyilvánvaló! Nyitottan szólni, nyitottnak lenni s így megnyilvánulni, a nyíltságot - például jellemességet, bátorságot stb. - is jelenti. A nyílból "alkotott" nyílászáró már egy kissé ügyefogyott szó, ezt nyíltan mondjuk meg s halljuk, valami belénk nyilallik) hirtelen... Nos Illyés Gyula ír a "hirtelen" szavunkról, amely - miként írja, nagyon meglepődött, amikor erre rájött - azt jelenti, hogy valami előzetes híradás nélkül történt, azaz: hir-telen, hír nélkül. Ilyen a véletlen szavunk is. Mert valójában azt jelenti, hogy valamiről nincs véleményünk, nem tudjuk hogyan vélekedjünk s ezért lesz a dolog: véletlen! Nem ismerjük az előzményeket, okokat. Vagyis a szavak azt jelentik pontosan, amit amúgy is mondunk! A valóságot. A juhászok vezetőjét, főnökét számadónak hívták, számadó juhász vagy juhász számadó. (Az volt a tekenyei nagyapám is) Hát ez a meg-NEVEZÉS is pontos. A juhászok vezetője SZÁMOT ADOTT ÁT a gazdának, botra véste a rovásokat, adatokat a juhállományról. A fölrótt adatok, számok kézből- kézbe kerültek, átadták őket! Így adott számot (át) valóságosan is a juhász számadó. S ezért számított vezetőnek, számottevő szakértőnek. (A szám



szavunkról még sokat kell írnunk másutt, kibővítve a korábbiakat, mert a számtannak nagyon fontos szerepe van nyelvünk rend-szerében!) Sokat emlegetjük a "nyelv" szavunkat, de ritkán jut eszünkbe, hogy a szánkban lévő húsdarab, a nyelv nélkül nem tudnánk nyelvelni, azaz beszélni. Annak idején a pogány igricek nyelvét kivágták és számkivetettek lettek, nem lehetett átadni a gondolatokat! Száműzetésük helyeit ma is Igrice, Igrici nevű községek neve őrzi.
E kis kitérők után folytassuk a szavak és fog-almak iz-galmas szerveződésének vizsgálatát. (IZ - valaminek része, íz-ület, ízzé-porrá tör, íz-lel, iz-om, iz-gul, izgága, íz-zó, - ugye de izgalmas ez az IZÉ is) A baljós szavunkról már szóltunk s arról is, hogy a "bal" nem igazán használható testrész, ha kéz, ha láb... Általában a jó a jobb, akkor is, ha használni kell, ha fegyvert kell forgatni. Aki a jobb kezét használja elsősorban, az a jobb lábát és a jobb szemét is vele együtt alkalmazza bizonyos tevékenységnél. Az igaz, hogy a javadalom, vagy például ha azt mondjuk: "Eltulajdonították javainkat" Vagy: "A javunkra döntöttek, nőtt a javadalmunkjövedelmünk" kifejezéseknél nem gondolunk a "jó" fogalomra. Pedig például a "jószág" szavunk is, mint birtokunk innét szár-mazik! Ebben az esetben -a TESZ szerint is -a -ság -ség képző alakult át és a "-szág" változat került a szóba, miként az uru-szág, ország esetében. (Az ura-ság maradt) A jó és jobb oldal azonossága tehát nagyon is valóságos tényező. Gondolható, hogy az írások, aztán a számsor növekedése: 1, 2, 3, 4, 5, 6, 7 stb. jobb felé tart. Növekedhetne bal felé is, ám úgy látszik, hogy a jobb oldali irányban való növekedése összefügghet az erővel, nagysággal, tehát a számszerű mérés is ebben az irányban mutatja a hathatósságot. S az is természetes, hogy a betegeskedőnek jobbulást kívánunk, azaz egészséget! (Itt pedig az EGÉSZ szavunk lép a képbe. Erről másutt szólunk majd) Látható, hogy nyelvünkben a logikai szálak erősek és sokféle módon kapcsolódnak. Vagyis a tapasztalati tényezők ezer és ezer év óta alakulnak s formálják a nyelv szerkezetét. A magyar nyelv ezáltal sokkal régebbi időszakokra, korokra emlékszik, mint mi, akik e nyelvet beszéljük. (Nem tudom, végeztek-e más nyelvekkel kapcsolatban is hasonló vizsgálatot. Annak csakis akkor volna megfelelő eredménye, ha az emberi beszéd "csecsemő korától" kezdve őriznék a nyelv törzsfejlődésének fokozatait, miként a magyar nyelv őrzi. Ezért is kell figyelnünk a csecsemőkre, ők viszont átélik azt valamennyien külön-külön, amit az egész emberi közösség átélt) Talán elég is ennyi "előleg" - amely leg-elöl van - ahhoz, hogy most már sorban következhetnek az ígért szavak.
KÉZ: nem más, mint a legfontosabb kéz-köz-eli eszköz. Mondhatnánk kezdetben vala a kéz, a kez-dés, a küz-dés - küsz-köd-és -a leg-köz-elebbi köz és egy-é-ni szem-ély-es - célokért. A K+Z, illetve K+SZ - bizonyos szerkezetekben a K+CS mássalhangzó kép-letek, együttesek szereplése azonos vagy közeli jelentéstartalmat kép-visel. Ez nem más, mint a KÖZ-elség! - KES-kenység, KIS-ség, azaz KICSIség. Ez annyira érdekes, hogy a fordított képlet, például az S+K, SZ+K, CS+K stb. is hasonló jelentéstartalmakat jelöl. Lássuk a példákat:



K+S: KIS, KES-keny, KES-hedt, KÉS -a HAS-ít szavunkkal kapcsolatban többszörösen is elgondolkodhatunk, hiszen ismert a K=H hasonulat! vagy éppen a has-on-lít és a hat-ás összefüggései igazán hat-hat-ós-ak! - KÓS-tól (Kicsit íz-lel!), KUS-had - lapul! - K+SZ: KASZA - kaszabol, KESZ-eg, KESZ-kenő - kéz- kendő - KÜSZ-öb, mint keskenység, de itt rögtön fordítsuk meg a képletet, SZ+K: SZŰK, SZŰK-ös-ség, SZÜK-ség, SZEG, SZEG-ély, SZEG- let, SZIK-es, SZIK-ár, s beSZEG, meg-SZEG, s ahogy jeleztük SEK- ély, CSEK-ély, CSÖK-ken, CSÖK-ött, hangadásnál éles, "keskeny" hasító hang: sikoly, szűköl, szög-szeg-let, szeges, szöges (éles!) ellentétek stb.
Természetesen a legfontosabb és elsődleges szó és fogalom maga a KÉZ! Az orvos kezeli összefüggésben elvont fogalommá lett, bár mára újra visszatér a KÉZRÁTÉTELLEL való gyógyítás, de a kezelésre jár, kezelik vagy félrekezelték, elkezelték stb. nem mást jelent, mint a gyógyítással kapcsolatos folyamatot. (Átlábalunk a patakon, de kilábalunk a betegségből és lábadozva állunk lábra! De a "lábatlankodik. kifejezés már azt jelenti, hogy úgy jár-kel valahol, mintha nem volna lába, vagyis bottal botorkálna, ügyetlenkedne, akad-ékos-kodna... E közbevetett mondatok nem a K+S képlethez tartoznak, hanem a belső, nyelvi logikához, a kifejezések alakulásához) Visszatérve a KÉZ szavunkhoz, kissé hosszabban szükséges a környéken kutakodni.
A KÉZ, mint emlegettük, kéz-köz-el-i eszköz. A két szóban háromszor fordul elő a K+Z képlet. Lássuk a fogalom tartalmát. A KÉZ KÖZ-el van, azzal KEZ-dünk mindent, a KÜZ-delmet is. A KÖZ - SZŰK utca, ahogy már írtuk, a KÖZ elsődleges értelme a KÖZ-elség, s így a valamilyen módon KÖZ-eli emberek KÖZ-össégét is e szóval fejezzük ki. Például KÖZ-ség, ez SZŰK-ebb KÖZ-össég. Nagyobb közösség a HAZA (H+Z!), a nemzet közössége, megint kisebb a színház köz-önsége, amely mára tán nem annyira köz-önség-es! 'Tehát mindebből alakult még a KÖZ-tes, KÖZ-ül, KÖZ-öm-bös, KÖZ-ülünk, KÖZ-vetlen, KÖZ-lekedés, KÖZ-lés, másként KÖZ-zététel, KÖZ-hírelés -hír-KÖZ-lés és így tovább, még hosszan sorolhatnánk.
A KÉZ jelenléte könnyen kiderül például a kesztyű vagy kézbesít szavakból. Ez általában így van más nyelvekben is, de már a többi nem függ össze a kézzel! Például az egyik legalapvetőbb a KÉSZÍT szavunk. Hiszen mivel készítették a készítményeket, készleteket a kézművesek? A kezükkel. Joggal és okkal tételezzük föl, hogy a KÉSZÍT a KÉZIT-nek későbbi fejleménye. Ami KÉZÜLT az KÉSZÜLT. Vagyis újra ott vagyunk a valóban kézzelfogható "kezes" valóságnál, amiből ezer évek alatt alakult ki logikusan sokféle elágazás, de a mássalhangzók lényegében nem változtak és együttesük K+Z, valamint a többi az eredeti jelentéstartalmat képviseli valamilyen változatban. A keshedt ember, keszeg ember, sovány-szikár ember általában SZEG-ény ember, aki az al-SZEG-en él, SZÜKségtől szenved. A SZEG-en, vagyis a város SZEG-élyén, peremén. Az ilyen volt valaha -s az ma is gyakorta! -a "földönfutó".



A földönfutó szó jelentéséhez a magyarban, mint szüntelen vele "futó" árnyékjelentés, társul a szegény, szerencsétlen szavunk s így együtt alkotja a jelentéstartalmat. S ez a jelentéstartalom különleges, nem azt jelenti csupán, hogy valaki földön fut, szalad, rohan, menekül... Ennél többet, sajátos és sajnálnivaló szerencsétlen emberi állapotot. Legalábbis magyar nyelvben. Más nyelvekben például orosz, angol finn stb. - nem is szerepel a "föld" a földönfutó szóban, noha aki fut, az általában a földön, a talajon fut és nem a vízen vagy levegőben. Akkor miért jelenti a magyarban azt is, hogy szegény szerencsétlen? S ezt miért a földönfutó szóval, mint szélsőséges állapot megnevezésével fejezi ki nyelvünk? Van válasz. Ok-os, logikus. A LOVON ÜLŐ ember, lovasnép szempontjából, szemszögéből az már igazán szánnivaló és szerencsétlen, akinek LOVA SEM VOLT! Akinek tehát gyalog, a földön futva, járva kellett léteznie, még akkor is szerencsétlen volt, ha nem menekült. Jól érzékelhető tehát, hogy még az életmód is meghatározta a nyelv szavainak alakulását. Még akkor is érdekes ez, ha egyúttal nem arról van szó, hogy valaki "magas lóról" vagy fennhéjázva beszélt, hanem a valóság egyszerű megnyilvánulása ez a kifejezés... (Aki gyaloglásra kényszerült, miként már írtuk, az gyakran megjárta!)
Íme a fönti félmondat! Kínálja magát vizsgálatra, kutakodásra. Abból a szem-pontból is, hogy a való-ság miként alakult át és rejtőzött el elvont fogalmakká. Az első szó a VALÓSÁG. Alapja a -val -vel, ez-vel-az-val, azaz ezzel, azzal, amazzal. Finnül nép, nemzet: kansor és a társhatározó -val -vel: kanssa. A nép, nemzet lényege sokak tartós együttléte egymással! Ezzel-azzal-amazzal. Ez a közösség köze egymáshoz, a vel-ük va-ló együttlét sorsban, hazában, nyelvben. Ennyit a VAL-ó-ság szavunkról.
Következik az EGYSZERŰ, azaz egy-szer-ű. Nem más, mint az egy (1) szor-zás-a, szor-za-ta, ami csak az EGY jelentőségét emeli! Ahogy másutt írtuk (ŐSNYELVŐSEGY) az EGY-et-len is növeli az egy jelentőségét, s az egy-et-len-egy még inkább! Az eggyel való minden számtani művelet önmagát adja! Vagyis a lényeget minden esetben!
A harmadik ezúttal vizsgált szó a MEGNYILVÁNULÁSA, másként megnyil-vánul-ás-a. E szóban is NYIL VAN jelen, ezt is tárgyaltuk korábban. A kézzel fogható valóság a NYÍL!
A negyedik szó a KIFEJEZÉS. Aligha szükséges sokat hozzáfűzni, ebben a FEJ az ősi valóság. S foghatjuk a tejünket, mert bizony ezerszer írtuk le ezeket és más szavakat, amelyekben az ősi valóság és törvény, hagyomány, vélemény, emberi s társadalmi viszony rejtőzik, és nem vettük ész-re...
E kitérők, ahogy az olvasó is érzékelheti, nem csupán ismételt díszítések, hanem a közelítést segítik elő. (Reméljük!) Már az árnyalatok is ész (be) re vehetők. Hiszen nem lekezelés, nem fennhéjázás, nem magas lóról való lenézés, lebecsülés a földönfutó kifejezés, hanem tényszerű megállapítás. Mint ahogy az is, hogy a jobb



oldali kezünk a jó kezünk. (Emlékezzünk még nemrégen ezrével mutatott "földönfutókat" a képernyő, a tőlünk délre zajló háború következtében. A köz-vetítő ember is használta ezt a kifejezést, pedig sokan gépkocsin, lovaskocsin menekültek.) Ha átgondoljuk, igen nagy eltéréseket, jelentési távolságokat találhatunk a szótárban egyenlőségjellel összekapcsolt szavak között! S ezek a távolságok legtöbbször a magyar és más nyelvek között a legnagyobbak! Sokkal kisebbek például valamely szláv vagy latin alapozású nyelv között. A belső szerkezeti azonosságok vagy hasonlóságok is nagyobbak! Érdemes egy kis példatárt ide is leírni, hogy egyes nyelvekben ez az ősi tapasztalati logika vagy egyáltalán nincs jelen a fogalmak kialakulásánál vagy csak halványan mutatkozik meg.
Angol nyelven a nyíl = arr-ow, nyilallás = shooting pain, németül nyíl = der Pfeil, nyilallik=stechen. A rokon finn nyelvben a nyíl=nuoli (a mássalhangzóképlet csaknem azonos! NY+L, illetve a finn szóé: N+L), de már a finn nyelv számára sem annyira alapvető élmény a nyíl szúrása nyilvánvaló nyilallása, nem úgy nyilvánul meg, mint a magyar nyelvben, hiszen a nyilallás = pisto. Oroszban a nyíl=sztrelá, a nyilallás=kóljusája volj, ám a nyilallik szónál visszajön a sztreljáty, de már ez a mondat: Nyilallik a szívem, így hangzik: U menjá kólet szerdce. A nyílás, nyilatkozat, nyílt, nyilván stb. szavak esetében nincs már ott az ősi "nyíl", a valóság, mert más volt a szokás, a hagyomány. Mindebből nemcsak azt a fontos következtetést kell újra levonnunk, hogy a magyar nyelv őrzi a magyar nemzet történetét is - sajátosan! -, hanem azt is, hogy emlékezete nagyon régi! E tény nagy belső következetességre utal, okosságot, logikát bizonyít. Valamint példátlan közelséget a valóság és annak kifejezése között! Egyúttal végigláthatunk azon a történeti - történelmi - ösvényen, széles - szeles - síkságon, térségen, amelyen a nyelvünk megtette azt a hatalmas utat, ami a NYILAZÓ HARCOStóI A NYILADOZÓ ÉRTELEMig vezetett, ezért igen jelentős tárgyi lelet a nyilvánvaló szavunk!
A logikai "érzet" egyetemes. Ám a nyelvekben ennek következménye igen eltérően jelenik meg. Az orosz nyelv is "sejti", hogy a jó a jobb oldal, ám különös szót használ. Jó= barósij, dóbrij (végül is melyik? ez sem egyértelmű!), a jobb=lucssij, de a jobb kéz=právájá ruká, a jobb oldal= právájá sztaroná... A jobbára=bólsej császtju... A jobbulás=ulucssényié... az az igazság, hogy a jót, jobbot az igazzal azonosítják. Tehát egyetemes törekvés látszik, ám a belső nyelvi rendszer nem alakult ki következetesen, mint általában a világ legtöbb nyelvében sem. Legalábbis a mi nyelvünk rendszeréhez viszonyítva. Valójában nem a mi nyelvünk nehéz, hanem a többi! Minden kifejezésre külön szót kell megtanulni, amíg nálunk a szótövek képletei egy-egy esetben százával határozzák meg a jelentéseket! Íme az egyik leglátványosabb példa erre nézve, bár korántsem teljes, hiszen másutt a lehető teljességre törekedve ennek sokszorosát kívánom közzétenni.
Az egyik leggazdagabb lehetőséget nyújtó képlet: K+R: az alapjelentés kör, görbeség.



KAR, KAR-ika, KAR-ol, KAR-om, KAR-aj, KAR-ám, KAR-ima, KER-ek, KERék, KER-ing, KER-ge (a birka körbe jár), KER-et, KER-t, KER-engő, KÉR-eg (fakéreg, héj!), KÖR, KÖR-be, KÖR-öz, KÖR-ző, KÖR-öm, KÖR-ös-KÖR-ül, KORong, KOR-ona, KOR-só (Korond), ROK- ka, ROK-olya, kun-KOR, mint GÖR-be, GÖR-gő, GÖR-dül, GUR-iga, GUR-ul, ken-GER, hempe-REG, henteREG, GER-encsér és így tovább. Csak megemlítem, hogy a "g" a "k" zöngés párja. E mássalhangzók lehető képlet változataiból adódó szógyökökből száznál is több olyan magyar szó alakítható, képezhető, amelyek azonos vagy közeli jelentéstartalmat képviselnek, noha nem is a szó elején fordulnak elő. Erről is írunk másutt részletesen, mert lehet ez a szám kettőszáz is!
(Nem állhatom meg, hogy ezt a félmondatot ne nézzem meg közelebbről. Így hangzik: nem is a szó elején fordulnak elő. Az értelme nem más, mint a hátulján vagy szóközben is előfordulhatnak. Azaz hátul is előfordulhatnak. Azért lehetséges ez s azért logikus, mert közben ott van az át-for-dító, meg-for-dító "forog" szavunk! Ha nagyon egyszerűen kívánnám megmagyarázni, akkor az előfordul azt jelenti, hogy az "elő" vagy "elöl" fogja magát és átmegy, átfordul hátra. S ha tovább képzem ezt a szót, például előle, akkor ő fut hátul, s ő előle futnak!)
Ez megint adódó kitérő volt, s talán nem is hiábavaló. Ha egyszer lesz elegendő hely, hosszabb mondatok szavait elemezzük még aprólékosabban, akkor lesz igazán látható nyelvünk nagy-szer-ű szer-vezete, rend-szer-e, okos fej-lődése, belső kapcsolatainak logikus sokasága. Hiszen még több észrevételt tehetünk -s bekerül eszünkbe, agyunkba a tény, és meghatározza további ténykedésünket minden ismeret, mert talán eddig észre se vettük, hogy amit megtudunk, az az észbe kerül, az növeli tudásunkat, ha akarjuk, teremtő képességünket. Aligha véletlen, hogy a nő - növel, nevel, növekszik, nevelkedik - szavunknak is két jelentése létezik. A nő, mint anya, akiben "nő", "nőtt" a mag-zat, a gyermek. A nő embert világrahozó lény, nagyobb részt kapott a teremtésből! S ha valakire azt mondjuk: "kedves teremtés" egyértelműen nőre gondolunk!
Ez már a kitérő kitérője volt, de minden bizonnyal növelte a közeledést, másfajta, finomabb módon mutatja a sokszor em-leg-e-tett belső nyelvi rendet. (Az em-leg-et az em-lék-ez-ik szavunkkal függ össze?)
Újra térjünk vissza a fő vonalhoz. A KÉZ-zel kapcsolatban készenlétben vagyunk s arra törekszünk, hogy tudja a jobb, mit tesz a bal... A németben jó =gut, de például a jobb kéz megnevezésénél a jobb=die Rechte, az angol nyelvben a jó=good, jobb= right stb. vagyis ezek a nyelvek - és még sok! nem emlékeznek erre a nemcsak ősi, hanem egyetemes tapasztalatra. És ebben az esetben e kettő együtt - ősi egyetemes! - jelenti a lényeget! Újra fölhívjuk a figyelmet arra, hogy nyelvünkben az értelmes rokonszava az okos. (Az ér, ér-ték, ér-telem, ér-dek, ér-v-el, illetve az ár, ár-u, árul, ár-az stb. szavak között jelentési összefüggés mutatkozik! Természetesen több tucat szóról van szó, sőt jelentések elágazásairól is, ám a logikai összefüggés marad!) Vagyis azt kívánjuk érzékeltetni, hogy a hatások általában visszahatások is,



a logika sem egyirányú, eziránt nincs kétségünk, s amikor az irányít-jobb s bal -, akkor arányít is! Másként, minősít. Erre példa lehet mondjuk a "füllent" szavunk. Hiszen nem arról, van szó, hogy a fülünkkel beszélünk, hanem arról, hogy füle "segítségével" kívánjuk őt becsapni. Ezért ha-mis-kodunk, ha-zudunk s ha megtudja, ha-rag-szik! Azaz, akár "ragozni" (Ide-oda rakosgatni!) kezdi a szavakat imigyen: "menjen ön, maga a... s... -ba -be... " stb.! A káromkodás nyelvtani háromkodás. E szított szitkok lényege, legalább is háromféle nyelvtani viszony kifejezése a mondatban. Az első a felszólítás, a második a jelző, a harmadik a dolog megnevezése... (Netán ez volna a Három a magyar igazság?! ) De ne "kháromkodjunk", van még mondanivalónk ezek után is. Még akkor is, ha tudjuk, amit mi most bemutatunk, az megint csak merítés az óceánból, s megcsillan belőle néhány csöpp, amíg az ujjaink közül kicsorog s elenyészik a napfényben.
Adósok vagyunk a kéz, a kézközeli készség, eszköz közvetlen s kéznél lévő összehasonlításával. Bár igen gazdag a magyarban a szókészlet, s készek is vagyunk rá, nem kezeskedhetünk a teljességért. Amit mondunk ezzel kapcsolatban az úgyis eléggé köztudott. Németül kéz = die Hand (Handlé!), de már elfeledték, hogy tíz-húszezer éve kikészült, aki nem mindenre tudta használni a kezét s nem készített magának fegyvert s öltözetet stb. Németül készíteni = machen, kezdeni = anfangen, kezdet = der Anfgang, der Beginn, készség=die Fertigkeit stb. Újra hangsúlyozzuk a dolog valósága ősi és egyetemes!... Az angol készít = make, ismerős a németből, persze a latin kéz = manus (manuális!) az alapalak, de latinul is a kész=perfectus absolutus, a készség (képesség, lám nem ugyanaz) jelentése: facultas, így az angol ugyancsak a latinból még két szót alakított a prepare és a produce alakokat. Angolul még: kezd=start, begin (német beginnen), commence. S álljon itt a rokon finn nyelv megfelelő három szava: kéz = käsi - ejtése keszi -, kezd= alkaa és a készít=tebdá- ez inkább a tesz, tenni szavunkkal rokon -, s mivel érdekes, színezésképpen említsük meg, mert emlékezünk rá, finnül a készítés =tekeminen, készítő=tekija, mintha a magyar tákoló, tákolmány szavainkkal függenének össze?
Mielőtt az összegezésbe fognánk - persze csak a rész összegezésébe -, hadd említsük meg, hogy a TESZ (A magyar nyelv történeti etimológiai szótára) H-Ó 834. oldalán -a mancs első jelentése után, amely fából készült golyót jelent... (Ha ez így volt? Mert inkább olyasmi lehet, mint a füllent hiszen nem a fülével beszélt!) Sokkal inkább tán a golyónak kézzel való játékát? A másik jelentése "bizonyos négylábúak mellső lábának karmos ujjú része", illetve "nagy, ügyetlen kéz" szó szerint: "Bizonytalan eredetű. " A latin kéz=manus, csaknem így ejtődik!... A francia mains és egyéb kifejezés, a kézzel való "méta" játékra is emlékeztet... De mint annyiszor, az első mancs, a golyó, szláv eredetű. A medve, maci-baci mancsa is!? Ide a mancsot, hogy lehet még más megoldás is!
Adósok vagyunk még néhány más szóval, például ilyen az ásít, köhög, hümmög stb. Hát intézzük el őket gyorsan, mielőtt a végső, a fog lefoglalna bennünket s



addig megússzuk ép ésszel - csakis azzal lehet ép-íteni! - aztán úgyis utánunk az özönvíz! (Vízözön?) Tehát jöjjön az ásítás, amúgy is itt tart az olvasó...
ÁSÍT: amikor ásít az ember, bármilyen anyanyelvű, általános "ááá" hangot ad ki! De amikor megnevezi szóval e dolgot, akkor az "á" hang bizony nincs benne a szóban. Hasonlóan sorolhatnánk százával a hangutánzó szavakat. Aki köhög, az kh-g, azaz kö-hö-gő hangzókat hallat. Latinul tussio s ebből van a francia tousser, a német husten is tán?... Még az angol cough, coughing áll talán a legközelebb a köhögést, köhécselést utánozó szavakhoz. (A magyar nyelvben feltűnően nagy a hangutánzó ősi szógyökök száma, a röhög, hörögtől a nyökög-nyög-ig) A terjedelem arra kész-tet bennünket, hogy lépjünk tovább, ha olykor - bár bot nélkül botorkálva, bár botorul s olykor botrányt is kavarva, azzal a hittel, hogy mindez mégsem badarság, ha néha botlás is.
Fölsoroltuk az elején a lót-fut kifejezést is. Megjegyezzük, érdemes volna összegyűjteni a nyelvünkben fellelhető azon szavakat, amelyek a lóval kapcsolatosak. Másutt meg is kíséreljük. Azért jutott éppen ez most az eszünkbe, mert a lót-fut - bár nem lóri-fari -, azt jelenti, hogy nem gyalogos az illető, hanem lovat futtat!? Ide tartozhat a lohol is? Különösen ha lókötő és menekül-ni kell, vagy a beleloval, lovat ad alája kifejezéstől a lóhaláláig, elpatkolig?! Majd megtesszük és minden bizonnyal tanulságos lesz.
Leírtuk az al-kony-at szót is. Az al-kony lényege, hogy akkor megy le, "kony"-ul le a nap, haj-lik estébe. A "kony" megtalálható a konyul, kanyar, könyök, konty szavakban - haj-lé-kony -, s ide sorolhatók a gamó, gom-ba, gömb stb. szavak is, netán a gömbölyded kenyér is? A hangutánzás kikerülhetetlen tehetetlenségi erő megnyilvánulása. Az élet alapja a földön az oxigén, létezésünk a levegő jelenlétének köszönhető. A hangadás tehát külső vagy belső hatásra, ingerre történik. Ha az emberi szervezetben a tökéletességhez közelinek nevezhető az összhang, még a levegővétel sem hallatszik. Valamilyen változást - önkéntelent vagy akarattal szándékozottat - jelent, ha már a levegő ki-be áramlását halljuk. Indulat, érzés stb. éppen úgy előidézheti, mint külső kényszer, illetve az életfolyamatok valamilyen rendellenessége. Így azt mondhatjuk, hogy a levegővétel minősége jelzi "látványosan" először az eltérést, a magyar és a világ legtöbb nyelve között, amiről szóltunk. Olyan ez, mint az úszásnál a lélegzetvétel módja, üteme. Meghatározza a teljesítményt is. Hamarosan látható lesz, hogy miért jutott eszünkbe éppen az úszás.
A hangutánzó jelleg tehát a közvetlen valóságra utal. Bizonyos hangzóknak eleve létezik eredeti jelentésük. A legszélsőségesebb példák egyikével jól érzékelhetjük ezt, nevezetesen a BUMM szóra, kifejezésre gondolunk. A nagy dörrenés ősi élmény- mennydörgés -, s ez, aztán a robbanás, az ősrobbanás, a NAGY BUM, nagyon közelien fejlődnek ki más nyelvekben is, nem véletlen, hogy ebből alakult sok nyelvben a BOM-ba. Lehet a szavak alakja ilyen: BUMM, BAM, BÖM stb. (Itt jegyzem meg, hogy a "búbos" Bé hangzó - búb, buggyan, buzog, bugyogó, buborék



stb. - aligha véletlenül búbosítja-púposítja arcunkat kétoldalt is, valamint vesz részt a bő, höhöm, bölény stb. szavunkban!) Nem szólva a hangok zenei vonatkozásairól. Aligha váltana ki belőlünk bármilyen érzelmi hatást bizonyos hangsor folyamata, változata, tehát a dallam, ha a hangok magassága, mélysége, időtartalma, gyorsasága, egymáshoz való viszonya bennünk is ne indítana el nagyon is biológiai-fizikai rezgéseket. Meglehetősen sok próba - iskolákban, a nyelvről szóló előadásokon - bizonyítja, hogy a nagy többség például a mély hangokat inkább sötét, a magas hangokat világos színekkel azonosítja.
Arthur Rimbaud A magánhangzók szonettje című versének első sora Tóth Árpád fordításában - így hangzik:
Szurok Á! hó É! rőt I! zöld Ü! kék O.! -...
Csak a hangzókra vonatkozó részt írtuk le. S noha Rimbaud aligha végzett hangkutatást, mégis "beletalált" önkéntelenül is a föntebb említett próba eredményébe. Igaz, az Á talán nem annyira szurok, mint vörös, s az O nem kék, vagy ha kék, nagyon sötét az a kék. Az O és az Ó is legalábbis barna, de inkább fekete, mint a korom! A többi, a többség, beleillik az általunk sokszor végigcsinált próba eredményébe. Szólhatnánk tehát a látványról is, ami szintén ösztökélhet hangadásra, az érzésekről - öröm, bánat, indulat, düh, harag - nem is szólva. Ezért természetes, hogy bár nem értünk valamilyen nyelvet, a szélsőséges érzéseket, indulatokat "kihalljuk" a beszédből. Mindezt azért volt szükséges elmondani, hogy láttassuk: a nyelv rendszere e vonatkozásokban sem önkényes, minden jellemző, valami nagyobb, tágabb értelmű s egyetemes törvény alávetettje. De lássuk végre azokat a szavakat, amelyekkel adósok vagyunk.
Utánunk -mögöttünk az özönvíz -a vízőzön
Fölírtuk még az egyívású, egyöntetű szavakat, emlegettük a vízözönt, de ezzel sem úszta meg az olvasó, hiszen még nem vagyunk kint a vízből. Ám mostanra elég ennyi a "jó"-ból, mert az is megárt, ha sokkol. Újra megjegyezzük, talán már fölös- leg-es-en - ebben a szóban a következő szavakat találjuk: föl, fölös, fölösleg, fölösleges és végül a teljes szó, fölöslegesen - de nem így írtuk föl és tettünk miatta kitérőt. Vagyis gondolhatóan nem fölöslegesen. Mint valami nagyon korszerű játék esetében, úgy rakódnak egymásra az elemek. Például a "leg", a felsőfok jelzője, képzője, éppen a szó közepére került és így "kipárnázva" elöl s hátul, nem is tölti be igazán ezt a tisztséget, amit fő-leg, leginkább ezeken a helyzetekben érzékelünk: jó, jobb, leg-jobb és így tovább. Azonban mégis belevisz a szóba bizonyos jelentéstartalmat, s ezt nemcsak utó-lag, futó-lag, sokkal inkább újó-lag és vég-leges-en megállapíthatjuk.
Az egyívású szavunkról is szóltunk már másutt, itt csak annyit állapítunk meg, most már a szigorú valóság tükrében, hogy ősrégi emléket őrzünk vele, réges-régi tapasztalatot. 'Történetesen azt, hogy a halak íves ívó mozdulatokkal rakják le az



ikráikat - ezer meg ezer iker! -s ugyancsak hasonlóan termékenyítik meg azokat, majd egyszerre, lényegében egy időben válnak kishalakká, illetve majd halászható nagyságúvá. Mindezt már tudni kellett az ősi népeknek, hiszen bizonyos vidékeken - amely aligha volt csak a fagyos tundra! -a hal lehetett az egyik fő táplálék! S ez nem is annyira tengerparti, hanem folyóparti emberekre, közösségekre, népekre vonatkozott.
Mondható, hogy a földrajzi környezet is alapvetően hatott a nyelvre, sőt a nyelvtanra is. Mert a nyelv tana éppen azt jelenti, hogy az TANÍT mégpedig logikára, összefüggésre, tehát életszükségletű ismeretekre! Így nagyon gyakran már elfeledtük, hogy a használt szó igazában mit is jelentett. A lókötő ténylegesen lótolvajt! S aligha lehetett a szavakat is léhán, értelem nélkül "dobálni" egymás képébe. A nyelv életszükséglet volt, a fontos és pontos közlés eszköze! Aki szándékosan félreérthetően szólt, az hazudott, ezt akár ki is lehetett közösíteni! (Lásd a Vámbéry Ármin által közölt szó, a chül nyomán vizsgált mene-kül szavunkat! Annak alapos, mély gyökerű értelmezését) A nyelvre azért volt szükség, hogy a fennmaradáshoz szükséges tudást átadhassa az ember utódainak, embertársainak. S az se véletlen, hogy minden írás - vésett, faragott stb. jelzés -a képírásból, a valóság rajzából fejlődött! Nos a mai lókötő talán gépkocsikat "köt" el. Sőt, ma már fiatalabb gyerekekre mondjuk, mintegy az enyhített változatot. A lókötő így hangzik: "nagy lókötő"! De nem igazán tolvaj, nem igazán gazember az, akire ezt mondják. (Másutt szólunk részletesen a TOL-vaj szavunkról, itt csak jellegzetes fontossága miatt említődik, mivel ez a szavunk remek példa arra, hogy a rag értelme miként alkot teljes szót, amelyben éppen a -tól jelentése erősödik föl. Hiszen a TOL-vaj et-TŐL -AT-tól TUL-ajdonít el TUL-ajdont a nagy TOLongásban, TÜL-ekedésben... ) Van azonban átvitten valóságos értelme a lóvátevő szavunknak!
A táltos - táttos, mert révületében tátogott - egészen leegyszerűsítve azt híresztelte, hogy aki nem hisz neki, nem hisz az ő erejében, varázslatában, azt lóvá változtatja, azaz lóvá teszi. Nos, akik hittek neki, azokat máris lóvá tette!
Magyarán: becsapta. Azonban ne essünk a ló - paci, paripa, pejkó, mén, kanca túloldalára, ha NYER-ni akarunk, maradjunk NYER-egben s a ló NYER-ítése is bizonyítja, hogy NYER-tünk...
Rövidesen befejezve a befejezhetetlent... Hiszen amikor leírunk egy-egy mondatot, mindegyiknek elő kéne venni a szavait, és valamennyit külön-külön megvizsgálni, kutatni a szógyökök eredetét, a logikai szálak összefutását, a földrajzi, társadalmi stb. körülményeket, és akkor igazán megközelíthetnénk, hogy mit, miért azokkal a hangzókkal, majd szavakkal tejezünk ki, amelyekkel mára tennünk kell. S miért alakult így a szó alakja és jelentése, ahogy már írtuk, éppen azokkal a hangzókkalhangokkal? Persze, meg is kell ezt tennünk, már csak azért is, mert érdekes, izgalmas feladat, nem szólva arról a bizonyosságról, hogy közben újabb és újabb összefüggések világosodnak meg.



Most már a címben jelzett FOG-alom részleges fürkészése következik, valamint a megúsztuk kifejezésé. Tehát FOG-lalkozzunk a "fog" többértelmű jelentésével. Az egyik a szánkban lévő FOG-at jelenti, a másik nem idegen ettől, hiszen azzal FOGhatunk valamit. S ha nagyon ragaszkodunk valamihez, akkor "foggal-körömmel" tesszük! Megint csak abból indulunk ki e szóval FOG-lalkozva s erről FOGalmazva, hogy mostanra van némi FOG-almunk az eredetéről s ez a gondolat, sok hasonló összefüggés és példa nyomán FOG-ant meg bennünk. Így amihez hozzáFOG-tunk, nemcsak le-FOG-lalt bennünket, hanem FOG-va is tart. Bár nem FOGolyként vagyunk FOG-házban, FOG-dában, de ez a FOG-lalkozásunk! S erről már korábban is adtunk szellemi FOG-lalót. S FOG-lalkozva köthetünk FOG-adást, akár el-FOG-adják, akár nem, hogy nyelvünk is így mutatta ki "FOGA FEHÉRÉT", igaz rendszerét, önvalóját.
A kevés ősi tiszta fehérséghez tartozott a fog fehére, amit a nevetés vagy éppen a dühkitörés, indulat tett láthatóvá! A támadó állatok esetében a vicsorgás, a harapásra - ha-rap-rip-rop! - tátott száj! A meg-FOG-ni rokonértelmű társa a megrag-ad-ni! Mint az elragadó ragadozók! Ők aztán különösen nem rag-aszkodnak semmihez sem annyira, mint az áldozatukhoz! Érthető, létfenntartási törvény ez, az ELEDEL az ÉLET alapvető szükséglete. Mit is mutogatna áldozatának az oroszlán, a tigris, a farkas, de még az acsarkodó kutya is - az indulattal-dühvel üvöltő-ordító ember! -, mint a foga fehérét. S nem véletlenül alkotta meg a nyelv és a beszélő együtt ezt a lényegre törő szólást: "Kimutatta a foga fehérét! " Azaz önnön lényegét, szándékát, igazi valóját. A példákat hosszan sorolhatnánk, mert nagyon gazdagon ágazott el ez a FOG-alom, a be-, le-, kifog stb., változatoktól a nekifog, hozzáfog kifejezésekig. Mindig sajátos kapcsolat létrejöttéről tudósít e szó-rész vagy szó, fogalom jelenléte. Ám az a meggyőződésünk, hogy ama ősi valóság, a szájban lévő fehér zománcú testrészünk - szájrészünk -, ami ugyanolyan tökéletes fehér volt a pusztaságon, mint semmi más, csak még a tej! S tán a tejfog még fehérebb - fejérebb?? - mint az utána kinövő? (Majd utána kell nézni a tej, fej, fejér, fehér, fehérnép, - fejérnép - stb., szavak jelentésbeli összefüggéseinek. Jelen esetben a "fej" arra vonatkozik, hogy állatot, tehenet, lovat, kecskét fej... De alighanem lehet valami kapcsolat a másik, fő-fej szavunk között is. Itt csak annyit jegyzünk meg, hogy a hajadonfőtt azt jelenti, hogy nincs a fején semmi! Nos, a hajadon az még lány; azaz nem kötötték be a fejét, de másként fehérnép is... az agszin - asszony, tán ősz hajjal? - szintén fehérnép! Stb. Elindulunk majd ezen a nyomon is, sőt, találnunk kell még néhány összefüggést, hogy ez a kis belső rendszer illeszkedjék a teljes nyelvhez!) Idézzünk újra néhány példát más nyelvekből.
Fog a szájban német nyelven der Zahn, fog, mint segédige = werden, elfog, megfog=fassen, fogadás=der Empfang, fogalom= der Begriff Tán ízelítőül elég ennyi is. Az angol fog-tart=hold, megragad=take, fog (segédige) = shal-will, a szájban lévő fog= tooth stb., - igencsak azt jelzi, hogy ez a nyelv "elfeledte", mint a legtöbb nyelv, az ősi valóság nagyon is fontos, éppenséggel lényeges összefüggéseit. Mert az is aligha véletlen, hogy a magyar nyelvben, amikor azt



kívánjuk kifejezni, hogy valami nem kis dolog, nem akármilyen kérdés, akkor azt mondjuk: "fogas kérdés", olyan gondolat, amit alaposan meg kell "rágni"!
Néhány orosz kifejezés: fog (valamit) =braty (vzjáry), fog (segédige illetve lesz) =budet, bugyet, fogad (vendéget) =usztrecsáty, fogás (markolás) =hbátka- itt jegyezzük meg, hogy a magyarban a markolásra külön szó van és összefügg a hamar, a mar-ok és természetesen a MAR, például kígyómarás, ami után a kisebb áldozatot a kígyó megfogja és lenyeli! S ebből következik, hogy egészen mást jelent, ha valaki valakinek megfogta a kezét vagy megmarkolta!
Az utóbbi keményebb, indulatosabb, dühösebb, mindenképpen barátságtalanabb megnyilvánulás, cselekedet. Kivéve, ha zuhanásból segíti ki. -S végül még csak a fogalom=ponjátie. Így a "fogalmam sincs róla", így hangzik oroszul: Já ponjátija obétom ne iméju. (Természetesen az ejtés szerint írtam le a cirill betűket.) A finn nyelvben is eltérnek a meg-fog, a fog segédige és a szájban lévő fog szavai. Kézben fog=pitää, a segédige=tulla, jouttua (ezek érni, jutni, jönni stb., jelentésekhez tartoznak!), de említsük meg mint érdekességet, a szájban lévő fog=hammas...
Mintha a harapással, a "hamm! " bekaplak fog-almával függne össze? Hát olykor ilyen tréfásat is kérdezhetünk...
Lám, ha elkezdünk valamivel fog-lalkozni, alaposan mellé is fog-hatunk, de nagyon is izgalmas összefüggések kínálják magukat. A TESZ külön foglalkozik a fog igével, a szájban lévő foggal, amely ősi örökség s az igenis germanizmusnak számító "jönni fog", "menni fog", "látni fog" stb. kifejezésformákkal, amelyek maira elharapóztak.!! A magyar azt mondja: majd jön, majd meglátja stb. Nem is említve a "meg fogja látni" fogalmazást! Mondhatom, hogy gyönyörűen kimutatta a "foga fehérét" a nyelvünk! 'Tegyük hozzá, hogy az édes anyanyelvünk, nehogy képzavar zavarjon meg bennünket és az olvasót. Hát van a nyelvnek foga fehére? A magyarénak ilyen vonatkozásban lehet s van is! S nemcsak a száj "fog-lalatában" világít, hanem hozzátartozik a hangzók formálásához. Szigorúan összefügg tehát, hogy milyen hangzókat mikortól képesek megformálni a gyerekek. A fogatlan száj nem képes bizonyos hangzó-fokozatokat - fog fok! - elkülöníteni, nem tud kifogástalanul beszélni semmilyen nyelven! Ez az igazság, ez a valóság. Csakhogy ezt így nem tudják meg a világon legtöbben a saját nyelvükből! Ezért szomorú, hogy a nyelvkutatók zöme nem tud magyarul!
Igazán csak az előzők igazolására jegyezzük meg, bár talán erről már tudnak az olvasók, hogy a "nyelv" szavunk azt fejezi ki, hogy a beszédhez nyelv kell, a legtöbb nyelvben szintén külön szó van feltüntetve az ilyen kifejezésekkel egyenlően: nyelv, beszélt nyelv, sőt nyel!, mert ez a szó is ide tartozik szervesen! Mindez rendben is van, de például az angol nyelvben a nyelv (szerv) = tongue, a beszélt nyelv = language, a nyelvel = answer back, ami inkább hátsó választ, vagy mellébeszélést jelenthet.



Ezek az összehasonlítások nem kívánnak minősíteni egyetlen nyelvet sem, mindössze az alapvető, kiindulási, majd következményes különbséget akarjuk érzékeltetni, amennyiben ilyen kevés példával ez lehetséges. S mindez inkább a háttér világosa vagy sötétje, hogy előtte jobban előtűnjön - látható legyen - az, amiről szólunk, a magyar nyelv sajátos szervezettsége, belső törvénye.
Mindezt természetszerűleg vázlatosan adtuk elő, most már csak a vége van hátra, azaz ennyivel nem úszta meg az olvasó. Mi sem vagyunk kinn a vízből... De ha már így is, úgy is ránk húzták a vizes lepedőt, azaz nem visszük el szárazon, akkor következzen az a befejezés, ami talán időben nagyon messzire utal, talán a vízözön, özönvíz rémületes, irtózatos, iszonyatos, szörnyű emlékéhez, egyetemesnek tűnő végveszélyt fogalmazva meg a "megúsztuk" kifejezéssel. S ha ennyire NYILVÁNVALÓ a nyíl ősjelenléte a fogalomban, akkor a vízveszély nagysága, általános volta, valamint halálos fenyegetése áthatotta akkori eleinket, akikre olyan nagy hatással volt, hogy a nyelvünkben ez a fogalom, "megúsztuk" az életet jelentette. Ma is használjuk a legkisebb ártalomtól, kellemetlenségtől kezdve, egészen az életveszélyig - megúsztuk a bombatámadást! a háborút, a leleplezést, annak idején a dolgozatírást - megúsztunk valami rosszat, noha már eszünkbe sem jut a víz! Még akkor is azt mondjuk, hogy megúsztuk, ha nem is tudunk úszni!!! Mert aligha csak a személyes úszásról van szó, hiszen a hajó is "úszik"! Még a nagyanyám is mondta jégverés után "Na, ezt az istencsapást nem úsztuk meg! " vagyis teljes egészében és általánosan része lett a nyelvünknek ez a veszélyt jelentő, veszélyt magunk mögött tudó fogalom. Külön szólássá tömörült a nyelvünkben. (Például angolul ennek semmi jelentősége, sem hasonló jelentése nincs, holott az angol tengeri nép!) Tehát nem akármilyen víz a lényeg! Csakis az özönvízre vagy vízözönre gondolhatunk. S ha ez a kifejezés valóban onnét való, akkor nyelvünk életkora alaposan kiterjed az időben. Nem mintha a nyíllal nem hasonló volna a helyzet!
De bármi legyen is a teljes és valós igazság, mindezekből egyértelműen érzékelhető, hogy anyanyelvünk mai állapota, OK-os, logikus építkezés eredménye. (Akkor jó az ép-ítés, ha az alap ép!) Annak élő rendszere, amire figyelnünk kell ezek után, hasonló szempontok miatt is. Benne találhatók az egyetemes emberi történet részei, és amit megőrzött történelmünk úgy, hogy miközben alakult, önnön alakulásának módját is beépítette rendszerébe, s egyúttal emlékezetébe. Így azután gyakran - mint például a számadó szavunk esetében is - eszünkbe se jut, hogy a szó pontosan azt jelenti, amit kifejez! Nem pedig Isten tudja mit, amit nyakatekert okoskodással sem lehet megérteni. Nyelvünk azáltal, hogy logikus építkezésű rendszer és élő szer-vezet, egyúttal világos közlési eszköz! Egyszerű, áttekinthető. A nyelvészet, a nyelvészek - tisztelet a kevés kivételnek - inkább bonyolították, mert más nyelvekkel vetették össze és szavait tékozlón és vétkesen megpróbálták odaajándékozni más nyelveknek. S ezt teszik ma is! Mintha nem lett volna Kőrösi Csoma Sándor, a csodálatos székely-magyar! Akinél felkészültebb nyelvész, nyelvtudós aligha volt a világon! S aki életét adta nemzete származásának kutatásáért! Ő sok mindent megtalált, leírt, amiről ma bizonyos írástudók,



"nyelvszakértők" tudomást se vesznek. A dolgokat pedig nemcsak Isten tudja, hanem a nyelv is! Mert nem az égi Isten, a ŐSTAN, ŐSATYA zavarta meg az emberek nyelvét, hanem a nagyon is földi, az emberszabású isten értelmezései Egyébként a TESZ szerint az isten szavunk - 1195-ben fordul elő latin betűs írásban először? - "Bizonytalan eredetű". Annyira az, hogy semmit sem írnak arról, milyen is lehet, mert a "nőstény' szavunkhoz próbálják kapcsolni... Nos, ez nem biztos, hogy komoly tudományra vall. Akkor már sokkal inkább ide írom azt a két szót, ami Kőrösi Csoma Sándor kis szótárában található. Mind a két szó szanszkrit. Az egyik ishtam=isten, s másik ishte=uralkodni, Isten lenni, de ide írható az (ish) ishte=uralkodik kifejezés is. (Miként Kőrösi is írja, ebből lehet a perzsa yazdánIsten, angol God-szó) Hisszük, hogy a jövőben nemcsak jóslatszerűen, földönfutóként szólhatunk arról, hogy nyelvünk miként és miért "mutatja foga fehérét", szép mosolyát, miközben megragadja a fogalmakat, amelyekről lassanlassan nekünk is lesz fogalmunk. S az özönvíz etán kitisztul az ég, s zöld ág virít a földnek ormain.
ÍZÜLETEK IZGALMAS IZÉJE
Ízig-vérig gyümölcsíz
Íz, izgalom, izgága, ízzé porrá, ízület, ízeltlábú, ízekre szed és a többi IZ jelentése, mintha azonos vagy egészen közeli volna, ha alaposabban fürkésszük a jelentéseket. Melyek a jelentéseik? Többnyire kicsit, aprót, részt, valaminek elkülönülő darabját jelentik, és a kicsiség - sose feledjük a hasonló jelentésudvarokat! - azt is sugallja, hogy olyan kicsi, ami már nem is látható. Majd el is különül a nem látható-ra. Például a régi magyar nyelvben az íz "lélek", talán rossz lélek, de betegség is, inkább általános, mint mondjuk ízületi fájdalom. Afféle rontás, ami hat minden ízünkben. De ne izéljünk tovább, mert esetleg rossz lesz a szájunk íze, rögtön - íziben! Vagyis rövid idő múlva, azonnal, mindjárt rögvest, tüstént, nyomban stb. - lássuk mi lehet az IZÉ szavunk mögöttesében? Csaknem mindig rossz úton járunk, ha egyet választunk! A jelentések tartalma, akár a fa törzse, sokfelé elágazó gyök-ér-böl összegeződik s ér el - er-ed! -a törzshöz. De minden gyökérben megtalálható az alapvető jelentés íze, ízlelete, de izgalma is. A legjobb tehát körüljárni a szavakat és ízzé-porrá "törni" azokat, hogy felleljük a jelentést azok minden ízében - porcikájában. A por is apró, ici-pici, kicsi és azt jelenti, amit a porcikája -s láthatjuk, hogy sajátos jelentéskör áll elénk, amit ha ízekre szedünk is, azonos vagy hasonló jelentéseket találunk. A nyelv ugyanis nemcsak mennyiségi találékonysággal rendelkezik, hanem minőségi - logikai változatokkal is. Sőt, az a természetes, hogy a könnyebb utakon történik a szóépítkezés. (Por-ci-ka)
Általában mikor használjuk az "izé", "izéje", "izeje" kifejezéseket? Ha nem jut eszünkbe a szó, amit ki akarunk mondani, vagy nem tudjuk annak nevét, nem ismerjük hasonlatát, valamiféle ismeret hiányzik, nem jut el az eszünkbe... De ezt külön is lássuk: nem jut az eszünkbe, így mondjuk. Mintha valahonnét jönne, de



nem jut el, nem érkezik el az eszünkig. Tehát nem lesz a miénk, hanem az IZ-é marad. Az IZ-nél rejtőzik előlünk, ezért az izé, s nem tudunk róla, mert létezése olyan apró, hogy érzékelhetetlen, láthatatlan, s az az izé. Mi az az izé? Annak az izejét add ide. Ne izélj, azaz ne csinálj valamit, ami nekem vagy másnak kellemetlen. De ide tartozik az ízetlenkedés is!
Az ízlelés ugyanis nem más, mint kapcsolatba lépni, kerülni valaminek a legkisebb íz-ével, részével, parányi darabjával, amikor megízleljük az ételt. Amikor belekóstolunk a másik emberbe és őt "ízlelgetjük". Lehet ízlelgetni az együttlétet, az együttélést, a barátságot éppen úgy, mint az ennivalót. Nagyon érdekes nyelvi tényező, hogy valójában az enni szavunknál csak az "e" a bizonyos vagy az "é": eszik, etet, ehet, illetve éhes, étel, éhkopp, vagyis az ev-és, i-vás, szótöve egy-egy magánhangzó! Gondoljunk arra, hogy pólyáskorban, csecsemőkorban az ember "nyelve" csaknem magánhangzókból áll nyolc-tíz hónapos koráig. S ez egyetemes az egész világon. Így az i-vás az inni szóból alakul, miként az ital, itóka, az ihatnék, iható stb. kifejezések. Sőt, nagyon érdekes a szomj, szomjúság, szomjazom szavunk is. Íme a szomjazom szavunkban mintha kétszer volna benne a "szom" szórész? SZOM-ISZOM! A "j" nem is igazi mássalhangzó, áthidaló hangzó - ló-ja helyett lova, fűje helyett füve, szója helyett szava stb. - tehát így alakul a szó: szom-ja-zom, azaz (i) -szom-iszom, illetve (i) -szom-i-a-zom?! Másutt érdemes ezt az érdekes jelenséget is alaposabban elemezni. Tehát ezek a legritkább szótövek, a magányos magánhangzók, mintha a legősibb hangadásra utalnának, a legfontosabb -a táplálkozás, életben maradás - tényezők megnevezésével?! De folytassuk az izé ízekre szedését.
Ott tartottunk, hogy amiről nem tudjuk, mi az, az nem a miénk, hanem az IZ-é, az ő birtokában van. Ha a régi jelentést figyelembe vesszük, akkor ez a feltételezés nem oktalan, s egyúttal beleillik abba a rendszerbe, ami most elénk áll.
Ízzé-porrá zúz, tör stb. Vagyis a lehető legkisebbre darabol, porlaszt, porít stb. Ezt jelenti.
Minden ízében reszket vagy remeg. Ez pedig azt jelenti, hogy a legkisebb részei is reszketnek. Itt a kicsiségig, a legkisebbig való lehatolást érzékeljük. Azt is mondhatjuk, hogy ilyen az ízig-vérig remegő-reszkető ember. Dehát nem bizsergés-e az iz-galom is? Az iz-gága vajon nem izeg-mozog? Minden ízében mozgás izeg...
Ízlel, már említettük, hogy az étel, a dolog legkisebb részecskéjét érzékeljük a nyelvünkkel, vagy átvitt értelemben jóízűt nevettünk, valamit jóízűen adott elő stb. Gondolható, hogy jóízűen adjuk elő mindezt, noha izgalom tart bennünket fogva, izgulunk is, van is okunk az izgalomra. Ámbár ez az izgatás, reméljük nem vezet az izzadásig, csak természetesen a szellemi izzásig!



Az elkülönülés sajátosságát, a részt igazolja az "ízeltlábúak" kifejezés, ami azt jelenti, hogy e rovarok lába apró részekből tevődik össze. (Érdekes a rovar szavunk is. A rovar, amikor fut, megy a porban, rovátkákat ró maga mögé, sok apró jelet hagy, ró a lábaival. Mintákat róva. Ugyanezt teszi a rovás!) Valamint ide sorolható az ízület kifejezés is, hiszen az ízület az egyes csontok végét, határát jelenti. S nem a testünk egyes részét jelentik-e az izmok? Az izom szavunk is ide sorolható? Azt még megengedi a Történeti Etimológiai szótár is -a továbbiakban TESZ -, de majd láthatjuk, hogy egyáltalán nincs megfelelő indokolása bizonyos szavak elfogadásának, bizonyos jelentések kapcsolatának. Újra csak azt mondhatjuk, sajnos nyelvészeink inkább más nyelvekkel való összehasonlításokkal foglalkoztak ahelyett, hogy a magyar nyelv izgató sajátosságával törődtek volna! Egyébként is, miként lehet bármit is mással összehasonlítani, ha nem tudjuk mi az, amit összehasonlítunk?! Márpedig a magyar nyelvet a tisztelt nyelvészek nem ismerik! Sőt, azokat is kiátkozták és kiátkozzák, akik megpróbálják megismerni e páratlan világcsodát, amelyben -s ezt nem elég néhányszor jelezni, erről minden lehető alkalommal és módon szólni kell! - együtt van jelen a számtani-logikai rendszer és az élő szervezet jellegzetessége. Az egyik értelmezés rávilágít a másikra, egymást erősítik a jelentéstartalmak.
Azt állítom, hogy összefüggés lehet az eddigi "iz"-ek - akár mint a legkisebb, legparányibb részeknek a nyelvünkön át való izenetével, üzenetével, hogy mit is kóstolgatunk - valamint az izzós, izzad szavak között. Nos aki izzad, az hevült, vagyis izzó környezetben van. Az izzás nem más, mint a legapróbb részek tüzesedése, a gázok részecskéinek mozgása gyorsul - izeg-mozog! -, s íziben, de a gáz minden ízében gyorsulás, tehát belső feszülés, magyarán nagyobb nyomás észlel-het-ő. (Ezúttal azért tördeltük el a szót, hogy érzékeltettük, miből is áll össze? Az ész, az értelem rá-lel ráta-lál - lel, lál - valamire. Azaz rá-ta-lál-hat, rá-lel-het, s azt se feledjük, hogy a -hat -het szóban a bizonytalanságot jelentő "ha" szavunk jelentéstartalma is benne van. S alig-ha véletlen, hogy ezzel a kötőszóval, a feltételes mód szavával kezdődik ez a két szavunk is: ha-zug, ha-mis.. ) De folytassuk az "íz" jelentéseinek ízlelgetését.
És maradjunk még az íz-nél, azaz lássuk milyen íze is van az íznek? Talán édes? Lehetséges, hogy ez az ősi, a többitől eltérő és gyorsan megkülönböztethető íz bizony jelentős szerepet játszott a szó kialakulásakor. Már csak azért is, mert a t-sz, a t-z, a t-d hasonulások törvényszerűek! Az Ómagyar Mária-siralom szövegében, a megfejtők: Pais Dezső, Bárczi Géza, Mészöly Gedeon több helyen eltérően vélekednek egy-egy szóról, de az én ézes - ezes - urodom kifejezés esetében egyértelműen az "ezes", azaz ézes, édes fiamról értekeznek. Vagyis újra csak az bizonyosodik be, hogy a magyar nyelv alapvetően a valóság - az ősi valóság! nyelve, tehát a legfeltűnőbb, és az életre nagy hatással levő íz, az édes függ össze leginkább magával a jelentéssel is. Az ízes az édes, tájnyelvekben ides. És a magyar ember azt mondja: édesanyám, édesapám, édes fiam, édes lányom, édes anyanyelvünk, a kisded édesen, édesdeden alszik stb. Az ősi és alapvető összefüggések újra megmutatkoznak! Az édesség az élet lényegéhez tartozik! Azért



édes a valóságban is a csók, mert a szájban csókolózáskor cukor képződik! S vajon mi másért volna édes s ízes az anyatej, ha nem az életet szolgálná minden tulajdonságával? S az is aligha véletlen, hogy itt jut eszünkbe az "ízetlenkedés" fogalma. Ha csúnyán, "izésen" "izélésről" beszélünk, akkor mondható, hogy ízetlenkedünk. De miként függ össze - mert úgy vélhető, hogy összefügg! az idétlenkedik szavunkkal? A korán születetteket nevezik nálunk Zalában "idétleneknek", azaz idő előtt jöttek a világra. Valójában időtlenek, nem elég idősek a megszületésre, s miként a kifejezés is erősíti: az idétlenkedők többnyire gyerekek. "Na ne idétlenkedjetek! " - szólnak rájuk, ha csacsiságokat művelnek. De egymásra is mondhatjuk, "ne idétlenkedj", a ne hülyéskedj, ne marháskodj helyett. De azt is jelentheti, hogy ennek vagy annak nincs itt az ideje és helye vagy tán módja is?! Az izé kimondásában az időtényező is fontos szerepet játszik, hiszen sokszor éppen ott és akkor, abban a pillanatban nem jut eszünkbe - az ami az IZ-é -a szó, noha tudjuk, ismerjük, csak éppen akkor és ott nem tudjuk kimondani valamilyen zárlat miatt. Amúgy is az idő a legmegfoghatatlanabb, de talán ez a jelentés-szál hozzá vezet? No mindegy, azt tudjuk, hogy sokszor áll elő az a helyzet, hogy ami az izé, az nem az észé abban a pillanatban.
S azért kénytelenek is vagyunk idétlenül szólni. Ezek után is lehetséges, hogy izgágáskodásnak veszik ízes-ízös erőfeszítéseinket - azért azok izmosak! - lássuk, hogy ezek a fogalmak, illetve hangzókapcsolatok merrefelé ágaznak el? Honnét jöhet még valami rész, darabka ehhez a jelentéshez?
Az ismer szavunk ismer-etlen eredetű. De tán a finn isä=apa, azaz talán ős? Mint előd jelentéséhez vajon nem kapcsolódhat? Vagy a Halotti beszédből az "isa" nem lehet ős jelentésű? A föltételezett "bizony" helyett? Hát nem ősi por és hamu vagyunk-e? És akkor az egyik alapvető jelentése az íz szavunknak, mint az apró, kicsi, rész stb. újra előjön? De elénk áll a lélek jelentése is!... De hiszen ezt így is mondjuk: háthiszen, dehiszenl Amikor valamiről meggyőződünk, akkor szólunk így: hiszen ez igaz, hiszen ez jó, hiszen ez nem baj stb. S így már akár benne van a megbizonyosodás is! Annak hite, hogy az a valóság vagy ezt kell elfogadni. Így azt hiszem, hivés és a hit közötti összefüggés megvilágosodik. Megint az a t-sz hasonulás által. Már említettük, hogy akik ízlelgetik egymást, azok valójában ismerkednek egymással. Miként a kóstolás, az ízlelés is ismerkedés. Olykor merész-ség is kell az ismeretlennel való ismerkedéshez. Hát még mennyi kellett valaha!
Most is-"mer-kedünk", azaz merünk ismeretet ízlelgetni, elemezni, hátha lehetségesek további összefüggések? No mint látható, nem egészen véletlenül keverjük ide az isten szavunkat, hiszen "is"-sel kezdődik. S valaha - hány ezer éve? - föltehetően, nem váltak el ennyire egymástól a z-sz-s mássalhangzók. A finomodás minden bizonnyal fejlődés eredménye. Egyébként a már említett Halotti beszédben így olvasható: "isemucut adamot", ezt így is értelmezik: ősünket Ádámot. De többféle elgondolás ügyetlenkedik A TESZ, H-Ó 242. oldalán és másutt. Az összefüggés sokfelé elágazhat, különösen akkor, ha elvont fogalmakról van szó. A magyar nyelvben megtalálhatók a valódi dolgok megnevezései, amikből



aztán elágaztak, olykor egész bozótost alkotva, az elvont fogalmak. (Erre talán a legjobb példa éppen a "fog" szavunk, amiről másutt részletesebben szóltunk.) Az ugyancsak ismeretlen eredetű isten szavunkkal kapcsolatban meg kell kérdeznünk, vajon miért nem említik a legközelebbinek látszó szanszkrit szavakat? Noha azok igencsak közelinek vélhetők a mi isten szavunkhoz?!
Kőrösi Csoma Sándor szótárában ezeket találhatjuk: ishte= uralkodni, Isten, lenni s angolul is közli a nagy tudós: rules (to be a God), illetve a másik szónál, ishtam = isten (the desired) God, s említi a perzsa yazdám = Isten (God) szót is. Azt is érdemes megnézni, hogy Kőrösi Csoma Sándor milyen szavakat írt még le ezzel kapcsolatban? A szanszkrit uru, uhrihat jelentése úr, hatalmas (great, a giant) és lássunk még más szót is - ne feledjük az istenség lényege a nagyság, erő, az Isten szavunkat helyettesíteni szoktuk az Úristen, sőt az Úr szavunkkal is! - íme: (ish) iste=uralkodik (Ezt a szót így külön is közli Kőrösi Csoma. (De például lsha, Siva isten neve (name of Siva), az isthitä=uralkodás, felsőbbség (superiority) vagy ishite, ishite=tulajdonos, úr (owner). Igazán furcsa, hogy nyelvészeink erről nem tudnak? A lehető t-d, t-sz hasonulást figyelembe véve jegyezzük meg, hogy szanszkrit nyelven az id, itte jelentése üdvözöl (praiss, greets) vagyis üdvözlégy, idvezlégy, mintha az üdvözlet már megvalósult üzenet volna. Nos, ezek tények és érthetetlen az elhallgatásuk! Az egyoldalú és egészen sajátosan értelmezett finnugor szemlélet nevében történik mindez? Vagy még más sandaság is belejátszik Hadd jegyezzük meg itt is, hogy sok finn tudós - köztük több nyelvész már régen nem ért egyet a magyar finnugorizmus dogmáival. Például az őshaza lehető helyének kérdésében sem. A finnek tízezer éve őshonosnak tekintik magukat a balti részeken! Erre nyomós okaik vannak, s ráadásul megerősítik mindezt például a lengyel Akadémia ásatásai és a leletekből levont következtetések. Ezt azért is meg kell jegyezni, mert a közvélemény nem elemez, nincs módja utánanézni annak, amit elhallgatnak. Vagyis a finnekkel való nyelvrokonság tagadhatatlan! S mivel a szavaknak nincs Iába, nem szaladgálnak sem a homokos, sem a füves pusztákon, önmaguktól nem mehettek át egyik nyelvből a másikba, tehát tartós közeli együttélés a nyelvrokonság oka, illetve nagyobb embercsoport került át a magyarok őseitől a finnek őseihez. S az is valóságos lehetőség, hogy az ősnyelv kialakulásánál e két nép elődei is jelen voltak. Mindez nem zárja ki a török nyelvekkel való rokonságot, sőt még a sumér kapcsolatokat sem! Az Ősnyelv nyelvŐS című könyvemben éppen ezt mutatom be a személyes névmás birtokos ragozásával, hogy egyes finn szavak közelebbinek tűnnek a török megfelelőikhez, mint a magyarhoz! (113. oldal) Ráadásul az eddig "hivatalosan" számon tartott szónál jelentősen több a rokon szavak száma! De erről is másutt kell majd szólni.
Lássuk, hogy melyek az íz jelentései a TESZ szerint is: íz, szag, izzad, szagosodik, ízlés, íz már 950 körül, árnyék az ember árnylelke, de a betegség is amikor mintha a betegség szelleme szállná meg az embert stb. De az IZÉ bizonytalan eredetű (?) H-Ó 251. oldal. Azért annyit megkockáztat a szócikk szerzője: "Talán összetett szó vagy származékszó. Az ízelem ősi örökség lehet az ugor esetleg a finnugor korból vö.: vog. É. ut "holmi", "valami", "mi" illetőleg "dolog" "izé", "ügy"... észt asi,



dolog, finn asia dolog... " Említik még a kicsire utaló ízzé-porrá, ízület, ághely, bog, csomó valamint az íziben, mint gyorsan stb. lehetőségét. Az egyszer=egyízben, tehát a rész jelentés látható, észtül a jüse= szem, láncszem, tag, hasonló a finnben is. De ami igazán figyelemre méltó, a magyarban mindezeket a jelentéseket - és még többet! - az elágazásokkal együtt nagyon gazdagon megtaláljuk! Éppen ezért ugyancsak meglepődünk, mint annyiszor, ha azt olvassuk, hogy az izgága szavunk ezek után szláv eredetű! (TESZ 252.) A bolgár nyelvben az izgága - cirill betűkkel is kiírják! - gyomorégést jelent. S ez kérem komoly és "tudományos" vélemény!... Az izgat" után pedig azt írják, hogy ismeretlen eredetű szócsalád. Hát ezek valóban izgató dolgok, s nem volna csoda, ha ezektől izgágák lennénk. Mert ki-ki találhat még példákat arra nézve, hogy az "íz" vagy "iz" hányféleképpen vesz részt szavakban és képviseli az azonos vagy közeli jelentéstartalmat a izétől a szájízig vagy gyümölcsízig, s íziben föl is jegyezheti. Sőt, nem szükséges ilyen "tudományosság" ahhoz, hogy érzékeljük: az íz, izgalom, izgat, izgága, izeg-mozog stb., jelentései összefüggnek. Az izgalom lényege az izzó, izgő-mozgó sejtek és más belsőségek remegése, reszketése (resz+ket, mintha rész+ket volna?), ér és idegrendszer nyugtalansága, s elég a józan parasztész ahhoz, hogy ezek heves - hős! - működése vált ki nemcsak iz-galmat, iz-gékonyságot, hanem iz-zadást is! Vagyis az izzó, izzás és az izzadás között valóságos összefüggés is van! falán nem is kell említenem, hogy a TESZ szerint az izzik szavunk bizonytalan eredetű. (255. oldal) Látható, hogy szükséges kisebb gondolati kört ide kanyarítani az okfejtés végére.
A forró szavunkról már szóltunk másutt. Elmondtuk, hogy valójában fizikai törvényre s egyszerre ősi megfigyelésre utal az a tény, hogy a forró víz forgó víz! Vagyis nem véletlenül azonos a for-ró és a for-gó szavunk töve. A víz úgy melegszik a forrásig, forróságig, hogy alulról fölfelé "for-og". Mintha vízszintes tengely körül történne a for-gás. Az alsó hűvösebb rész kerül, fordul fölülre. Jegyezzük meg, hogy a for-rás alulról buggyan föl. (A "bugy'", "begy", "bögy", "búb", "bő", höhöm" stb. nyelvi elemekről és szavakról szintén másutt szólunk bővebben) Itt még említenünk kell az értés és érdekesség kedvéért egyaránt, hogy a forró-nak rokonérzelmű szava az izzó, de a forróságnak a hőség. Azaz, aki izzad, annak melege van, s a meleg másként hőség, vagyis sok hő! A hősnek sok a hő-je, a hős az heves, azt hevíti valami, a hazaszeretet, tán más érzelem. Így a hév, heves, hevület, hevít stb., helyettesítheti a forró-t. Vagyis a hős vitéz ok-jelzője (vi+tesz:) is lehet a forró hazaszeretet, a forró lelkület, a szent hév, a lelkes hevület, hevültség. Jól látható a szavak és jelentések formálódásának összefüggése, logikája. (A for-ma szótövében is a for-gás "for" szótöve for-dul elő!) Az értelmezések egymást erősítik. S ha egy nyelvben csak gyomorégést jelent az izgága - bizony gyomorgörcse nagyon is lehet az izguló embernek! - és nem vesz részt ilyen gazdagon a nyelv rendszerében például az "íz", mint a magyar nyelvben, akkor aligha kétséges, hogy melyik nyelv az átadó! Most tehát a gyakorlati tapasztalatot és a logikát tekintve megállapíthatjuk, hogy a melegben, forróságban, izzanak apró részek, izegnek, s ha izgulunk, akkor izzadunk, netán minden ízünkben reszketünk, remegünk, s noha hevesen, hevülten lehetünk hőssé, a logika ellenkező irányban is



igaz: a nagy hőségben igyekszünk keveset mozogni, mert ízeink, ízületeink sem bírják a nagy izzást, bár az izgága ember melegben is ideges, mozgékony vagy éppen összegörnyed, mert mint mondani szokás "Gyomrára ment az izgalom. " S lehet mindennek egyéb sajátos, gyomorral összefüggő következménye is.
Látható, hogy e jelentéseket mennyiféle logikai szál kapcsolja össze. Noha ha valakiről azt állítjuk, hogy nagy hős volt, hősiességet követett el, általában nem a melegre gondolunk, bár izzó hazaszeretetről szintén beszélhetünk. Nagyon lényeges, hogy nyelvünk ilyen látványosan és nyilvánvalóan képes visszaigazolni páratlan logikai rendszerét, s legtöbbször több ágon is. Ez a tulajdonság perdöntő lehet a szószármaztatásban is.
Kis összefoglalásként említjük: ősi tapasztalat lehet az IZ szavunk mögöttesében, s azt izenjük a kutakodóknak, hogy a magyar nyelvet a valóság felől érdemes közelíteni, mert akkor adódik a legnagyobb esély arra, hogy gyönyörű és szervezett rengetegében a legmélyebbre hatolhatunk. S mindez, akárcsak e kis ízelítő, különleges izgalmat is okoz!
ÉRTELMÜNK ÉRVÉNYES ÉRDEKE - ÉRTÉK
Ár és gyökér- Mit ér? Árpád vezér- úr?
Érvek
Feltűnően sok magyar kifejezésben szerepel szótőként, szóvégződésként, sőt, előfordul szavak közepén is az "ÉR" szavunk. Noha sokszor úgy érezzük, mintha más jelentést hordozna, amit használatakor gondolunk, végül is a legtöbb esetben kideríthető, hogy a jelentéseknek közük van egymáshoz. Mivel minden mai nyelv fejlődés er-edménye; az időben, a dolgok, tárgyak, fogalmak szaporodásával alakult ki a sokféle színes változat. Ám figyeljük meg, hogy szavaink a legelvontabb és legtávolibb mai jelentésekben is hordozzák azt a valós jelentéstartalmat, amit például az "ér" is er-edetileg képviselt. Hiszen az ér testrész - vagy apró patak -, amely kezdődik valahol és valahova el-ér, oda-ér s akkor ér- int-kezik két kapcsolat - vagy több! -, ez élet-ér-téket jelent, lét-ér-deket, hogy ilyen vagy másfajta ér-intkezések létrejöjjenek. Mielőtt rátérnénk erre a kanyargós ösvényre, amit az ér szavunk er-edetileg képviselt, mert ezer évekkel korábban azt kellett megnevezni, talán nem ár-t említenem egy csaknem harminc évvel korábbi történetet.
Bárczi Géza nyugdíjas nyelvészprofesszorként e sorok írójának kedvéért 1970-ben bejött az egyetemre és ott legalább három órán át hallgatta azokat a feltételezéseket, amelyek azóta jórészt meg is jelentek!
A nyelvészprofesszor miután "vizsgáztatott", alapvető nyelvészeti tudásomról érdeklődött s meg is győződött arról, hogy igyekeztem felkészülni; ekkor már



foglalkoztam a finn nyelvvel, fordítottam vogul eredetiből stb. Tehát megfeleltem Bárczi Géza várakozásának. Ez abból a tényből is kiderült, hogy a kezdeti gyanakvás és feszültség hamar feloldódott. Elismerte - többek között - annak lehetőségét, hogy nemcsak hangutánzó, hanem képutánzó, sőt, a hangzó formálását és hangzását utánzó jelentések is vannak szavainkban. Valamint, hogy a kemény és lágy mássalhangzók szintén aligha teljesen véletlenül jelennek meg a keménységet vagy lágyságot jelentő magyar szavakban. Például a "k" a kő, kavics, kova, kövecs, kovács stb. szavakban, illetőleg a kemény hangzású hangutánzásban logikusan van jelen a "k+t" hangzó, például "kattog", "katakol" stb. Már ekkor szóltam az "r" (eR) mássalhangzó sajátos szerepéről, amely talán a legkésőbbi hangzó lehet a nyelvi törzsfejlődésben, s amelynek ejtésével a legtöbb gyermek küszködik, bizonyos nyelvekben tisztán nem is található meg. (Míg a magyar nyelvben ott van és helyettesíti is lágyabb párja az "l", eL!). Hosszan beszéltem attól a megfigyelésemről, hogy feltűnően sok magyar szóban - főként szótőben egymagában vagy másik mássalhangzóval, talán a leggyakrabban a "k"-val: k+r és a "k" zöngés testvérével, a "g"-vel alkotnak jellegzetes jelentéstartalmat. Itt csak néhány példát sorolok föl, másutt alaposabban és változatosabban vizsgálom.
Tehát a "r" hangzót úgy ejtjük, formáljuk, mint ha forogna-pörögne-peregne a nyelvünk. Tehát a szavak nagy része, amelyben az "r" hangzó szerepel, irgő forgó pergő-pörgő mozgást, például írást, rajzolást jelent. De jelent görbületet, ferdeséget, azonban legfőképpen kört, görgőt, gurigát, kereket, irány eltérést - térül-fordul stb. jelent. S hogy ez valamennyire egyetemes érvényű (az ér is kanyarog, tekereg a földön is, testben is, a gyök-ér is!), más nyelvek szavai is igazolják. Lássunk kapásból néhányat, mivel a magyarban a k+r vagy a g+r szótagok a szótövekben többszázszor tanúsítják e feltételezést, aligha véletlen e jelenség más nyelvekben.
Valóban csak az elgondolás kedvéért, hiszen ki-ki találhat az általa ismert nyelvekben még sok példát: Orosz: krug= kör, s így a körben, körbe = krugom, valami köré=vokrug (igaz a köröm, ami azért karom alakú, benne van a kör íve, az oroszban nincs: nógoty), de a körítés már "nemzetközi" garnirovka stb. A kerek tárgy krughij, a kerék koleszó (itt van a lágy "1"!), de még a fát körbeborító kéreg is korá! De már körlet (rendőr, katonai) =ucsásztok. Míg a magyar ezt mondja: itt van a körünkben, a mi köreinkben, vagy akár énekkarunk - kar, karol, karéj -, kórusunk karéjának körében stb. Mondható, hogy a magyar nyelv logikusan és számtani rend szerint következetes. De lássunk más nyelvekből is, igazán csak a rend kedvéért néhány példát.
Angol: kéreg (fáé) = bark, (a földé) = crust, kerek, azaz kör alakúr round (-ed), circular, s a kerék maga=wheel. A kör (vona) =circle, illetve az emberekből álló= ring, körbe=round, a körirat az érmén=legend, körmöl-hiszen valósággal a körménél van a toll! =scribble, scrawl, ugyanakkor köröm (emberé) = nail! Nos, a körmönfont kifejezés valóban azt jelenti, hogy hurokhoz (cselhez, csapdához stb.) szintén a körmön fonták réges-rég a kötelet. A körmönfont maga is több finom jelentést hordoz "fonatában", ezt fontoljuk meg!



Vagyis a körmöl-ben valósan benne van a magyarban a "köröm"! Az angol köröm (emberé), mint írtuk nail, de már a köröm sehol sincs, ha ilyeneket kívánunk kifejezni angolul, mint "körmére ég a dolog", "körmére néz" stb.
Pedig valaha ez azt jelentette, hogy valóban a karmát, a körmét, a kezét nézte, ha odaégett a dolog, a fa vagy más, mert a kezével, a tűzhöz közeli körmével fogta az ember, azt ami égetett! A nyelv alapvető alakítója maga a valóság! Így volt minden nyelv esetében majdan ötven-százezer (?) éve. A körtér=circus természetesen már a latin nyelvre utal. Francia: kör (számtani) = cercle, kör alakú = circulaire, a köralak forma=circulaire, circularitl, a kerek=rond, arrondi, kerék=rozus, és így tovább. A latin kifejezés uralkodik. Ám nem következetesen az egyetemes törvény - "r" hangzó "forgása", a kerek, kerít, kert stb. logikus összefüggése értelmében... Mert például a kert - ami bekerített hely - jardin, de például kertel - körbejárja a témát, mellébeszél=prendre des détours, kertelés =tergiversation, kerül=fuir, éviter stb.
Német nyelvben: Der Ring= körút, der Kreis= kör, de már jellemzően a körmöl = schreiben (mechanisch) szintén az írással kapcsolatos, ahhoz áll közelebb és nem a körömhöz, az elsődleges valósághoz! Ezért nehéz a szótárkészítés, mert íme németül a körmönfont = raffiniert, zárójelben az áll: agyafúrt! Csakhogy a valóságban, több ezer esztendőre (évre) visszamenőleg is, az agyafúrt magyarul azt jelenti pontosan, amit a szó ki-FEJ-ez: meglékelték, megfúrták az illető koponyáját, azaz: műtötték! S miként László Gyula is írja, sokan túlélték a leletek tanúsága szerint ezt a műtétet. S így minden bizonnyal maguk is óvatosabbak, tehát bölcsebbek lettek, azaz ok-osok, agyafúrtak! A kör-nyék németül: die Umgebung, a köröm, akárcsak az angolban, az ember kezén: der Nagel. A kerék: das Rad, s kerek: trend, a kert: der Garten, de már a kertelés: die Umschweife például "Kertelés nélkül" - "ohne Umschweife".
Abba is hagyhatjuk a példákat, amelyeket még valóban hosszan sorolhattunk volna. Annyi azonban ezekből is érzékelhető, hogy az "r" hangzó bizony ott van a körre, kerekre, kerítésre stb. utaló jelentésekben, ám e jelentések kialakításánál a fönti nyelvek - és még sok nyelv! - többféle szótövet, kiindulást használ. Kettőt, hármat, vagyis nincs meg a belső következetesség. Ezért azt állítom, hogy a magyar nyelv lényegileg könnyebb ezeknél a nyelveknél, mert logikus! Nálunk a körítés is, a kerítés is (például nőre vonatkozóan is, kerít magának!) összefügg a KÖR-rel, nemcsak alapvető és elemien ősi jelentésében, hanem annak nyelvi megjelenítésében is! S nem szükséges "agyafúrtaknak" lennünk ahhoz, hogy mindezt észrevegyük, így tán a "car", mint gépkocsi alighanem a KERÉK szavunkra vezethető vissza. Sőt, még a karosszéria is -a gerenda-koszorú, mely "körbe" veszi a falat, valamint a széria összefügghet a szor-szer-szörrel, így e szóban kettősen benne lehet a nyelvünk?! -s bizony se szeri se száma a hasonló ősi "áthallásoknak"! Másutt szükséges mindezekről bővebben szólni, s nem szabad félni az "ismétlésektől", hiszen a valódi emberszervezetben, a nyelvben, ha felfejtjük valahol a szövetet, lényegében azonos, de változatosságukban eltérő



jelenségek igazolják egymást - szükséges tehát visszatérni e témákra. Az ismétlés valóban a tudás szülője, nemcsak az anyja, de az apja is!
Nagyon érdekes, és ezt is többször kell emlegetnünk, új és új példákkal láttatnunk, hogy a tényleges fizikai, biológiai, számtani stb. törvények, tehát a legvalóbb valósági- miként befolyásolják a szavak jelentését! Az egyszerűen gáznyomás törvénye, hogy a magyar a mondatban az első szót, a szóban az első szótagot hangsúlyozza. Hiszen megszólaláskor van a legtöbb levegő a tüdőben! Így aztán nagyobb nyomaték jut az első hangokra. Most azonban vegyük ide az "er" hangzóhoz tartozó példát.
Itt most utalunk újra - ahogy már a hetvenes években is megtettük - nyelvünk azon szavaira, amelyek szembetűnően igazolják ezt a föltételezést: kör, karika, kerék, kerek, kerít, kertel, kert, kerevet, korona, guriga, grand, görgő, gördül, görcs (fa görcse, görnyedve görcsölő ember), görbe, görnyed, gerinc, csi-gola (G+L), goló, golyó, karám, kar, karol, karéj, karima, korona stb. Több száz olyan magyar szót találunk nyelvünkben, amelyben a kezdő szótag mássalhangzó képlete: K+R, G+R, illetve R+K (rokka, rokolya), vagy R+G (rugó, rigolyás: önmaga dolgaihoz mániákusan visszatérő ember), és a jelentések a föntiek valamelyikére utalnak. Magyarán ugyanazt vagy hasonlót, nagyon közeli fogalmat jelentenek. S itt a karunkkal való átkarolást éppen úgy megjelenítik, mint a karéjban álló kórus, énekkar. Újra mondjuk: a magyar nyelv könnyebb, mint a többi, mert logikus! Nem kell új fogalmakat megtanulni, ha az ember körméről vagy az állat körmérőlkarmáról van szó! Hiszen csak a magánhangzó más. S ha például a KÖRmünkkel KARmolunk, akkor KARcot hagyunk, mert megKARcoltuk a... valamit. Mindezeken belül azonban már az is érdekes és (t) ér-jünk vissza hozzájuk, azaz az ÉR, ER, de az ÁR kezdetű, sőt, mint látható, az AR kezdetű szavakhoz. Vegyük sorra ezeket a szavakat. Fontos a bátorság, vagyis csupán a nyelv köz- léseire hallgatunk, ha igazán előre kívánunk jutni.
Melyek tehát azok a tényezők, amelyek eszünkbe jutnak, sajátos gondolattársítást kényszerítenek ránk?
ÉR: Több jelentése is létezik. A legtöbbször talán azt használjuk, ami a testünkben kanyarog, s továbbítja a vért, ami benne ár-amlik, folyik, olykor árad, kilüktet, ha az eret elvágják. De ér a kicsi patak is, amelyben nem könny "patakzik", hanem a forrásnál ered s amíg kicsi, ici-pici-ke s vékony akár a legtöbb gyökér, amíg nagyobb vízfolyáshoz nem ér, abba bele nem torkollik, tehát addig ér. Azután patak, csatorna vagy folyó, mármint a csatlakozás után. De itt jegyezzük meg, hogy használatos a nekiered, megered, eresz- amiről lefolyik a víz, s hogy ne a nyakunkba folyjon, azért kell a csatorna -, de azt is mondhatjuk: eredj, eriggy, ereszd rá, ereszd el, ereszték, erszény, er-edmény, talán inkább így: er-ed- mény. Itt is közbe vetjük, nem nagyon vesszük figyelembe a nyelvújítási szavakat, mert azokból csakis azon szavak maradtak meg mára, jórészt tömörebb formában, amelyek beleillettek a magyar nyelv törvényébe!



Nem kell külön magyaráznunk, csupán használni az er, ár-, er-, ér- kezdetű szavakat (illetve előfordulhatnak a szó közepén és a végén is, mint már említettük, sőt, más hangzóval, mint például a "k", jellegzetes jelentéstartalmat erősítenek, de talán a tér, megtér, térül-fordul, vagy csupán megtérül, mint befektetés stb., jelentések is ér-zékeltetik az egy-v-ér-ű rokonságot); hát akkor használjuk ezeket a szavakat.
Induljunk el az eredettől, ahol is az ér ered, indul a víz útja, s azt is mondhatjuk, az a hely: a forrás, az ér, a patak, a folyó gyök--e-re! Tehát a forrás víz-gyök-ér. Okosan tudjuk már, hogy az eredet er-edménye az ér, majd a patak, folyó, folyam... Aztán a tó, a tenger, ahova sok folyó megér-kezik, (betér), és így ér-intkezik az Ér az óceánnal. Mindez nemcsak érdekes, de ér-telmes is, tehát ér-t-hető az ér-vetés és ok-oskodás Ér-vényes is lesz. Ez-ér-t ér- demes ér-deklődéssel kis-ér-ni. (Bizony érdekes a kis-ér szavunk! Mit is jelent? Megy utána vagy utána er-ed stb.) A hasonló jelenségek meg-er-ednek, akár a záporeső, és ár-adnak, el--ár-asztanak bennünket s rá-ér-zünk arra, hogy valami olyasmi ér-intett meg bennünket, amely önmagában is ér-v, amellett, hogy ér-delelődésünk ismét fontos nyelvi területhez ér-t (t-ér-t), ér-kezelt. Ez-ér-t is kell arra ki-t-ér nünk. (Vajon a ter-tér, amit említettünk vagy a tar-tár és a tor-tör-túr-tűr mennyiben tartozhat ide: Távoli rokonság?) Ismét kis kitérőre van szükség. Íme a tőr, benne az "r' hangzó és bizony attól még egyenes s hegyes, mint a kés! Az "r" hangzó szerepe itt nem ér-vényesül? Húsz évbe tellett amíg rájöttem, hogy a karó szavunk éppen a legegyenesebbet jelenti. Aki feszes, egyenesen áll, arra mondják, "Úgy áll, mintha karót nyelt volna. " Igen, mintegy két évtized múlva világosodott meg ez a "kivétel", aminek most a tőr a méltó párja, Hiszen az vált világossá, hogy nyelvünk nemcsak REND+SZER de élő SZER-VEZ-et is és a logika oda-vissza működik. Vagyis a karónak a szerepe adta a nevét, hiszen rákarolódik a növény. S a tőr szavunk eredeti jelentése az a verem, amelyben éppen karók álltak hegyükkel fölfelé s meghalt, akit tőrbecsaltak. De a tőrvetés is arra utal, hogy az a bizonyos "tőr" lehetett hurok (körmönfont kötél), vagy más csapda, les, cselvetés és így tovább. Aztán maradt a szúrós, hegyes fegyver neve. Ám gondoljuk csak meg, az agyafúrtság, a körmönfontság görbesége, a nem egyenes eljárásra utal. Íme a jelenlévő "r" hatása.
De kerekedjünk föl és induljunk tovább... Kiszely István kitűnő és nagyon fontos összegező munkájában -A magyarság őstörténete I-II. - olvasható, hogy a hunok sze-ker-ek-en vitték holmijaikat új legelőkre menet. Nyelvünk megint szó szerint érti, mint annyiszor, hogy kerekekre ül, rakodik, aki fölkerekedik. Kerekek segítségével viszi a holmiját. (Taligakerekeknél említi Bakay Kornél Őstörténetünk régészeti forrásai I. kötet 141. oldalán: egy hun kur-gán leletei között. A kargán is köralakú! K+R)
Aligha szükséges erősködnünk, hogy érdeklődésünket mennyire fölcsigázza mindez. (Bár nem igazi csigával, de ez az emelőrendszer ugyancsak régen ismert lehetett nyelvünkben, akár ennek elemi őse az ék, már a piramis építések idejéből!? ) Ideje összevetnünk, hogy a lényeget illetően ugyanazok jellemzők a testünkben



lévő er-ekre, mint az er-dők mélyén folydogáló er-ecskékre, szerteszét ágazó gyöker-ekre. S mindezek együtt igencsak fontos jelentéstartalmat hordoznak, éppen a leglényegesebbel, az ÉLETTEL kapcsolatban! Az erek vivő tulajdonsága, verése, lüktetése, az életet, az érzéseket, az ér-zelmeket, a különféle ér-tetet ér-tik, érzékelik és kifelé is érzékeltetik. A finom agyi er-ek az ér-telem gyök-er-ei továbbítva az ér-zetet, majd választ várva kérdik: mindez együtt mit ér? Mi az értéke? S ha az értékről beszélünk, máris ott vagyunk az ár-nál! Mindezt fölfogni érdekünk. Íme kis összefoglalás.
Az ér együttes jellemzői: valahol er-ed (ebből van az er-edet, er-edeti stb. szavunk), és már er-edendően ár-amlik, ár-ad benne a folyadék (vér, víz), olykor ár-tóan, ha például az ár már ár-víz, ár-adás és mindent el-ár-aszt. De az ár-apály lehet ménék is, ami valamilyen ér-ték mérője (m-ér-ő, m-ér). Az ok-os gondolkodás arra késztet bennünket, hogy játsszunk nyelvünknek e gyönyörűséges és gazdag lehetőségeivel és keressünk még néhány példát a további tűnődéshez, játékhoz és törvényhez. Mindez meg-ér-int bennünket, és reméljük, hogy a Kedves Olvasót is, és rá-éreznek ennek nagyszerűségére. Így aztán rá is ér-nek mindezzel többet foglalkozni s ezáltal könnyebben meg-ér-ik bennük a fölismerés édes gyümölcse és maguk is nagyot kívánnak harapni zamatos anyanyelvünkből. Az a lényeg végül is, hogy mind többen tudjunk arról, amiről nyelvünk tud, ezáltal magunk is sokkal gazdagabbak leszünk.
Talán nem is kellene mondanunk, hogy ez korántsem a szokványos fordulat, hanem annak a meggyőződésnek a kifejezése, hogy minél többen ocsúdunk, annál teljesebb lesz a nyelvvel az ér-intkezés, mert ér-demes vele foglalkozni, nem az érdem-ér-t, hanem ér-te, ér-tünk, azaz magunk miatt elsősorban. Er- idjünk, er-edjünk jó ér-zékkel az er-edet nyomába s ez a kis eszmefuttatás - amely sokakhoz el-ér, meg-ér-kezik, oda-ér - ez-ér-t, az-ér-t, amaz-ér-t még további er-edményeket is ígér!
Érték -ár -becs
Sokféle lehetőséget kihagytunk, hely hiányában ezt kell tennünk a továbbiakban is, csak éppen megemlítjük, hogy a vissz-ér, tel-ér, arany-ér mindkettő! - lehet kanyargós, elvékonyodó stb. (Meg kell vizsgálni például a kövér vagy éppenséggel a vér szavunkat, sejthetően ebbe a jelentéskörbe és egyúttal életkörbe csatolja őket az élet és a logika is. Hiszen például vért visz a verőér!) Szokták mondani, hogy drága az élet, de azt is, hogy kiömlött annyi drága vér. Most "lefordítva" a köznapok nyelvére, ez azt jelenti, ahogy már utaltunk rá, hogy az Ár és az Ér-ték összefügg. Noha az ár nem fedi pontosan a dolgok értékét vagy értéktelenségét, gyakorlatiasan jelzi azt. Valaminek mennyi az értéke, mi az ára, azt korábban a tapasztalati használhatóság döntötte el. Megint csak maga az élet! Így újra azt mondjuk, meg kell próbálni több ezer évvel korábbi viszonyokra "emlékezve" gondolkodni és vizsgálni az összefüggéseket. Az á-ru is ősi, miként az "ér-ár" összefüggés is, mindkettő mi-nő-sít! (Az elválasztásaink, mint az olvasó gyakran



észleli - ész-lel-i -, nem egészen a megszokottak. Ezzel azt kívánjuk jel-ez-ni, hogy például a "jel" összefügg sok más szóban az alap-jel-en-téssel még akkor is, ha a jellem, jellemző vagy a jelen, jelentés, jelentős, jelenleg stb. kifejezésekről van szó! Tehát az olvasó figyelmét hívja föl. Vagy például a "lel" benne van az ész-lel, lelet, kér-lel, lél-ek, lel-emény, ér-lel stb. szavakban) Röviden ér-int-sük még a magyar, finn, török és a szanszkrit nyelven lelhető érdekes szótövi azonosságokat, amelyek azonos vagy közeli jelentés-azonosságot is mutatnak. Ezek az egyezések aligha lehetnek vél-et-len-ek.
A finn nyelvben mintegy harminc-negyven szótő képvisel hasonló jelentést. (Erről részletesebben az Árpád névvel kapcsolatos tanulmányban írtam, Árpád apánk a vezér - vez-ér - címmel, Hitel 1996. augusztus, de bővített változata olvasható e kötetben is.) A szanszkrit nyelv szavait Kőrösi Csoma Sándor kis szótárából, a török szavakat Sára Péter könyvéből idézem. Először lássunk a finn példákból. Arvo=érték, becs, arvokas=értékes, becses, drága, nagy értékű, illetve: tekintélyes, méltóságteljes, tisztes, érdemes, az arvata régies szó, jelentései: becsül, felbecsül, értékel stb. Ezek csak mutatványok, hiszen tovább sorolhatnánk a finn szavakat. Lássunk néhányat Kőrösi Csoma Sándor szanszkrit gyűjtéséből: argha=ár, artha=érték, arha=ár, becs, arhati =becsül stb. Miután az ugyancsak szanszkrit ARTHAVAT=értékes, gazdag jelentésű szó a finnben is megvan, például arvoisuus=értékűség, érték, rang, méltóság, tehát gazdagság-ár jelentéskapcsolatok találkoznak!
Gondoljuk tehát meg, hogy a magyar úr, ár, ér- ték, ar- any, ar-ány ide tartozhat az irány! -, mind-mind sajátos minősítés jelentései! Hát még ha meggondoljuk, hogy az aranypénzek értékét az határozta meg, hogy milyen arányban volt benne az arany! (Ezzel aztán királyok és pénzverők vissza is éltek!) Végezetül néhány török szó következzék: oramak=mérni, megmérni, az oranlamak=kimérni, kiszámítani, árazni, értékelni jelentésű, az ár mint áradás - törökben artmak= nagyobbodik, növekszik, emelkedik, aranyos = zerin, oran= mérték - ez magában is jelent arányosítást! - ermek= érni, elérni, eljutni, deres ér, patak, folyó, orman= erdő stb. "Az emberi testtel kapcsolatos ér szó is török rokonságú, de ez már nincs kapcsolatban az előzőekkel, hanem az ar eredetű tör. irk=gyökér, faj, de eret és ütőeret is jelentő szónak magyar megfelelője. " - írja Sára Péter. Mi pedig gyanítjuk, hogy nagyon is van köze a nálunk lévő "föntiekhez"! Mert ezek az alapvető jelentések e négy nyelvben, és a finom elágazások is azonosak vagy nagyon hasonlók! Akkor pedig aligha véletlenről van szó! Nem kell érvelnünk amellett, megteszi azt az élet és a logika!
Mindezek után érdemes néhány szót szólni a nem akárkit megjelölő ÁRPÁD névvel kapcsolatban. Ámbár a következő fejezet teljes egészében erről szól.
Láthattuk a példákban, hogy az "ar" szótőből milyen jelentések adódnak a finn nyelvben, de a szanszkritban és a törökben is. Értékre, rangra, méltósága, becsre utalnak, vagyis ezek nem köznapi minősítések! Dehát Árpád végül is vez-ér volt!



Nagy úr! Rangos a javából! S akkor tűnődhetünk el igazán, ha "eltörjük" a szót ÁR-PÁD. S ha az első része az "úr"-ra utal, akkor mire a másik fele? Íme: "PAD" és máris eszünkbe jut a padisah, de még előbb a padre, pater, a der Fater, a fáther, még ha francia szóban csak az apai=paternel esetében is látjuk viszont a latin elődöt. Kőrösi Csoma Sándor kis szótára végére odaírta: Loma pada - Loma királya. Tehát a "pada" uralkodó, király. Árpád vezér nevében benne van e négy nyelvből az úr, uralkodó, király, a rang, méltóság, becs stb. vagyis a rá vonatkozó érték és mérték! Öregisten, Nagyúristen! Micsoda véletlenek vannak!
Ábrázolat a nagyszentmiklósi aranykincsek egyikén
ÁRPÁD APÁNK A VEZÉR
Ára, értéke, rangja, becse, sebhelye?
Amennyiben létezik törzsfejlődés, akkor az emberi nyelvek is az egyetemes fejlődés rendjét követték. S mint minden más, az ember szemszögéből nézve: kicsiből épül, jön létre. Az anyag elemei az atomokból, a szavak a hangokból. Természetesen a párhuzam elve a fontos. Ezzel azt kívánjuk közölni, hogy aligha mondott ki ősünk ötven vagy százezer éve négy-öt szótagú értelmes szavakat, majd azokból "vont el" szótagokat és így alakultak ki az egytagú szavak. Előbb a hangzók viszonylagos jelentése tisztázódott, ősi és egyedi, illetőleg közösségi tapasztalatok nyomán - például a jajgatásról mindenki valamilyen bajra következtet ma is, akármilyen anyanyelvű stb. - majd ezután kezdtek fölépülni a két tagú és összetett szavak. Alighanem a két szótagú szavaink is összetett szavaknak minősülnek - leszámítva a ragokat, képzőket, dehát azok is önálló jelentésű szavak voltak vagy azok ma is, kis változással, mint például az elmegy, fölmegy, menő, eljön, jövő stb. szavaink; hiszen az igekötőnek is van külön jelentése: el, föl stb. tehát ha "eltörjük" őket, a legtöbbször két jelentés is előbukkan. Néha olyanok is, amelyekre összeforradott állapotban nem figyelünk. Vegyünk példaként egy három szótagú, összetettnek is nevezhető, képzett szót: ÉRDEKES. Használjuk sokszor, de nem gondolunk arra, hogy szótöve az ÉR. Most nem is foglalkozunk ennek gazdag használati jelentőségével (Verőér, érvényes, érvelés, hozzáér, érték, érzés stb. Korábban írtunk róla!), csupán azzal, ami logikusan kínálkozik. Mi a szó jelentése? Az, hogy amiről szó van, az a számunkra valamiért érdekes, tehát fontos. Vagyis érdekünk fűződik hozzá. Tehát: ÉR-DEK! Jegyezzük meg, hogy másutt több helyen is, könyvekben, tanulmányokban már 1972-ben - foglalkoztunk a TÉK-TEK-DAG-DEG-DAK-DEK stb. "szótégláknak" (TÉG-la), "szótekéknek" nevezett nyelvi elemekkel.
Aligha kell bizonygatni, hogy amihez érdekünk fűződik, az a számunkra valami miatt értékes, tehát ezért érvényes az érdeklődés, az érdek vonatkozása! Vagyis számunkra ez a dolog sokat ÉR! Értékesnek tartjuk, ezért érdekünk érdekesnek gondolni és mondani. Tehát az ÉR-DEK mögött logikusan ÉR-TÉK található.



(Ezért nem tartjuk ezt a "bölcs" mondást elfogadhatónak, hogy "Szép az, ami érdek nélkül tetszik. " Mert a szépség és semmi más, nem érdek nélkül tetszik! Sőt, csakis érdekkel tetszhet s keltheti föl az érdeklődésünket.) Tehát a nyelvi érdekeltségünk sem elfogultság, hanem logika. S ezt nem érdemként érintjük s értelmezzük, hanem mint törvényszerű összefüggés érvényesülését. Ide csak még annyi kívánkozik, hogy valami mennyit ÉR, azt leginkább az ÁR jelzi a gyakorlatban. Így tehát az ÁR és ÉR szavaknak, amellett, hogy mindkettőnek van valós és tárgyi jelentése is, elvont rokonérzelmű jelentése is létezik. Majd másutt e két - sőt három, mert az eredet, eredmény, erdő stb. szavaink szótöve is ide látszik csatlakozni - szóval, e szótővel, szótőkkel külön és hosszan is foglalkozunk.
Összefoglalva, hogy valami mennyit ér, így megtudakolhatjuk, mi az ára? Mennyibe került? (No nem azt állítjuk, hogy az árak minden esetben pénzben is kifejezhetők, még csak azt sem, hogy az értéket kifejezik, csupán azt, hogy e kétféle megközelítés - ár-ér - lehetséges) Így tehát a vizsgált szó: ÉRDEKES, részekre való "bontása" megmutatja, miféle részjelentésekből áll össze ennek a szónak a jelentéstartalma, s hogy a háttérben olyan jelentések is megcsillannak, amire a szó használata közben külön nem is gondolunk. Ez ugyan csak egy szó, de amit itt példaként elmondtunk, ér-vényes -s érthetően az! - az egész nyelvi rendszer-re. Így tehát, ha beszéd közben felkiáltunk vagy csak csöndben megjegyezzük, hogy "de érdekes", akkor érdeklődésünk tudatalattijában ott működik mindaz - és még több is! -, amiről most szóltunk. Ezért figyelemre méltó az a régebbi megállapításunk, hogy végső soron minden szavunk jelentése mögött mögöttesében - ott van az egész nyelv! Nemcsak ott van, hanem árnyalja a jelentéstartalmakat. Az egyik szó jelentése hitelesíti nemcsak az összetett szavak új jelentéseiben az összetételek jelentéstartalmát, a másik vagy a többi szóval együtt; hanem a nyelv minden szava hitelesíti a többi szót! Ha ez nem sikerül, mint előfordult a nyelvújítás (ok) folyamán, akkor a nyelv ki is "tagadja" a "zengő tamburát" és társait. Csakis a saját törvényeinek megfelelő szóalkotásokat tartjaőrzi meg! Kimondatlanul is ebből indultam ki, már több mint húsz éve, amikor az ÁRPÁD névvel - szóval - foglalkoztam. Mivel ez a szó kivételes helyzetben van, rendkívüli történés fűződik hozzá, úgy véltem s gondolom ma is, hogy különleges figyelmet érdemel.
2.
Több éves előkészület után próbáltam körüljárni Árpád vezér nevének lehető gyökereit, kapcsolódásait. Az első, ezzel foglalkozó dolgozat a Tiszatáj című folyóirat 1975. szeptemberi számában jelent meg. Majd eltelt néhány év és újra megjelent, kis módosítással 1984-ben a Játék és törvény című könyvemben. Akkor finn szavak jelentéseit hívtam segítségül e "törökös" név értelmezéséhez. Hiszen magam is tisztelettel adóztam Pais Dezső munkásságának, de az "Árpácska" névképzést, az új honfoglaló vezérrel kapcsolatban, aligha lehet elfogadni. A dolgozat első változatát elküldtem László Gyula régészprofesszornak, aki válaszul azt írta, hogy bár nem nyelvész, ő is tiszteli Pais Dezsőt, de az Árpácskát, a név



eredeteként némi kétellyel fogadja. A "d" csatlakozása az "árpa" szóhoz, mint birtokos rag - de lehet sajátosan kicsinyítő, ha úgy tetszik déd-el-get-ő képző: kisded, é-des-ded, kerekítő képző: kerekded, tojás-dad stb, s megtalálható a déd, dédi, dada, didi, dada, dundi stb. szavakban - hozta volna létre az Árpád nevet? Mondjuk a Buzád mintájára? A név és személy olyan jelentős eseményhez kapcsolódik, mint a vérszerződés, és Attila leszármazottjaként, annak örökébe való visszajövetel fejedelmeként; mindez együtt másra utal a névvel kapcsolatban is. Így törvényszerűnek mondható, hogy amikor nézegetni kezdtem a finn szavakat és rábukkantam mintegy három tucatnyi szóra, amelynek szótöve az "ar", köztük éppen az "arpa" szóra, amelynek jelentése - milyen érdekes! - nem más, mint sors, gondolható, hogy sorra vettem a többi szót is, hiszen az egész nemzet, de Árpád vonatkozásában is, sorsfordító történelmi esemény játszódott le. S mintha a finn szavak alátámasztották volna azt a feltételezést, hogy a név mögöttesében egészen más, hozzá illő és méltó jelentések sorakoznak. Azóta eltelt két évtized, senki sem cáfolta az általam vázolt lehetőségeket.
E mostani tanulmány pedig azért jött létre, mert olyan szavakra bukkantam Körösi Csoma Sándor szanszkrit-angol-magyar szótárában, amelyek alapjaiban erősítik meg a húsz évvel korábbi elgondolást. Már évek óta készültem e dolgozatra is, hiszen tudtam Körösi Csoma szótáráról, valamint foglalkoztam munkásságával, de magam sem fogtam föl e kis szótár - amelyben mintegy háromszáz szanszkrit szó található -, horderejét, jelentőségét. Pedig a nagyszerű székely magyar nemcsak tudósa volt a nyelvnek, hanem a nyelv kutatásának páratlan hőse. Jelentősége még Juliánus barát felfedezését is túlszárnyalja. Éppen az benne a különös, hogy útjára Juliánus után több mint félezer évvel került sor, de a múltba, nyelvünk múltjába, sokkal messzebbre látott; most már bizonyosra vehető, hogy évezredekkel messzibbre az időben. Mert az ember léte is olyan, hogy a dolgokat csak kellő távolságból láthatja egyre tisztábban, hiszen kirajzolódnak az összefüggések is. Tehát éppen Pais Dezső szellemében, mely szerint más megoldás is lehetséges, újra meg kellett vizsgálni az ÁRPÁD név és jelentés (!) különböző vonatkozásait. Ez a módszer -a szavak eltördelése, akár a nyelv "bombázásával" - elnagyoltan hasonlítható az atomfizika módszeréhez. A következő mondat is jól mutatja a "d" képző jellemző jelenlétét: Az édesdeden tentikélő kisded, miközben a didis-dudás dada vigyáz rá a dédivel, dundin szundít. S nemcsak a kerekded, tojásdad szavaknál utal a kerekdedségre, gömbölydedségre, de például a domb, domború, s a "kövérségre" debella, illetve a "d" zöngétlen változata is, valamint a "társult" "mb", "mp", szintén e jelentéstartalmat képviselné a tompa, tömpe, tömzsi stb. szavakban. (Annak idején Nagy László is biztatott a szavak eltördelésére, éppen a Kortársban megjelent és rögtön megtámadott dolgozat után. Ő intézte el, hogy válaszolhattam a támadásra az Élet és Irodalomban, ahol egyébként a támadásnak akkor is helyet adtak) S meg is található már a legtöbb két szótagú szóban a törés helye, ahol könnyebben elválik a szó két része. A ragok, képzők jelenléte természetesen önmagában meghatározza az eltördelhetőséget, ám sokszor nem ismerünk rá azonnal a ragszerűségre, képzőre, mert annyira összeforradt a szótővel. Az ÁRPÁD esetében is csak a szótövet - tán nevezhetem szógyöknek is - vizsgáltam



annak idején. Nem foglalkoztam a második, összetartozónak vehető "PÁD" szótaggal. Holott, ha az első szótag az "ár", jelenthetett ér-téket, de akár a személy "úr" voltát is, akkor a második szótagnak is a vezérséghez, fejedelemséghez, a nép, nemzet vagy törzsszövetség első emberéhez méltó jelentést illene hordoznia. Az első adódó jelentés a latin nyelvből származtatható, ez kínálja magát. Ez pedig a pater=apa szó. A nép uralkodója, első férfia - de még a főnök is, napjainkban! árnyékjelentésként hordozza az öreg", az "apa" jelentést. A spanyol padre= apa, atya, az olasz padre ugyancsak apa, ide kapcsolódhat. Tehát a pater- a német: der vater- az olasz és spanyol padre vitathatatlanul azonos rokonságúak. Azonban az említett Kőrösi Csoma szótárban található ez a kifejezés: Loma pada, szanszkrit nyelven ennek a jelentése: Anga királya. Tehát a "pada" uralkodót, fejedelmet jelenthet, akárcsak az ÁR-PÁD szavunkban? Kőrösi még mellé is írta: "N B. Árpád" természetesen az angol father=atya, apa szintén atyafiságban van az említett szavakkal, noha angolul az atyafiság =kinship, relations, atyafi=relation, relatíve, de már az apu=Dad (dy) Kicsit előre szaladtunk mindezzel, holott még néhány részletet körül kell járnunk, hogy világos legyen szándékunk, célunk.
A nyelvi "atomok" keresése folytatódott, és egyre érdekesebb összefüggések mutatkoztak. Így került egymás mellé, évtizednyi vizsgálódás után az Ár és ÉR szavunk. Rögtön fel is hívom a figyelmet arra, hogy e tanulmány címében szereplő két szóban is megtalálható e két szó - illetve képző -, íme: ÁR-pád s vez-ÉR. Ez a fajta párhuzamosítás csak az első pillanatban meghökkentő. Ha tovább boncoljuk azoknak a szavaknak a jelentéstartalmát, amelyekben e két egytagú szó jelen van, azonnal ér-zékeljük, hogy ér-telmes és logikus összefüggésről van szó, s rögtön két-ség-te-len-ül megvilágosodik, hogy valaminek az ÁR-át ÉR-téke szabja meg, illetve az ÉR-ték-et az ÁR-a is jelzi. Külön kérdés és vizsgálódás tárgya, hogy az "ár' és "ér" szóképzők, miközben új szavakat hoznak létre, szótövekbe ojtva, képviselnek-e valamilyen jelentéstartalmat. Például olyanokat, mint az ár, valaminek az ára? Az ár, mint áradat, mely árad - valahonnét er-edve! - vagy az ér, mint verőér, kis patak, csermely, amely valahová elér stb. Tehát például a tan-ár vagy vezér szavakban ez is megjelenik-e? Nem egyszerű a válasz, de talán e dolgozat végére, e vonatkozásban feleletet kapunk, legalábbis részben. (Miként a SZER-ek, a göcseji tájakon csoportokat, RÉSZ-eket jelent, a SZER-es sokszoros település. Ezt csakugyan mellékesen csaptam ide, majd másutt kell erről szólni, mint olyan nyelvi elemről, amelynek önálló jelentése is van, de képzőként is sokféle és -fajta minőségben vesz részt a nyelvi rend-SZER kialakításában. Az "ér" szintén ilyen vonatkozásban is ritka gazdagsággal fordul elő szavak elején, közepén és a végén is!) Soroljunk föl néhányat, igazán találomra: érték, érdes, érdemes, érem, érme, elér, elérhetőség, visszér, verőér, érvényes, ráér, fölér, odaér, érdeklődés, gyökér stb.
Vannak azonban nem elhanyagolható más leágazások is! Ahogy az értékesség összefügg az érdekkel s lesz így érdekes, talán az er-edet is ide kapcsolható? Akkor az ugyancsak magas hangú "ár" mellé csatlakozhat a mély hangú "ar" is? Így tehát az "ár" és az ar-any, mint értékjelző, összefügg! (Az ar-any, ar-ány egy-ar-ánt



irányítja az ér-ték ér-dembeli ár-át, így ezek er-edeztethetők az er-edményt tekintve is, azaz ér-velőm s ér-telmesen kiegészítik egymást, tehát ezek-ér-t al-kudni érdemes!) E dolgozatban arra kívánjuk felhívni a figyelmet, hogy az "ár" és "ér" szavak, szógyökök -s ha úgy tetszik, máskor képzők - jelentései milyen ér-dekesen, hasonló vagy azonos ér-féket - jelentést - képviselve találhatók meg a magyar, a török, a finn és a szanszkrit nyelvben. Természetesen e jelentések mindegyike kapcsolódik ahhoz a sokféle jelentéskörhöz, amit az Árpád név - úgy véljük megtestesít.
3.
Mi képviselte először, elkülönítve is az ár-a ár-át, ér-tékét? Ami-ér-t azután még aranyat is lehetett kapni, vás-ár-olni, ha nem is minden vas-árnapi vásár-ban. A pénz. A pénz ér-me vagy érem - kör alakú, például karaj-cár, korona stb. -s az nem vél-etlen-ül volt ar-anyból! Sőt, az abban levő fémek aránya határozta meg az aranypénz ér-tékét! Nemcsak formailag közeliek az arany és arány szavaink; közöttük szer-ves kapcsolat állt fönn. Az arány pedig jelentési rokonságban van az irány szavunkkal, hiszen az arány irányította az aranypénz értékét! De időzzünk még játékosan e szavak környékén. (KÖR-nyék!) Látható, hogy joggal tételeztük föl az "ár" és "érték" közötti szoros összefüggést nyelvünkben. Ám az "ár"-nak több jelentése is van. Az ár éles szúró szerszám. De mit "keres" a szóban az "r"? Alighanem az ár fúrószerű forgó felhasználási módjára utat. A harmadik jelentés az az ár, ami az áradást, a víz özönlését, tajtékos ömlését, áramló mozgását jelenti, s mint ilyen, erőt, az erőnek értékét, nagyságát is jelzi! Az áradat szavunk már jelentheti hatalmas katonai erő, hadsereg áradását is - ármádia -, de természetesen a víz özönlését, völgy vagy más terület elárasztását. A kiárad, megárad, eláraszt sosem kis vízmennyiségre vonatkozik, hanem nagyobbra. Vagy ez a tény határozza meg hat-ár-oz-za! -e szó jelentését, tehát végső soron az értékét is. (Maradnak így is olyan szavak, amelyek nem illenek bele az eddig tárgyalt tehetőségekbe, például az ár-va szavunk, Mit is jelent? Olyanra mondjuk, aki elvesztette a szüleit, tehát mai ár-a maradt! Mert az árenda - haszonbér, b-ér - latin eredetűnek tartatik, a TESZ AGY 174. oldal, s az ár-ulás is magyarázható, valamint az "ármádiák" ártalma is.) Az "ár", mint földterületi mérték a nyelvészek szerint francia eredetű, de annak forrása is a latin nyelv. Ugyanakkor az "eladó lányként" szereplő "ara", menyasszony szóban nem tudják mit keres az "ar"? (Megjegyzem, a finn ora jelentése fúróféle szerszám)
Azért e jelentések mégiscsak arról árulkodnak, hogy az ár-érték összefüggés közvetlenül vagy közvetve, mint mérték, minősítés stb. csaknem minden szóváltozatban jelen van, vagy annak hátterében megtalálható. Hiszen, ha összefoglaljuk a jelentéseket, akkor így okoskodhatunk: az ár, arany, arány, értékirányító, mert például az ér-dem szóban emberi ér-tékről beszélünk! Valami értékéről így is szólhatunk: érdemes? megérdemli? És így tovább. Tehát sokféle logikai leágazás lehetséges, csak az nem, hogy az említett szavak, szórészek, képzők véletlenül találhatók azokban a szavakban, amelyeket emlegettünk, s hogy



azok a szavak véletlenül jelentik azt, amit jelentenek! A vél-et-len szavunk csupán azt jelenti, nincs a dologról véleményünk, nem tudjuk hogyan vélekedjünk... Itt sem hagyhatjuk szó nélkül az e szavakban jelenlévő "r" hangzót. Másutt - több helyen is - szóltunk e hangzó sajátos jelentéséről, amely nem más, mint a körnek, fordulatnak, pördületnek, ferdeségnek, kunkornak, gurigának stb. meghatározó hangzója. Mintha az a tény, hogy "pörgetett" nyelvvel képezzük, a forgásrapörgésre, tehát a KÖR-re utalna? A magyar nyelvben százával igazolják ezt a megállapítást a szavaink, de más nyelvekben is hasonló jelentéstartalmat képvisel. Az más kérdés, másutt való elemzés dolga, hogy arról is szóljunk miért található az úr, ár, ér szavakban, de ott van a korona, király (rex) stb. kifejezésekben is. Egyetemesen is meghatározó a jelentéstartalom vonatkozásában éppen úgy, mint ejtése tekintetében. Ahogy a gyermekek esetében, alighanem az egész emberiség beszédfejlődésének fokain, nem az első megformált és pontosított hangzók közé tartozik az "r" mássalhangzó. Jóval előtte tudjuk ejteni az "m", az "l" - az utóbbi a lágy, zöngés párja az "r"nek! - bö-pö stb. hangzókat, hangzásokat. Leginkább szükséges az összpontosítás, a nyelvünk "állásának" meghatározása, az "r" - er-rö hangzó pontos, "pörgetéses" ejtéséhez. Alighanem a használt hangzók közül a legfiatalabb lehet; egyetemes beszédtanulásunk idejéből a legkésőbbi. (Másutt írtam arról, hogy a szabályos kör, a kerék, korong, kerámia, korsó megjelenése is késztethette a nyelveket, az emberi beszédet az "r" hangzó formálására. Mert ez a hangzó formautánzó! Annak idején a tanító néni a jobb kezét a füléhez tette és kinyújtott ujját körbe-körbe mozgatta a füle körül és így mondta: rrrrrr! Hogy figyeljünk a nyelvpörgetésre. Sokan nehezen tanulják meg ezt a hangzót.)
De térjünk vissza az emlegetett szótövekhez. Érdekes, hogy amikor azt mondom: az ir-ánt ér-dek-lő-döm.., Akkor ir-ányítást kérek, eligazítást. Az irány valamihez viszonyított arány! Vagyis lényegi gyök-er-ük azonos. Miként említettük, az "r" lágyulhat "el"-lé, s tán akkor az "al-ku" szóban sem véletlenül található. Az alku az árnak, vásárnak, értékelésnek lényeges része! A már említett finn szavak, amelyekre majd újra vissza kell térnünk, illetőleg a Vámbéry Ármin által is lejegyzett török szó, az alput a következőket jelenti: fejedelem, herceg, kormány, vagyis méltósági és hatalmi gyűjtőnév. De éppen az Árpád névvel kapcsolatban idézi és jegyzi meg Vámbéry, hogy a volgai török alpaut a következőket jelenti: uralkodó (ur-al-ko-dó!), herceg, uralom, felsőbbség stb. Részletezi a következőt is: alp=hős+ata, tiszteletbeli cím a régi nomádoknál. De gondoljunk az Atatürk -a törökök atyja elnevezésre vagy akár az Árpád apánk szókapcsolata - tehát a vezér egyúttal "atyja" is a vezetetteknek. Említi még az Alparslan=hős oroszlán, az alptigen=hősnek nevezett, illetve az alper=hős férfi kifejezéseket. Az utóbbi szintén tiszteletbeli cím. Látható, hogy a kemény "r" miként változik lágy "l"-é, ám a jelentéstartalom rokonsága megmarad. (AI=úr, értékes, per, (p-f) fer-fér-fi!)
Az emlegetett, több mint húsz évvel korábbi dolgozat finn szó-vonatkozásokat tartalmazott. Mielőtt azokra rátérnénk, majd utána a számunkra is nagy meglepetést okozó szanszkrit szavakra Kőrösi Csoma Sándor emlegetett kis



szógyűjteményéből, több kisebb kitérőt kívánunk tenni, éppen az értelmezhetőség, ér-t-hetőség miatt.
A szavak eltördelése - nem ízzé-porrá zúzása! - részekre szedése, szerteszét való követése igazán iz-galmas feladat. Az IZ szavunk egyik ősi jelentése: lélek. (Ugyanaz a szó jelent íz-lel-és-t, iz-ga-tott-sá-got, íz-lést, iz-gágaság-ot stb) A régi hiedelem szerint a lélek a szájon át "közlekedhetett". S ami a rossz léleké volt, az az IZ-é lett! Az izé, nem tudni micsoda, nem mondható?! Mindezek fontos útmutatások. S lám, az "út" szavunk benne van az "ut-án" szavunkban. Tiszta logika: a megtett út után vagyunk, valami ut-án jutottunk ide-oda vagy valamilyen következtetésre. Hiszen az út, amire utaltunk, már mögöttünk van, mint bejárat út, vagy tapasztalat s ut-ó-lag döntünk valamiről, mindezek ut-án! Megintcsak logikusan és kisebb részekből épült föl ez a szó is. Szanszkrit nyelven az út=patha, mintha a patak a víz útja volna? De a pataka=patak, Kőrösi Csorna Sándor megjegyezte: "a mi esik" s "patak". S gondoljuk meg, ha valami feltűnően folyik, az patakzik! S aligha véletlen, hogy a ló patája, ami érintkezik az úttal; maga az út, amit magával visz-hord a ló, az utazó, az utas... Az utas szanszkrit nyelven pathin, utazó=pathika... Mint az se lehet véletlen, hogy olyan vastagra fejlődött ez a szaru, ugyanaz a jelenség, mint amikor a kezünket vagy a lábunkat sokat foglalkoztatjuk, vagy nyomja valami, és elszarusodik a bőr! A ló eleve arra való, mondhatnánk, hogy a hátán vigyen valakit vagy valamit. Általában a patások arra valók. A ló patája annyira vastag lett - nem tudni, ez a vastagodás változott-e az idők folyamán -, hogy rá lehetett vasalni az "utat., a patkót! Így magával viszi a jó utat, ami megvédi körme kopását. A patkó szavunk állítólag szláv eredetű... A pata és a patak is? Tehát abból a nyelvből való, amelyben, akárcsak a német nyelvben, a lovagolni szóban nincs benne a ló?! Nos, nem kívánunk szószármaztatással foglalkozni, de meg kell jegyezni, hogy dr. Duka Tivadar könyvében, ahol Kőrösi Csorna szótára is található, azt is olvashatjuk, hogy a hunok jelenléte hatott a szanszkrit nyelvre is!
Nem mondható, hogy a törökös jellegű népeknek - többféle néven: hunok, szkíták, türkök - nem lett volna kapcsolatuk a lóval! Így a hasonló szószármaztatások, mint például az udvar szavunk, amely nyelvészeink szerint a dvor szláv szóból alakult, szintén megtalálható Kőrösi Csorna szótárában, dwaram jelentése udvar. Akkor ők is, illetve a szanszkrit nyelv is a szlávból vette át? (E szót közismertsége miatt említem, hiszen rákérdeztem legalább tíz barátomnál, ők is emlékeznek arra egyetemi tanulmányaikból -, hogy az udvar szavunk szláv eredetű! Arra kevesebben, hogy melyik szavunk nem az... ) E kis kitérőkre a kételkedés miatt is szükség van. Ha már magunk kénytelenek vagyunk kételkedni, kérjük az olvasót, hogy ő is kételkedjen! S gondolja át józan paraszti ésszel -s ez általában elég is a megfelelő, igaz eredményhez! -, a valóság kényszere a legnagyobb erő, s még a nyelv esetében is elsődleges a hatása. Illő, hogy teljes egészében itt álljon annak a könyvnek a címe, amire annyiszor hivatkozunk: Dr. Duka Tivadar: Kőrösi Csorna Sándor dolgozatai. Kiadja a Magyar Tudományos Akadémia, Budapest 1885. A jegyzetében is említődik: "A tibeti és különösen a szanszkrit nyelvek



tanulmányozására nézve azonban azt izente Csorna honfitársainak, hogy "... abban dús aknát találandnak nemzeti eredetük, szokásaik, viseletük és nyelvük tekintetében, és hogy ezen tanulmány sokkal több előnyt ígér a magyarnak, mint bármely más európai nemzetbelinek. " Mint ismeretes, Kőrösi Csoma Sándor halálának tanúja volt Dr. Campbell, az ő jelentéséhez fűzi hozzá Mr. Torrens, az Asiatic Society egyik titkára, hogy Kőrösi Csoma a hunok eredetével foglalkozott, valamint: "különös említést téve a magyarországi helyek és hegyláncok neveinek szanszkrit eredetéről. " Id. mű 146. oldal.
A szószármaztatást és a szókölcsönzést átgondolva, aligha hihető, hogy olyan népek nyelvében, amelyeknél a ló az élet fontos feltétele volt, ne lett volna önállóan s részenkint is megnevezve. Az egész emberiség történetében nem sok olyan nép volt, mint a hun (szkíta!), amelyik 5-6 ezer kilométert tett volna meg, hogy hazát változtasson. Hasonló nagy utat tettek meg s ugyancsak lovon Dzsingiz kán tumenjei, de mintegy ezer évvel később! Meglehetősen nagy utat tettek meg eleink is, és mindazok a türk népek, amelyek kirajzottak Ázsiából vagy- s ez is lehetséges! - visszajöttek a visszahúzódó jégkorszak és özönvíz után Európába, s éppen a Kárpát-medencébe. Így alighanem íróasztali tudóssággal nem lehet hiteles eredményre jutni. Figyelembe kell venni a történelmi, köznapi valóságot; nem lehet figyelmen kívül hagyni a tényeket. Vagyis igen nagy a valószínűsége annak, hogy a régebbi lovas népek - birodalmak! - nyelveiben megnevezték a lovat és a hozzá tartozó szerszámokat is. Illyés Gyula írja, hogy a vérbeli pusztai embernek százötven kifejezése volt a lóra. Tehát magyar nyelven! Az is érdekes, hogy a lóSZER-SZÁM-ot, amely bőrből készült, csak a díszítésekhez használtak fémet kivéve a zablát!... mit keres benne a "zab" szó, s mit a "zabos" szavunkban?! szerszámnak nevezték. Holott másfajták a szerszámok; kézbevaló eszközök! A kocsit, hintót húzó lószerszám valójában szíj- és kötélrendszer. (A SZER sokféle használati csodájáról majd másutt kell szólni! Ahogy a szán szavunkról is, hiszen használata egészen eredeti, más nyelvekben így nem találhatjuk meg. S akkor a SZÁM-SZER-IJ szavunkról is kiderülhet, hogy nem szláv eredetű!) S az a vád, hogy a régi leírásokat nem veszem figyelembe, látszólag igaz. Csakhogy ki bizonyítja be, hogy a leírt magyar szavakat valóban úgy is ejtették, ahogy a latin betűkkel leírták annak idején? S tán nem is magyar anyanyelvű papok, írástudók?! Való s igaz, magam a mai nyelvi rendet vizsgálom, ez a lehetőségem. Más nyelvek esetében is meg lehet ezt tenni s ha ilyen rendkívülien nagy bennük a rend, mint a magyar nyelvben, akkor hát lássuk!
Az is az előzményekből való, hogy mára mi lett a nyelvekből! Ne feledjük, a rovásírás-ábécé tanúsága szerint, a magyar ábécé hangzóinak száma legalább kétszerese volt a latin nyelvének, amibe be akarták zsúfolni a magyar nyelvet. Így aztán torz szavak születtek! Magam abban hiszek, ha a mai magyar nyelvet vizsgálom, akkor is a valóságot vizsgálom. (Más kérdés, más kutatás témája az út, amely ide vezetett a nyelvünkben.) Ezeket a lehetőségeket már érintettem Az ŐSEGY titka és hatalma... című könyvemben. Kőrösi Csoma figyelmeztetését sem a nyelvészeink, sem az Akadémia nem vette komolyan! Duka Tivadar könyvét



hasonmás kiadásban, Kőrösi Csoma Sándor születésének 200. évfordulója tiszteletére jelentette meg a Buddhista misszió. Holott a nyelvészeknek, de minden magyarnak ismerni kellene azokat az eszméket, gondolatokat és eredményeket, amelyekért Kőrösi Csoma Sándor, a magyar nemzet egyik legnagyobb fia, az életét áldozta! Az ő munkálódását eltemetni, nem kis vétek! Nem véletlenül hangsúlyozta ő is, hogy a magyaroknak foglalkozniuk kell a szanszkrit nyelvvel! Ezen a nyelven a világon legelőször fogalmazták meg az emberi méltóság, erkölcsi és testi-lelki magatartás alapelemeit. Egyes számítások szerint - mint Kőrösi Csoma írja - ez legkevesebb háromezer, de lehetséges, hogy öt-hatezer éve történt. Szó szerint ezt írja ugyanis: "Én azt hiszem, hogy a legrégibb Buddha, kiről említés van téve, nem más, mint Zoroaster, a ki régi íróink szerint Ninussal, a nagy assyriai királlyal egy korban élt. " (58. oldal) Ahogy Kőrösi Csoma írja: a Buddha szó jelentése "öreg és bölcs ember': Vagyis "felvett", "kapott" megjelölő név! (Ahogy talán Árpád apánk neve is?! ) A szó ejtése magyarosan Buda. S itt nem térhetünk ki az elől, hogy ne említsük a magyar "buta paraszt" szólást, amelynek eredete ugyancsak messzire visz bennünket. Kőrösi Csorna így ír erről: "... különösen a mohamedánok, a kik a hindut és a buddhistát ma is 'budd-paraszt' nevezettel illetik. Ezen szó e perzsa szóból származik: peristhán, parasztidán=imádni, budparaszt=Buddhaimádó. " Hadd jegyezzük meg újra, nem szívesen foglalkozunk szószármaztatással. De időnkint, mint most is, kénytelenek vagyunk némely hivatalos megállapítással szemben is, kérdezősködni. "Természetesen" a paraszt szavunk is szláv eredetű, a buta ismeretlen eredetű (?), de szó sincs a TESZ-ben arról, amit Kőrösi Csoma külön megjegyez: "... az európai keresztények alkották a Bhágvánból a pagan=pogány szót" s hasonlóan ehhez "... az ázsiaiak is, mintegy megvetően használván ezt a buddhisták irányában... " Mármint a magyarban mára így megmaradt buta paraszt kifejezést!
E helyütt elég ennyi arra, hogy felelősen kételkedjünk bizonyos "tudományosságban" s maradjunk pogányok, azaz a latin nyelv szerint barbárok, vidékiek! Falusiak. (N. B. mucsaiak?! ) S még ide kívánkozik az egyik kínai krónika írójának érdekes véleménye. Kun ga Nyingpó, mintegy 800 évvel Kőrösi Csorna előtt - többek között - így vélekedett: "... északról és a jugarok országából törvénykönyveket és kézi művészetet" kaptak. Levonhatta azt a következtetést tudósunk, mely szerint: "... nagyon valószínűvé teszi, hogy a Buddhisták Jeruzsáleme - így nevezem - az ősrégi időkben a Yaxartesen túl volt, még pedig valószínűen a jugarok országában. " A buddhizmus alaplényege s erre Kőrösi Csorna is utal, a felebaráti szeretet! Ez rejtőzik az idők távolában a vidéki, falusi, pogány, a buta paraszt jelentések mögött! Az időtlen emberszeretet, az öreg emberek, idős atyák bölcsessége. Ez bűvölte el Kőrösi Csoma Sándort is, és minden bizonnyal ezért tartják nyilván őt számon, mint a buddhizmus szent emberét.
Lassan érthetővé válik, hogy mién szükségesek e kitérők. Valamennyi a szándékunk szerinti gondolat követését segíti. Persze, a kitérő ösvények, ha visszakanyarodnak is fő útvonalunkhoz, kétségtelenül nehezítik is az előrehaladást.



Ezt a szemünkre lehet vetni, csakhogy számítanunk kell - sokszor a szándékos! félreértésekre is, valamint arra, hogy az olvasó bizony az előzményekről nem sokat tud, tehát fel kell hívnunk a figyelmét sokféle összefüggésre. Így aztán végül csak azt állapíthatjuk meg, hogy még mindig kevés számára a kapaszkodó, a támogató eszme és adat. Ez az a legkevesebb alapozás, amit adnunk kell az ÁRPÁD név körüljárásakor. Így már nem annyira "tudománytalan" és mulatságos, hogy több mint két évtizede, e sorok írója, "eltörte" az Árpád nevet - szót - és úgy kezdte vizsgálni a lehető, feltételezhető eredetét, s magját, magjait. Kapta az "ár" és a "pád" szót s látszólagos szótagot. Említettük a latin pater-, a spanyol padre- apa stb. szavakat, igencsak érdekesen utalnak, visszhangzanak máig az Árpád apánk együttesre. Nem szólva a Kőrösi Csoma Sándor által említett, s általunk akkor még nem ismert szanszkrit "pada" (padisah) uralkodó, király jelentésű szóról! Akkor is gyanítottuk, főként a finn szavak nyomán, hogy az "ár" jelentései közé sorolhatók a rang, becs, érték, azaz az ÚR szavunk jelentéskörei. Így amint lejegyeztük a dolgozat elején, az "ár" és "ér", "érték" szavak közt szoros összefüggés mutatkozik. Lássuk most együtt azokat a finn szavakat, amelyekre két évtizede hivatkoztunk. (Természetesen nem valamennyit, csak a jellemzőket, s egyúttal arra is felhívjuk a figyelmet, hogy az ilyen és hasonló szavaknál, neveknél, bizony sokféle dologra és összefüggésre kell ügyelni-figyelni, ez a fajta "szószármaztatás" egy kissé mindig őstörténetünk része!)
A finn arpa jelentése: sors. Az arpoa= sorsolással eldönt; de ebben a formában már magyarul is értjük a finn szavakat: vetää arpaa- ejtése nagyjából veté árpá jelentése sorsot vetni. Az Arvi finn férfinév (Figyelem: p-v-b hasonulat! Sokszor előfordul.), de az árpa finnül ohra, a sör olut stb. S bár maradunk a finn szavaknál, itt megemlítjük, hogy törökül az árpa=arpa, se'-ir; és maga a sör=bira, arpa, szuju. (Különben gondoljuk meg, a magyarban a sör ejthető így is: ser. S akkor azt kérdezhetjük, hogy a sör ízjelzője: a ke-SER-ű szavunkban véletlenül található-e a "ser" szótag? Mintha a jelentése Ke-dves - SZER-ű volna?) További finn szavak és kifejezések: arpalippu= sorsjegy; lippu = lap, levél; arpakapula = körülhordozott bot. De ez sem akármilyen bot, történelmi kifejezés. Gondoljunk a Buda visszavételénél harcoló finn seregre, akik a svéd király katonáiként végigharcolták különleges "botjaikkal" fél Európát, őket nevezték hakkapelitáknak. Ugyanis az volt a jelszavuk: "Hakka päälle! ", "Üsd a fejét! ", "Üss a fejére! " Sajátos harci a "Hujhuj! Hajrá! " Nos ezt a harci botot, bunkót hordozták körbe, háborúba híváskor. Nálunk a véres kardot. (László Gyula utal arra, hogy a híres bottánc őse kardtánc volt.) Arpapeli=szerencsejáték, hazárdjáték, arpajaiset=sorsjáték, de érdekes jelentés lép be a következő "ar" szótövű szavaknál: arpi=forradás, seb, sebhely, arpeutua = beheged, beforrad), arpinen = forradásos, sebhelyes. (Nos a bátor, harcban edzett vezér férfias, katonás jellegzetessége a sebhely! Még a századfordulón is divat volt, a bátorság jele, a karddal ejtett sebhely. Nem szólva a nomád népekről! Tehát Árpád, akár sebhelyes is lehetett. Hiszen a finneknél megmaradt e több tucat szó köznapi jelentése, amíg nálunk a vezérré válással, neve sajátosan egybetömörítette ezeket a jelentéseket?! ) Az arpinaama=forradásos, sebhelyes arcú - lásd: nimi=név, a magyarban nép-név-nem-nemz-nemzet-ség,



nemzet stb. -, az arcon világító sebhely bizony önmaga is kiemelte az embert a többi közül. Dehát a korábbi vérszerződéskor is sebet ejtettek karjukon és heg maradt utána, de a szövetség összeforradt, mint a sebhely. A nyelv nagyon érdekesen csatlakoztatja vissza és össze a különböző jelentéseket!
Itt kell közbevetnünk, hogy mindezek értelmezése talán még a vérszerződés körülményeivel kapcsolatban is felhívhatja a figyelmet néhány feltételezhető részletre. Legalább annyit megelőlegezhetünk, hogy Árpád vezér, Árpád apánk neve, kapott s tiszteletbeli név volt; lehetett s előtte volt más, köznapi neve, de az vezérré válásakor, pajzsra emelésekor elfelejtődött. S maradt a rangot is jelző név. Lássunk még néhány finn szót, mielőtt a nagy székely-magyar szótárából idézzük a gyönyörűséges igazolást'.
Az arpoa, arvaaja, arvanheitto stb. szavak megint a sorsolással függnek össze. Ezután, mint látjuk, érdekesen ágazik el a jelentéstartalom, s nagyon fontos jelentésköröket idéz, ilyeneket: ár, becs, érték, rang, méltóság, tekintély stb. fme: arvoinen=érő, értékű, rangú, rangban lévő, érdemes, méltó úgy soroljuk, ahogy a kitűnő Papp István a szótárban -, arvokas=értékes, becses, drága, tekintélyes, méltóságos stb. (Megint ide kívánkozik valami mostani felfedezés nyelvünk "észjárásáról", Mert mintha a BECS-MÉR-el szavunkban a következő jelentések keverednének: valakinek a becsét, becsületét, értékét mérik?! Becsét, értékét mérlegelik?) Arvo=érték, becs, jelentőség, méltóság stb., és még sorolhatnánk szavak tucatjait a finn nyelvből, amelyek - újra mondjuk -a "törökös" nép vezérének nevével mintha kapcsolatban volnának?!
5.
Végre lássuk a meglepetést okozó szanszkrit szavakat! Ezeket Kőrösi Csoma Sándor nem azért írta le még a múlt század első felében, hogy mi a XX. század végén hivatkozhassunk rájuk. De jószerencse, hogy megtaláltuk ezeket, mert igencsak megkérdőjelezhetik sok szavunk - és más nyelvek szavainak! származását, s az azokra tákolt elméleteket. Nagyon Fontos ez a mai "nyelvháborús" világban. E szavak a mi erősségeink s különösen nagy tekintélyű, a helyszínen járt, sok nyelvet értő-tudó ember-remek munkásságával bástyázva! Ránk fér ez a messziről jövő, de igaz védelem.
Az említett Duka kötet 413. oldaláról: argha=ár, becs, artha=érték; - látható a szótő marad, de az ár-ér-ték jelentése is párhuzamosan van jelen., akár a finnben vagy magyarban, de a törökben is, hiszen az utóbbiban az ár, érték=sza'ar, esz'ar; arány=oran, arany=altin, áru=mal (lar) stb. és még Sára Péter közlése szerint oramak= mérni, az oranlamak jelentései már a következők: kimérni, kiszámítani, árazni, de az értékelni jelentést is tartalmazza. S ahogy később közli, az oranlamak jelentései közé tartozik az arányosítani is -s ha már itt tartunk, mérésre szolgál az "arasz" szavunk is! A török karís, ejtése karis, szintén ide sorolható?! - de mér-v



adó lehet a török artmak=nagyobbodik, növekszik stb. az áradással kapcsolatba hozható.
Van azonban még szanszkrit szavunk: az artha után angolul is odaírta Kőrösi Csoma: price! Nem csoda ezek után hogy az arthbajus jelentése értelem, az artha=ár, becs (value, price), arhati=becsül, artham=-ért (for). arthaka=érték gazdagság, arthavat=értékes, gazdag stb. (Itt találjuk Attila nevét, így is Adi-la, s a jelentése előkelő, győzelmes, foglaló. Igaz, kérdőjelesen irta Kőrösi Csoma, tehát nem tudta biztosan, hogy ez is szanszkrit szó-e.) S végül újra idézzük a 420. oldalról a Loma-pada - szanszkrítül Anga királya kifejezést, mintha csak nekünk üzenne, valójában ott van: "N. B. - Árpád. "
Mármint összefügghet Árpád nevével! Sajnos mindezt a hetvenes évek elején, amikor elkezdtem az Árpád név kutatását, még nem ismertem. Talán jobb is, hogy mindezektől függetlenül vezetett el ide már ekkor a nyelvünk. Ami pedig a szanszkrit szavakat illeti, ide juthattak már a hunokkal. Aradi Éva, aki nyolc évet töltött Indiában, Bombayban s eljutott Calcuttába is, Kőrösi egykori szobájába, s munkálkodott Kádár László professzorral együtt az általunk is használt kis szótárból., ő írja a székely-hun rokonsággal kapcsolatban, hogy nagyon híres és nagy uralkodó volt Harsha, az utolsó hun király, aki képes volt összefogni ott keleten a soknyelvű ind királyságokat. Aradi Éva a Bombayi egyetemen folytatott indológiai tanulmányokat, 1976-ban szerzett diplomát hindi nyelv- és irodalomból. Tanulmányai szanszkrit ismeretekkel és nyelvészeti stúdiumokkal egészültek ki. Ő is foglalkozott erdélyi helynevekkel, már csak Kőrösi Csoma Sándor iránti tiszteletből is. A Karpat hindi és szanszkrit nyelven, mind egyes és többes számban, peremet, szegélyt jelent. Emlegeti a Tisza szavunk lehető eredetét is. A Kőrös folyó nevéről, hogy "eredeti", szkíta nevén úgy hangzott: Karas, jelentése szanszkritul ellenséges, mérges, izgatott, ami a katasztrofális árvizeket okozó, szélsőséges folyót jól jellemzi.,; Legyük hozzá, a kacs-kar-ingós "körös"-ökkel körülvett kanyargós folyót valóban jellemezhette. Példái közül ide csak még az "ár" szót idézzük, amely az "árja" rövidített alakja s mint ilyen is nemcsak sz-ár-mazást jelentett, hanem rangot, törzsi tisztaságot, sőt isteni küldetést. " A hajdani névszerzés gyakorlata ma is mondják: nevet szerzett, jónevű stb. - valamennyire kifejezte az illető személy fontos, lényeges tulajdonságait, s ezeket összegezte maga a név.
Összegezésként megkérdezhetjük: Kőrösi Csoma Sándor, aki helyben tanulmányozta a Kah-Gyúr és Stan-Gyúr köteteinek és feljegyzéseinek százait, ezekről már 1825-ben befejezte első jelentését, megtanulta a perzsa, a hindi nyelvet, elkészítette a tibeti-angol szótárt és nyelvtant s közben szüntelenül foglalkozott a szanszkrit nyelvvel, amelyből, mint eredetiből fordítottak le mindent tibetire, hindire, mintegy "véletlenül" foglalkozott az Árpád névvel? S véletlen a magyar, finn, török -e nyelvben név is az Arpad - szanszkrit szavak és szótövek azonos vagy közeli jelentése? Götz László írja, hogy a német nyelvészek elismerték: tévedés volt nyelvcsaládjukat rokonítani a szanszkrittal. A pángermán



és pánszláv törekvések könyörtelenül hódítottak a nyelvészetben is! Legalább ennyit tudnia kell a magyar értelmiségnek, és kell erő és tudás az eddigiek átértékeléséhez! Nem túlozva, mindössze az igazság - amely tanúsítható! - határáig. Mert azt is tudnunk kell - tudatják velünk s főként a határainkon túli magyarsággal! -, hogy idegenek a szülőföldjükön! Tudnunk kell, ha nyelvünket támadják, létünkben kívánnak megsemmisíteni, nemzetünk sorsa forog kockán. Minden elveszejtett-vagy ellopott! -szavunkkal a haza rendül meg, a talpunk alatt lévő rög mozdul el. Viszont a lehető szanszkrit kapcsolatokkal nyelvünk kialakulása is távolabb kereshető térben s időben!
Utóeligazító
Már emlegettem a "padisa (h) " kifejezést, s ehhez csatlakozhatna a KAR+PAT szó második része. Mert az első talán a KÖR és hozzá jön az uralkodó, magasan levő, pat pad ősi szó? Mindezzel azért toldom meg e kis tanulmányt, mert 1996 őszén a Csallóközben járván, nagyon szomorú tapasztalatokat szer-ez-tem iskolákban tartott előadások előtt és után. Mert közben csillogó szemek emeltek! S emberértékű az a tudat, hogy csodálatos nyelvünk van, védvár lehet a kicsinyes, középkort idéző "nyelvtörvények" ellen. Galántán például 1996. november elején tudtam meg, hogy néhány napja megtiltották a magyar szót még a takarékpénztárban is! Vagyis a bankban sem beszélhet magyarul a magyarral a magyar, mert veszélybe kerül az állása, kenyere! Így hát korántsem pusztán tudományos jelentősége van annak, hogy mi az igazság nyelvünkkel kapcsolatban, hanem önvédelmünk, méltóságtudatunk alapvető része ez! Nem kívánunk különbek lenni senkinél, de annyik mindenkor és mindenütt, amennyik valójában vagyunk! Ebből nem vehet el senki, ha csak nem kíván tolvajmódra, orgazda módjára viselkedni a XX. század végén, a magára oly sokat adó Európában! A nyelvtudomány - sok jóhiszemű nyelvész s legalább annyi nem jóhiszeművel együtt -a magyarság ellenségeinek kedvezett. Magam nem kívánom, hogy nekünk kedvezzen, csupán az igazságnak feleljenek meg, feleim és ellenfeleim. Mert a "fél" kiegészültsége csak a másik féllel történhet. Amíg csak a fele van valaminek, addig nem lehet az egészről felelősen szólni, mert csak a fél kiegészítése teljesíti az EGYET, az EGÉSZ-et. SZÁM-unkra a szám igaz jelentése ez, s erről is kell számot adnunk, ha számítani akarunk a számottevőségre.
Nyelvünk a valóságból eredeztethető, elvont fogalmaink is ott gyökereznek. (Hová ér a gyök-ér?! ) S ahogy a számadó számot adott át - botra rótt rovásokat, s ha sok volt a rovásán s azzal nem tudott elszámolni, vele számoltak le vagy el,.. -mi sem tehetünk kevesebbet, Ismernünk kell Kosztolányi Dezső emlékezetes vitacikkét, a íme: A magyar nyelv helye e földgolyón, s alcíme: Nyílt levél Antoine Meilletz úrhoz, a Collége de France tanárához. Megjelent a Nyugatban, 1930. július 16-árt. Ma olvasható Kosztolányi Dezső Nyelv és lélek című kötetében a 89. oldali kezdéssel. Azért hivatkozunk rá, mert a Lyukasóra 1996. decemberi számában Ignácz Rózsára emlékezve írja Dalos László a következőket. Röviden arra emlékezik, amikor Ignácz Rózsa hegyvidéken üdült, összebarátkozott egy orosz



származású, magyarul jól tudó, kedves, idős hölggyel. Akivel meleg baráti viszony alakult ki. Ám elváláskor a kedves orosz hölgy sorra elmondta a következő szavakat: pohár, bab, gomba, málna, asztal stb., azok mind szláv eredetűek, mondta kedvesen, s hozzátette, miért van szükség ilyen kis nyelvekre mint a magyar? Nem lenne jobb, ha valamilyen nagy nyelvhez csatlakozna a magyar? (Talán a szlávhoz?! - KD - KD!) Vagyis ártatlan és őszinte elszólás mögöttesében birodalmi, uralmi "nagyság" gőgje, a másik nyelvének lekicsinylése is benne van! Ezért fontos megkérdezni, hogy az ESZTERGOM szavunkban is benne lévő GOMb, GOM-ba, GAM-ó, KAM-pó s a KANY-ar, KÖNY-ök, GÖM-b, GÖM-bölyű, GOM-bolyag stb. stb. jelentéstartalmak is megvannak-e szláv nyelvekben? Amikor az azonos mássalhangzók azonos vagy nagyon közeli jelentéseket testesítenek meg? De BAB-rálgathatnánk a "bab" szavunkkal is, amely baba" alakú és bábu, báb alakú! Ha e REND-szer SZER-ves RÉSZ-e más nyelveknek is, akkor lehet vitatkozni a SZÁR-mazásról. De így aligha! Mi nemcsak az az-tal (asztal) szavunkat tudjuk használni, hanem eltörve a szót, mi TÁLalunk. Vagyis az AZ+TAL másik részét is TEL-jes jelentéssel alkalmazzuk. Nagyon is fontos tehát, hogy az UT-VÁR lehetőségét megvizsgáljuk! Miután aligha a szlávoktól került a szanszkrit nyelvbe az UDVAR - DVARAM szó! Lehetett az fordítva is! Sőt, minden inkább erre ut-al! Az út onnét vezet ide, éppen a hunok közvetítésével! S ezek UT-ÁN érzékelhető nyelvünk logikai ereje, a mássalhangzók által hordozott jelentéstartalom, mely mássalhangzók formálása egybeesik a gyermek eszmélésével. Kosztolányi cikkét ma is időszerűnek tartjuk, kötelező olvasmánynak gondoljuk. Mert utolsó mondata máig érvényes velünk és nyelvünkkel kapcsolatban, különösen Trianon után: "Igazságot kérünk. "
TOL-vaj TOL-ja TŐL-ünk TAL-igán?
Avagy udvarlás a szlávoknak? Isten elménket bezárta a térbe. Szegény elménk a térben rab maradt; a kapzsi villámölyv, a gondolat, gyémántkorlátját még csak el sem érte.
(Babits Mihály: Bolyai)
Székely hegyekből messzi Ázsiába, Az őshazába vándorolt ki ő. Feje felett a vén, szent Himalája,
Tán öregebb, mint maga az Idő. Ott rótta a betűket és kereste Puszták homokján vérei nyomát, Meglátogatta ínség, balszerencse,



De ő csak várt és vándorolt tovább, A régi hon új fényre földerült már, De ő nem tudta, ő a múltba ment, A hegyre tartott, hol őrök derű vár.
(Juhász Gyula: Ének Kőrösi Csomáról)
I.
A tolvaj szavunkról a következőket írja A magyar nyelv történeti-etimológiai szótára (TESZ) -, hogy előfordul 1214-ben, majd 1550-ben, így Tuluoy, Toluoy, illetve 1276-ban már így Toluzay földe stb. A továbbiakban idézzük: "ismeretlen eredetű. -A tilt családjába tartozó származékszóként való magyarázata nem meggyőző. Ugor, valamint uráli egyeztetése, obiugor vagy szamojéd jövevényszóként való magyarázata, továbbá török származtatása téves. " Még szerencse, hogy nem írták oda, amit elég gyakran olvashatunk, ha valamely szavunk ismeretlen vagy vitatott eredetű, hogy valószínűleg vagy feltételezhetően szláv eredetű. Majd látható lesz, hogy nem ok nélkül jegyezzük ezt meg itt, már a dolgozat elején. Örülhetünk, hogy a tolvaj szavunkat még nem lopta el senki.
Lássuk közelebbről ezt a minden bizonnyal magyar szót: TOLVAJ. Újra válasszuk azt a módszert, amit évtizedek óta alkalmazunk. Törjük el a szót, ott, ahol amúgy is kínálkozik az elválasztás:
TOL-VAJ
S azután lássuk azt is, mit jelent ez a szó. Azt jelenti, hogy valaki-TŐL, etTŐL, atTÓL, más-TÓL ellop, azaz: el-TUL-ajdonít valamit. Például az utóbbi szavunk jelentései is ok-osan, logikusan kapcsolódnak egymáshoz. A szótagokból épülnek föl szavaink, az "el" külön szó. Majd az el-tul alak, kis változtatással újra külön szó, hiszen csak a magánhangzós árnyalat változott így: el-tol. Megjegyezzük, hogy az eltulajdonítás is eltávolítást jelent, vagyis valamit valami-től, valaki-től stb.
Tehát TŐL-em, TŐL-ed, s TŐL-ünk vagy mi-TŐL-ünk. Miért jelenti a tőlünk szavunk ugyanazt, mint a mitőlünk? Mert igazában a személyes névmások így hangzottak: én, te, ő, illetve mink, tik, ők. Így a tőlünk szóban a kissé elváltozott (mü) nk, mink alakból, a lényeges "nk" jelen van. Főként a legfontosabb, a SOK szavunkból ide vont "k", a többes szám jele. Ugyanúgy a nek-ünk alakban, a -nak nek birtokos raghoz csatlakozva biztosítja a jelentéstartalmat.
E kis kitérő után, amely valóban nem is kitérő, inkább nyelvünk jellemző tulajdonságainak egyike (Itt már a tulajdonság szintén birtoklást jelent a rag és képző jelenléte miatt!), folytassuk a lehető példákkal: ti-TŐL-e-tek - tik! - nemcsak a nagy TOL-ongásban, TÜL-ekedélben TOL-akodva dolgozik a TOL-vaj, szer-zi



meg TUL-ajdonát, hanem el is TOL-hatja mondjuk TOL-igán vagy TAL-igán, TAL-icskán stb. akár a hét-hat-ár-on TÚL-ra is! Természetesen tudjuk, hogy ettőlattól valójában ez-től, az-tól alak, csak hasonul a mássalhangzó. Ez is nyelvünk rugalmasságát, a beszéd könnyítését és a tiszta hangzók őrzését jelenti. Megint apró kitérő következik. Ugyanis, ha ezt a szavunkat- és társainak sokaságát! - eredeti hangzókkal imánk le: kezünkkel, akkor így kellene írnunk és ejtenünk is: kezünkvel Vagyis három mássalhangzó kerülne egymás mellé! S ez meglehetősen ritka a magyar nyelvben, mert nyelvünk kiveti lehetőleg a harmadik mássalhangzót. (Csak akkor marad meg rendszerint a harmadik, ha külön tisztséget visel, például "hajítsd" el, így a felszólító mód jele a "d" az utolsó mássalhangzó. De a szó maga a "hajít" - külön kérdés, hogy benne van a haj-lít-ás íve, a haj-ó, haj-lék, haj-lata! stb. -, de ha már így mondom: dobd el, a lágyabb "b" után könnyedén formáljuk a "d"-t. Amíg az egymással rokon t-d nehezebben ejthető és a haj-ít-s-d esetében a sziszegő, susogó "s" könnyíti az ejtést, valamint például a hajítsa szóban felszólító rag, máskor lehet az "es" vagy "se" képző is!) Nyelvünkben valamennyi hangzónks erről minden alkalommal meg kell emlékeznünk! - önmaga illetve másod- vagy harmadmagával ragként, képzőként jelként, szó elején, szó közepén, szó végén külön tisztségviselő! Ez a tény hatványozottan gazdagítja nyelvünk szóalkotó, értelmileg árnyaló, a költészetre hangoló kép-es-ség-ét, sőt, a magánhangzó illeszkedés törvényével - mely zenei törvény! -a dallamosságot is szinte kötelezően, kikerülhetetlenül segíti.
A ragozó nyelv nagyszerű és páratlan működéséről van szó, amikor a ragokat és a képzőket, névmásokat, sőt a jeleket is tovább ragozhatja, képezheti a nyelvünk! Beláthatatlan tehát a változatok lehetősége és felmérhetetlen ezáltal maga a szókincs! Tehát a ragoknak szavakhoz való rak-osgatása, rag-asztása sajátos számtani játék! Ezért is mondhatjuk, hogy hangzóinknak nemcsak alaki, hanem helyi értéke-jelentése is van! Ezzel kapcsolatban említünk egy-két példát a számosból és számtalanból. (Másutt írtunk már arról, hogy miért jelenti ugyanazt lényegében a "számos" és "számtalan". Lásd, Az ŐSEGY titka és hatalma avagy a magyar nyelv tana című könyvet, Püskí, 1995)
Érdekes és figyelemre kötelező, hogy a gyermek is teljesen önálló szónak fogja fől mondjuk a tőlem" vagy a "neki" stb. szavakat, amelyek valójában ragozott ragok! Hallhatjuk a kicsiktől olykor az ilyen kifejezéseket: tőlemtől, nekinek.
Érdemes aprólékosan körbejárni a tulajdonképpen szavunkat, mit is jelent? Mit akarunk közölni, amikor e szóval kezdjük a mondatot? Mert egyik mondatkezdő szavunk, nem is ritka mint ilyen, a tulajdonképpen. Olyasmit kívánunk mondani, hogy valóban, igazán, valóságosan, igazában, véleményünk szerint s ezt nyomatékosítjuk a tulajdonképpen szóval. Vagyis az is benne van, hogy a közlendőt TULajdonunkként adjuk tovább. Magunkévá lett az a gondolat, meggyőződés, amit elmondunk, amiről beszélünk. Ezért kezdjük így mondandónkat: tulajdonképpen... De tördeljük csak el újra: tus-aj (ai) don-kép- (p) -en. Magunk a "j" és "h" hangzót nem tartjuk igazi mássalhangzónak. Átmenetek



ezek, de fontosak, mert lágyítják s árnyalják a szavak jelentését! Amellett egyetemes hangzók, gondoljunk a nyelvektől független izgalmi, hangulati szavakra: jaj, ejh, hej, haj, ólt, hé stb. Visszatérve a tulajdonképpen szóra. Az első szótag "tul" maga is től-ünk való tá(v)ol-ság-ot jelent. Túl ezen, azon, folyón, városon s ha túl-zásba viszünk valamit, akkor túl-on-túl, azaz túl-ság-os-an el-túloz-unk valamit. A túlontúl pontosan azt jelenti, hogy túlságosan. Miért? Megint utalnunk kell az ŐSnyelv - nyelvŐS? illetve Az ŐSEGY titka... című könyvekre, ahol írtunk arról, hogy a -SÁG -SÉG képző- KÉP-ző! =nagyobbítja a képet, másként sokasítja, ígyen: katona sok katonaság, hegy sok - hegység, sík sok síkság, sok a sok - sokaság! És így tovább. Vagyis a lényegét tekintve a SOK=SÁG=SÉG. A "k" hangzó, mint annyiszor, ezúttal is "g"-vé lágyult, zöngésült.
A TÚL-on-TÚL kétszerezi a "túl"-zást! Többesíti, sokasítja. Így a tulajdonság jelentése - persze a nyelv finoman árnyalja a jelentést, éppen azzal, hogy a "sok" helyett a -ság -ség- et alkalmazza! -a tőlem függő tulajdonosi kapcsolat erősségét jelzi. Amit így mondok: tulajdonképpen, az azt jelenti, hogy tulajdon-ként, tulajdonomként jelentem ki! A túlontúl pedig a föntiek miatt jelenti a többesítő túlságos-at (Tkp. túl sok-os!) Dehát így is kell értenünk: ön túl sokosan elfogult vagy elnéző stb.
Kérdezheti az olvasó, hogy szük-ség-es-e - látható, hogy ebben a képzett-ragozott szóban valójában hány szavunk található? - ekkora kitérő s ilyenfajta aprólékos elemzés? Valljuk, hogy igen. De csak a dolgozat elején, hogy jelezzük, valójában milyen bonyolultan egyszerű és nagyszerű nyelvünk szer-kezet-e. A későbbiekben maga az olvasó áll meg s tűnődik el egy-egy szavunknál, találja meg a benne foglalt további szavakat Egyébként úgysincs módunk valamennyi változatot leírni, azt kívánjuk érzékeltetni, hogy rendkívüli rend-szer szer-int szerveződik nyelvünk s erről még több-ször is szólunk, szor-galmasak leszünk, azaz, sok-szor emlékeztetünk erre.
Említettük, hogy a TÚL is a valami-TŐL való távolságot jelenti, Ha külön meg kívánjuk magyarázni, hogy mi-ről van szó - erről-arról s amarról, rólam, ról-ad, róla, ról-unk, ról-a-tok, ról-uk - kénytelenek vagyunk használni a legtöbbször - legtöbb-ször! -a -tól -től helyhatározói ragot. Mert valamilyen helyek-től távol, például túl a városon, azt másként így mondhatjuk, hogy a városon kívül, a város-tól távol. Így hát a "túl" jelentésében benne van a -tól -től jelentése is. (Érdekes, hogy így is kifejezhetjük nemtörődésünket, ha ezt mondjuk: miattam, felőlem s íme: től-em... Felőlem, miattam, tőlem azt csinál amit akar.. ) Mindez sajátosan mutatja be a nyelvünk belső ok-os - nem ok-talan! - logikus rendszerét. Lássunk azonban még a tolvaj szavunkkal kapcsolatban további érdekességeket, azaz, a hozzá tartozó - tőle függő! - jelentéseket.
Amikor tehát ellopnak TŐL-ünk valamit, akkor a TUL-ajdonunkat TULajdonítják el, TOL-vajként viselkednek. S tulajdonképpen a tolvaj manapság a TOL



ongásban, TÜL-ekedélben, amikor át-TÜL-ekszik, át-TOL-akodik a tömegenátjut, túljut! ettől-attól, amattól ide-oda verődik, akkor tud igazán "dolgozni". (Kérdés: ide sorolhatók-e a tal-ál, tel-i, tel-t s valójában a til-t szavaink?) Mintha finom logikával ezeket is ide lehetne vezetni... Mert például, aki til-ol, az tör - eltör, elszakít valamit valami-től. Vagyis a kemény "r" változott csak lágy "l"-lé. Szükséges tehát még további és még aprólékosabb elemzés. Mert a világosan látszó, megmutatkozó rendszer ezt nemcsak megkívánja, hanem segíti is! Még valamit az érdekes kettőzésről. Akkor is, ha ismétlésnek látszik, szükséges visszatérni olykor-olykor, mert ezek a visszakapcsolások igaz-ol-ják feltevéseinket.
Mondtuk, hogy nyelvünk a tiszta hangzók nyelve, arra törekszik, hogy ne legyen mássalhangzó tor-lódás - itt meg-tor-panhatnánk! -s példának említjük a kezünkvel szavunkat, amelyet valójában így kellene leírni: kezünkvel s ejteni is. De mi így ejtjük kezünkkel és így is írjuk! A magyar egyébként is azt ejt, amit ír, s azt írjuk, amit ejtünk. Csak lustaságunk cáfol időnkint, amikor elhallgatjuk a szóvégi hangzókat - amiket például a francia nyelvben általában egyáltalán nem ejtenek, de létezik nyelvünkben a rövidítésre való hajlam, ez fontos tulajdonság; a tömörség időt és pénzt ér! S ez rajtkapható, ha kiejtjük a nevezett szót: kezünkkel, mert az ejtéskor igazában erősen csak egy mássalhangzót ejtünk, a "ká"-t, az "n. is éppen csak picit hangzik, fölnyomul az orrba, egész halkra csökevényesedik. Teheti, amúgy is "orrhangzó" és lágy. S ha már ezeket mér-leg-el-jük, említsünk meg a túlontúl mellett más kettőzéseket is, s ne csak futó-LAG hanem LEG-es-LEG, amely aligha más mint a leg és leg, vagyis tény-LEG-es összeadás. HAT-ás-ban hasonló a HAT-HAT-ós vagy az e szóval való-szín-ű-leg összefüggő hadd-el-had (d). (Hiszen a hadsereg, a had sajnos, már régtől hat-hat-ós nyomaték, hat-hatós erő.) Nyelvünk szó-tag-ja-i, szó-rész-e-i ugyancsak a magyar nyelvre jellemző szerkezeteket, valós mutatványokat alkotnak.
Alkossunk példamondatot, amely teljességgel lehetséges, előfordulhat a köznapi beszédben is. Íme:
Azt mondtam NEK-i, hogy az út, ami-NEK NEK-i vág, ő-NEK-i nehéz lesz, amiatt elmondott engem (et) minden-NEK, en-NEK-an-NAK a-man-NAK, ami-NEK csak lehet...
Az is érzékelhető, ha megfigyeljük, hogy amíg a -tól -től a távolodás jelentését képviseli, addig a -nak -nek a valami-hez - hoz-hez-höz, ehhez-ahhoz-amahhoz, hazához, házhoz, húzza-vonja, hozakodik-vonakodik, húz-von, vonat, vonatkozik stb. - való közeledést fejezi ki. Így a "nekivág", "belevág" valósan és elvont értelemben is a kezdést, indulást, a valamihez való köz-vet-len kap-csolódást, részükre való továbbítást - nekiadta, kinek? nektek, azoknak stb. - például közvetítést jelent, még akkor is közeledést, ha közzétesznek valamit valaki-NEK!
E néhány példából hatásosan megmutatkozik nyelvünk roppant IZ-galmas - izgőmozgó, ízekre szedhető, de ízzé-porrá zúzva is izgató - rendszere. A hasonló



játékosságot és ok-os logikát nagyon hosszan sorolhatnánk. De itt mással foglalkozunk. Van néhány szó, amely közvetlenül kapcsolódik a "tol" jelentésű szavunkhoz, amelyek származását, inkább származtatását nem fogadhatjuk el. Azt valljuk, okunk van a kérdezősködésre, illetőleg más megoldás is elképzelhető. Maga a TOL szavunk - cselekvés, de érzékeljük, hogy aki tol valamit, azt távolodva teszi, még az elvont "eltolta" szavunk is azt jelenti, hogy elrontotta, a lehető jótól távolra került valamilyen lehetőség -a TESZ szerint ismeretlen eredetű. (Ő-ZS 934. old. 3. kötet) De már magyarnak vehető a tolakodás, tolong, tolakszik, toloncol stb. Azt is írja, hogy a "told" szavunk a tol igéből jött létre. S ha ezt a szólást használjuk: "Na ezt jól eltoltuk! " akkor azt mondjuk, hogy valamit elrontottunk, a szándékozott cél-tól el-tér-tünk. Ugyanis megkérdezhető, hogy a "tér', mint eltér, kitér, térül-fordul, terel, terep, térít és így tovább, összefügghetnek-e a -tól -től helyhatározó ragokkal? Valószínűleg. Ezt látszanak megerősíteni a mássalhangzók is, hiszen a T+L alig változott, mindössze kemény "r"-ré alakult az "l" hangzó. A képlet T+R lett. (Másutt írtuk, hogy nyelvünkben a mássalhangzók hordozzák a jelentéstartalom nagyobb részét, mintegy kilencven százalékát s ez azt jelenti - amit az ősi székely magyar rovásírás is igazol -, hogy csak mássalhangzókkal is olvashatók a magyar szövegek) Megkockáztatjuk azt a kérdést is, ha már nyelvünk sokszorosan bizonyítja e mássalhangzós rendszerének létét márpedig több évtizedes kutakodás után ezt meggyőződéssel vallhatjuk! -, akkor még a jelentéskőri rokonságba is nem kevés szavunkat sorolhatjuk. Majd másutt meg is tesszük. Lássunk még példákat.
A tolmács szavunk török jövevényszó. Ugyanakkor manysi-vogul nyelven tolmas, vagyis - ősi ("primitív") összeforradás szerint, hiszen így épültek föl a szavak, akkor tehát a jelentéstartalmak is - ezt is jelentheti: töl-más, azaz más-tól más. Amit valójában jelent. Más nyelvből, nyelvtől jön a más, a másolat. Nem igazán idegen nyelvtől, szavakból. (Az ide-gen, mintha így forradt volna össze, máshonnét jött ide... A "gen" vagy "ken", illetve talán ez a szóalak is lehetett hidegen (?) s ezt megerősíti a TESZ (2. kötet H-Ó 186. oldal.) s a szó ismeretlen eredetű. Viszont a szótárban is jó irányban tapogatóznak, mert a jelentését vizsgálva nemcsak azt írják, hogy: "nem ismerős, másunnan való", azaz: más-hon-nan, illetőleg ezt is olvashatjuk: "távol álló, távol áll tőle". Tehát bejön a képbe a már általunk is emlegetett "távol" és a "től-e" kifejezés.
De térjünk még vissza a tolmács szavunkhoz.
A magyarban a számtanban fordul elő gyakran a más szavunk. Hiszen az első után következik a MÁS-odik. S erről is írtunk már MÁS-utt. A más vagy másik gyakran másolat. Vagy hasonmás, azaz hasonló. A rokon nyelvekben finn, észt - muu=más, másik, egyéb stb. jelentések is arra vonatkoznak, amit máshol magunk is leírtunk. Ugyanis a másik, a más, egyéb is lehet. De mi az az egyéb? Aligha más, mint EGY-EBB! Azaz magyarán az "egy" fokozása! (Lásd Az ŐSEGY titka és hatalma című könyvben!) Így azután a rokonértelmű szó jelentése is levezethető a számtani logikából! Érdekes e két szó ilyen együttese: EGY-MÁS. Innen is látható, hogy



általában az "egymás", "egymáséi lesznek" kifejezések két személyre vonatkoznak! Azaz: az egy is egy (1) és a más is egy, csak a rákövetkező. Mint a további számok 1-től 9-ig, pontosabban a 0-tól 9-ig! A magyar nyelv ebben is ok-os és következetes, a közönséges számolásnál alulról indul, majd a tízes, százas, ezres értékeket határként jelzi és azokra építi a további számolást. Ez vonatkozik a keltezésre is, hiszen nem tudjuk a napból, hogy milyen esztendőben lehet. Így az 1996. január 19-es kelet keletkezése -a nap kelt napkeleten, keleten, így keletkezett a kelt, keltezés, de a kikel, fölkel stb. szavunk is! - igazodik a magyar számoláshoz: tiz-en-egy, husz-on-kettő vagy harminc+három illetve negyven - négy van, azaz négy tíz! ötvenöt, illetve mondjuk hatvanhat. Tehát a "van" mint bizonyosságot jelentő szavunk magashangú változata a "ven" alak! (A francia szép nyelv, de például a 90-es számot így mondja: - írja - quatre-vingt-dix, azaz négy-húsz-tíz.
E kis kitérőt lezárva, a sorszámok más-ként hangzanak: első, második; ez a kettő tér el igazán, mert a harmadik, negyedik és így tovább, kevésbé változik, mindössze kissé rövidül a magánhangzó: hét - hetedik, de nem egyedik s kettedik. Az első két számnál - aligha csak SZÁM-omra nyilvánvalóan mondható, hogy teljesen MÁS szó áll elénk: első, második. Talán a kettes számrendszernek részeként jelezve a teljes MÁS-Ságot!?
A tolmács szavunk a török nyelvekben előforduló alakjai közül: a tilmac tolmaé, dilmaé vagy a mai törökben a tercüman=tolmács, fordító (dil= nyelv) mind ide rokoníthatók. Csak az a magyar nyelvi rendszer ok-os előnye, hogy nálunk a "tól" és a "más" külön is értelmes és használt szó, valamint az e két szóból alakult összetett szónak nemcsak az alakja adódik össze, hanem a két külön szó értelme, jelentése is! Nem beszélve arról, amivel kezdtük, hogy azt jelenti a tolmács szavunk, hogy más-tól való más nyelvi azonosság másolása a tol-más-ol-ás! Vagyis a magyarban ez a szó beleillik minden vonatkozásban abba a nyelvi rendszerbe, ami édes anyanyelvünk lényege, és példátlan szervezettségére utal. Ugyanakkor a török nyelvekben nincs meg külön e saját értelmű-jelentésű szó: tól és más.
Vagyis nyelvünkben "eltörve" is gazdag használhatóságú szavak a ragok s képzők! Gondoljunk csak az említett egymás, hasonmás, másállapot szavakra. Az utóbbi esetben is sajátos "kettősségről" van szó, nem is említve, hogy a másállapot magzata a szelők mása! Tehát a magyar nyelv az ok-okozati - logikai - tényezőket általában többszörösen visszaigazolja. Olyan, mintha az Isten maga tervezte volna ezt a nyelvet, annyira feszes rend-szer, de egyúttal rugalmas, élő szer-vezet. (A finn nyelvben tolmács: tulkéi, tolmácsolja: tulkita... tul=tól?)
Itt talán közbe kell vetnünk néhány olyan választ - hiszen "halljuk" a kérdéseket -, amelyeket magunk nyilvánvalónak veszünk, mert végiggondoltuk. Az egyik: figyelembe vettük-e a nyelvfejlődést? Igen is, meg nem is. Mégpedig azért, mert minden nyelv, amelyet ma ismerünk, fejlődés eredménye. Hogy miért lett azzá, ami; jórészt korábbi tulajdonságai határozzák meg. Így akár igazolható "okleveles" tényekkel a korábbi magyar nyelv rendszere, akár nem, egészen bizonyos, hogy



megvoltak benne azok a feltételek, amelyek következtében azzá fejlődött, aminek ismerjük.
A másik kérdés: törődtünk-e a nyelvújítással? Igen is, nem is. Miért? Mert, ha létezik nyelvi törvény, nyelvi rendszer - mint ahogy létezik! -, akkor az vagy befogadta magába az "új" szót vagy kivetette. Ha befogadta, illik hozzá, megfelel alapvető törvényeinek, tehát a korábbi állapotra épül az alkotott szó. Akár azt is állíthatnánk, hogy a nyelvújítás csak mesterségesen meggyorsított tevékenysége annak, amit a maga természetes sebességével a nyelv is elvégezhetett volna. S még csak annyit, a nyelv korábbi hangzását, egy-egy szót hogyan mondtak, egy-egy hangzó miként hangzott, arra sajnos, bizonyíték nincs egyetlen nyelvben sem. Ha csak ki nem találják, hogy a hangok nyomot hagytak valahol valamiképpen és meg lehet szólaltatni az ősi emberbeszédet.
A török nyelvekkel is kétségtelen a rokonsági viszony. Ám a magyar nyelv rendszere azt a vélekedést erősíti -s logikusan -, hogy a magyar nyelv régebben kialakult, tehát inkább a mi nyelvünk őse lehetett az átadó. Azt is figyelembe vehetjük, hogy az alapvető szavaink egytagúak. Tehát már a kéttagú szavaink zöme összetett szó; ha ma már nem is tudjuk, ám a nyelv "emlékszik" erre is. Egyébként is, egyetemes törvény, hogy a kicsiből épül a nagyobb. (A csecsemő is a hangokat gyakorolja s tanulja meg előbb, majd a legegyszerűbb, egytagú "szavakat" kettőzi: ma-ma, ba-ba, cse-cse stb. Ha volt egyetemes törzsfejlődése a emberi nyelvnek, azt megismétli sajátosan minden csecsemő s gyerek.) A magyar nyelv felépítése és működése egészen pontosan megfelel ennek a törvénynek.
Van még néhány ide tartozó szó, amelyek a TESZ szerint "vitatott eredetűek". Ilyen a talicska, tolicska, tajicska, rolócska... Ugyan vitatott az eredet, de azért feltételezik: "vitatott eredetű. - 1. keleti szláv jövevényszó... " (Ő- ZS 829. oldal. 3. kötet. Sajnos, ez a fajta "elfogultság" meglehetősen jellemző a TESZ-re! Amikor ismeretlen vagy vitatott - kikkel? - az eredet, akkor rendszerint valamelyik szláv nyelvvel próbálkoznak. Gondolható, hogy régebben inkább a német lett volna -a korábbi pángermán, utána pánszláv törekvés következménye. Arról nem is beszélve, ha mindazok a szavaink, amelyeket elképzelés, rendszer, tudás, alapos utánanézés híján szláv eredetűnek vélnek nyelvészek, "tudósok", akkor bizony eleink aligha makoghattak valamit. Olyan nyelv, hogy magyar alig létezhetett (volna!). De semmiből nem '^ lesz semmi, csakis valamiből. Így érthető, ha igen gyakran kötelező kételkednünk. Különösen akkor, ha egész rendszer igazolja, indokolja a kérdezősködést. (Már negyedszázada több íróolvasó találkozón szóltam arról, hogy a szó azé, a "tudomány" mai állása szerint, akinek több tankja, nagyobb országa van... ) Példaként kapjuk mi is az ukrán telizska és az orosz taliga, kordé tyelézska s maga a talicska=tócska stb. szavakat.
Ezeket az egykerekűeket, KOR-dé kétkerekű, de abban a magyar "KÖR", "KERÉK" hangzói vannak! TOL-ják! Et-től-at-tól-amat-tól ide-oda tili-tologatják, sőt, "jól eltolhatják" ügyeinket például nyelvünk ügyeinek intézését, hiszen az



oroszban a tol = dvigáty, de a szállító eszköz= tolkáty, s ha tömegben tolong, a tolkotnyá. (Ejtés szerint írom!). De már az átvitt értelemben szereplő tolakodó, vagy a tolat, tolatás, tolattyú stb. szavakban nem fordul elő a "tol", természetesen a "tolmács" (fordító) perevodcsik. S ha most incselkedni akarnék, és miért ne? akkor azt mondanám, hogy a magyarban a fordulatot, fordulást így is mondjuk: perdül, perdül- fordul, íreg pörög, a förgeteg és forgatag is abban az értelemben, hogy forgószélhez hasonló. S a fizika törvénye is igazolja, hogy a forr, forrás, és forog, valamint a forró szavunk között logikus, azaz OK-os összefüggés van! Amikor fel-forr a víz, az mozgást is jelent. A meleg része folyton följön, a forgás függőleges síkban történik! Így a forró víz eredendően for-gó víz!... Reméljük, hogy még a korántsem teljes kiigazítással is érzékelhető az a páratlan nyelvi rendszer, amellyel nyelvünk rendelkezik. (A "per" persze, latin szó jelentése "át"... Nálunk a tol-mács for-dító, de azért irulás-pirulás nélkül per-elhetjük vissza szavainkat!) Ha tehát a többi szláv nyelvben is megvan ez a következetes rendszer, akkor jogos a vita. Így azonban csupán a józan parasztészre van szükség a belátáshoz. Itt megismételjük, hogy a buta paraszt kifejezés eredetileg "budd paraszt" lehetett. Miként Kőrösi Csoma Sándor írja: "Ezen szó e perzsa szóból származik: peristhán, parisztidán - imádni budparaszt - Buddhát imádó,.. " Kiegészíti, hogy ez önmagában még csak bálványimádót jelentett, de a mohamedánok kívánták gyalázó szónak tekinteni. Ahogy a pogány szavunk: "A legfelsőbb lénynek vagyis képviselőjének - Buddhának a neve szanszkrit nyelven Bhagván és Tatbagata, az elsőnek jelentése győzedelmes, a másodiknak egyenes úton járó, azaz igazságos. " Kőrösi Csoma úgy véli, hogy a Bhagvan szót a keresztények mondták a bálványimádókra imigyen: pagan. (Dr. Duka Tivadar: Kőrösi Csoma Sándor dolgozatai. Eredetileg kiadta a Magyar Tudományos Akadémia 1885-ben, majd hasonmás kiadásban a Buddhista Misszió 1984-ben, 51. oldal) S ha már újra belekevertük a pogány szót, latinul barbárt jelent. De a TESZ szerint "talán szláv közvetítéssel" került a magyarba és jelentése falusi, vidéki ember, durva, műveletlen, istentelen, bálványimádó, nem keresztény... nos a mai magyarban egyesek új szót "találtak" mucsai! Maga a szó, Pagandi már 1130-ban előfordul Magyarországon. Írásos formában is. (Magam, ha vallásom után érdeklődnek, már legalább négy évtizede azt szoktam mondani: pogány) Nos ilyesmit értek az alatt, amikor azt mondom: minden szavunk mögöttesében ott van az egész nyelv! Látható, hogy egy-egy szó nem teljes, csupán vázlatos körüljárása, lehető összefüggéseinek láttatása, milyen messzire vezet. Voltaképpen minden egyes szóval kapcsolatban át kell tekinteni az egész nyelvet -sőt minden nyelvet! -, hogy igazán pontosat mondhassunk. Dehát ez lehetetlen. Azaz, a magyar nyelv esetében nem egészen az, hiszen teljes lényegét hordozza az a rendszer, amit már ismerünk. Tehát valójában a teljes nyelvvel vizsgálhatjuk a szavakat. Jó volna, ha ezt más nyelvek esetében is megtennék!
TALIGA: (TESZ, Ő-ZS 839. oldal) Az illetékesek szerint vándorszó. Idézek: "a román teleagá, 'kétkerekű' kordé, szekér, eketaliga... " Miért? Említettük, hogy nyelvünkben a kerékre utal a KOR-dé, valamint a sze-KÉR szavunk is! Látható, hogy a talicska vitatott eredetű, de föltételezik, hogy keleti szláv jövevényszó, ám a



taliga - az eketaliga összetett szó! - már vándorszó. De említhetnénk, ahogy a TESZ teszi, az ukrán teliga, orosz tyelega, oszmán talika, az újgörög taligha "szekér" jelentésű szavakat is. Egyik nyelvben sincs meg a túl-től s tol-, eltol, tol-vaj, tülekedik, től-em és így tovább, mindezekhez közelien gazdag használata, és logikus jelentésépítési rendszere a TOL alaknak. A román a magyarból vette át, s tán a többi nyelv is. Nem szólva arról, hogy a magyar nyelvben külön rendszere van a kicsinyítő-kedvesítő képzőnek. Így a talicska szavunk esetében, a szóvégi "ka" olyan, mint a fiúcska de tán ide sorolható a fecske, bicska, kecske- becskeszavunk, s a taliga-toliga szavak végén valójában a zöngésült "k" hangzó "g" változata található? Ahogy a guriga kis kerékféle, karika, mién indokolt ez? Mert a talicskának egy kereke van! Vagyis egyke a kerék, egyedüli. De az eketaligának mindig kettő. Ahogy a kordénak is, a szekérnek pedig általában négy, noha a harci szekerek szintén kétkerekűek voltak. Ám akár szekér (car=kocsi), akár a talicskataliga szó eredetét vizsgáljuk, nem lehet e feledkezni a kerék -a kör - szerepéről sem! Fontos tehát a jelentéstartalom történelmi eredete. Kerék nélkül nincs sem szekér, sem talicska, sem taliga, sem toliga, csak til-toll lehetséges és a dolgok "eltolása" akár csúsztatva is.
Mindezekről többször is szóltunk, de ez a tanulmány is így jelent meg eredetileg, ezért hagytuk e kis ismétlést.
Nem kívánunk példák sora nélkül továbblépni, noha ez is apró kitérőt jelent, ám megmutatja a sokat emlegetett nyelvi rendszer csodálatos összefüggéseit. Nyelvünkben a K+R, a G+R, de még az R+K vagy az R+G mássalhangzó "képlettel" kezdődő szavak túl-nyomó többsége kört, görbületet stb. jelent. Következzenek a példák a minden bizonnyal számla nagyságrendű számokkal jelölhető mennyiségből: kör, karika, kerek, kerék, kerít, karám, korong, karom, köröm, ker-get, ker-ge, (kun) kor, kar, karol, kard, karima, kéreg, kerítés, kerül, rokka, rokolya, rak, (rag), mint sa-rog-lya (íves), vagy grand, guriga, gördül, görbe, görnyed, s azért görcsös, girbe-görbe, girbe-gurba, giri güri, gerinc- noha az egyenességet jelenti, de a csigolya, csigola, "goló" -, girinc, girnyó, mind a sovány és görbe emberrel függnek össze. Akinek görcsei vannak, az is összegörnyed, elgörbül. Valóban nagyon sok igazolja, főként az "r" hangzó jelenlétével a pördülést, görbülést. S ha meggondoljuk, a természetben nincsen igazi, teljesen szabályos kör. Kacskaringó van és a növényzet irka-firka-szerű ábrái is burjánzanak. De a legpontosabb köralaknak a nap és a hold korongja látszott! Így aztán azokról vettek példát, akik az igazi földi korongot kitalálták. Mivel azt nem tudták, hogy a föld gömbölyű -a nyelv roppant rugalmas, így a kan-kun, gam-gomkam, gömb-gomb, gombolyag, kampó, al-kony, le-kony-ul stb. alakok is utalnak a sajátos kany-arra -s azt sem, hogy a nap foroghat) akár a föld vagy a hold. A feltalált korong kellett a kerámiához és azt csakis forgatva lehetett használni, miként a kereket is. Ráadásul, ha utánozni akarták ezt a látványt, a forgást, a' nyelvet is "pörgetni" kellett... A magyar azt mondja, de jól forog a nyelve, vagy nem forog a nyelve. Ha sokat és gyorsan kiabál, akkor pöröl-perel, miközben irulpirul, ha mástól nem, az indulattól! (Miközben bepörög!) Tehát nemcsak a



hangzók, de a jelentések is rövidre zárják minduntalan e nyelvi rendszert. S ha arra gondolunk, hogy akkor volt igazán szükség az "r" hangzóra - egyetemesen is! -, amikor a kerék vagy korong elkezdett forogni, akkor alighanem az "r" hangzó keletkezésére is gyaníthatunk valamely kort -a koros kóros is, hajlott, görbe, girhes -, talán nyolc-tízezer évet vagy inkább többet. S ha hozzáteszem, hogy magyar nyelvterületen hol készülnek a KERámiák, KORsók, hol KORongoznak? A válasz: KOROND, HERENDI érdekes gondolatokkal vesződhetek még... (A kerámia szóra vonatkozókat lásd Az ŐSEGY titka... című könyvemben. Ebben is szándékosan hagytam meg a K+R példáit, hadd jegyezze meg az olvasó!)
II.
A puszta nem mindig üres
Lábasra, de fejre se mondjuk, hogy puszta. Legföljebb üres. Alább megpróbáljuk kísérteni a nyelvek istenét - egyes nyelvészeket minden bizonnyal -s visszaperelniszerezni puszta ésszel - ezt is inkább így mondjuk pusztán ésszel - és igen, nem harckocsikkal, hanem puszta kézzel néhány szavunkat. S ha a kísérlet és kérdezősködés sikerül ebben az esetben, példa lehet még sok-sok elorzott szavunkra is a tettünk.
Már az előzőkben belepillanthattunk nyelvünk szerkezetébe és működésének rendszerébe - rend-szer, szer-vezet, szer-kezet... -s láthattuk annak ok-os, logikus azaz: sosem oknélküli - voltát, önépítkezését. Talán nem is kell már arról külön szólni, hogy miként jöhetett létre az "okos" szavunk? Pontosan azt jelenti, hogy aki okos ember, az sokat tud a világról, életről, átlátja összefüggéseit, azaz: alapos okai vannak bizonyos gondolatokra, megállapításokra, akár kinyilatkoztatásokra is!
Mielőtt a PUSZTA szavunkról szólnánk, említsük meg, hogy minden emberi nyelv kettős természetű. Részben érzelmi és ösztönös, ami a hangadást illeti, s ilyenkor inkább a magánhangzók törnek föl a torokból, másrészt észre hagyatkozó, tudatos megnyilvánulás. A csecsemőnél még túlsúlyban van az ösztönös, a gyermeknél az érzelmi, majd egyre inkább a felnőttkorban tért nyer az értelmi beszéd, ok-os közlés. Ez egyetemes beszédtörvénynek mondható. Az emberi lények köz-lési eszköz-ében a nyelvi köz-lésben érvényesül minden nyelvben ez a kettősség, csak az arányok eltérőek, főként a felnőttek nyelvében. (A csecsemők sokáig, anyanyelvüktől függetlenül egyformán beszélnek, pontosabban leendő anyanyelvüktől függetlenül egy nyelven szólnak) Meghatározza még a nyelvek belső logikai rendjét, hogy mennyire építi be teles rendszerébe a gyerekkori hangzó jelentés elemeket, illetőleg milyen mértékben őrzi meg az ősi tapasztalatokat. Mennyire vezetnek a gyökerek a valós fog-almukhoz, valós történésekhez és tárgyakhoz?! Minden felismerést a valóság ösztökéli A meglátott, érzékelt, tapasztalt dolgok indítják el az eszmeképződést. Majd a gondolattársítások jelentősége azzal párhuzamosan nő és lesz mindig gazdagabb, minél nagyobb a



tapasztalati tudás, a bizonyító ismeret. Már talán közhely, hogy a világmindenség megismerését segíti az atomi világ megismerése. E nyelvi "atomkutatás" jellemzi módszerünket is. S ne feledjük, a szó jelentése már eszme!
Fontos jellemzője ragozó nyelvünknek -a többi között -a számokhoz való egészen sajátos viszonya. Ennek nincs párja az általánosan nagynak tartott nyelvekben. (A félpár, félszem, félkéz, a pár, együgyű, az egészséges embernek, egész embernek két szeme, két lába stb. van, vagy az EGY és EGÉSZ kettőt is jelent, míg a fél olykor egyet!... Erről is lásd Az ŐSEGY titka... című könyvet; noha az ott közöltek kiegészítésre szorulnak már.) Mindez akarva-akaratlanul kétféle gondolkodási logikát követel. Még egy kis példa. A félpár cipő; egy cipő. A félszemű embernek egy szeme van. S ha a felek találkoznak, akkor legalább -a legkevesebb! - két ember találkozik, feleim, ellenfeleim! Ahogy az emberpár is két ember, de a "volt ott pár ember" azt is jelentheti, hogy öten-hatan, nyolcan-tízen vagy akár tíztizenöten voltak, nem szólva a "fél" szavunk másik jelentéséről, ami ősi időkben nagyon is összefügghetett a csonkultsággal. De mindezekről alaposan és részletesen másutt kell szólni, itt csak az elemző-gondolkodó kedvet kívántuk serkenteni. Mert mindezek egészen sajátos logika jelenlétének következményei.
Még mindig időznünk kell a számoknál, mert nyelvünk szerint a SZÁM én vagyok. Az aki számít, s akire számítanak, akivel számolnak. Ha leszámolnak, az rossz, ha elszámoltatnak, az is. Dehát mindez SZÁMOMRA - nekem részemre - fontos. S ha száműznek, akkor nyilván arra számítanak, s általában be is jön a számításuk, hogy megsemmisülök. A számkivetetten kiszolgáltatottak sorsa a pusztulás, megsemmisülés. Ám a magyar nyelvben a "puszta" jelentései között olyasmi is szerepel, mint egyedülien Puszta magában. A puszta kézzel kifejezés; fegyvertelenül, csak a kezével való küzdést, valaminek nekilátását nekilát! elemezni kell majd másutt, mi van a Iát, látogató, látvány, nekilát stb. szavak mögöttesében! - elszánt magatartást, egymagában való ellenállást jelenti, s nem feltétlenül azt, hogy üres a keze! Mert akkor is puszta kézzel száll szembe a másikkal, ha mondjuk sarat, homokot markol és azt dobja a másik képébe. Mindezt a későbbiek miatt mondtuk el. S még csak annyit a számokról, hogy a magyar nyelvben mintegy három-négyszáz olyan szavunk van, amelyben benne van az "egy". Néhány példát a százakból: együtt, együttes, egyveleg, egyaránt, mindegy, özvegy, egyenlet, egyszemély, egymás, egység, egyke, egyöntetű, egyívású stb. Persze ezek is tovább ragozhatók és képezhetők. Ám ha azt vizsgálnánk, hogy a számtannal és mértannal hány szavunk függ össze, akkor legalább félezer szót találnánk. Ilyenekre gondolunk, mint: arány, arasz, rész, szeglet, számadó -a juhász számadó a rovott boton valóban számokat adott áti-, sokall, kevesell, mér, mérleg, hány, mennyi, számos, számtalan, mérvadó stb. Nos lenne még rengeteg, tömérdek felsorolnivalónk, de nem ez e dolgozat célja. Azonban érintenünk kell több más nyelvi jellemzőt, hogy érthető, Fölfogható legyen mindaz, amit elő kívánunk adni. Noha ezeknek a szükséges kitérőknek a lényege jelzés csupán. (Jel, jelen, jellem, jelzés, jelző, jelvény, jelenlét, jeles, jelölés, vegyjel, vészjel, füstjel, jelenleg,



megjelöl stb) Látható, hogy ezek körüljárása is izgalmas lehet, és további fontos tényezőkre hívhatja föl figyelmünket, amiről szintén jelentést kell adnunk.
Rátérünk írásunk talán legfontosabb céljára, amely persze nem választható el a mondanivalótól. Dehát a mondanivalónk ezt is szolgálja. Nem mást, mint azt a tényt, hogy nemcsak országunk, nemzetünk, de nyelvünk is elszenvedte - még pedig az időben korábban! -a Trianonra jellemző csonkításokat. Azaz, talán valóságban nemigen sérült, de bizonyos "tudományos" erők ezzel is nagy vehemenciával próbálkoztak és próbálkoznak. Remélhető azonban, hogy a fiatalabb nyelvész nemzedék visszatér Czuczorék szelleméhez. Már vannak biztató jelzések, hogy a magyar nyelvet nem a latin vagy a német, netán a szláv nyelvek szempontjából, mintegy melléknyelvként vizsgálják, hanem merjék megismerni ősi törvényeit és azok szerint közelítsenek hozzá. El kell vetni a "tudósok" előítéleteit, az ún. nagy nyelvekkel szembeni kisebbségi érzést és újra vissza kell térni nyelvünk eredeti rendszeréhez. E sorok írója már megpróbálkozott a valódi magyar nyelvtan megírásával
Az ŐSEGY
Ide tartozik még, ha úgy tetszik, belső magyarázatként - külön izgalmas és a maga nemében megintcsak páratlan szavunk: magyarán, magyarázat! hogy a nyelvet mindig a valósággal kell egyeztetni, mert aligha hatott rá bármi is jobban és meghatározóbban, mint a valóság kényszerítő ereje. Ha megütnek, megszúrnak bennünket, életünkre törnek vagy fájdalmat okoznak, főképpen váratlanul, anyanyelvünktől függetlenül, hasonló hang süvít-zúdul-jajdul ki belőlünk. Nem lehetne megmondani a hörgő-nyögő-nyöszörgő emberről hirtelen, hogy milyen anyanyelvű.
Ahogy az anyaméhből világrajövő gyermek sírásáról sem következtethetünk semmi ilyesmire! Tehát nemcsak a gyerekek, hanem az egész emberiség is - érzelmi értelemben - szélsőséges helyzetekben "egy nyelven beszél", azaz közöl valamit. De ide tartoznak az indulati felkiáltások is, amelyekből felsorolhatnánk legalább százat! Íme: óóó, aaa, áááá! - meglepetés! - hé!, hahó, jaj, juj, hehe, haha, hej stb. Az egynyelvű emberiség tehát létezik. Ha még a hangsúlyokat is képesek volnánk írásban érzékeltetni, még jobban előtűnne mondanivalónk igaza. De gondoljunk csak arra, hogy a hangutánzás -s ebben egészen különleges helyet foglal el a magyar nyelv! - milyen alapvető beszédserkentő és alakító. A hallás a beszéd kezdete. A magyar, ha valaki hazudik, azt finoman éppen a hallás, a hallószerv megtévesztésével fejezi ki; a füllent szóval.
Mielőtt a puszta szavunkkal kapcsolatban kérdezősködnénk nyomatékosan, még hadd mutassunk be itt is - több helyen megtettük - magyar nyelvi jellegzetességeket. Itt van például a koldus szavunk. Alighanem azok közé a két



szótagú szavak közé tartozik, amelyek összetett szavak, ha erre azonnal nem is gondolunk. De íme, törjük el: KOL-DUS.
Így máris látjuk, hogy a "dús" bizony külön szó! De az vajon a "kol" is? Ha a koldusnak a maradék jut, akkor igen. Ugyanis a "kápó", "káló" szavunk jelentése a maradék. De talán ebből alakult a kallódik, kallódó - elvesző! stb. kifejezés is. Van más érdekessége is e szavunknak. Ha felcseréljük a részeket: DÚS-KÁL. Kis magánhangzó változással ugyan, de lényegében azonos marad a szótag, ám az ellenkezőjét jelenti! KOL-DUS - DÚS-KÁL. Korántsem egyedi példa ez. Hasonló az ÉR-TÉK -TÉK-OZOL, TÉK-ozló esetében is a helyzet. A szó végéről a szó elejére került "ték" szótag és az "ér" eltűnése, ellenkezőjére változtatta a szó jelentésének lényegét. A példákat még folytathatnánk, viszont ideje rátérnünk arra, amivel igazán nem szívesen foglalkozunk a szó-szár-maz-tat-ás-ra. Ezért itt is előrebocsátjuk, nem pusztán a PUSZTA szavunk miatt folytatjuk dolgozatunk második részét eredeztetéssel, hanem azért, mert jellemző példát mutathatunk arra nézve, hogy e tekintetben is enyhén szólva - meglepő a bizonytalanság. (A szolgai udvarlás és a szándékosság feltételezése nélkül is)
Aligha elégséges bizonyos nyelveket ismerni a megfelelő munkához és a magyart nem vagy rosszul. Illetve úgy ismerni, mint a latint vagy mondjuk a szláv nyelveket. Az, hogy nyelvünk lényeges tulajdonságait tekintve ezektől a nyelvektől is eltér, alapvetően más kiindulást jelent, mint az eddigiek, tehát más eredményeket is kell felmutatnia. A nyelvészet - bizonyos nyelvészek akarva-akaratlanul sajátos trianoniságot valósított meg már az elmúlt század harmadik harmadától. Mindezt talán csak nemzedékek váltása után lehet helyrehozni, hiszen egyetemeken, iskolákban is tovább hat ez a magyar nyelv lényegét nem érintő tanítási szellem. Ráadásul nyelvünket nem közelíti hozzánk, hanem távolítja tőlünk ez a gyakorlat. A nyelvet úgyszólván tökéletesen beszélő nyolc-tíz éves magyar anyanyelvű gyerekek jobban félnek helyenkint a magyar nyelvtantól az iskolában, mint a számtantól vagy a fizikától s így van ez később is. Aligha természetes állapot ez! Annál is inkább nem az, mert a magyar nyelv rendje csupa érdekes játék, úgy "működik", mint a legjobb összerakós játékok, pontos, logikus - ok-os szótagilleszkedések, jelentés-összeadások csodáltatják meg velünk szüntelen ezt a közlő rendszert.
Manapság pedig -a kilencvenes években - nem sokat kell beszélnünk a nyelvünk tudatos ismeretének fontosságáról. Szomszédaink nyelvtörvényei és egyéb rendelkezései, iskoláink zsugorítása azt jelzi, hogy szükségünk van az önvédelemre, hogy azután a megvédett nyelv bennünket védjen, a jussunkat, igazunkat védje. Meg is teszi, ha mi magunk is akarjuk. Képes rá, van hozzá ereje.
Nem kell másról szólni, csak a minden hitelességet, tudományosságot nélkülöző dáko-román elméletről, amely ugyanolyan hamisítás, mint a Kolozsvárott 1996 januárjában falra illesztett tábla szövege, Mátyás király szülőházán. Angolul azt teszik közzé, hogy Hunyadi Mátyás román származású volt. Meglehetősen



példátlan ez a cselekedet, de sajnálatos, hogy sok hasonlóról lehetne beszámolni a köröttünk lévő országokban. A torzítások, hamisítások, sőt, gátlástalan hazugságok a kisebbrendűség, az orgazda-lelkiismeret visszhangjai. Ilyen az ún, nagy morva birodalom létének eltúlzása, helyének meghatározása. (Arra nézve nincs és nem is lehet semmiféle bizonyíték, hogy akár Hunyadi János "apja", ama bizonyos Vajk vitéz, kun kenéz. - neve, mint megkeresztelkedése előtt István királyé! - román lett volna. Arra viszont közvetetten nagyon is sok és döntő ok mutatkozik, hogy Hunyadi János apja nem akárki volt! Másként hogyan került volna ifjan, csaknem gyermekként a királyi tanácsba? S miként emelkedhetett volna az ország legnagyobb birtokosává, ugyancsak fiatalon?)
De említenünk kell László Gyula tudósi töprengéseit arról, amiről neki az ásatási leletek "beszéltek". Amelynek lényege, hogy ilyen nagy, népet mozgató műveletnél, nincs csatáknak nyoma ott, ahova az Árpáddal bejövő új honfoglalók érkeztek. (Gondoljunk csak az Árpád név lehető eredetére!)
Az újonnan érkezők szinte békésen letelepedtek a régiek- az avarok! - által üresen hagyott részekre. S ugyancsak László Gyula figyelmeztet arra is, nem valami csoda következménye, hogy Szent István viszonylag nagyon gyorsan rendet "teremtett" az új hazában. Ugyanis itt már rend volt! Az avarok -a régiek, elődök megszervezték a rendet, a későbbi megyéket és egyházmegyéket is. A minden tíz falu építsen egy templomot elv, már meglévő szervezett rendre épült. (Ne feledjük azt se, Nagy Károly, Karolu - karvaly - anyja avar volt!) A Károly magyar eredetű név, így hát a Karoling dinasztia esetében nemcsak a névnek, a vérségi kapcsolatnak is köze - lehetett! - az avarokhoz, ún. előmagyarokhoz. Nem is szólva arról, hogy az "avar" szónak értelme is van magyarul: lehullott, őszi megsárgult, száraz falevél. A lényeg a régi, az el-avult! Aligha véletlen, hogy a magasrendű változata is hasonlót jelent, a múló időt nevezi meg: ével, elévül, azaz megszűnik. Egészen pontosan kifejezi mindazt a nyelv, s elmondja, elmeséli - mert évezredekre emlékezik -, amit a mondákból, legendákból, az ókori történészek leírásaiból is tudhatunk. Ezért is kell kutatnunk nyelvünket, mert benne van a magyarság múltja. A nyelv megőrizte és ha figyelmesen vizsgáljuk, közli is velünk.
Mivel évtizedek óta lapozgatom a TESZ három vastag kötetének oldalait és látom, hogy szavaink átvételek, főként szláv nyelvekből; másrészt elém áll a magyar nyelv képében egy rendkívülien rendezett, számtanra és a logika "csontvázára" épült, teremtődött nyelv, a józan ész szerint kételkednem kell. S különösen azóta, hogy László Gyula kimutatta - és az orosz régészek is! -, hogy bizonyos szer-szám-ok-at, esz-köz-ök-et már az Oroszország területén feltárt magyar sírokban megtalálták, aligha volt arra szükség, hogy nevüket az itt gyér számban lévő s csak helyenkint kimutatható szláv népességtől tanulják meg eleink. Így a kasza szláv eredetű, KASZA -a kés pedig ősi örökség a finnugor korból -. A kasza mássalhangzós képlete: K+SZ, a késé: K+S. S ha csak néhány érdekes példát illesztünk ezek mellé: keskeny, keshedt- de így is: csekély, sekély, küszöb, szűk, szeg, szegély, dehát keskeny a koszorú is, amely ismeretlen eredetű, a koszorúfa - koszorúgerenda! -,



ahogy a keszegség is a keskenységre, szük-ség-re utal. Nem szólva arról, hogy lényegében a kasza ív, peremes, görbített nagy kés.
De elég ebből az ok-os-kodásból, térjünk rá mondandónk második részének lényegére, a puszta szavukkal kapcsolatos árnyalatokra, lehetőségekre, amelyek sokkal változatosabbak, árnyaltabbak, mint az oroszban vagy bármelyik szláv nyelvben. Nem tagadjuk, ezzel az is a célunk, hogy a többi, kérdésesnek tekinthető szó vonatkozásában is kételyeket ébresszünk.
III.
PUSZTA: előfordul okmányban 1306/1359, ilyen alakban Pusztaság. Újra föl kell hívni a figyelmet arra, hogy rengeteg okmányunk elveszett, máskor a leírók sem tudtak mit kezdeni sok szavunkkal, hiszen a latin nyelvből a hangzók-betűk tucatja hiányzott. A magyar nyelv legalább kétszer annyi hangzóval rendelkezett, mint a latin. Így valósággal gúzsba kötötték, amikor latin nyelvre átírták - inkább csak megpróbálták átírni -a magyar szavakat. Ennyiféle torzítás és viszontagság után, igazán csakis a maivá fejlődött nyelvi rendszerből lehet kiindulni az összehasonlításkor. Ez az az eredmény, ami egy nyelvben sem véletlenül alakult úgy, ahogy alakult. Ehhez képest az okmányokban leírtakat másod- vagy inkább harmadlagos bizonyítéknak lehet csak tekinteni. S azt sem elégszer ínuk le, hogy nincs semmiféle bizonyíték, hogy mely szavakat, bármely nyelvben hogyan ejtették. Természetesen a hangzók ejtésére sincs. Azonban itt meg kell jegyeznünk, a hangzókra mintha több volna. Ugyanis a sokszor emlegetett csecsemők, kisgyerekek első hangadásai, majd annak fejlődése egy darabig - 8-10 hónapos korukig -a világon mindenütt azonosnak vagy legalábbis közelinek tekinthetők. S miként például az "r" hangzó ejtése bizonyul a legnehezebbnek a gyerekek számára is, valószínűleg az emberiség is ezt a hangzót ejtette ki a legkésőbb. Emlegettük a kerék, a korong példáját - kerámia nemzetközi szó! s ez nem véletlen - kerámia, korsó, kör szükséges megnevezéseként. A tanító néni annak idején azzal segítette e hangzó kiejtését megtanulni, hogy a füle körül karikákat írt a levegőbe a kezével! S közben mondta: rrrr (Aki nehezen ejti, az raccsol, miképpen a pöszének az "sz"szel, a selypítőnek főként az "s" hangzóval van "baja", azzal bajmolódik. A pösze például a fészek helyett azt mondja pécek, a cica helyett szisza, a csizma helyett csizsma vagy sizma stb. Látható, hogy nyelvünk e hangtévesztőket nagyjából azokkal a hangzókkal nevezi meg, amelyeket tévesztenek) De maradjunk a témánknál.
A puszta jelentése, a nyelvészek szerint, elsősorban nagy kiterjedésű füves síkság, műveletlen föld, lepusztult sivár mezőség stb. Hát ez, Vörösmartyval szólva, ugyancsak "életpuszta kép", mert a magyar nyelvben igen változatos jelentése van ennek a szónak. Míg a nyelvészek szerinti "szülőnyelvben", az oroszban - szlávban - ha azt nézzük a szótárban, hogy puszta, az nem más, mint pusztoj, s ha azt keressük, hogy üres, az is pusztoj. De előbb lássuk mit olvashatunk e szavunkról a TESZ ben. "Szláv eredetű: v. ö. óe. szl. pustj; szó. - hv, pust, szlk, pusty; or.



pusztój: (természetesen cirill betűkkel) 'üres, puszta, kietlen'. Megfelelő szó van minden szláv nyelvben. -A magyarba a nőnemű (?) pusta vagy a semlegesnemű (?) KDJ puste alak került át egy közelebbről meg nem határozható szláv nyelvből. A pusztít és a pusztul magyar származékok (Még szép! KD.) nem külön - valamely szláv nyelvből. " Ugye milyen érdekes tudományos meghatározások?
Azonnal több kérdés kínálkozik:
1) Melyik szláv nyelvből került át? Ha ezt nem tudják, a többit honnét gondolják?
2) Nem mindegy, hogy keleti vagy nyugati szláv nyelvből! Vagy igen? Megjegyezzük, hogy minden szláv nyelvben van megfelelője, az a lényegen nem változtat, főként ha összevetve, összeadva is szűkebb a használata, " (valamennyi szláv nyelvet összesítve!) mint a magyarban. Ez nem demokrácia kérdése. Lássuk ezért, mit is jelent, ha a szótárakban keresgélünk.
Talán az oroszban a leggazdagabb. Űr, üresség=pusztotá, üres: pusztoj, kiürít, elnéptelenedik: pasztéty stb. S ha a szótárban a puszta szóhoz lapozunk, ott az áll: (üres) pusztoj, (lakatlan) pusztünnüj, de már az üreg, üreges egészen más szó, vagy például a puszta kézzel kifejezés: gólümi rukámi, a pusztai=sztyepnoj, vagyis sztyeppei.
A szótárban ez a példamondat áll: "V kómnate bülo puszto. "Azaz: a szoba üres volt. A magyarban a szoba, a lábas, a fazék sohasem puszta, hanem üres. Valamint a tisztaságot, a szabadságot sem az ürességet nem jelenti a puszta szavunk. Sőt, a magyar így is fogalmazhat: "Tiszta piszok! " Ebben az esetben a "tiszta" a teljességet jelenti. De a tiszta lap nem a puszta lap! A puszta jelentése lehet egyedüli is. Pusztán azért - csak azért. Az űr, üres, üreg, ürít, világűr stb. azonos szótőből alakult logikusan! Az oroszban a világűr=kozmicseszkoje prosztránsztvo, kózmosz, az üreges = pólvj vnutri. (Csak nem a nutria földalatti helyéről van szó?) Már csak - pusztán - azért indokolt a kérdés, mert az üreg =podzeméje (földalatti), állaté: nerá, fában, fogban: dupló. Sorolhatnánk a legkülönfélébb példákat, amelyek azt bizonyítják, hogy nem következetes az orosz, sem más szláv nyelv oly finomságig, mint a magyar! Sőt, úgy látszik, hogy az orosz nyelvben vagy az"üres" vagy a "puszta" szó nem létezik külön. Ha az egyiket keresem, akkor a másikat írja a szótár, ha a másikat, az előző a "felelet". Sok mindent lehetne mondani, például azt, hogy az egyik nyelv így, a másik úgy, a harmadik amúgy "oldja" meg a kifejezéseket. Igaz, csakhogy a magyar nyelvben létezik a sokat emlegetett átfogó rendszer - nem tagadom, hogy más nyelvben is lehet hasonló, de még nem mutatták ki! - és az üres =parsztoj, puszta =üres! A pusztoj még csupasz is! Nos, itt bizonyít a magyar nyelv mássalhangzókon alapuló "csontváza", rendszere. Ugyanis a puszta szavunk szótövének mássalhangzós képlete P+SZ PuSZ-ta. S milyen "vételetlen"! a csupasz szavunkban is benne van ez a képlet: CS+P+SZ, sőt, a másik hasonló jelentőségű kopasz: K+p+SZ szavunkban is.



S talán az sem véletlen, hogy a csupasz ember mezítelen, azaz: P+C+R pucér, s ezt a szót a pösze puszér-nak mondja. De nem is szükséges pöszének lenni (P+SZ) ahhoz, hogy a nyelvben a C-SZ hasonulás létrejöjjön! Pusztai csöndköz, csupaszsághoz, kopaszsághoz, pucér mezőhöz, levetkőzött síksághoz hozzátartozik a csönd. S hogy csönd legyen, meglehetősen nemzetközileg így fejezzük ki: pszt! Csupa véletlen... (Az is elgondolkodtató, hogy a pusztul =gibnuty, pusztulás =gibelj... A pász-tor pusztai ember, a csi-pisz az semmi, és püszt, pszt!, az a végtelen pusztaság csöndje) Amikor tán csak a szellő susog, a fű zizeg. S újra ide kell írnunk, hogy az üres szó után ez áll: pusztoj, de még a következő szavakat is odaírták a szótárak szerzői: (pl.: füzet, sor) csisztüj, (pl.: órák, állás, hely) szovódnüj. Miként említettük a "tiszta", "tisztára" vagyis "tiszta apja", "tisztára az anyja ez a gyerek" stb., a teljesen értelemben használható! De a lakatlan=pusztünnüj, s a szótár így sorolja még: puszta, lakatlan, kihalt, néptelen. Hát ezek a kifejezések a magyarban szintén logikusan a pusztulás okaként, a halni, a lakni, a nép nélküli, ember nélküli, mind logikus és különálló szótövekből alakulnak! Az emlegetett pusztulás utáni pusztaságra valóban jellemző lehet, hogy kihalt, néptelen, de az is, hogy kietlen, sivár, elvadult, sivatagos, sívó homokos stb. Dehát ezek mind külön értelmű és jelentésű szavak a nyelvünkben és nem azonosak az veres
Szavunkkal! S érdemes megnézni, hogy a magyarban milyen gyakran használjuk a puszta szót. Még mielőtt további nyelvpusztításra s vele nemzetpusztításra kopasztásra, csupaszításra - is igényt tartanának bizonyos szomszédaink "nyelvitörténelmi" alapon! Csak mert a magyar nyelvészet szolgai módon vagy lustán nem nézett alaposan utána, ahol csak lehetett, a szavainknak, nyelvünk rendszerének, elfogadták a német, a latin és a szláv szellemű megállapításokat, mintha nyelvünk ezek valamelyik oldalága volna. (Egyik barátom írta Párizsból, hogy a régebbi Larousse-ban azt olvasta, hogy a magyar nyelv voltaképpen szláv keveréknyelv!... ) Lássuk csak újra és részletezve, hányféle módon használhatjuk a "puszta" szavunkat? Ismerjük a "puszta lég'; "életpuszta kép'; a pusztaszeri szerződésnek szerét ejtették stb. De ismerős a "Pusztulj innen" kifejezés, ami azt jelenti: menj innen, de tán azt is, hogy semmisülj meg, dögölj meg. De elsősorban azt, hogy tűnj el innen. Pusztulj előlem.
Puszta kézzel - jelentése minden fegyver nélkül száll szembe valakivel, valamivel, eszköz nélkül kezdett hozzá valaminek, támadt valakire, védekezett vadak ellen stb.
Pusztán azért- csak azért, csupán azért stb.
De ezek a magyar fejlemények is gazdagok: elpusztul, kipusztul, lepusztul - nem egészen ugyanazt jelentik! -, pusztít, kipusztít, elpusztít, pusztítás, pusztulás - ki-elle-pusztulás -s talán a szó ősi alakja a "pusz" lehetett vagy a "pus"- pus-bus-vuspusz-busz-vusz-ves-vész? -sa "ta" olyasmi, mint a kurta tész-ta, tor-ta, kör-te, vagy a tagad szavunk első tagja: ta-gad, ta-risznya stb. Természetesen ezek csak jelzések a nyelv lehetséges működésére.



Már említettük a csupasz, kopasz, pucér szavakat. Ismeretlen eredetű, illetve vitatott a peszterke, a puska, mindkettő pusztító fegyver.
A puszta a magyar nyelvben kifejezetten lakóhelyet is jelent! Olyan tanyát, amely többnyire egy, legfeljebb két házból áll, mondhatjuk puszta magában lévőt. Nagyon sok ilyen puszta van Zalában, például a sokat emlegetett Piripócs. Dehát használjuk a megkopaszt, kopaszodik, lecsupaszult, csupaszon tehát pucéron - stb. kifejezéseket. Emlékezzünk Illyés könyvcímére: Puszták népe, s mondható: egyik puszta közelében, a másik pusztától nem messze stb. Ezek azt jelentik, hogy az egyik tanyától nem messze, ahhoz közel. Jelent tehát magánosat, lakóhelyet, olyannyira emberek lakóhelyét, hogy - jól figyeljünk! - csak a "trianoni" csonka Magyarország területén, hevenyészve, puszta kíváncsiságból, 121, azaz egyszázhuszonegy helység nevében találtam meg a "puszta" szavunkat! A mostani határon kívülieket nem is számoltam, például Sütő András faluját, Pusztakarnarást sem. (Finnül kifejezetten a magyarokra alkalmazzák ezt a kifejezést: pustan poika a puszta fia -, de ott is jelenti a "major", tanya szót is.)
Nincs tehát rendben valahogy ez a "szláv származás"! A helységnevekben a szegszék után a puszta fordul elő a legtöbbször! Éppen az üres tereket nevezték volna meg? Vagy ha így volt, akkor az újonnan jött magyarok telepedtek oda! S ennek emléke ez a megnevezés! Akkor viszont megintcsak sokkal régebbi a puszta szavunk! S éppen nem véletlenül szerepel Abapusztától Zsunypusztáig százhuszonegy magyar falu és város - Pusztaszabolcs - nevében.
(Bár lehet, hogy csak nagyközség, de nem lakatlan! S ez a fontos) S tán így vagyunk ezzel a szavunkkal is, mint a vitathatatlan udvar szavunkkal? Amely szintén szláv eredetű? Dvor! Akkor hogyan került a szanszkrit nyelvbe? Ugyanis az udvar szanszkrit nyelven dwaram! Vagy az ugyancsak szláv eredetű barát= bráty, fiútestvér - magyarban fivér! - fivér, barát, társ, szerzetes, (végül is melyik? kedves szótárszerkesztők?) De ezt is át kellett venni a szanszkrit nyelvnek "odatúl" Tibet környékén élő rejtélyes és sosem lévő szlávoktól jó pár ezer éve? Mert a legnagyszerűbb magyar tudósnak, aki életét adta a tudományért, a hivatásért, a magyarság kutatásáért, s akinél aligha volt felkészültebb ember, a szótárában szintén ott található e szanszkrit szó bhrátá=bátya.
KORSÓ: szlovák eredetű, így írják szlovákul: krcab, jelentése korsó, kancsó. (TESZ 2. kötet, H-Ó 582. old.)
KANCSÓ: uo. 342. oldal Kannchen - ismeretlen eredetű. Hát nem következetesek, az biztos! De van még szó, ami a józan parasztész szerint ide sorolható.
KULACS: u. o. 662, oldal. Bizonytalan eredetű - írják, de! S ez az érdekes! Szó szerint idézzük: "Olasz és török származtatása, valamint korsó, fazék, serleg jelentésű szanszkrit szóval való összevetése téves. " Istenbizony így írják! Miután a kiejthetetlen krcah (mégegyszer leírom: krcah, ugye milyen könnyen kimondható?!



) bizonyosan szlovák eredetű - holott a korsókat is KOR-ongon formálták! körbe forgott az agyag! - vajon miért nem szabad a szanszkrit szót ideírni? Kőrösi Csoma Sándor emlegetett szótárában a kancsó=kansa (azaz majdnem teljesen magyar ejtés! angol: goblet), a kar, kéz, ami karol=kara, de ott van véletlenül a kulacs is, ami szanszkrit nyelven kalasha! De ez nyelvtudósaink szerint téves... A kör-re, görbületre kan (y) -arra utaló mássalhangzó képlet azonban mindhárom magyar szóban ott van!
Befejezésül lássuk még:
Kulacs, a szótőben a lágyult "r", vagyis az "l" található: K+L, a forgásra, kerékre utaló kelep, küllő, kalap, kaláka, mint családi "kör", előforduló kallantyú, de az egy körbe való összejövetel - lásd énekkar-, közös munka. De hivatalosan a karika és körtánc, a koló is román eredetű.! Bizonyosan igaz, ha rendszere van a román nyelvnek! Olyan, amelybe ezek törvényszerűen beleillenek.
Kancsó - benne van a kan (y) -ar, a kon (y) ul, konty, azután a kis hangváltozással ejtett kam- pó, gamó stb. Így a kancsó görbülete, mint kanyar, hajlása, mint konyuló, s ha lemegy a nap beal-kony-ul! Vagyis a magyar nyelv rendszerében pontos helyük van e szavaknak, amelyek jelentése egyébként is rokonértelmű! Nem szólva a becézést jelző "Csé" hangzóról, amiről e könyv végén bebizonyítjuk, hogy magyar eredetű.
A Korsó szavunk egyenesen a KŐRre utal, a KOR-ong-ra a forgásra, legalább kétszáz más szavunkkal együtt!
Ma a szavainkra tartanak igényt - és sajnos mondható! -, hogy holnap ilyen alapon a földünkre is! Dehát még csak nem is magyarság, hanem tudósi tisztesség és becsület kérdése ez! Pusztán az igazság kedvéért való tisztázás mind e feladat. A történelem eseményei még napjainkban is azt bizonyítják, hogy nyelvünkre támadnak, akik a földünket és más értékeinket akarják! Minden szavunk aranynál, drágakőnél sokkal nagyobb s pénzben kifejezhetetlen érték! Ha vigyázunk rájuk, ők is vigyáznak ránk! Mint tették eddig is.
SZEMÉRMETLEN FAKÓSÁG
Jóindulatú megjegyzések nyelvkutatóknak
Talán nem szükséges a teljes cikkek elemzése, ezért csak egy - sokféle módon jellemző - részletet, valamint másik, rövidebb írást járunk körül. Minden bizonnyal kiderül, hogy miért tesszük. Az egyik cikk címe Róma a mór. Megjelent a Hunnia VIII. évfolyam, 74. számának 46. oldalán, szerzője Práczki István. A 10. Nemiség és szex alcím is példázza, hogy a szerző - akitől érdekes következtetéseket is olvastunk már! -, olykor igencsak kifacsart "bizonyítékokat" szed elő, méghozzá



szükségtelenül. Hiszen a magyar nyelv titkai megfejthetők a magyar nyelv vizsgálata nyomán. Noha nagyon érdekes a latin nyelvvel való kapcsolat (miként más nyelvekkel is!), s azok feldolgozása akkor válik érthetővé, ha az alapok már biztosak, és az alapok a magyar nyelvben találhatók! Ha abból indulunk ki, hogy minden nyelv a magyarból származik vagy legalábbis lényeges köze van minden nyelvnek a magyarhoz, bizony azt aligha fogadja el a világ. Ezt nem kimondani, hanem bizonyítani kell. Miután magunk is hajlunk arra - dilettáns nyelvkutatóként , hogy sajátos helyet gondoljunk nyelvünknek a többi nyelv között, csakis azt tehetjük, hogy megpróbáljuk fölkutatni, bemutatni a magyar nyelv szerkezetét, működését s ha ez sikerül, akkor léphetünk tovább! Csakis az az épület áll meg az időben, aminek valósak, tehát biztosak az alapjai és nem kénytelen lebegni a semmi fölött, mint valami délibáb. Idézzünk tehát az említett részből:
"Kezdjük a nőkkel és férfiakkal. A nő a latinban femina, a kislány femelle. Kutatásaim szerint e szavak, valamint a família - család szavak a személy szóból erednek. (Az F egyébként más esetekben is fordítható Sz-szel) Széna= faenum
Ezek szerint a femina=szemina, tehát sze-mina, a kislány=femelle=személe - azaz se-melle. Ez azért nem jelentheti azt, hogy a latin nőknek-lányoknak se melle, se minája ne lenne. Van viszont combja=femur=szemur, vagy szemér, a combok között pedig - szemérme. "
Eddig az idézet, ezt kívánjuk körbetűnődni, hátha van ennél egyszerűbb, rögtön érthető és a magyar nyelvből is logikusan megmagyarázható - megmagyarozható! ok-os, tehát ér-telmes er-edetű s ér-vényes válasz a SZEM+ ÉREM - érme szavunkra, amivel igazában a Történeti és etimológiai szótár sem tud mit kezdeni. De már itt megjegyezzük, hogy a nőiségre vonatkozó "m" vagy "n" hangzók jelenléte pontosan érzékelhető a magyar nyelvben, a finnben, a japánban, de a tibeti nyelvekben is szembetűnő! Később szólunk még erről, itt csak annyit jegyzünk meg, hogy a mina japánul hercegnőt jelent! (A magyar menyasszony, menye, menyecske, nő, mama stb.) Írunk még példát az említett két rokon mássalhangzó jelenlétével kapcsolatban.
Eddigi tapasztalatok szerint nyelvünk sokkal kevesebbet változott, mint általában hiszik. Móricz mondta a Halotti Beszéd szavai nyomán, hogy nyelve már mai, modern nyelv volt. S valóban az Isten, világ, ember, munkás stb. szavak teljesen a maiak! S ha arra gondolunk, hogy akik leírták csakis "írástudók" voltak, de nem tudtak tán igazán magyarul, akkor megérthetjük, hogy mennyit hibáztak. Nem is tehettek mást! A magyar nyelvnek -a rovásjelek tanúsága szerint - 47 hangzóra volt jele-betűje. (Meg kell vizsgálni a betű-vetüvetés szavak valós logikus összefüggéseit! De ez más téma) A latin ábécé e mennyiségnek a fele körülbelül. Így születtek a "szumtuchel" vagy a "piespiek" torzók. Valósággal gúzsba kellett kötni a nyelvünket ahhoz, hogy a hozzá képest ennyire hiányos hangzókincsű latin ábécé betűivel leírhassák a magyar szavakat. Tucatnyinál is több latin hangzó hiányzott! Mára legyőzte nyelvünk e latin hatásokat, könnyedén kilépett ezekből a



gúzsokból. Mert ne feledjük, nyelvünk az évszázadok folyamán külön szívós szabadságharcot vívott - és győzött. Talán már a korábbi évezredekben is megvívta a maga harcát. Mindenesetre legyőzte a latint, a németet, jelenleg az amerikaiangollal gyürkőzik, s ne féltsük, legyőzi azt is. Mert itt is leírjuk: magyar anyanyelvű gondolta ki magyarul s találta föl, alkotta meg a számítógépet! (Lásd erről Az ŐSEGY titka és hatalma avagy a magyar nyelv tana című könyvet. Püski, 1995) Tehát a latin nyelvből való kiindulás, majd összevetés s az azon belüli szócsavarás, legalábbis zavaró, de mindenképpen szükségtelen! Először azt kell tudnunk, mi milyen nyelven beszélünk! Mégpedig igazán és pontosan! A latin nyelv sokkal fiatalabb, mint a magyar, amelyet szó-emlékei igen nagy időkbe gyökereztetnek vissza! Gondoljuk csak meg, hogy a MEGÚSZTUK kifejezés más nyelven nem jelenti azt, amit magyarul. Mégpedig azt, hogy valami kis vagy nagy és veszélyes dolgon túl vagyunk. Nemcsak nem bántottak bennünket, de élve úsztuk meg a háborút, a megtorlást stb. Nos aligha valami folyó átúszásáról van szó. Különben a hajó is úszik! Vagyis a "megúsztuk" kifejezés valami régi és óriási vízveszélyre emlékeztet bennünket. Mi már nem tudjuk pontosan, hogy mire, ám a nyelv nem "feledte" el!
Azt írja még Práczki István (Egyébként mások szóltak, hogy megcsúfolja P. I, amit magam írok... Ezt nem gondolom, de a dolog azért annyira fontos, hogy mindezekre felhívjam az ő és mások figyelmét. Hátha van abban is valami, amit én gondolok.), hogy a fenti latin szavak, nő, kislány stb. a személy szavunkból valók, "kutatásai szerint"?! Nos a személy szavunk már összetett szó vagy ha úgy tetszik, képzett. (KÉP-zett!) Ez aligha képezheti vita tárgyát. Mögöttesében a több jelentésű SZEM szavunk látható, nézhető s nemcsak puszta "látogató"-i módon alakulhat ki e "nézet", hanem véglegesen. A szem szóból tehát valóságosan és nyelvtanilag is logikusan alkotta nyelvünk a SZEMtanú, SZEM-pont, SZEM-lélet, sőt a SZEMelvény - mint nem egész, csak SZEM-ernyi stb., - szavakat. Nagyon sokat felsorolhatnánk, mert a látószerv megnevezése mellett a kicsiségre, egyre utaló jelentése, valamint alakjára nézve is használatos. A kukoricaszem, búzaszem egyszerre utal az "egy"-re; szemenként, egyenkint stb., valamint a kicsiségre, lásd föntebb a "szemernyi". A személyesség lényege, hogy ott voltunk, tehát saját szemünkkel láttunk valamit! Megintcsak a valóság közvetlen törvénye jelenik meg a fogalomban. SZEM-tanú, akit SZEM-besítenek s ehhez is SZEM-élyesen kell megjelennie s nem lehet SZEM-forgató, nem hunyhat SZEM-et a valóság eseményei fölött, vagyis nem SZEM-telen-kedhet SZEM-érmetlenül! Nos helyben vagyunk. Noha folytathatnánk a példákat, nem tesszük. Ugyanis ennyiből is kiviláglik mondandónk. Nem hunyunk SZEM-et P. I. lazán és könnyedén odavetett eszmefuttatása fölött. A SZEM+ÉREM szavunk előélete nemcsak nőSZEMélyekre vonatkozott. Azokra a SZEMÉRMES leányzókra, kik lesütötték a szemüket sütni, sütni-főzni, kenyeret sütni, napsütésben sütkérezni stb. -, amikor mondjuk kilátszott a "szemérmük". Ma talán le se sütnék... A szemérem sokkal inkább azt jelenti, ami szóban benne is van, s amit egyáltalán nem véletlenül írtunk így: SZEM+ÉREM, vagy SZEM+ÉRME. Miként például a SZÁM+ADÓ szavunkban is pontosan az a két jelentésből összevont új jelentés található, amit a "szám"+"adó" szavunk jelent.



(A SZEM és a SZÁM szavunk összefüggéseiről másutt számolunk be.) A juhász számadó ugyanis valóban számot adott át, amikor elszámolt! Botra rótt adatokat a rábízott nyájról! Ez az, amiről azt mondtuk, hogy a valóság volt a legnagyobb hatással a magyar nyelvre és nyelvtanra! Hiszen a hasonló szavakat, amelyek elrejtőztek mára s azonnal nem érzékeljük a mai jelentésekben őket, nagyon hosszan sorolhatnánk! Majd azért még valóban említünk néhány érdekesebb példát. De térjünk vissza a szemérmes, szemérem szavunkhoz.
Ki a szemérmes? Aki tehát le-SÜTI a szemét. Vagyis másképpen lehunyja, mondjuk zavarában, szégyenében vagy fél, hogy el-LÁTJÁK a baját. Ugye a NÉZET, SZEMLÉLET megint a valóságból való? Mint ahogy az is, hogy a szkítáknál a halottak szemére érmét, érmet tettek, hogy az lehunyva - lesütve maradjon. Ez a valóság nyoma, Az a szép, hogy ősi hiedelem is tartozik hozzá. Mert az egyik szemre aranyérmét tettek, hogy a túlvilágon is süssön nekik a nap. A másikra ezüstöt, hogy a túlvilágon is süssön a hold. Ez a szokás megvolt a székelyeknél és másutt is. Látható, hogy valós az a nézetünk, mi szerint ez az összetett szavunk is a logikusan építkező nyelvünk, hagyományos, történelmi s egyúttal "emlékező" terméke. P. T. foglalkozik a "férfi" szavunkkal is. Hadd ne idézzük, mert idétlenkedés volna. Viszont ne vegyük el azt a lehetőséget az olvasótól, hogy nyelvünk csodáját, páratlan logikai rendjét az alábbi példával, ami ide kívánkozik, szintén megvilágosítsuk. Ámbár nem kívánunk kinyilatkoztatni, de a lehetőséget, az összefüggések valószínűségét talán föltételezhetjük. Ahogy László Gyula professzor úr szokta idézni a jeles nyelvész Pais Dezső szavait: "Más megoldás is elképzelhető... " Nem mondunk újat, amikor azt állítjuk, hogy az ember szavunk is különleges. Látszólag egy szó, noha lényegét tekintve összetett: EM+BER.
Ahhoz, hogy egy ember életre keljen, két ember szükséges. Az eM nem más, mint a nőiség - n-m változással - megjelenítése nyelvünkben, de mint láthatjuk más nyelvekben is. (Gondoljunk a csecsemők egyetemes cccö-mömö-ma-ma-ham-ham stb. "szavaira"!) Íme azok a magyar szavak, amelyekben az "m" vagy az "n" jelen van: emse, emlő, anya, mama, nő, nej, -né, néni, vemhes, ünő, ángyi, napa, lány, meny, menyasszony, s a nevekben: Emese, Enikő, Eneh, Anna, Anikó stb., és a NŐ-neműséget jelentik. Vagyis az ember szavunk első felét "részletezik", ha szabad így fogalmazni.
De mi a BER? Az ember szavunk második része minden bizonnyal nem más, mint a BER-FER-FÉR- (VÉR), azaz FÉR (j) -fi-ú, ifjú testvér, azaz fivér. Láthattuk, hogy a TESTVÉR, FIVÉR, NŐVÉR szavak is logikus összetételek. Más tanulmány témája, de azért itt is megemlítjük, hogy miként a feleség FEL-eség a kettősség egyike, a férj is FÉL (j) azaz a másik fél az EM+BER kettős együttesében, miként az valós és logikus! Erről a fél- kétjelentésű szó! -sa feleim, ellenfél, tárgyaló felek, felel-et stb, szavakat elemző dolgozatban szólunk. A logika ezekben az esetekben is feltűnő, gondoljunk a félszemű, féllábú, félkarú stb. sajátos magyar megfogalmazásokra vagy arra, hogy a fél pár cipő az magyarul és számtanilag 1



azaz egy darab cipő! S a féleszű ember másként szólva együgyű! S visszatérve e korántsem lényegtelen kitérőkről újra az "m" és az "n" hangzók jelenlétére bizonyos szavakban, elmondhatjuk, hogy a keleti nyelvekben - japán, szanszkrit, hindi stb. -, vagy például a görög nyelvben, spanyolban az emlő=teta, mama, seno, latinban például mamma, a nő pedig, ahogy láttuk: femina, finnül: nainen, görög nyelven -a szótár szerint -a mamáka=anyuci. (Noha ez a "fordítás" nem lehet pontos, nem is az! A magyar nyelvben külön helyet foglalnak el a be-Cé-zett szavak, azaz amelyekbe belekerül a cirmos-csecse-becsés cuppanós gyermekhang, amely például meghatározza az ici-pici-kicsi stb. szavak sajátos hangulatát, sőt, jelenrését is. De ez megint sokkal hosszabb tanulmány része, amiről másutt szólunk.) Még néhány példa arra nézve, hogy egyetemes jelenlétről van szó.
A tibeti nyelvben mo=nő, mo-bjisz=leány, mo-bran=szolganő, mo-dban női nemiszerv. (Jegyezzük meg, a magyar nyelvben érdekesen és következetesen függ össze a nem, nemz, s a nemzet azokból áll akiket nemzett a nemzetség stb) Még néhány példát említünk: mogsam=meddő, nu-tog=csecs, mellbimbó, nu-gdan=tőgy, nu-ma=női mell, csecs stb. Japán: ane, o-né-san = néni, néne, mei = húg, mert lássuk csak: az unokaöccs cí-go-san, az unokahúg = mei- go-san stb. Mivel ez megint "mellékösvény., csak egy érdekes példát említünk a japán nyelvből. Az oushi=ökör, a me-acsbi=tehén.
Elég a példákból. A célunk az volt, hogy bemutassuk, a valóság ősi és máig élő hatásai kimutathatók a magyar nyelvben és más nyelvekben is. A hangadás törvényei egyetemesek, ezért éli át minden egyes csecsemő az emberiség beszédalakulásának törzsfejlődését, ami valóságban lehet több százezer éves is, egy-másfél éves koráig. Amíg az ösztönösen - hangutánzóként! megformált hangzókat már az eszmélés tudatosságával kapcsolja a jelentésekhez. A magyar nyelv, úgy látszik, sajátos és nagyon jó példáját őrzi s gyakorolja ennek a folyamatnak. Ebből következik, hogy vizsgálatához nem más nyelvekből, azok nyelvtana felől kell közelíteni, hanem önnön törvényei és rendszere irányából: a valóságból. Minden más módszer jórészt félrevezető, illetőleg tévút.
Noha talán nem egészen feleslegesen.
Befejezésül egy másik kirívó példát kell említeni. Ez szintén a Hunnia című lap VIII. évfolyam 80. szám 57. oldalán jelent meg. Még akkor is szólnunk kell róla, ha ezt támadásként érzékeli a szerkesztőség, noha nem annak szánjuk! (Fel is ajánlottam e dolgozat közlését Kunszabó Ferencnek, de ő elhárította azt. Mivel magunk is adtunk lapjának tanulmányt nyelvi kutakodásunkról, ami lassan-lassan negyven esztendeje tart, Fontosnak véljük, hogy a nyelvvel foglalkozók ne essenek a kínálkozó csapdákba, hanem bízzanak nyelvünk nagyon erős és logikus rendszerében. Így tovább jutunk s ez is természetes. Amíg nem határozzuk meg, hogy miként működik nyelvünk, addig hogyan hasonlíthatjuk össze más nyelvekkel?)



"EB URA FAKÓ! - kiáltották a Rendek Ónodon 1707-ben az Országgyűlésben, amikor kikiáltották a Habsburg-ház trónfosztását. De, hogy mit jelent ez a három szó, azt már senki sem tudja, legfeljebb találgatja. " Itt megszakítjuk az idézetet, a szerző Szikora Sándor elárulja magát, hogy önkényesen vonta össze az Eb ura szavakat eburává és így lett írásában két szó, ámbár ő is tudta, hogy az három szó, hiszen ő maga írja, vagyis ez az idézet helyesen így hangzik: "Eb ura fakó! " De lássuk a továbbiakat, mert aztán a két szót újra egynek veszi: "Találtam viszont két szót Scheldel Andor Sumer-Magyar Szótárában, ami nem hagy nyugodni: EBURA=italáldozati ház, D. 259. 1. és SARU= inni, D. 35. 1. Kiderítettem, hogy az EBURA három szóból áll... " Megint megszakítjuk, mert meg kell kérdezni, hogy e két szóból eggyé gyúrt új szó most már három szóvá alakul!... Lássuk, mivé? Íme: "E=épület, ház, templom DSA. 88. BU=bűnbánat DSA. 30. és RA=tiszta, menni DSA. 189. Ezek után világossá vált (Biztos ez uram? KD.), hogy az EBURA SAKU jelentése istenáldozat, libátio, rituális megtisztulás. " Újra megszakítjuk a rövid eszmefuttatást, mert számunkra egyáltalán nem vált világossá semmi, sőt, ködösödött. De álljon itt teljes egészében Szikora Sándor írása. Következzék a befejezés: "Ősi magyar szokás, pl. Vérszerződés vagy nagy elhatározások alkalmával áldomást inni a kötés megerősítésére, megmásíthatatlanságára. De még a kisebb jelentőségű adás-vétel megpecsételésére is áldomást ittak a tanúkkal egyetemben. Ipolyinál 43. és 53. oldalon:... a vevés és eladásnál, áruszakasztásnál nemzetünknél divatozott és törvény parancsolta áldomás...... máig az áldomás, valamely munka végével, úgy adás-vevés alkalmával köszöntgető iddogálás... tökéletességre ment az alku, már visszavonhatatlan... " Közli a szerző rövidítéseket: "D = Anton Deimel: Sumerische Lexikon, Róma, 1927. DSA. = Anton Deimel Sumerisch-Akademiscbes Glossar, Róma, 1934. "
Ennyi a "szófejtés", jelentésfejtés. Lássuk tehát újra. A szerző azt is írja, "hogy mit jelent a három szó, azt ma már senki se tudja, legfeljebb találgatja. " Nos, e sorok írója mintegy másfél évtizede megírta egy teljes újságoldalon a Népszavában, hogy Mészöly Gedeon egyik tanulmánya - annak alcíme: Fakó szekér - számomra értelmezte a közös felkiáltást, ami nagyon is érthető jó magyar nyelven. Nincs szükség semmiféle más nyelvre e közös felkiáltás értelmezéséhez! Tehát kockázatos azt leírni, hogy "senki sem tudja"! Mészöly Gedeon arról írt - még a harmincas évek végén -, hogy Magyarország egyes tájain a hántolt rudakból, vastag botokból készített és összeállított szekeret, fakó szekér"-nek nevezték. Köztudott, hogy bármilyen fának lehántják a kérgét, az a napfény hatására - ez történik alapjában, ami a fényképezés lényege - megfakul. Tehát sárgás színű lesz. Amilyen a szerszámok nyele. Magyarán a FAKÓ szavunkban sem véletlenül található a "FA"! Miként a FA-zék szavunkban, FA-rag stb. szavainkban sem!
De e kitérő után lássuk a közönséges egyszerű magyar megfejtést. A fölkiáltás Ónodon így hangzott: "Eb ura fakó! " Ez nem jelent mást, magyarra "fordítva", mint kutya ura (a) bot! Vagyis a magyar nemesség nem az osztrák zászló fakó sárgájára célzott, mint többen is gondolták, hanem nemes egyszerűséggel arra, hogy őket nem lehet erővel - azaz bottal! - irányítani, az ő uruk nekik nem



parancsol fenyegetéssel. Ők ugyanis magyar nemesek s ugyanannak a Szent Koronának az alattvalói mint a király, legyen az bár Habsburg! Az ősi jogról volt itt szó, arról is, amit az Aranybullában megfogalmaztak. Vagyis joguk van nem elfogadni a királyt uralkodónak, ha az megszegi az Aranybulla rendelkezéseit. Így ha elégedetlenek a királlyal, annak erőszakos uralmát el nem ismerik, mert nem a magyar nemes ura a bot, hanem az ebeké! Az "eb" amúgy is lebecsülendő kifejezése a kutyának! Azt is mondhatnánk, hogy a magyar nemesek "ebrudalták" ki/le a trónról a Habsburg uralkodót, nekik nem tetsző magyar királyt.
Még csak annyit, hogy az áldomásnál ún. "ukko-poharat" ürítettek. Ez a szokás még gyerekkoromban is megvolt. Nemcsak egymás tenyerébe csaptak az adásvevés képviselői, hanem az ukko-pohárból a földre is löttyintettek keveset, áldozva a föld istenének. (Érdekes, hogy van Magyarországon Őskühez közel, Iszkázhoz közel - íz=lélek! - Ukk nevű helység) S finnül, mit ad Isten! az UKKO öregistent jelent, illetve férfinév. Az "agg" szavunk juthat eszünkbe, ha tudjuk, hogy az ukkonen kis öregember, vénember, aggastyán. De valóban így is van, az ukko=öreg, öregember, vénember, apó, aggastyán. Ám ebből a szóból képződik más "égi" dolog is, az égiháború, zivatar, mennydörgés stb. Ezzel nem a "finnugorizmust" kívántam visszacsempészni, mert nem is kell. Aki csak kicsit is foglalkozott a finn nyelvvel, az tudja, hogy fönnáll a nyelvrokonság. Ez vitathatatlan. Csak ennek a ténynek egyedülvalóságát, minden mást félresöprő egyedi uralmát szükséges elutasítani. Magam is azt teszem. Mert nyelvünk a tiszta hangzás, a logika - számtan! -a valóság és az ősi tapasztalatokat magában foglaló rendszer együttese. Nem szabad belemenni abba a csapdába, hogy más nyelvekből, vagy azok nyelvtanából kiindulva "fejtsünk" meg magyar szavakat. Ha van ilyen út, az fordított irányú! De mindenekelőtt van a valóság, mint legnagyobb és egyetemes erő. Tehát aki ezt a logikusan építkező és rendszerében gyönyörűen megnyilatkozó nyelvet nyakatekert érvelésekkel közelíti, bizony ilyen kátyúkban akad el, holott világosak az utak, ösvények. Már-már vétkezünk önmagunk és nyelvünk ellen, ha nem a logika ősi útját követjük. Mert aki a számtani pontosságú, zenei összhangot teremtő, tömör, költői képalkotásra rendkívülien alkalmas, ugyanakkor zseniálisan egyszerű - EGY-SZER (SZOR-SZÖR) -ű! - nyelvünk testétől és lelkétől idegen, bonyolult szógerinc-tördelésekkel kutakodik, akarvaakaratlanul árt a nyelvünkhöz közeledőknek! Elég a józan parasztész, nem kell, nem szabad értetlenségekkel terhelni értékeink érvényes értelmezését. Ez az írás azért vetítődött papírra, hogy erre jóindulatúan figyelmeztessem az ugyancsak jószándékú szerkesztőt és szerzőt. Olyan ékszeres ékeskedésben, mint nyelvünk, éktelenség, fakó szemérmetlenség szavainkat más nyelveknek átadni s onnét "visszatérve" vizsgálni azokat. Amikor amúgy is pusztítani akar bennünket másfél évszázada, a belső, itthoni "tudományos" nyelvi Trianon!
FÖLKEREKEDIK A KÖR ÉS IREG-FOROG-PIREG-PÖRÖG
Ír-ró-rajzol: az "R" hangzó ősi szerepe



Nyelvünk titkainak ismerete összefügg az igazsághoz való ragaszkodás természetes körülményével. Bár az nem biztos, hogy ez egyenlő a titkok megfejtésével; jó ha minél többet tudunk arról a nyelvről, amelynek a legtöbbet köszönhetjük s amely önkifejezésünk alapja. Fontos, hogy fölismerjük a vele való ármánykodást és az értelmünkkel feldolgozzuk. Másként nem védhetjük nyelvünket és az sem védhet minket. Ennek megsejtése késztetett arra már az ötvenes évek végén -a középiskolás verselő társakkal szonettversenyeket rendeztünk és fel-feltűnt néhány érdekes összefüggés, valamint az időmértékes beszéd könnyed lehetősége -, hogy kutakodni kezdjek szavaink között. Mindezekről korábban, főként a Kortárs 197175 közötti számaiban adtam hírt. Elsősorban a mássalhangzó képletekre emlékeztetek, köztük például az alább is tárgyalandó K+R, G+R stb. jelentéshordozó szerepéről, újra emlegetve őket. E mássalhangzók más és más magánhangzókat "ölelve" - kar, kerek, kör, korong, karika, gördül, gurzel, görbe stb. - több száz szavunk elején, közepén és végén képviselnek azonos vagy közeli jelentéstartalmakat. Az alaposabb, elemzőbb és új fölismeréseket is érintő dolgozatra egy, számomra máig érthetetlen cikk ösztökélt, amely a Magyar Nemzet 1997. decemberi számának első oldalán jelent meg. A címe Jó hírt várok, s szerzője Jankovics Marcell. Bizony ránk férne már néhány igazi jó hír. De továbbra is várhatjuk, mert ez az írás is inkább (nemcsak én-kibb szelleme miatt) rosszkedvünket növelte. Mivel már lassan betelik az a negyedik évtized is, amióta a magyar nyelvvel - és egy kissé más nyelvekkel is - napi tevékenységként foglalkozom, azt is fölmérhettem, hogy a szószármaztatásnak az a "tudományossá" kikiáltott és oktalanul erőszakolt módja, amit nálunk is meghonosítottak; zsákutca! Ezt sok nyelvész belátta. Már csak azért is, mert minden mást félresöprőn uralkodva, ez egyenlő a szellem gyarmatosításával. Eszerint azok a szavaink, melyekről bizonytalan volt az ismeret, előbb germán (német, latin) eredetűek voltak. És kész! A birodalmi erő így döntött. Mindez 1945 után természetszerűleg" megváltozott és ezek az idők messzi ködéből elővillanó szavak, zömükben "átalakultak" szláv eredetűekké! Ugyancsak új birodalmi háttérrel erősítve a "tudományos" munkálkodást. Ahogy már húsz évvel ezelőtt, sőt a hatvanas években nyilvánosan - író-olvasó találkozókon elmondtam, a szavak származását a "tankok száma" döntötte el...
Így nemcsak a nyelveket elemző, például Götz László, hanem László Gyula régészprofesszor, a valóság leleteivel foglalkozó tudós is sokszor cáfolta a nyelvészet által megjelölt őshaza helyét. A finnek pedig egyenesen elutasítanak minden mást - köztük a magyar finnugoristák véleményét! -, mint ami az ő tudományos meggyőződésük. Ennek lényege pedig ellentmond éppen a magyar finnugrászat tanainak. A finnek tízezer éve őshonosnak tartják magukat a balti részeken. Ezt például a lengyelek régészeti kutatásai is alátámasztják! Tehát, ha már valaki többtagú vagy ragozott szóalakot "származtat" más nyelvből, mint teszi ezt "példaként" Jankovich Marcell a- többi között emlegetett - vádol szavunkkal, az maradi, mondhatni ósdi, elavult módszerek eredményeit ismeri csupán. A vádol ugyanúgy ragozott magyar szó, mint a számol, tárol, vámol stb. Igen hosszan sorolhatnánk! Vagyis az egészen sajátos magyar nyelvi rendbe illő! Így hát az a



felfogás, amit a nyelvészet képvisel, meglehetősen ellentmondásos! Íme a hivatalos álláspont: "Szócsalád alapja a vádol ige szláv eredetű... " Jelentései: rágalmaz, följelent, vádol, nyilvánosan mond, elismer... Nos, hát, ezek mind külön jelentések! A különböző szláv nyelvekben találhatók. Dehát a nyilvánosan mond vagy elismer nem ezt jelenti! De még a rágalmaz és följelent sem! A magyar nyelv nagyon finoman képes ezeket a jelentéseket megkülönböztetni! Különösen annak fényében érdemes mindezt megvizsgálni, amit a NYIL-VÁN-OS-an szavunkról már irtott írtunk! Valamint tekintetbe kell venni azt a tényt, hogy a magyar nyelv megközelítése a valóság irányából célszerű. Mert minden más megközelítés bizonytalanná teszi az eredményt. A ló, a nyíl, a szám stb. szavak és jelentések alapjában határozzák meg az eltéréseket, amiket eddig soha, senki nem vett figyelembe! (De ezekről másutt szólunk alaposabban és részletesebben körüljárva e jelentéseket és számos s számtalan rokonságukat nyelvünkben.) Úgy látszik, folynak még áldatlan és hiábavaló utódharcok, amelyek a magyarság, a magyar nyelv rágalmazásában tetőznek, a más véleményt elmondók "veszélyességét" hangsúlyozzák, a gondolkodást tiltanák meg a legszívesebben! Talán még a megsemmisítéstől sem riadnának vissza, az akadémia vagy a tudomány nevében. Persze nem félünk, hogy netán bitóval fenyegetik még azokat is, akik csupán a László Gyula által is sokszor emlegetett País Dezsői szólást emlegetik, amely így hangzik: "Más megoldás is elképzelhető. " Hát azért íródik ez a tanulmány, mert Jankovics Marcell azzal kezdi írását, hogy bármennyire is berzenkedik ezért néhány magyar, a karácsony szavunk szláv eredetit és még felsorol néhány szót köztük a vádolt -, amelyek szintén szláv eredetűek. Nem tudható, hogy karácsonykor, éppen a szlávok által levert magyar szabadságharc leverésének 150. évfordulója közelében, az 1956-ban szintén eltiport magyar szabadság "szláv eredetű" emlékével, hogy Trianonról ne is szóljunk, amely igazán, főként Benes úr révén "szláv eredetű", miért éppen ezt kell adni a magyarnak, aki jó hírt várna.
Még ha igaz volna is mindaz, amit a szavak származásáról ír - persze tanulmányai nyomán nem is írhat mást! -, akkor is megkérdőjelezhető: miért éppen erről kell tudósítani a magyart 1997 karácsonyán? Azonban befejezve a föntebb írottakat a vádol szavunkkal kapcsolatban, a jelzett ellentmondást igazolja A magyar nyelv történeti-etimológiai szótára is. A 3. Ó-ZS kötet 1064. és 1065. oldalán ezzel fejezi be a szócikket: "A vád közvetlen szláv származtathatósága nem fogadható el. " Úgy bizony! Márpedig vádol, vádaskodik, vádló és így tovább, mind ragozott vagy képzett szó. Ez vitathatatlan. Alighanem az is, hogy a nyelv nem a sok szótagúságból fejlődött vissza az egyszótagúság felé, hanem fordítva. Ezért a legfontosabb testrészek egyszótagúak: fej, szem, láb, kéz, has, szív és így tovább! S minden bizonnyal maga a nyelv sem külön törvény szerint jött létre és fejlődött, mint bármi más a világban. Tehát a hangok, hangzók majd egytagú szavak kettőzése: ma-ma, ba-ba, pa-pa stb. után kapcsolódtak egymáshoz szótagok és tágították, ágaztatták a jelentéseket. Nincs egyetlen nyelv a világon - mert nem lehet! -, amelyben a kisgyermekek három-négy-öt tagú szavakat mondanának ki első többezer hangadásuk között! Így hát a karácsony szó is minden bizonnyal összetett szó. S tán a szótő a kar", "kara"? De itt ne folytassuk; ha nem a sok



szótagúságból "fejlődött" vissza a nyelv, akkor az ún. szóelvonásos "igazolások" hitele megszűnik szinte minden esetben. Márpedig ilyent sokat említ a TESZ. Egy másik, jelen kötetben is olvasható tanulmányban meglehetősen kétségbevontuk a "puszta" szavunk szláv eredetét, amely a magyarban egyáltalán nem csupán az "üres" jelentéssel bír, hiszen éppen lakhelyek nevében - Pusztaszabolcs vagy Pusztakamarás - fordul elő, csak e csonka hazában mintegy százhúsz alkalommal! Lásd például Pusztaszer! A magyar puszta szavunk a pusztulás, pusztítás nyomán létrejött állapotot jelenti. Ám például a "puszta kézzel" esetében is más a jelentése, mint az "üres kéz"-nek. Mert sajátosan, de elszántságot, bátorságot is jelöl! A J. M. által felsorolt "szláv eredetű" szavak: kereszt, pap, diák, szombat, barát, pokol, panasz, vádol... Dehát sorolhatott volna még sokat, amelyeket "nyelvészeink" szláv eredetűnek vélnek, noha "magyarázataik" igencsak bizonytalanok a legtöbb esetben.
Nem kívánunk minden egyes itt említett szóval foglalkozni. Minden nyelvben vannak más nyelvekből - olykor nagy körforgás után - visszatérő szavak s idegen szavak is. Ám a népek is vándoroltak! S mivel a szavaknak nincs lábuk, maga az ember "vitte" őket ide-oda. Olykor valamilyen tárggyal együtt. Máskor nagyobb csoportok beolvadásával kerültek egyik nyelvből másikba. Az ismert nagy világmozgások után egyszerűen kijelenteni teljes bizonyossággal, hogy egy-egy szó például szláv vagy latin stb. eredetű, igen nagy felelőtlenség! A nyelvek sok vonatkozásban "tartalmazzák" egymást! (Minden nyelv benne van minden nyelvben!) S a nyelvek eredete sok ezer évre visszamenőleg gyökerezik és át-meg átindáznak egymásba szavak, nyelvi jelenségek. A TESZ szerint valóban szláv eredetű a barát szavunk... Noha ez olvasható az A-GY I. kötet 246. oldalán: "A magyar barát közvetlen forrása bizonytalan. " Igen, mert a szláv braty, brat+lágyjel - hiszen cirill betűkkel írták - jelentése fiútestvér, fivér. Mert ha a szótárban nézem, akkor barát például az orosz nyelvben; drug, prijátyelj, tehát sanda csúsztatás történt! A magyarban ugyanis a fi+vér, nő+vér egyértelmű, akárcsak a test+vér szavunk! Ebben a vonatkozásban a nagy ismert nyelvek, mind az orosz, mind az angol, német stb. nélkülözik a belső logikát.
Nem szólva arról, hogy e nyelvekben nincsen külön szó az "öcs'; "húg'; "báty" fogalmakra! Az oroszban a báty sztárij brát, a nővér sztáraja szesztra és így tovább, idősebb testvér, idősebb nővér, azaz így sem pontos, hiszen az orosz szóban nincs benne a "nő"! Mert az zsenscsina! Így hát nem is lehet ezeket a nyelveket összehasonlítani a magyarral! Noha a szó végén a "na" figyelemre méltó! Beleillik a magyar nő-mama a+m nőiesítő rendszerébe! A magyar nyelvben ezek a viszonyok is logikus rendszert alkotnak! Íme: TEST+VÉR egytest, egyvér! NŐ+VÉR, FI+VÉR, azaz: FÉR+FI, - VÉR+FI - FI+Ú, IFI+Ú, FÉR+FIÚ, s végül FÉR+j - azaz: miként a FELE-ség a férj a másik FÉL-sége az EM+BER teljességének! E csoda rendszer csecse-becse, öcs, öcsi, ácsi-bácsi, icipici, cu-ki, beCÉ-zése stb. azonos rendszert alkot! S a legnagyszerűbb magvas tudós Kőrösi Csoma Sándor szótárában a szanszkrit bhrátá me bátyám jelentésű! A rag még nem tapad a szóhoz mint a ragozott magyar alakban. (Az "m" a személyes névmás



birtokos ragja: en+em, azaz enyém, másként ennen, önnön magamé?) Miként Az ŐSEGY titka és hatalma... című könyvünkben is írjuk, nyelvünk szorosan kapcsolódik a számtanhoz és a logikához. Ez az alapvető oka annak, hogy a magyar nyelv a világ legtöbb nyelvétől lényeges tulajdonságait tekintve, eltér! Ezt a sokszorosan igazolt tényt a nyelvészek zöme eddig egyszerűen nem vette figyelembe. Más nyelvek - főként a német és a latin - nyelvtana utánzataként írták meg és tanítják a magyar nyelvtant. Ezért idegen és nehéz az a magyarul tökéletesen tudó gyermekek, de felnőttek számára is! Ez nem természetes!
Kőrösi Csoma Sándor azt is leírta, hogy a Kárpát-medence földrajzi és folyóneveit értelmezni lehet a szanszkrit nyelvből! Ugyan többféle munkában is megjelent -a leírás éve 1833! -, de hallgatnak róla, ahogy egész munkálkodásáról, mivel nem illik bele a szemellenzős és reakciósan maradi, a magyarságot hátrébb igazító elméletekbe. Itt az ideje, hogy a magyar nyelvet a maga ősi törvényei és szabályai szerint ismerjük, nyelvtanát, nyelvi rendszerét szintén az ősi és egyben mai működési tényezők szerint láttassuk. Már máskor is szóltunk arról, hogy az udvar szavunkról is az a hivatalos vélemény - és még sok más szavunkról is! -, hogy szláv eredetű! Csakhogy érdekes módon - és ezt Kőrösi közli! -a szanszkrit dwaram jelentése udvar! A leírt szanszkrit nyelv is sokkal régebbi, mint a leírtan kialakult szláv nyelvek bármelyike. De nem kívánunk elmélyedni a szavak felsorolásában, más ügyben elmélkedünk. Mégpedig abban, hogy egyáltalán nem ilyen egyszerű ezt leírni, hogy a karácsony szavunk szláv eredetű! Igenis van, lehetséges más megoldás is. Emiatt elemezzük aprólékosan a karácsony szót, ami mindenekelőtt összetett szó. Ha a nyelv egyetemes fejlődését vizsgáljuk, ma is így történik, mint akár tízezer évvel korábban: a gyermekek átélik a nyelvi törzsfejlődés egyes szakaszait tíz-tizenkét hónapos korukig. Vagyis lejátszódik az az élmény minden egyes kisgyermek esetében, ami megtörtént és megtörténik az egész emberiség vonatkozásában. Az emberi beszéd, a belső és külső ingerek nyomán, a hangokra való ösztönös rátalálással kezdődik. Az első nyolc-tíz hónap alatt, egyes kisdedeknél egyéves korukon túl se lehet tudni, hogy a gyermek milyen anyanyelvű lesz, és milyen anyanyelvűek a szülői. Még az anyák gügyögése is ehhez az édesded dédelgető, elnyújtott magánhangzós beszédhez alkalmazkodik, anyanyelvtől függetlenül. A világ csecsemői egy bizonyos életkorig azonos nyelven "szólnak". A Bábel előtti egyetemes emberi nyelv az övék! Így van ez egészen a torokból eredő glü-glü-glu-mö-mö-s gügyögésig. A gégétől gügyögnek, gügyörésznek kis énekléssel toldva meg a hangadást attól függően, hogy tetszik vagy nem tetszik nekik valami.
Az emberi világ, lényegét tekintve "egynyelvűnek születik! " Ez a megállapítás összefoglaló kiemelése annak az egyetemes törvénynek, amelynek lényege, hogy a beszédhez levegő kell, annak mozognia kell és e mozgást gátolva alakíthatók ki a hangzók, szavak.
De lássuk a "Más megoldás is elképzelhető" bölcs és rugalmas fölfogás szellemében megfogant lehetőséget.



II.
Miket is állít a karácsony szóval kapcsolatban a TESZ? "Szláv eredetű, a bolgár "kracsún ", némely vidéken a Gergely naptár szerinti június 21-e, másutt a karácsony körüli nap mint a nyári illetőleg téli napforduló ünnepe, " 2. kötet, H-Ó 371. oldal - ahol még a következő jelentéseit is fölsorolja a szócikk írója: pusztulás, halál, végóra, gonosz szellem, téli forduló, s az ősszláv korcsuny (eredetileg cirill betűkkel!) jelentése: lépő, átlépő, forduló nap lehetett... Vagyis minden van itt, csak éppen Jézus születésével, az isteni gyermek világrajöttével kapcsolatban nincs egy árva szó sem! De például a kerecsun a Juliánus-naptár szerint december 24-én sütött karácsonyi kalácsot jelenti... Ugyanott a 371. oldalon olvasható mindez. Azt írják még, hogy: "A magyarba egy déli szláv, esetleg szik (szlovák?) R. kracsuny került át... Föloldódott a szóeleji "kra" - mássalhangzó torlódás -, írják, ám azt soha és sehol, hogy miért,! Azért, mert a magyar rendezett, s nemcsak a tagolható, tiszta hangzók nyelve, hanem kerüli a természetellenességet! Ugyanis nem természetes, hogy több mássalhangzóval kezdődjenek a szavak! A legtermészetesebb, ha a beszédbe egy mássalhangzóra egy magánhangzó jut! S a magyarban lehetséges akár négy, csak magánhangzós szó is, vagy egy mássalhangzóhoz csatlakozhat négy magánhangzó: fiaié-e? (Sőt, öt!) Nincsen egyetlen csak mássalhangzóból álló szavunk sem! A nyelvünk igyekszik megszüntetni a mássalhangzó torlódásokat. Íme, a kezünkkel szavunk igazában az volna: kezünkvel. De a nyelvünk hasonítja a -val -vel véjét és írásban már kezünkkel lesz. Ám ejtéskor az "n"-ből is éppen csak hallatszik valami kevés, igazában a "k" hang hangzik erősen! Ragozáskor, képzéskor, jelek használatakor előfordul néhányszor több mássalhangzó, például a felszólító mód esetében: fogd, ám ezt így is írhatjuk és mondhatjuk: fogjad. Vagy: dicsőítsd, itt már három mássalhangzó található, de ebben az esetben is írhatjuk és mondhatjuk: dicsőítsed. Más: a mondjad esetében is többnyire mongyad-ot ejtünk. De alig akad olyan eset, amikor a magyar mást ejt, mint ír. A magyar nyelv szervezettsége a valóságon alapul, s noha, mint ahogy többször emlegetjük élő szervezet, különleges logikus rendszer is! (REND+SZER, SZER+VEZ-et) De folytassuk a karácsony szóval kapcsolatos körültekintésünket.
A szótő a "kar" alak? Vagy a "kara'? Netán "kere'? A kara török szó, jelentése fekete. Gondoljunk az ősi korom szavunkra! Jelentése; nagyon fekete, nagyon sötét. Ugyanis jelzője lehet akár a fekete, akár a sötét szavunknak! S ez döntő. Milyen az igazán sötét éjszaka? Koromsötét, koromfekete. A korom szavunk szótövének mássalhangzó képlete: K+R (Latinul a szén=carbo, azaz magyarul karbo, a szótő K+R). A kara törökül fekete, a karaborsa jelentése feketepiac, és így tovább, még a japán karasu fekete holló. De gondoljunk a grafit- a szótő így is G+R! - grafika, grafikon, grafológus stb. szavakra. Vagy az orosz Karaganda városra, ahol is a híres fekete szenet bányásszák. Vagy a kara-korum, kara-kum (kara-hum - fekete homok) nevekre, a török kara-kalpagokra! A karandásról már ne is szóljak... A szén ősi tulajdonsága, hogy FEKETE! Ez egyetemes! Ugyancsak réges-régi, hogy karcolni - K+R! - lehet vele, vagyis rajzolni, írni, róni, jelet hagy! S noha égethető: maga is égéstermék! Lassú, de nagy nyomás és izzás szülötte...



Így legalább két fontos jelentéstartalom kapcsolódhat hozzá: a feketeség, valamint a kriksz-krakszos vagy szabályos, kacskaringós karcolás, rajzolás. Az írásokban sok a görbeség, girbegurbaság (G+R!) s tán még a vulkáni kráter (K+R) megnevezése sem véletlen! Mint ahogy semmi a világon, mindennek oka van. Még akkor is így van ez, ha nem tudjuk az okozatok okait. Például, hogy a szavak miért éppen azokat a hangzókat tartalmazzák, és miért éppen azt jelentik, amit jelentenek. Azt érzékeljük, hogy a nevető, síró, hahotázó, nyögő, jajgató, hörgő, sikoltó stb. emberről nem tudjuk azonnal, hogy milyen nyelvű. Akit hirtelen hasba vágnak, az mind hasonlóan jajdul vagy nyög föl, bármilyen anyanyelvű. Folytathatnánk a tudattól független gyors hangadások megnevezését. Vagyis ha elfogadjuk, hogy oka van annak, hogy például az énekelni készülő nem a "k" hangzóval gyakorol, hanem az "l"-lel lalázik... (Finnül laulu=dal, de a magyar dal, dalol, dallam szavakban is lágy mássalhangzók segítik az értelemnek a jelentéstartalom elfogadását! S a lágy, puha, pihe, selyem, szél, szellő, nyelv, nyál, haj, és még nagyon sok lágyságra utaló szavunkban lágy mássalhangzók találhatók. S a kő, kavics, kövecs, kemény, kova, kattog, kalapál és így tovább szavaink a kemény "k" hangzóval kezdődnek! A magyar nyelv élő szervezet is, lehetnek akár ellenpéldák, ám a végső logika mégis a hangzáshoz és valami ősi tapasztalathoz vezet vissza!) Magam például a "h" és a "j" hangzókat nem tartom igazi mássalhangzóknak, és a jajdulásnál a legkönnyebben ejthető a "j"! Csak kinyitjuk a szánkat, hangot adunk, magánhangzót s szinte akarva-akaratlan ott van előtte a "j".
III.
Mondhatnánk, hogy a fénylő kör? Talán. De ne fussunk előre. Legalább két logikai szál vezethet oda, hogy a karácsony szót akár ősi magyar kifejezésnek is tarthatnánk. Nem én írok róla először, hogy a turulmadár a magyarság ősi totemállata, sőt, ősnemzője. Sólyomfajta a szakértők szerint, mégpedig kerecsensólyom. Ez a ritka ragadozó csak Ausztriáig bezárólag található Európában. Nyugatabbra nem. Mintha csak a magyarság határát jelölné... (Dúcz László ír erről szakértően.) De lássuk közelebbről a dolgot.
Álmos anyját, a magyarság ősanyját, Emesét - Eneh-t? - álmában teherbe ejtette a turulmadár és akkor álmodta, hogy ágyékából folyók, azaz királyok erednek. S ne feledjük, hogy Álmos apja Ügek- Ü-gyek, s az ügy régi jelentése folyó, folyamat, Erdélyben ma is van Feketeügy nevű folyó - folytatása az "elmés" Álmos. A mélytudati világ az AL-vás, az álom állapota. Mert a magyar nyelv az ősi valóság idézője is: al-szik, al-vó, al-vás stb. szavunkban benne van al-só (lenti, alanti) világ jelentése. És ezt igazolja az a kifejezés, hogy aki nem aludt, az azt mondja: "Fönn voltam egész éjszaka. " Még akkor is, ha egyébként a pincében vagy a földszinten volt! A kifejezés az ősi hiedelmet - de mint valóságot is! - őrzi és használja, mert logikus!
Egyébként ha jól meggondoljuk, az ügy jelentése valóban folyamatban lévő dolgot rejt. S akinek jól mennek a dolgai, az ügyes. De miért kanyarodtunk ide? Azért,



mert a keresztény jelképeken a fogantatás bejelentésekor vagy szárnyas angyal vagy madár lebeg Mária fölött fénykörben! A "Szentlélek", mint teherbeejtő, fogantató! Tehát a madár, a turul - kerecsensólyom! - jelez a várható születésről! Hírt ad, jó hírt Mintha ennek több köze volna a karácsony ősi hiedelméhez, mint a fölsorolt szláv jelentéseknek?! Még akkor is, ha a ragadozómadár galambbá szelídül. S ez egyúttal arra is gondoltat - tat, tele, tetettet... -, hogy ez a hiedelem korábbi, mint Jézus születésének ideje, miképpen sokkal korábbi a kereszt (K+R) szó és jelkép, mint hogy egy nyelvcsaládhoz köthetnének azonnal és könnyedén ezt a szót, mint teszi J. M. Egyébként a nap ősi jelképe a kör s gyakran benne a kereszt! A feszültség és a feloldás jelképe s valósága, a kerék lényege! De tért jünk vissza még a madárhoz.
Csongrád megyében gyűjtött népdal két sora:
"... Fehér galamb, jól tudom, hogy ki voltál, Az én rózsám hírhozója te voltál! "
Tehát "ki"! az a madár és nem "mi"! A legény - leg-én - jelképe! Szabályos kerekség, kör -a kerek világon -a Nap volt! Valójában annak földi megfogalmazása volt a zéró, nulla felfedezése, valamint a KOR-ong, KÖR, azaz gyakorlatban a KER-éké. FÖL-KER-ekedett vele az elme is! Kissé időzzünk a "fölkerekedik" szavunknál. Rokona ez a "gyökeret vert", illetve a "szedi a sátorfáját" kifejezéseknek, ősi szólásoknak. Mert valóban ősiek! Hiszen, aki valahol megtelepedett, házat épített, arra mondták: na ez is gyökeret vert itt. (Finnül meggyökerezni, gyökeret verni juurtua, de a jurtta=jurta, körsátor, a juuri=gyökér, de jelentése még eredet, kezdet, alap, lám, benne az "R" hangzó, magyarban: gyökér, ár, ered stb.) Aki viszont elköltözik, arra még ma is mondják: szedi a sátorfáját! Holott már régen nem sátorban lakunk! S aki fölkerekedik, az ténylegesen nemcsak öszvérre, lóra, tevére, hanem kerekes járműre rakja a holmiját. Tehát ezek a szavak, szólások a valóságot jelentik. Bakay Kornél új munkájában - Őstörténetünk régészeti forrásai I. írja, (141. oldal) hogy Kr. sz. előtti hun sírban taligakereket találtak. Így logikus, hogy a lelet tanúsítja, a hunok (szkíták) már Kr. előtt kétezer évvel kerekes járműveket használtak! Tehát nemcsak szedték a sátorfájukat, hanem ténylegesen föl is kerekedtek!
Még érdekesebb, amit Pavlovics Tolsztov Az ősi Chorezm című munkája nyomán idéz Bakay Kornél. (Ezt a könyvet e sorok írója is olvasta!) A nagy orosz régész szerint az első kultúrák nyomai Korezmben - Corosminaban -, Kr. előtti negyedik évezredben kialakultak! S föltételezik, hogy a későbbi mezopotámiai sumér városok népe innen vándorolt le a Perzsa öbölhöz és a környékére. Kézai Simon Szkítia leírásánál említi a korezmi népet - gens Corosmina -, a kapcsolatokat a Pozsonyi Krónika is jelzi, illetve - miként ezt is Bakay Kornél írja nevezett munkája 198. oldalán - Abu Hámid al-Carnáti, aki Granadában 1080-ban született, 1131 és 1153 között beutazta Közép-Ázsiát, Dél-Oroszországot, majd a magyar királyságot, ahol 1150-től három évig élt, ő írja, hagy Magyarországon a korezmiek



"megszámlálhatatlanul sokan vannak". S ha így van, akkor a gorod (G+R) vagy éppen a gorogyiscsék, félköríves bástyák, a KUR-gán - kör alakú temetkezések -s tán a KAR-aván, a Krüglán-Kala és a többi szó, amely a K+R mássalhangzókkal kezdődik, illetve bennük van az "r' hangzó, amit úgy ejtünk, mintha "pörgetnénkforgatnánk" a nyelvünket, jelentését tekintve meghatározó. Ez az a hangzó, amivel a legtöbb gyereknek "baja" volt a megtanuláskor. Talán ez az a hangzó, amit az emberiség is a legkésőbb használt tudatosan? Talán éppen akkortól, amikor föltalálta a kereket, korongot, kör, karikát - másként a nullát, zérót? - és meg kellett neveznie? S ekkor történt, hogy a hangzóval is próbálta utánozni a GÖR-bületet legyen az szabályos vagy szabálytalan? A föntebbi K+R-es szókezdetű szavak SZÁR-mazását joggal kérdőjelezhetem meg! Ősibb a "r" hangzó egyetemes jelentésutánzó volta, mint az orosz nyelv, vagy a szláv nyelvek kialakulása! Az "r" hangzó fontos szerepet tölt be a KERÁMIA szóban, amelynek eredetét nem tudják a tudós nyelvészek sem s amely legföljebb seramik törökül, de általában a nyelvekben keramiti stb. Először is benne van az "r", a kerámia készítéséhez KORong kellett! S Magyarországon hol híresült el a korongozás? KOR-Ondon, HERenden, KOR-ongoznak, KOR-sót, kancsót külön kell szólni a kan- kanyar, könyök, konyul, kampó, gamó stb. kanyar jelentő szavakról! -sa tányér, csupor, pohár, bögre is KÖR alakú! Valamint az ér-me vagy érem, a krajcár vagy karajcár, korona, karima, karám, karvaly... De ezekről többször szóltunk.
E kis kitérő is hozzátartozik a témához, csak még annyival egészítsük ki, hogy nyelvünkben a KER-eszt (KÖR-ösz-tül) jelentése nemcsak az, hogy keresztbe tesz (Körben kereszt?! ), hanem az is, hogy keresztülmegy, átmegy. (Átló, átvág, által, át-lag stb. stb.) Ugyanis nincs olyan vonalállapot-helyzet, amit a kör nem keresztezne! A párhuzamosok is csak a végtelenben "találkoznak". De a kör minden egyes pontja, bármely irányú vonallal szemben: keresztező szándékú! A magyar azt mondja: keresztülmegyek, átmegyek, de azt jelenti a rézsut- finnül riatissä keresztben - szavunk is. De ha már újra finn szót említünk, még a keresztel is ristiä, a keresztes is ristillä, valamint a keresztezés, kereszteződés is risteys. Bár a keresztény krisztillinen, kristis stb. Ám látható, hogy a magyar rézsuthoz (R+ZS!) nagyon közeli a ristissä (R+S) képlete.
Mindezek tehát megerősítik a K+R, a G+R, illetve az "R" hangzónak a jelentésre gyakorolt erős hatását! (Másutt említettem a francia kurve= kanyar, a német rund=kerek, das Rad=kerék, der-Ring=körút, az angol cart, car= kocsi, gépkocsi... Mindezeknek bizony nagyon is közük van a KEREK KER-ékhez!! ) Nagyon sok példát találhatunk e nyelvekben, de más nyelvekben is! Mindezek inkább csak jelzések arra nézve, hogy nagyobb a világ, egyszerre bonyolultabb és egyszerűbb az összefüggések egyetemes lényege. Az alábbi magyar példák is csak egy részét képezik a nyelvünkben meglévő azonos vagy rokonjelentésű szavaknak.
IV.



Lássunk tehát itt is néhány példát a sokból, kis kiegészítéssel, értelmezéssel, magyarázattal:
KAR: az ember karja, amivel félkörben vagy csaknem teljes körben átkarol. Jelent kórust, énekkart, - finnül kuori- ami félkörben áll. Falusi templomokban éppen az énekkar, kórus helyét nevezik kórusnak. Fönn van az orgona mellett a helye.
KAR-aj vagy KAR-éj kenyér. "Természetesen", hála "magyar" tudósainkban, a karaj és karéj is szláv származású! Ugyanis a kraj+lágyjel, jelentései: valaminek a széle, partja, vége, ország, terület, hely, vidék, táj, haza és így tovább! Ígérjük az olvasónak, többé nem szólunk ezekről a már réges-rég tarthatatlan tudományos vélekedésekről, = TESZ 2. kötet, H-Ó 372. oldal -, hanem azzal törődünk, hogy legalább vázlatosan bemutassuk, minden elfogultság nélkül, hogy a magyar nyelvben mindezek a képletek és az "r" hangzó, egész rendszert alkotnak.! Amíg ez nem jellemző ilyenformán sem a német, angol, francia stb., sem a szláv nyelvekre! Matematikai s logikai rend ezekben a nyelvekben nem létezik. Vagyis az ősi tapasztalattal és egyúttal a nyelvet próbálgató, beszélni tanuló gyermek összhangjával rendelkező magyar nyelv így egyedülálló, ahogy arról Sir John Bowring utazó, nyelvész és műfordító írt az általa angolra fordított magyar költők verseit tartalmazó kötet előszavában, 1830-ban.
A KAR-hoz hozzátartozott az átkarol, de az átvitt értelmű fölkarol kifejezés is. KAR-d: a karhoz régtől hozzátartozik, ívelt, tehát enyhén körív alakú kör-rész! -a kardoskodó is harcol, inkább küzd valamiért. A határozott asszonyról azt mondják: kardos menyecske! Talán ide sorolható a KAR-csú derekú leány karra, karolásra váró, kör alakú derekának jelzője is? hasonlóan a KAR-valy, mint hajlott csőrű embernek orru! - mert a KAR-ika egyértelműen kör, kerék, kerekecske, a KAR-ám is helyet KER-ít be, noha nem szabályos KÖR-ről van szó! Ám a nyelv élően rugalmas! Ahogy a KER-et szavunkban is csak arról van szó, hogy körülveszi a képet, keretezi, ám nem körről beszélünk, nem mértani körről, csupán annak jelképéről. Mint ahogy mondjuk: itt ül körünkben! Ebben az esetben sem szabályos körről van szó. Sőt, itt ül körünkben a kereveten s körültekintően beszél erről, arról. Ez a csoda a nyelvben: ennyire RUG-almas (R+G), de logikus marad! Mert a karám egyfajta kerítés, azaz keret, ami lehet karima (perem, szél stb), és a magyar is mondja, hogy a végeken s ez a körben lévő részeket jelenti, például végvárakban, de a "Krajnák" már helyhatározó, egy vidék. Ám például a KÁR-pá-tok KÖR+FA+TEKE?! - félkörnél is nagyobb ívet ír le!
S a PER-em szavunkban ott van a PER-gő-FOR-gó jelentéshordozó mássalhangzó képlet! Vagyis a logikai folytonosság nem szakad meg! Az ősi! Az egyetemes!
KAR-om, KÖR-öm és már kar-mol, kör-möl! A szótő nem változik, még a KÖRmös esetében sem. (Az az ütés, amit az iskolában a körmünkre kaptunk! Visszaható logika!)



KAR-ó: itt kell újra megemlítenem, hogy ez a szavunk csaknem húszéves tejtörést okozott. hiszen a K+R-es szótő ellenére, éppenhogy nem görbe, hanem nagyon is egyenes! Aki nagyon egyenesen, mereven áll, arra azt szokták mondani: "Úgy áll mintha karót nyelt volna! " Igazán nem tudtam vele mit kezdeni, csak bántott belül, mocorgott bennem, hogy ennyire "ellentmond" az elképzelésnek. Aztán végül megoldódott a rejtély. Ebben az esetben is a visszaható logika áll fönn, hiszen a karó lényege, hogy rákarolódjon a növény! KAR-szék, KAR-os-szék (Karussel!? Karta? - összeteKERedik!), és így tovább sorolhatnánk a szavakat. De az a célunk, hogy a K+R képlettel különböző magánhangzókkal mutassunk be példákat. Némelyikhez rövid magyarázatot fűzünk, másokhoz nem. Hiszen a csak általunk is összeírt K+R-es vagy G+R-es stb. szótövű kifejezések száma több száz is lehet!
KER-get, KER-ít, KER-ing, de mindenekelőtt KER-ek - KER-ék ez az alapvető jelentés és ide sorolható - többek között -a KER-ge birka (körbe jár!) KER-ül, KER-engő, KER-t; mert bekerítették KER-ítéssel, s érdekes a te-KER-es, te-KER, te-KER-eg stb. szavunk. A török tekerlek jelentése: kerék! Éppen a ragozó-képző tulajdonság teszi oly gazdaggá e szó-tekék - szó-téglák - páratlanul gazdag használatát. Persze -a per-sze szavunk nyomatékosító fordulat! Az alapjelentés a megerősített fordulat.
KÖR. A Körből lesz a köröskörül, a körítés, a környék, a körzet, a körönd, a körbe, a körülmény, a körmönfont -, karmonfent?! - de a szekér, gyökér, sikér stb. szavunk is. Itt jegyezzük meg, hogy a leválasztásoknál: gyö-kér, sze-kér, si-kér, ám az alapszó vagy szótő: a gyök-, a sík... Ámbár miért ne lehetett volna az egytagú "gyö" vagy "is" az eredeti? Lehetett "gü-gu" is no meg a logika szerint "jö" is! Hiszen a földből jő ki - gyöp kí -, ami meggyökeresedett, másként gyökeret vert. (De miért vert? Erre majd valamikor válaszolni kell!) Folytassuk a felsorolást: KÖR-ző, KÖR-ös-KÖR-ül, KÖR-özön - vagyis körben kevert! - KÖR-özön vagyis KER-esett személy és így tovább. Vagy KOR-ong, KOR-só, KOR-ona stb.
Miként említettük, a G+R mássalhangzó képlet is gyakori és a föntiekkel egyező rendszerbe tartozik. Mutassunk ilyen példákat is, néhányat a sokból: GAR-at, GERinc - girinc, girnyó, mert kilátszik a csigolyája, amit csi-gol-ának is mondanak s ez a szótag található a golyó, goló, G+L szavakban is, hiszen az "r" lágyult változata az "I", s így még a GAL-lér, ami körbefogja a nyakat, is ide sorolódik?! - GÖR-gő, GUR-iga - kisebb KAR-ika! - GER-enda (amit gerendakoszorúnak is hívnak, körbeveszi fönt a falat, miként képet a keret), GER-encsér, az a bizonyos fazekas, azaz korongozó. Mert GER-encsér, GÖL-öncsér dolgozott KOR-Ondon, hERenden, a KOR-ongon forgatva for-mált KOR-sót... (De például a "here" "golyó". Másképpen teke-tök! Vagyis a "k" is lágyulhat "h"-vá! A horog is görbe!) De folytassuk a körre, annak részére utaló kifejezéseket: GÖR-es, a köralakú göcsöm, de aki GÖR-nyedt, az is hajlott, GÖR-bült, s szabálytalanul "kerek" a GÖR-öngy, nem szólva a GUR-ul, GUR-gat stb. kifejezésekről.



Mindenképpen benne van a girbe-görbe-gurba jelentése. Lássunk néhány érdekességet. Az egyik ilyen a KUN+KOR szavunk. A jelentése: többszörös körforma. Ami kunkorodik, az a malac farka, azaz már spirálról van szó! Kétszeres volna a jelentés? Igen az: a KUN ugyanis - K+N képlet - benne van a KANY-ar, KÖNY-ök, KONY-ul, például al-KONY, al-KONYAT, le-KONYul stb. szavakban. S az "n" is lehet "m", ez természetes hangzóátalakulás! Így a hajlatra utaló szavakban: KAM-pó, GAM-ó, Eszter-gom, Duna-KANY-ar -, GOM-ba, GOM-b, GÖM-b stb. S megfelelő rugalmas átalakulással például a GÖM-bölyDED szóban is kétszeresen érződik a KER-ek-DED-ség, mint amilyen a kis-DED, dundi és édes-DED-en alszik vagy DÖD-örög a DAD-ának vagy DÉD-iknek...
Végezetül, álljon itt néhány másfajta érdekesség, amely mind ide tartozik. Mégpedig olyan eseteket mutatunk, amikor a szó végén találjuk meg a mássalhangzó képletek szótekéit s érzékelhető, hogy a jelentéstartalmat azok határozzák meg, nem pedig a szótő:
hempe-REG - hömbö-lyög (hömbö-lög) hente-REG - hömpö-lyög (hömpö-lög)
Azaz az átfordulás tényét nem a "hempe" vagy a "hente" szóelő közli velünk, hanem a "REG", illetve a "LÖG". Miként a ken-GER szavunk esetében is a GER utal a GÖR-dűlésre! S ha így van, akkor a ten-GELY szavunk is ide tartozik több mással együtt. A tengely körül forog a kerék! S a ten-GER szavunk sem más, mint a hullámok GÖR-dűlésére utaló szó! Ezt köznapian is használjuk, mármint ezt: gördülnek s persze görbülnek a tenger hullámai... S íme, még a hullám szavunk is nagyon ellágyultan ide tartozik. Ugyanis, ha ak= h-val, az "r" egyenlő ellel, tehát létrejön a lehető K+R helyett a H+L képlet s lám, a jelentése csaknem azonos, nagyon is közeli. (S tán a hal-hullám is összefügg?) A lényeg, hogy a nyelvi rendszer ilyen finomságig működik, létezik! -s ne feledjük, sokfelé ágaztathatnánk, mert mindezek csak példák. Könyvünkben szóltunk erről már sokkal korábban. Most az volt a célunk, hogy kimutassuk: nagyon is logikus és ősi felismerés, tapasztalat nyomán van összefüggés a kara, korom, rajzolás, kör-karika, kacskaringó, a fekete, a karvalyszerű csőrrel rendelkező kerecsensólyom, annak jelképi volta és kara-sun- valaki nevetve jegyezte meg: fekete nap, sötét nap jelentései között! S mindezeket nemcsak "szóvá tette" - alkotta! a magyar nyelv, hanem dokumentumként meg is őrizte élő múzeumában, mint szókincset.
Tehát a jelentések a szín - kara, korom, carbon, Karaganda, karakalpag, Kara-hum s a török karaborsa=feketepiac, sőt az ugyancsak török karala=firkál, befeketít stb. mögé sorakoznak, de már itt is egyesül a rajzolhatóság a fekete színnel, magyarul éppen a koromfeketével! Így akár a leghosszabb éjszaka képe is belefér ebbe a jelentésbe. Éppen csak maga a "jó hír" a gyermek fogantatását jelző "madár" hiányozna? S éppen a Gyermek születésére, az ősi hiedelemre ne utalna semmi? Csak a "végek", "országrész", "pusztulás", "lépték", "halál", "végóra", "gonosz szellem" - még ez az utóbbi jelentése van a "legközelebb" a karácsony lényegéhez,



igaz, csak a "szellem"! Teljesen lehetetlen, hogy az ennyire erős és fontos keresztény legendát jelentő karácsony szó az előbbi szavakban eredeti módon, eredendően ne volna jelen! Ezt, ha alaposabban belegondol, Jankovics Marcell se hiheti komolyan! E jelentések mind harmadlagosak, tudatlan átvételek! Még az említett kerecsun, "a Julianus-naptár szerinti december 24-én sütött karácsonyi kalács" neve a legérdekesebb! S ha így van, akkor mikor és hol fűződött akár a napforduló fogalmához a Megváltó születésének hiedelme? Mert ha például "szent éj" vagy áhítat éje stb. lenne valamelyik szláv jelentésben, akkor igen, akkor elfogadható a föltételezés. Ám akkor sem egyértelmű még a bizonyíték ereje! Így kár volna szavakat egymásra uszítani származás szerint! Mint ahogy szavakat birtokba venni is kizárólagosan, szellemi kapzsiságra utal! Az ily módon való uralkodásra. Ha valamelyik nyelvben a föntebb vázolt rendszerhez hasonlót kimutat bárki, bizony azon el kellene gondolkodni! Különösen, ha az ősi való és tapasztalás hasonlóan egyesül! S nemcsak a K+R, G+R, de a T+K, N+K, P+R stb. stb. mássalhangzó képletekkel kezdődő szótekék is rendszert alkotnak, amelyek bizonyos szabályossággal szilárdan tartják a nyelv szerkezetét! Ezek mint valami sajátos "rácsozat" rendező elve, megszabják a nyelvünk élő szervezetének indáinak, kacskaringós kacsainak - útját és kapcsolódásait. Rajta! Bármely nyelv birtokosai elvégezhetik a hasonló kutakodást. Lássuk, az ősi összefüggések logikája vagy a számtan hasonló hatása kimutatható- előbbihez pl. az S+R: SOR, SOR-ozat, SER-eg, SER-egély, SER-ény, ennek például ellenkezője a RES-t. Számtani ellenkezőnek nem mondható a REZ-eg, RESZ-ket, RÉSZ-el stb. szavunk, mert mindegyik valamilyen dolog aprózásáról, többszöröséről ad hírt. Igaz, olykor már árnyaltan van jelen az eredeti jelentéstartalom, ám mégis világosan fölismerhető! (Még az olyan "külvárosi" kifejezésben is, mint például a "risztel", azaz: osztozik, részel, részesül stb) Nem szólva az olyan szavakról, mint az ér-TÉK, vagy a TÉKozol. Tehát nem mindegy, hogy a szóteke hol található, olykor az ellentétes logika érvényesül. Ennek remek nyelvi példája
a DÚS+KÁL, illetve a KOL+DUS szavunk!
Mivel sem "dusk" sem "kold" szavunk nincs, itt két szóelem egyesült, mégpedig olyanok, amelyeknek önálló jelentésük van. A dús egyértelmű, köztudott jelentést hordoz és mint jelző is használható önmagában. A "káló" jelentése maradék, a hentesek használják leginkább, ugyanis leszámíthatják a kálót. S ebből képződik a kallódik, kallódó stb. szavunk!
Végezetül hangsúlyozzuk: ezek csak kiragadott példák, de ez jellemzi az egész magyar nyelvet!
Nagyon sajnálatos, hogy e dolgozatot újabb érthetetlen megnyilvánulás szomorúságával kell befejeznünk. Ugyanis Jankovics Marcell, ki tudja miért, tán akaratlanul is, támadást intézett Petőfi Sándor és József Attila hitvallása ellen is, miután kifejti, hogy törzsökös magyar ember Antall József 15 millió magyarja közt



sem sok akad. No azért talán van egynéhány, bár ez nem lényeges. A magyarság mára tartás kérdése! Közép-Európában, de akár Európa nagy részét tekintve is, meglehetős a keveredés. Tehát ezt most, amikor össze kellene fogni, így emlegetni a legnagyobb magyar költőt, akinél több, szebb remeklést nem írt senki a magyarságáról, hazáról, bizony csaknem gyalázat! Már a fölemlegetése is sértő arra nézve, hogy nem magyar aki így írt:
Ha nem születtem volna is magyarnak, E néphez állanék ezennel én,
Mert elhagyott, mert a legelhagyottabb Minden népek közt a föld kerekén.
(A "kerek" föld is - K+R - golyó, goló - G+L -, mindkét mássalhangzó lágyult zöngésült.) És mindannyian tudjuk, ismerjük, a zokogásig mondjuk Petőfi magyarságát ezerszer megszentelő verseit! Miféle alapon különítené el bárki őt a magyarságtól?! Ha ezt teszi, perre kell érte menni, mert ez Élet vagy halál- ez a vers címe! Ő akkor is tudta és százszor magyarabb volt, mint bárki, és az is marad!
Ugyanis nem egyedi eset Jankovics Marcell emlegetett cikke. Igen sajnálatos, hogy a Vesszen a magyar! című kötetben így ír: "A magyar nyelv nemcsak Arany Jánosé, Ady Endréé, vagy Illyés Gyuláé, hanem Petrovics-Petőfi Sándoré, Joszip József Attiláé és Radnóti Miklósé is ám! " Nos, ők számomra mindig ízig-vérig magyarok voltak és lesznek! Nagyon furcsának tartom az ilyesfajta emlegetést, különösen jelen időnkben! Ez Fenyegetés, hogy ilyen alapon bárkit, bármikor ki lehet tagadni a magyarságból! S nem ő, hanem mások döntik el az "arany öntudat" vállalásait!
Mert József Attilával szólva:
S mégis, magyarnak számkivetve, lelkem sikoltva megriadédes Hazám, fogadj szívedbe, hadd legyek hűséges fiad!
Petőfi és József Attila (írhatta az apja nevét a pópa románosan, mint tették annyiszor!) tündöklő magyarsága örök példa marad. S erről kellene írni, szólni minden lehető alkalommal - nem biztos, hogy "tiszta vérű", de mindenképpen tiszta szívű és szándékú "mai magyarok"!
A VALÓSÁG ELEMEI
Alább néhány példát látunk arra vonatkozóan, hogy ábécénk valamennyi mássalhangzóját, így kettesével, hasonlóan képletet alkotva kellene vizsgálni. Ehhez néhány számítógép és három-négy lelkes fiatalember kellene. Akkor némi



képet kapnánk arról, hogy hány alapszavunk lehet, hány összetett képzett, ragozott - szava lehet nyelvünknek. Mely mássalhangzókkal kezdődik sok szavunk és melyek azok a mássalhangzó képletek, amelyekkel egyáltalán nem kezdődik magyar szó. Említünk egy példát is: ZS+S, vagyis azt állítjuk, hogy zsasa, zsása, zsise, zsösö, zsüsü és így tovább, meg lehet vizsgálni valamennyi lehetőséget, azt látjuk, hogy ilyen kezdetű magyar szavak nincsenek. Csak még egy példát, nem kezdődik magyar szó B+P, de aligha kezdődik P+B képlettel. Tehát nincsenek bapa, bápa, bepe, bépi, bipé, böpü, bopu stb., ahogy paba, pibi, pübu, pábi stb, mássalhangzójú és kezdetű szavaink sem. Mivel e kötetben már korábban emlegettük a legfontosabb mássalhangzó képleteket, alább csupán a BÉ hangzóval és egy irányban mutatjuk be a később elvégzendő munka módszerét és példáját. Természetesen van véleményünk arról, hogy bizonyos mássalhangzó párok nem fordulnak elő így szavainkban. Elsősorban minden bizonnyal az egymás utáni ejthetőség nehézsége az oka - gátja, akadálya - annak, hogy SZ+S vagy S+SZ mássalhangzó képleteket nem találunk magyar szavakban. Vagy ha akad is véletlenül, az kivétel valami miatt! (A Szása, saszla nem magyar szavak!)
B+B: bab, báb, baba, bába, bábu, bibe, bibi (bibircsók), búb, buba (búbog, buborék, buborcsék, búbos (miként púpos), az öBlös, kibúbosodópúposodó arc jellemzi a Bé-Bö ejtését. Néhány szó egyetlen Bé-vel: bő, bú, bű-báj (-ba -be), eb, ebbe-abba stb. De jellemző a BÖHÖM, BÖHÖMÖNC, az itt is leírt ÖBÖL, AB-LAK (LAK, LÉK, LIK, LUK), UBORKA, az utóbbit például buborkának is hívják, BÓBITA, BÖDÖN, BODOR-ul stb. Jellemzője még a babrál, babramunka, e szavak inkább a kicsire, az aprólékosságra utalnak. Aki babusgat, az természetesen kedveskedik, dédelget stb. A bibi általában seb a kisgyerekek bőrén. (Átkozódó szitok: "A rosseb - rossz seb! - egye meg! ") Brrr! Érdekes, hogy ezt a hangzást nagyon korán képesek formálni a gyerekek. Noha aztán a legtöbb gondot az eR hangzó formálása okozza.
B+C: hecce, böcce (be-CÉ-zés), boci, böcek (kis tuskó), buci, bucka (baca, a buta, butuska becézett, enyhített változata), biccen stb.
B+CS: bácsi, becs, bocs, bocsánat (becsület, böcsület), bicska, bicsak, bicsaklik, búcsú, e szavak legtöbbje az ún. becézés jelentési és hangulati körébe tartozik.
B+D: badar, bodor, bódé, bödön, Buda (budi), büdös stb. A Bé és a Dé együttesében búbos-dombos, tojás-dad formákra, ki- és földudorodó alakzatokra emlékeztető jelentések érzékelhetők. (Például bodorodik, bódé, bödön stb) bádog, bodza (d-t hasonulással: bot).
B+F: e mássalhangzó képlettel, úgy tűnik, magyar szó nem kezdődik, ha csak a büfé vagy büfög szókat nem számítjuk. Valójában, mondhatjuk, mindkét szó az evéssel függ össze, büfög, böffent valaki. (A másik a bufet, buffet stb. szavakból honosodott. Noha természetesen is itthon lehetett!) A kisgyerek böfizik. Nincs baf-, báf- stb, kezdetű szavunk, (Hasonulással van a hangutánzó piff-puff, püföl)



B+G: bég-et, bog, bőg, búg (bögre, bagoly, bagó, bogoz, bige stb). Községnevek: Bag, Bagamér, Baglad, Baglyasalja, Bagod, Bagóhegy, Bagola, Bagolyirtás. A bagó szó jelentése lekicsinylő: Odaadta bagóért. Ezt mondják, ha valamit áron alul adtak-vettek. Képzett, ragozott alak boglya, bőgő stb.
B+GY: külön szógyök, alapja a BEGY, BÖGY, BUGY-, a buggyos bugyogó, a fölbuggyanó forrás, a teli buty-kos, amiből kibuggyan a bor stb. Ide sorolható még a bogyó, bigyó, bögyörő, begyes, bögyös, bugyborékoló, bugyuta, bugyor, bugyolál stb.
B+H: heh, böhöm, bohó, bohóc -e mássalhangzó képlettel kevés magyar szó kezdődik.
B+J: baj, báj, búj, buja (bej), bója, bojt, bojtár (BOJ-tár, cow-BOJ? ) stb. (Bolydul, bolyong, bolygó)
B+K: bak, baka, béke, békó, béka, bika, bók, bök, bukta, buk-fenc; BUKás, -ik, -ó, -tat, -nak stb.
B+L: bal, bál, bél (bel-), bála, bél-el (bel-ül, bé-vül, -hól -ből, -búl -bűl), sajátos jelentéstartalom található a BAL szótővel: balog, balga, ballada, bal-jós, bal-végzet (balkezesség, balsors), és ide soroljuk a bolond és a boldog szavainkat is. Az utóbbi minden bizonnyal bol+dog. A balfácán, balfasz, balek stb. kifejezések a balkezességre, ügy-et-len-ség-re utalnak.
B+M: bamba, bámész, bámul, bomba (bim-ham, bum), s lehet még bambul, bummog stb.
B+N: bán, bűn, bánat (-ban -ber), benne, bent, béna (binya) stb. Ha megfigyeljük, akkor bizony nem ejnye-bejnyéről van szó, a BŰN és a BÁN, bánat logikailag is összefügg. A bűnös nagyon sokszor, egyúttal bánatos is, azaz megbánja bűnét. A vétek, a bűn BÁN-tó is, tehát a bánt, bántás stb. szavunk is itt nyer értelmet az alaki hasonlóság mellett. Az emlegetett banda, bandita, bandérium, valamint a benső, bensőséges, bendő stb. szavaink is mintha jelentéstartalmi összefüggéseket is mutatnának a külső - mássalhangzó képletes - hasonlóság mellett?!
B+NY: banya, bánya, bonyodalom stb. s aligha lehet még sok! "Szak-külvárosi" bunyó.
B+p: Föntebb említettük, hogy ezzel a mássalhangzó képlettel, sem a fordítottjával nem kezdődik magyar szó. Ami kezdődhetne a p-b-v hasonulás lehetősége szerint, azt megoldja a BÚB és a PÚP.
B+R: barka, bárka, bér, bor, bőr, burok, bürke stb. A bör burkolja a testet. A bor lehetett bér, pl. adó. A bárka, mint Heyerdahltól is tudjuk, nádból, gyékényből készült hajdan! A bárány, birka, berek, berkenye, bürök (a bürge összefügg a



báránnyal, birkával!), bír, bíró, birodalom, bársony, barna, az utóbbi a közeli színárnyalattal függ össze, a pirossal-vörössel-var színűvel, ilyen színű a bársony, a barna, a sötét vér-vörös-veres-piros-berzsenyes-bársonyos stb. Búra, borul, (sötétül bürke, lásd bőrke stb. Borz, borzalmas (a borz bizony ronda, csúnya), borzong, itt is lehetséges összefüggés a borz kinézete és a borzalmas szavunk jelentéstartalma között?! Ahogy a barna (lebarnít!), bordó, bársony sötét árnyalatokat képviselnek és a be-borul, szintén az ég elsötétülését jelenti. De ide látszik a bronz vörösespirosas színárnyalata is. De boronghatnánk a vörös bor-dói fölött még sokáig, mindvégig a vérvöröséhez-vereséhez-pirosához (filmekben a par-adicsoméhoz!), élő bí-bor-ához közelítenénk!
B+S: (basa, pasa), bástya, bús (Bős), a bőség szavunk tagoló képlete: bő-ség. A busa, hal neve. Besenyő, beste, bestia (baskír), Besnyő település.
B+SZ: (basz, török szó: nyom, elnyom, szorít), bősz, böszme, büszke, boszorkány, busz stb. (Az igekötős be-alakokat nem számítjuk ide!)
B+T: bot (botozás - botrány volt, nemde?), bátor, de a tagoló képlet: bátor, betű, bötű, bütü, buta, botor, bitor, bitorol, ám e szavak tagoló képlete: bi-tor, bo-tor, miként a bá-tor esetében is, a TOR-DOR-DUR stb. látszik az eredendően meghatározó szótagnak. Másutt emlegetjük a T+R-t, mint tör-zúz, betör, törvény, törődik, dörömböl, doronggal durván megtorol, dorgál, dörgedelem, vagy a szó végeken az itt is emlegetett bitor, botor, bátor, de a sátor, sikátor, tornác, torpan és így tovább, ide sorolódhatnak nemcsak az azonos mássalhangzó képlet, hanem a rokon vagy közeli jelentéskör nyomán is.
B+TY: batyu, báty, bátyó, battyog, butykos, bütyök stb. s ezek képzett, ragozott alakjai.
B+V: bűvös, de már ez is képzett alak, hiszen bű-báj-ról van szó! (Legföljebb a bávatag tartozik még ide.) Természetes, hogy nem lehetséges, hiszen a be (ez a babe szó elején való előfordulása a legtöbbször) megtévesztő lehet például a bele, beléje, belül- bévül van a bél! - érthetően más a be-megy, be- néz stb).
B+Z: bazalt, bizalom, biztos, búza, bűz stb. Bizisten a bíz-ni ragozható, képezhető a leginkább. (Bazár?)
B+ZS: bazsalyog, bizsu, bozsog, s talán nincs is sokkal több? Bizsereg, bazsarózsa - Bözse, Bözsi, bazsalikom,
Most következhetne a C+B, de eleve ilyen kezdetű szavunk nem sok van, talán a cibál, cibere stb. Azután a többi sorban, C+C, cica, cici, cucc stb. Majd a C+CS következne, de cacs-, cecs-, cocs- és így tovább kezdetű magyar szót megintcsak nem találunk. C+D: céda, cudar... És itt abba is hagyjuk, mert nem célunk a teljes magyar ábécé mássalhangzóit ilyen vonatkozásban föltérképezni. Legalábbis



ezúttal nem tesszük meg. Noha minden bizonnyal sok érdekes tapasztalatot gyűjthetnénk. Mert ez a kis mutatvány is arra utal, hogy ezt a munkát előbb vagy utóbb el kell végezni. (Magunk persze jórészt jegyzeteinkben el is végeztük, amikor egy-egy érdekes szó került elénk, hogy az esetleges kapcsolatairól megtudjunk valamit) Az igazi azonban az összes csecse-becse, maci-baci-bocs, ícipici-kicsi, sőt, icike- picike-csöpike stb, becézett szavak felsorolása volna. E szavak őseredete éppen úgy megvolt a magyar ősnyelvben, mint megvan a maiban. A szopás cuppantása, a fognélküli hangadás és mind a többi CÉ hangzós jelzés, szó réges-régen megvolt. Meg kellett, hogy legyen! A pösze gyerek a szopás, szopik szavunkat így mondja ki: copás, copik. És máris ott vagyunk a cuppant hangutánzó szavunk közelében!
A valóság elemei nyelvünkben
Többször is emlegettük, hogy a magyar nyelvre és a magyar nyelvtanra a legnagyobb hatással maga a valóság volt, nem pedig más nyelvek és nyelvtanok. Ennek számos - és számtalan! - bizonyítékát e munkában bemutatjuk, de ezt már több mint 150 éve megállapította Sir John Bowring is, miként könyve előszavában erről irt. De elmondhatjuk, hogy jelentős azoknak a szavaknak a száma is, amelyek - logikusan - igazolják ezt a megállapítást. A teljesség igénye nélkül mutatunk ezekből nem is keveset. (Már csak azért sem tudjuk, hogy mennyit, mert mi magunk sem derítettük ki mindegyiket. Még nagyon sok rejtve maradt előttünk, illetőleg nyilván kiszúrja a szemünket, de mégsem vettük még észre.) Tehát következzenek azok a szavak, amelyek önmaguk mondják el a jelentésükkel a valósággal való szoros kapcsolatukat.
AJZ: jelentése feszült, kapcsolata azzal az íjjal van, amelyet sokak szerint egy ember nem is nagyon tudott fölajzani, azaz kifeszíteni. Ez a visszacsapó, az ellentétes rugózást fölhasználó csodaíj volt, amely lényegesen messzebbre hordott, mint az átlagos íjak. Vagyis közelről átütötte akár a fémből készült vértet is. Nos, talán nem véletlenül jelenti az ajzó, ajzás, fölajz stb. azt amit jelent. Pontosabban szólva, az nem véletlen, hogy a szóban benne van az AJ! Ez egyfajta nyögés, erőlködéskor. S aki erőlködve, aj-jozva feszíti meg az íját, az maga is ajzott állapotban leledzik, izmai, inai megfeszülnek. Mi más kötné össze e két szót a nyíllal? S mi másért kerülhetett volna az AJ-AJ-AJ, azaz az ajzás kapcsolatba az íjjal s egyúttal a feszültséggel. Mert ezt a szót ma már önmagában, az íjtól függetlenül használjuk. Mindez csak első pillanatban látszik meghökkentőnek, majd ahogy a hasonló logikai kapcsolatú szavak sorjáznak, elmúlik minden kétségünk. Sőt, meggyőződünk arról, hogy a nyelvben sem történik semmi véletlenül -a magyar nyelvben bizonyosan nem! -, és aligha a semmiből kapcsolódnak egymáshoz hangok, hangzók és jelentések. Aki tehát ezt a különlegesen erős íjat fölhúrozta és kifeszítette, ajozhatott eleget, amíg sikerült fölajzania.



ÁSIT: egyszerű szó, azaz hangutánzó! (Az ajz szavunk csírája is a hangutánzás!) Hiszen a világon mindenütt, anyanyelvtől függetlenül, aki áááásít, az nagyjából ezt hallatja: aaáááá, netán az elején, akár a csecsemők, így hallatják az ásítást: ooaaááá! Ám amikor megnevezik mások a saját nyelvükön, a szóban nincs benne a döntő "ááá"! Tehát amikor kimondjuk, utánozzuk a cselekedetkor hallott vagy hallatott hangzást is.
BŐG: bőg, béget, bőven adja a hangot, kiereszti erősen stb. A Bé hangzó formálásakor búbosodik az arcunk, ha úgy tetszik: bővül, nagyobbodik.
A szavak, bő, bőg, bőség, bővül, bőven, bőviben stb. tehát a képzettek vagy ragozottak természetesen hordozzák a jelentést. Mi pedig magyarul, ha valami nagyon-nagy, rendkívüli, egészen el-KÉP-esztő dologról szólunk, aligha véletlenül mondjuk ezt: böhöm nagy vagy böhömönc stb. Sőt behemót! Mert nyelvészeink szerint ez ugyan latin eredetű, családnév volt - Bebemoth - és onnét vettük át, mint annyi mást. De azért csak furcsa, hogy valamilyen tohonya-bohonya nagyságra mondjuk, sose másra!
BAL - JOBB: már szóltunk a balról, mint rosszról, de miféle oka lehetséges ennek? Nyelvükben a jó és a jobb oldal azonos szó fokozása. Ennek is ősi valóságos tapasztalatai vannak! Ugyanis az emberiség ma is, és vélhetően régen is, eltérő arányban volt jobbkezes és balkezes. Így a minden szem-pontból jó és hasznos kéz az eszközt, szerszámot, fegyvert stb. fogó jobb kéz volt! A jó magában foglalja a hasznos, célszerű stb. jelentéstartalmakat is. Ha tehát a jobb kéz volt a jó kéz, annak ellenkezője (vízszintes logika) volt a bal kéz, amely általában ügyetlenebb, balgább, balog volt. Ha szó szerint vesszük, akkor a bal kéz volt a balga-tag. Most majd csak arra kell választ adnunk, hogy miért éppen a Jé hangzó és az Ó együttese jelenti a jó-t? Mert talán ez is ősi és ösztönös hangzó-együttes, az elégedettség, vagy éppen a gyönyör önkéntelen együtthangzása. Miként már emlegettük a JAJdulást. A Jé és a Há nem igazi mássalhangzók. A jajdulás önkéntelen és gyors válasz valamilyen fájdalom, de öröm, szélsőséges érzés, érzelem hatására is. Nincs is idő a hangzók formálására, tehát a legkönnyebben és legtermészetesebben adódó hangzók tolulnak a szánkba, illetve azok még általában magánhangzók. Így a jajdulásban van némi, árnyalatnyi tudatosság, s így jutunk el a JÉ-ig. Gondoljunk a sikoltásra, a sikolyra. Ha mondjuk végveszélyben lévő ember sikolt, nem tudjuk, hogy milyen anyanyelvű! Ma is ezer ember közül 700 a balkezes.
AH-OH-HÉ-HAHÓ! Ezeket a hangadásokat, jelzéseket, meglepetés, öröm, az utána szólás hangjait szintén nagyon gyorsan hallatjuk, szükség nyomán. Tehát nem véletlen, hogy megintcsak a másik átmeneti hangzót kell használnunk. Így ezek ma is az egyetemes emberi nyelv hangzói. Az áááááa? - fölkiáltással együtt, amely anyanyelvtől függetlenül igazán a meglepetés és öröm hangjelzése minden nyelven. Ezt mondjuk, ha régen látott, kedves baráttal, rokonnal stb. találkozunk. Ez az érzelmi nemzetközi nyelv több tucat hasonló "szót" tartalmaz. Íme még néhány: haj, hej, híj, ah, oh, hahó, hé, hüm, ühüm, aaa, ááá, óóó, ehe, öhö, ohó,



haha, ahá stb. (Mintegy ötven-hetven nemzetközi szót, érzelemjelzőt sorolhatnánk föl)
FENNHÉJÁZÓ: a másokat lenéző, lekezelő, orrát magasan hordó stb. emberre használjuk ezt a kifejezést. Azonban a szóban benne van a valóság, a HÉJA képében. Ez a ragadozó madár a nevét is - így olvasható a TESZ-ben a lecsapó, vijjantó-hijjantó hangról kapta. Híjj-hujj! Másutt már szóba került, de nem elégszer, újra elmondjuk az í-i hangzó síp-szerepét. Általában benne van a kicsinyítésekben, ici-pici, parányi, kicsi, vagyis mintha a magánhangzó sajátos kicsisége is beleszólna a jelentésbe. Miért éppen itt említjük újra? Azért, mert a hijj-híj az a hiányt, az egészen kicsi lukat-likat, a hiú-t, a dolgok híját, hiányát is jelzi. Maga a síp is kis lukú! Benne van az éles sikoly, sikít, süvít, sivít, visít stb. szavainkban is. (Vannak ugyanis olyanok, akik a fennhéjázó szóban a fennhiázót gondolják. Talán bele is tartozik) Ám a nomád nép szavai mindenképpen jobban alkalmazkodtaksarjadtak az életformából, mint bármi másból! Ha más módon is, de az ugyancsak ragadozó madár a vércse nevében benne van a VÉR, az ölű, ölyv nevében az ÖLÉS, a saséban a határozott szárnysuhogás, a roppant röptető, a nagy szár-ny, számtalanszor csap és mivel nagy, méltóságosan. A sas neve ezért áll közelebb az ugyancsak jellegzetes hangú sás szavunkéhoz? A sólyom nevében is a szárnysuhintás hallatszik? Sij-süj?! Mindezek a példák arra jók, hogy felhívjuk a figyelmet: a környezet, a valóság nagy hatással van a nyelvre is! Ne feledjük, az emberi nyelv sok tízezer év alatt alakult ki. A magyar nyelv a jelek sokasága szerint pedig az egyik legrégebbi nyelv, ha nem a legrégebbi, illetve annak egyenes ágú leszármazottja.
EGYÍVÁSÚ: megint olyan elvont fogalom, ami mögött nagyonis valóságos tapasztalat rejtőzik. Méghozzá nagyon ősi, szintén a pusztaságokról, széles szeles mezőkről és a nagy folyók partjáról. Ugyanis miféle ívásról, esetleg ívről van itt szó? Minden bizonnyal a halak íves, ívó mozgásáról, amikor is milliárd ikrát raktak le majd termékenyítettek meg. (Ikra, benne van aK hangzó, a többes szám jele, így is sokat, azt is mondhatjuk rengeteget jelent. Iki jelentése törökül kettő. Tudjuk: hét-fő az első - egy-edik - nap, kedd, az pedig a ketted, a kettedik, második nap. Akkor a szer-da, gondoljunk a T-SZ hasonulatra, a tri, three, drei stb., három (3) jelentésű szavakra! Akkor a SZER-da szre-, szer- alak azért is hármat jelent, mert volt és létezett egyes szám, kettes szám és minden további, a hármas számtól többes szám! Az is érdekes, hogy az eR hangzó jelen van, ha lágyultan is, mint a finn kolme szóban, a HÁROM megjelölésénél. Talán a szerda szavunk is visszakerül ősi magyarságába?! ) Az egyívású halakból egyszerre lett és lesz halászható halnemzedék. Ezt tudnia kellett a nomád népeknek, valamint azt is, hogy majd hol, a folyó melyik részén találják meg a halászható halakat. Persze föl is kellett készülni a nagy halászatokra és nem volt mindegy a háló kivetésének időpontja sem. Íme mennyi minden rejlik e számunkra elvont fogalom mögött?!
EGYÖNTETŰ: elvont Fogalom. Azt jelenti, hogy egyöntetűen megszavaztak, elhatároztak stb. valamit. De mi lehetett a szó ősi, valóság-magja? Alighanem azok



az egyforma öntvények, például tarsolylemezek, övdíszek stb., amelyekről László Gyula is írt. Az egyforma öntőmintából, egyforma, azaz egyaránt egyöntetű díszek, öntvények kerültek ki. Ma már erre sem emlékezünk mi, akik a nyelvet beszéljük, és ezeket a kifejezéseket használjuk, de a magyar nyelv emlékezik rá.
FÁZIK: aki fázik, fát keres - írtuk még versben is. Ez nemcsak meg-hökkentő megállapítás, hanem ősi igazságot, valóságot tartalmaz, mint példáink mindegyike. Állandóan hangsúlyozzuk, hogy amikor a magyar nyelvet vizsgáljuk, szavak és jelentések összefüggéseit - logikai kapcsolatait - kutatjuk, mindig megpróbáljuk több (öt-tíz-száz) ezer évvel korábbi idők emberi, természeti valóságát elképzelni (ami persze lehetetlen, de mégis meg kell kísérelni!), ahol is a hidegérzet közvetlen összefüggésben lehetett a tűzrakással, a tűz őrzésével, az éghető anyagok keresésével, tárolásával. Hiszen a nyers fa nem gyulladt meg könnyen, tehát keresni kellett szárazat, régebben letört ágakat stb. Így a fázás összetett jelentés. Egyszerre jelentette a hideget, az éhséget - mert főzni is fázás következtében lehetett -, valamint az éghető anyag beszerzését. Ahogy másutt emlegettük, ha valaki nők után jár, arra azt mondják: nőzik. Ám ez is többet jelent a valaki után való járásnál, ennek a szónak is tudott összefüggései vannak. Arról is szóltunk másutt és nemcsak jelképesen értettük azt a gondolatot, hogy nyelvünk minden szava hatással van nyelvünk minden szavára. Ez szükséges is ahhoz, hogy valamennyien nagyjából ugyanazt értsük, amikor a szavakat használjuk. De azonnal tudunk még rokon példákat említeni. Hiszen akit emlegetünk, akinek a szavait IDÉZZÜK, azt IDEzzük! Amiről nem akarunk tudni ma, hanem csak később, máskor, azt a dolgot ODÁ-zzuk!
KIFEJEZÉS: pontosabb, ha így írjuk, ki-FEJ-ezés. A SZÓ szavunk rokonérzelmű szava. De miért van benne a FEJ? Ez a szavunk ugyanis sokféle további jelentés kifejezésére alkalmas. Vegyük először azt a jelentését, amikor arra használjuk, hogy de szép ez a kifejezés! Vagy nem találjuk a megfelelő kifejezést stb. Mi tehát az ősi valóság magja? Az a tény, hogy ember már százezer éve is az arcán (orca=orr+száj) fejezte ki érzelmeit, indulatait, tehát örömét, haragját, dühét, fájdalmát stb. Talán az el-TOR-zul, TOR-z a fájdalmat és a gyászt jelentette és halotti torokon volt kötelező esetleg mesterségesen is eltorzítani, akár festék vagy például TOR-ma segítségével kellő (amennyire kell!) Fájdalmasra torzítani az arcot. A fej szavunkról tárgyalunk, azaz ez a szó eszmefuttatásunk tárgya. A másik lehetőség, a FEJEDELEM, fejes (ide tartozik a FŐ, mint fej szavunk s abból alakult a főnök, fönség, fenség stb.), illetve az elöl lévő: FEJ-ezet szintén ide sorolódik. A harmadik jelentéskör legalább ennyire érdekes és izgalmas, valamint valóságos! Ez pedig a FEJ-lődés, mint növekedés, tehát a valóságos értelemben való gyarapodás, növés. (A nő szavunk is két jelentésű, a nőiség mellett a nő, nőni - nevelődni - is fontos) Nos a nőben nő, növekszik az új élet és minden emberi, állati magzatnak először a feje fejlődik ki a leglátványosabban. Mindezek nagyon ősi tapasztalatai a sokoldalú nomád népnek. S ezt igazolja ezer évek múlva is a nyelvünk. Ám még ennyivel sem zárult le a FEJ-ről való fejtegetések sora, hiszen a megfejtés, kifejtés,



fejlemény, fejezet és így tovább, mind a FEJ szavunkból képzett további alak, de egyúttal logikus leágazás.
FEHÉR - FEJÉR: ha már a fejnél tanunk, ez a szavunk is elveszne, ha olyan, munkájuknak életet áldozó tudósok nem lettek volna, mint Csánki Dezső, aki valóban életét áldozta nagy műve, a Magyarország történelmi földrajza a Hunyadiak korában című, négy vakos kötet létrejöttéért. Azaz e munkával telt el az élete! Tőle tudjuk, amit a nyelvünk is sugallt, hogy az bizony FEJÉRVÁR volt, ahogy a megye - szerencsére ma is az, FEJÉR megye, mert akadt volna még valaki, ostoba hivatalnok, aki azt is átírta volna fehérre. A latin nyelvben nincsen ragozott FEJÉR alak! Így a latinból nem szabad kiindulni! A magyar FEJÉR és FEHÉR külön szavak. A fejedelem, mint uralkodó fönség - FŐ - FEJ! - azonos lényegűek. Tehát Székes-Fejérvár volt, illetve
Fejérvár, a fejedelem, fenség, király koronázó városa, temetkező városa. Dehát ilyen szó a latin nyelvben nem alakulhat, nem képződhet, így mindenre az alba=fehér szót alkalmazták, gondolván, hogy a fejérnek nincs semmi jelentésejelentősége?! Pedig éppenhogy van! Az uralkodást, a fenti-fönti, fölső, fensőbbséget jelenti! A koronát is a fejre-főre (legfőbb főre!) helyezik! Így hát talán érdemes volna eltűnődni azon, hogy a fehérnép szavunk talán eredetileg FEJÉRNÉP lehetett? És őrzi az anyajogú - női fensőbbségű! - társadalom ősi emlékezetét. Tehát, amíg az egyik színt jelent, a másik felsőbbséget. Persze, lehetett a fehér az uralkodás színe a fontosabb, meghatározó szín, hiszen közel állt a fényhez. (De megoldásra vár a fejés, tejet fej szava. Ha csak ebben az esetben éppen a fehér szín is nem köti össze a szót a tej színével? Azonban minden bizonnyal van igazi, ok-os magyarázat. Reméljük, hogy rábukkanunk. Hiszen a fehérnép vagy fejérnép kifejezés kizárólag nőkre vonatkozik. Ahogy a fehércseléd is, sőt, talán ez is magyarázatot ad, hogy a női jogú társadalomban külön meg kellett nevezni a cselédet, aki lentebb helyezkedett el a társadalmi ranglistán. Így a fejércseléd volt a szolgálólány?! Kérdés, kérdés, de majd a nyelv választ ad.) Mindenesetre itt is hívjuk föl még a figyelmet a Most aztán fő a fejei- kifejezésre. Ami azt jelenti, hogy most végképpen fejnek kell használnia a fejét! A legfőbb, a legfontosabb a fej, a fő használata: a gondolkodás.
Hadd szóljunk itt még az ugyancsak gyakorlatias irányból megnevezett, nő jelentésű HAJADON szavunkról. Ugyanis, kire mondják és mondták, hogy hajadon? Arra, akinek nem kötötték be a fejét, aki még viselheti a szép fejdíszt, a lányság jelzőjét, a pártát. (A párta lehető számtani szerepéről a szám szavunknál értekezünk elemzően.) Tehát a párta viselete azt is jelzi, hogy még nincs a nőnek, leánynak párja-férje. Mert ha már bekötötték a fejét, nem viselheti a pártát. A nyelv is ezt mondja. A hajadon szavunkat is el kell törnünk és akkor ezt kapjuk haj-a-don. Lássuk milyen szavakban találjuk még a don-dön, ton-tön szavakat és vajon honnét valók ezek a szórészek? Légbőlkapottak? Mivel eddig minden szónak megtaláltuk az ok-os és valós előzményét, most is van el-kép-zel-és-ünk. Talán még azt is megkockáztatjuk, hogy a finn fosztóképző tán nem vétet-len-ül a ton-tön szórész



játszik velünk? Ugyanis van még szavunk, amelyben - okos, ok-ta-lan, de így is mondjuk ok-ton-di - tehát mintha a ton jelentené a fosztást? Hasonló a helyzet netán a rög-tön szavunkban? Mindez a kérdezősködés azért érdekes, mert a hajadon az bekö-tet-len fejű. Sőt, aki haja-don-főtt áll, annak nincs a fején semmi. Aztán ott van a haj-dan szavunk. A szótöve, mint a haj-nal-é, ám a második fele a dan. Persze lehetséges, hogy mindez vél-et-len. Más magyarázat is lehetséges.
HANGULAT: az NG hangzók jelenléte a cseng-bong, zeng, zsong, dong, döng stb. szavainkban biztosítja a legjobban a zenei zengést. Dehát benne van a HANG szavunkban. (Kong-zeng-bong a harang) Talán itt is érdemes szólni a nyelvújításról. Tudjuk, hogy a zongora is nyelvújítási szó, eredetileg zengő tambura volt és ebből rövidült, tömörült a csodálatos zongora szavunk, benne a zengő NG! Nos a beszéd, a szavaink hangsúlya kifejezi érzéseinket és meghatározza a közlendő hangmagasságát stb. Társaságban való ellenséges árnyalatú beszélgetés, netán kiabálás, éktelen üvöltözés aligha teremt jó hangulatot! A valóság tehát: a zengő hang és a hangulat szavunk magán- és közérzetet is kifejez (Lám nem vagyunk képesek a kifejezés szavunk nélkül meglenni!), általánosult, tágult a hangulat használata is. Már formának, néha színnek, bútornak stb. is lehet hangulata.
HŐS - HEVES: hő, hév, mindkettő meleget jelent, sőt forróságot. Nem is egyszerűt, hanem forrófejűséget, hiszen a heves ifjú nagy hévvel, azaz hősiesen veti magát a küzdelembe és HŐS lesz. Még akkor is, ha télen történt az esemény, és egyébként nem volt hőség. (A hív-lég, hű-ség összefüggéséről már szóltunk, aki híve a másiknak, az hűséges hozzá, hívét szívesen is látja a hívó-hívő. Finnül a jó hyvä, ejtése hüve) Miért mondtuk el mindezt? Az a véleményünk, hogy minden lehetségest meg kell vizsgálni. Mivel nincsenek vél-et-len-ek, és mi sem állunk itt vél-em-ény-te-len, vélemény nélkül, bátorkodunk olyasmit is elmondani, ami nem szokványos, amire hivatalosan nem is lehet (vajon miért?) gondolni. Lezárva e kis eszmefuttatást, a szép hős szavunk gyöke tehát ugyanaz a hő, mint a hőségé. S lám milyen kicsi különbség van a hő-s és hű-s között. Ámbár az hűvös, de a szótő a hí-v és a hi-deg szavunknál is azonosnak mutatkozik, ezt hideg fejjel is belátjuk, Valamint azt is könnyedén, hogy a hűség és a hívség rokonok. Aki hűséges hozzám, az a hívem. (Az í és az ű máskor is helyettesíti egymást)
FORRÓ - FORGÓ: aki heves, arra azt is mondják forrófejű. Igen, természetesen létezik valóságos összefüggés. Olyannyira igaz ez, hogy fizikai törvényt jelenít meg a víz forrása és egyben forgása. Amikor forraljuk a vizet, egyre gyorsuló vízszintes tengelyű, függőleges irányú forgás jön létre. A meleg részek fölfelé törekednek, a hideg vízrétegek lesüllyednék. Mivel minden folyamatosan történik, for-gás jön létre, azaz for-og-ni, forr-ni kezd a víz. De logikusan az is következik mindebből, hogy meg-for-dul a víz mozgásának iránya is. Az ősi, állítólag latin eredetű szó a FORMA - noha elismerik származásának tisztázatlanságát, itt megjegyezzük, hogy a titok elvezet a KERÁMIA szóhoz! - mert a KOR-ongon, amit FOR-gattak, FOR-gás közben FOR-máztak. (De gondoljunk az öntőmintára és



akkor az egyforma szavunkra is választ kapunk! S ebben a tárgyban is egyöntetű véleményre juthatunk! A nyelv igazolja és bizonyítja önmagát. A magyar nyelv! Sajnos a latin ilyen és hasonló vonatkozásban, nem.) Itt is megmutathatjuk néhány példával, hogy egyazon szótőből hányféle szót alkothatunk, képzőkkel, ragokkal, jelekkel.
FOR-ma, mál, -rás, -gó, -dít, -dító, -dítás, -dul, --dulat, -gó, -rongó, -rongál, radalom, -ró, -róság, (r), de a FÚR-ás is FOR-gó mozgás, FUR-at, ki-FUR, át-FÚR, meg-FÚR, FÚR-ó, -a furulyát is fúrják-, fúr-kál (Az agyafúrt furfangos!), a fölFOR-dul-ás, ki-FOR-dul, be-FOR-dul, le-FOR-dul, el- FOR-dul, hátra-FOR-dul, át-FOR-dul, s tán még többször is előfor-dul? stb. mutatják, hogy e szónak hányfajta kapcsolata és megjelenési lehetősége lehet a magyar nyelvben. Így hát tisztelettel a latin származtatást ezennel megfúrjuk, legyen ez e szó életében igazi FOR-dulat!
Alább néhány mutatvány következik arra vonatkozóan, hogy nyelvünk milyen könnyedén alkot szavakat.
Béé-bé-bee-be-e-e - halljuk a birka, juh - (gyap-ju (hj) bee-getését, mert inkább a BEE hangzást hallatja, csak a több e hangzót é-vé tömöríti a nyelvünk. Így lesz belőle bégetés. Aki pedig BŐ-ven eresztgeti ki a torkán az e-é és az ö-ő stb. hangokat, az BŐG, azaz bő-ket ejt bőven, bőségesen bővítve.
Aki sűrűn ösztökél ígyen: na, na, no, no, nohát stb., az no-k-at ismétel, azaz NÓGAT!
A bizonytalankodó, kertelő, a szót nem találó ő-zik, öööö, ha én, ööö, ha nekem stb., ez nem más mint az ö-ha, ö-ha ismételgetése, vagyis ötölés-hatoIás! Az ötölhatol innét van, a nyelvből, nem pedig a számokból, az 5-6-ból. Maga az ööö-zés bizonytalansága egyetemes.
Más nyelvűek is nagyjából ezt a hangot hallatják, ha nem találják a megfelelő hangzót vagy nyökögnek, nyögnek, mellébeszélnek. Ami pedig a HA szavunkat, a feltételesség kifejezőjét illeti, részt vesz még az Ó, ha nekem!... Ó, ha én... Ó, ha... stb. kezdetű mondatokban, amelyek általában ÓHAJTÓ mondatok. Így alakulhatott az óhaj, sóhaj szavunk.
Aligha véletlen, hogy a ha-zug, ha-mis szavunk szótövében is ez a bizonytalanságot, feltételességet kifejező rövid ha található. (A gyorsaságot fejezi ki a ha-mar, de a ha-dar szavunk is. A hamar talán azért, amiért maga a marás nagyon gyors kígyómozdulat s a hadaró ember is gyorsan darálja a hangzókat, hadar, dar-ál.)
Az rögtön világos (rög-tön?! ), hogyha ezt a szótagot, szót különleges érzéssel ismételjük: ha-ha-ha-ha, akkor hahotázunk. (Finnül kacagás, hahotázás =hohottaa.)



Aki a lovakat meg akarta állítani, az hőő! hőő! -ket mondott. Hőzött, s a lovak hátrahőköltek, hőköltek, vagyis megálltak, Ebből alakulhatott a hőköl, hökken, meghökken, hátrahökken stb. szavunk. (De az ő-nek más szavakban is jelentősége lett, hiszen erősen ejthető magánhangzó, gondoljunk a bőg, bőgés, bőgő stb. szavainkra, Így a hőbörög, hőzöng sem véletlenül alakult ki, a sok hangoskodásra utalva)
HELY- HELYES: elvont fogalom. Amikor azt mondjuk valamire, hogy helyes, akkor nem gondolunk arra, hogy arról beszélünk, hogy a szóban forgó dolog a HELYÉN van! Bár éppen erről van szó! Ott és úgy van, ahogy lennie kell! Megint vissza tudtunk utalni a valóságra, a logikára. A helyes kifejezést gyakran a jó és az igen szavak helyett is használjuk.
JÓ JÓS-JAVAS-LAT: talán az sem véletlen, hogy a JÓ szavunkban szintén a Jé hangzót találjuk. Önkéntelen kifejezés lehetett véges-rég, több tízezer évvel ezelőtt, amikor kialakult. Olykor helyettesíti - annak a helyén van! - az igen szavunkat. (Az ig-en szavunkról másutt szólunk) Most lássuk, miféle elágazásai lehetnek a jó szavunknak? A jós, jósnő, javasasszony közvetlen összefüggések. Hiszen azért megy el az ember a jósnőhöz, hogy valami jót halljon a jövendőjéről, hogy a dolgok javát jövendöljék neki. (A nyelv átkötő hanggal jelöli az ilyen szavakat: fű, fűje - füve. Ló, lója helyett lova, tója helyett tava, jója helyett java) Tehát végső soron a mai javaslat vagy javallat stb. szavaink visszavezethetők a JÓ szavunkra. Sokféle érdekes leágazás lehetséges, mint például a javakorabeli, meglett, emberes ember. Még nem koros, de a kenyere javát megette. Ide tartozik a javít, javul, javunkra, javára és még sokféle ragozott, képzett alak. A bal szavunk emlegetésekor kellett volna talán nyomatékosabban kijelenteni, hogy a bal-ság nemcsak oldalban ellentéte a jóságnak, hanem általános értelemben is. A jó kéz -a jobb kéz -a hasznosabb kéz, a dolgozó kéz, a harcoló kéz. Miként a láb is. Jobb szemmel célzott és céloz a nyilazó, jobb lábbal rúg stb. Általában az emberek zöme jobb oldalas: jobb kezes, jobb lábas, jobb szemes és így tovább, s ezer emberből nyolcvan-Wkilencven a balkezes. Így újra csak a VALÓSÁG szólt bele a magyar nyelvtan alakításába is! Ezt nevezzük vízszintes logikának és azt hisszük, hogy mindezt vallva-vállalva, JÓZANON jártunk el. Ez az utóbbi szó látszólag nagyon messzire esik eredeti gyökétől, de az olvasó jól láthatja, az összefüggés megintcsak ősi és logikus. (Gyanítható, hogy a JOG szavunk gyökere is itt kereshető) A jó jogos, ezt is jóváírhatjuk, a nyelvünk javára is. Egyébként miután nyelvünktől ezt is megtudtuk, utánanéztünk, a TESZ szerint is a jó szavunkból alakult a jog. S ha már itt tartunk, nézzük az í-j változást, a forgalom és az irgalom szavunk is összefügg, mint ahogy az irgalom maga is összefügg a jósággal.
Említve a vízszintes logikát, ha a jobb kezünk a jó kezünk, akkor a bal kezünk a nem annyira jó, majdhogynem rossz (kacska, ügyetlen, balog) kéz. S hogy így van, azért jótáll sok tízezer éves nyelvünk is. Mert a vízszintes logika is működik, mégpedig következetesen. Ugyanis nincs külön jobb kéz és jobb oldal. Mindegyik a jó szavunk, a jó fogalom ősi következménye. Mert a valóságban is ez az oldal



volt a JÓ! Természetesen hasonló a helyzet a bal oldallal, a balgaság, bolondság, balekség és a többi remekül és árnyaltan kitejezi a ránk nézve nem előnyös, azaz rossz dolgokat. Hiszen a balgatag dolgokat rosszalljuk. Ahogy rossz a balfogás, sőt, amikor akár jelzőként is szerepel és a JÓ-hoz forr a BAL, akkor is ROSSZ-ról van szó. Íme a BALJÓS szavunk. Kitűnően példázza az összhatást, hiszen a baljós jelek és baljóslatok valamilyen rosszra utalnak.
IG - IG-EN: emlegettük, hogy a jó néha az igent is helyettesíti. Ez is logikus. A jó, a rendes ember egyenes ember, igenes ember, igényes ember. Az igen és az igény szintén összefügg, mert igénytelennek nincs határozott véleménye, nincs tartása. A határozott-ság szavunk gyöke a HAT, illetve a képzett HAT-ár szavunk. A határozottság szava pedig az IGEN. S melyik az a szó, ami behatárol mindent Melyik az a rag? Az IG. ("Heon tilutoa wt ig fa gimilce tvl.) IG=EGY
AI-ig-ha véletlen, hogy benne van az ig-az, ig-en, ig-enes (egyenes), ig-ényes stb. szavakban. Az IG megszemélyesíti azt, amit magam ŐSEGY-nek hívok, az eredeti és elemi ocsúdást, fölismerést, hogy minden dolog elkülönül, minden dolog külön egy. Aztán majd később jön az összefüggések fölismerése, amikor is az értelem köre bezárul. Így hát a határt- valaminek a hatását is - jelentő és jelölő rag, az IG található az IG-EN szavunkban. Ez az EGYEZÉS! Alighanem azért két szótagú a magyar IGEN, mert még emögött is logika, összefüggés található, ez is logikai építmény. Így kerül e láncolatba a hatás vége a határ és ennek a logikának, elemző értelmezésnek minden következménye.
KÉZ - KEZEL - KÉZÜL - KÉSZÜL: e szavak és jelentések és még sok, a kezd, küzd, köz stb. azonos tőről fakadnak. A kéz kézközeli eszköz. Fontos testrész, az értelem először a kéz munkálkodásában érintette a valóságot. Nemcsak a magyar nyelv ősi, hanem a logikája is az. Egyidős a nyelv működésével. A KEZEL szavunk a hajdani - és újabb! - kézrátétellel való gyógyításra utal. Ami pedig hajdan készült, azt kézzel készítették, azaz KEZ-ítették, KÉZ-zel KÉZ-ült. Így a kéz és a kész sok ezer éves folyamat finomodott logikus változata. Tehát a készenlét, készlet, készülék és így tovább, mind a KÉZ szavunkból finomult, ágazott el. A kéz örökös kézsége kézenfekvő. Azzal kezdünk mindent, az a kezdet vagyis e szavunknak is megvan a valóság elődje! -, ahhoz van közünk, azzal is közlünk, ha mutogatunk vagy írunk, jelzünk. Azaz nemcsak a kézbesítő, első kézből stb. függ össze valósan a kéz- (v) zel, hanem a késztetés, elkészül, sőt, a kikészül stb. is. Nagyon hosszan sorolhatnánk az idevágó szavakat, amelyeket nem szokás fölsorolni akkor, ha a kesztyű vagy a keszkenő (kézkendő) szavakat említik. (A köz, mint távolság, köz-el-ség vagy együttes, köz-ös-ség, köz-ség, fontos szó, valamint gondoljunk arra, hogy két kezünk van. A T-Z hasonulás is lehetséges, így a két és kéz, a kettő, ket-, kedd, ketted stb. ide rokonítható) Küzdeni is kézzel kezdett az ember. Tanúsítják az ősi kapcsolatot az azonos mássalhangzók is: KÉZ KEZD - KÜZD. Ha KÖZ-ül-ünk a KÖZ el-megy, akkor KÖZ-el kerülünk egymáshoz, mondhatjuk KÖZ-v-et-len KÖZ-el-ség-be. Látható, hogy milyen gyönyörűséges csúcsrendszer működteti a nyelvünket! Ha úgy írjuk el-megy, akkor



távolodik, ha így köz-el, a kötőszó a szó végén van, akkor az ellenkezőjét jelenti, mert mintha a köz menne el?!
PILLA, PILLANT, PILLANATOT: a látható legrövidebb ősi idő az arcon. Ez a létkényszeréből következő pilla mozdulat, amellyel a finom testrészünket elborító nedvet Letörli a szempillánk, a legősibb, minden ember arcán látható, észlelhető időegység. Ez sem függ anyanyelvtől, fajtól stb. Ha farkasszemet" nézünk, akkor egy idő után könnybe lábad a szemünk. (A könnybe lábad, tán egy szó is? Könnybelábad, majd szólunk róla, mert nem hagy békén bennünket, amit László Gyula mondott) Magyarán könny futja el a szemünket - lám, ebben is benne van, ha kimondatlan is a lába-, könnyezünk. A szempilla, amely a fáradságtól elpilled, nem csoda, hiszen úgy dolgozott, mint a PiLLe vagy Lepke (P+L, L+P), ám ide vehetjük Röpül, ReBben, RöP-pen, de még a VeRéB, VeR-des stb. szavakat is. Nyelvünk ezt az ősi valóságot logikusan használta és használja ma is, amikor a rövid időre azt mondjuk: PILLANAT! Ez azt jelenti, hogy nemsokára, rögtön, rögvest, tüstént, azonnal, máris, íziben, üstöllést, mindjárt, nyomban, kisvártatva, vagyis egy pillanat múlva jövünk, teszünk valamit, készen vagyunk és így tovább. Ugye megint gyönyörű, hogy nem kell secundumot használni, noha a perc szót is használjuk néha. De a perc is részt jelent. (No meg a szú is perceg.) Pontosan szólva, ez az ősi időmutató ott volt és van minden ember arcán - fején - és csupán a mi nyelvünk ilyen valóságosan következetes! Még a súlya és lényege szerint könnyű és veszendő PiLLe, mint hóPeheLY is ide sorakozik. És valószínű, hogy nem is soroltuk valamennyi ide rokonítható szavunkat.
Van valami, amit itt kell átforgatni. Mégpedig az, hogy miért a fönti szavak jelentik még a rövid időt Vegyük őket sorra. Persze nem véletlenül tesszük, már tudunk egyet és mást róluk, de nem mindent. Lássuk csak, a nemsokára, kisvártatva azt jelenti, hogy rövid idő múlva, nem kell sokat várni stb. De miért jelentheti a rövid időt a rögvest vagy rögtön szavunk? Jó volna, ha azt írhatnám, hogy rögtön megmondjuk. Nem tudjuk, ám bizonyos gondolatunk azért támadt. Mindkettőben benne van a rög, ami elég kicsi, nemcsak a vérrög, hanem a föld röge is, a nagyobb már inkább hant. Talán ez a jelentés hat a háttérből, noha mint előtag. A tüstént-ről semmit se tudunk mondani, valamint az üstöllést- ről sem. Az íziben szó jelentését meghatározza az íz, mint kicsi, apró jelentésű szó. Lásd, ízzé-porrá zúz, ízekre szed, ízelt lábúak és így tovább. Ugyancsak nem tudunk most még sokat kezdeni az azonnal, mindjárt, máris szavakkal. Sejtelmeink vannak, de az nem bizonyosság. A Tisztelt Olvasó láthatta eddig is, hogy nem hiedelmeket, eszméket tárnunk eléje, hanem jól látható, fölfogható bizonyosságokat. Az is természetes, hogy nyelvünk óceánjának minden lehető csöppjével, hullám-játékának milliárd és milliárd változatával nem érintkezhetünk. Az is, hogy sok kérdés marad hátra. Itt azonban, ahogy jeleztük, nem véletlenül álltunk meg, mert az egyik, rövid időegységet jelentő szavunk, érdekes eszmefuttatásra késztet bennünket.
NYOMBAN megtudjuk e kis kitérő okát. A NYOM szavunknak két jelentése van. A cselekedet, hogy valaki valamit nyom, illetve, ami például utánunk marad puha



felületen, a nyomunk. (Lábnyom, kéznyom stb.) Nos, ha megpróbálunk több ezer évvel korábbi állapotokat elképzelni - de elég az indiántörténetekre gondolni! -a nagy síkságok, puszták nomádjainak mindig tudni kellett kik jártak a közelükben, merre ment az ellenség vagy a vad. Mindenképpen nyomós okuk volt a nyomokat ismerni, kutatni, nemegyszer ezen múlhatott az életük vagy egész közösségek sorsa. Így hát, ha nem mentek tüstént, azonnal, mindjárt s nyomban a nyomban. akkor a homokon elfújta a szél a nyomot, a füves síkon, réten egy-két óra alatt fölegyenesedett a fű! talán-tán megtaláltuk annak véges-régi valódi okát, hogy a nyomban szavunkhoz miért járul a rövid idő képzete?!
SZEM - SZEMÉREM: hát nem leszünk szemérmesek! Nem sütjük le a szemünket, mint ama leányzó, akinek kilátszik a szemérme. Ámbár ma már ki tudja miként van ez? A TESZ nem okosít, mert a szemérem szónál azt írják a tudós emberek, hogy lásd, női szemérem. Nos, mi nézzük, de nem látunk semmit és ők sem tudnak semmit, holott ez a kifejezés valóban nem titok. Sőt, egyszerű. Nem kell a latin nyelvhez fordulni - ahogy erről szólunk másutt e könyvben szép szelíden -, elég tudni, hogy a szó magja az a gyakorlat, tehát valóság, hogy a halottak szemére érmét tettek. Azért, hogy lecsukva - lesütve - maradjon. De e gyakorlati ok mellett volt bizony eszmei háttér, hiedelem is. Sajnos az eszmeképzés kihal mára az emberből, satnyul is a lélek, de a test is esendőbb lesz. Nos az egyik szemre aranyérmét tettek, hogy a másvilágon is süssön nekik a nap, a másikra ezüstöt, hogy a másvilágon is világítson nekik a hold. Megvolt ez a szokás a hunoknál, hallottam, hogy a székelyeknél is, de magam először, még kiskoromban a zalai nagyanyámtól hallottam.
Persze nem csodálom, hogy az íróasztal melletti nyelvészet hivatalosai, a pecsétes papírral igen, de eszmével és képzelettel nem rendelkezők az ilyen egyszerű és ősi összefüggésekre nem jönnek rá. Amely tudomány csupán gúzsba köt és képviselői sajátos inkvizícióval fenyegetnek, az ne is számítson arra, hogy hivatalos képviselői lényeges kérdésekben előbbre jutnak!
SZEM - SZEMPONT: kivételesen a szem szavunkkal még egyszer foglalkozunk, mert más szempontokról sem szabad elfeledkeznünk. Először is arról, hogy hányféle jelentését használjuk. Először is természetesen a látás szerve. A földalatti patakokban élő rákoknak nincs szemük, nem alakult ki, mert szükségtelen volna ez a szerv. A szempont az a pont, amire tekintünk, amire tekintettel vagyunk stb. Így is használjuk hasonló értelemben: szemszög. Ebből vagy abból a szemszögből nézve. (Azt is láthatjuk, hogy a logika szorosra zár ezúttal is, hiszen ezeket a szavakat használjuk: tekintettel, nézve, láthatjuk stb.) Aztán az alakjára és a mennyiségére vonatkozóan: egy szem szilva, sőt bár kisebb a búzaszem használjuk, elkülönítő, egy szem jelentésben. Szem=szám! Kétségtelenül ősi lehet ez a fajta használat is, mert két szemnél többje senkinek sem lehet. (Kivéve a legendás harmadik szemet vagy a rovarok összetett szemét.) A számtan itt is szabályoz, egyrészt van az egyes szám és a kettes szám - rendszer -s ez a fő szempont! Így az EGY SZEM külön megjelölés! És aligha véletlen, hogy személyes jelenlétet is a



szem szavunkkal fejezzük ki. Hiszen az a Fő bizonyíték a jelenlétünkre, hogy saját szemünkkel láttunk valamit. A szemtanú a fő tanú. A látás az első bizonyosság. A magyar nyelvben az emberség minősítése a személyiség, aki valamit személyesen képvisel és nem huny szemet semmi fölött. (E szóval szemernyit még később is foglalkozunk.)
Aki szemez valakivel, azzal tán farkasszemet is néz, de az is lehet, hogy csupán megszemléli, szemmel tartja és így tovább. Az eső szemerkél, mert szemernyi csöppek esnek. A szemerkélő eső tehát látomásos kifejezés. Na és szemezhet valaki rózsát is. De már szemelget, ha szőlőt eszik szép komótosan. De készíthet szemelvényt, vagy szemléltető ábrákat, lehet szemforgató, szembesülhet valamivel szembesítéskor. Érzékeltető, hogy milyen szemléletesen fejezi ki - és logikusan! nyelvünk ezeket az elvont fogalmakat, amelyek mögött ott találjuk a szemléletes valóságot, noha nem egészen fogadjuk el, hogy "Szemesnek áll a világ! ", mint eszmét, de mint a valóság kifejezőjét, kénytelenek vagyunk legalábbis számításba venni. Leonardóval mondjuk viszont, hogy legfontosabb a szemlélődés! Legalább ennyit jegyezzünk meg e rövid szemlélet egyáltalán nem teljes szemléjéből. Mert ha olykor szemtelennek is vélhetnek bennünket, sosem voltunk vakok!
LÁB - LÁBAL - LÁBAD: nem láb a legalább! A LEG-al-ább annyit tesz, mint legkevesebb. Ha nem is mindent, legalább ennyit-annyit, ezt-azt tegyük-vegyükvigyük és így tovább. Épp csak elidőzünk a LEG közelében, nem is tudjuk pontosan, rag? Képző? Mindkettő? Mi volna a helyes kifejezés. Ugyanis a jelzők felsőfokának ragja: jó, jobb, legjobb. Ugyan van legeslegjobb, legeslegnagyobb, legeslegszebb és így tovább. Majd meglátjuk, hogy kivételesen van más képessége is, hiszen például aki legén-kedik, az a leg-én, vagyis a legény. Sőt, előfordul ez a szószerszám a szavak végén is: tény-leg, mér-leg, vég-leg stb., valamint mély hangzóval is: át-lag, futó-lag, újó-lag és így tovább. Mindez arra utal, hogy így egyben vizsgáljuk, és érdemes megnézni a leg-enda vagy például a leg-inkább stb. szavainkat. Láttuk, miféle jelentést hordoz a legalább, a többinél is érhet bennünket kellemes meglepetés. De térjünk vissza a láb szavunkhoz. Fontos testrész. Egyszótagú, akár a legtöbb: fej, szív, máj, kéz, orr, fül, mell, hát, ujj, váll, nyak, nyelv, szem és így tovább.
Világos valamennyiünk számára, ha azt mondjuk, hogy átlábalt a patakon, kis tavon. Ez általában azt jelenti, hogy nem kellett úsznia (megúszta úszás nélkül), mert leért a lába. Az is érthető, hogy bajból, betegségből kilábal. Ha valaki beteg és lábadozik, az azt jelenti, hogy már fölkel, sétál, azaz lábraáll. (Ennek a szónak azonban van jelképes jelentése is, hiszen arra is mondjuk, aki már önálló lett, talpra állt, megáll a saját lábán, lábra állt) Ám van olyan kifejezés, ami ugyan ebbe a képszerű, megjelenítő sorba tartozik, azonban mégsem tudjuk igazán elhelyezni, okolni a jelentését. Ez pedig a könnybelábad a szeme kifedezés. Tudjuk, hogy azt jelenti, hogy könnyezik, elönti a könny a szemét. És az is mindegy, hogy örömében vagy bánatában? Nos, ez talán a megoldás útja? Mert a sírás a legtöbbször kínunkban, gyötrelmünkben, szomorúságunkban jön ránk. Szinte azt is



mondhatjuk, bár örömében is sírhat (sír is) az ember, azért a sírásnak a legtöbbször nem jó oka van. Dehát most még csak föltételezzük, hogy talán az ellágyulástól, sajátos meghatódástól síró emberre mondjuk, hogy örömében könnybe lábadt a szeme. (László Gyula mesélte 1998 tavaszán, amikor is a nyelvről esett szó, hazafelé a Művészeti Akadémiáról, ahonnét együtt szoktunk hazajárni, hogy Gombocz Zoltán, a híres nyelvész a könnybelábad szavunkkal kapcsolatban még furcsa fogadást is kötött. Ő állítólag erről a szóról azt gondolta, hogy a vízen való fönnmaradást jelentette, méghozzá csupán a láb segítségével. Azt, ahogy a mai vízilabdázók csinálják, amikor tapossák a vizet. Csak már elfeledtük ezt a jelentést, de a vízzel való kapcsolatára még emlékezik a nyelv - ezt mondjuk mi. - Nos a professzor fogadásból, hogy csupán lábbal is fönn tud maradni a vízen, azt taposva, pengével meg is borotválkozott. Arról nem szólt semmit Gyula bátyám, vajon megvágta-e magát a híres nyelvész?) Nos ez elgondolkodtató, hiszen akinek könnyezik a szeme, arra azt is szoktuk mondani, hogy könnyben úszik a szeme! De el is futhatja a könny a szemét! S bizony lábbal futunk! Így máris megvan a kapcsolat a ezen fönntartó lábbal. Akkor ne is lábatlankodjunk itt tovább, van még sok fontos mondanivalónk. Csak még annyit, hogy a lábatlankodás lényege, hogy útban van valaki. Éppen úgy nem megy el az útból, mint akinek nincs lába és nem tud továbbmenni. Főként gyerekeknek szoktuk mondani, hogy ne lábatlankodjanak itt vagy ott.
Mészöly Gedeon nyelvészprofesszor olyan tanulmányt írt. A láp szó eredete és rokonsága címmel a Szegedi Füzetek 1936. május-december 5-12. füzetébe, amit tanítani kellene. Különösen azért, mert nemcsak sokféle ismeretet és összefüggést vonultat föl, tehát a lehető legtudományosabb módszert választja, hanem azért is, mert világosan és érthetően írja le okfejtését. S miközben a tudományos munkát érdekesen tárja elénk, nem feledkezik el a józan parasztész használatáról. Azért említjük mindezt, mert a "lábbó" szavunkkal is foglalkozik, amelynek régi jelentése az úszik volt. (Arról van szó, amit Gombocz Zoltánnal kapcsolatban emlegetett László Gyula, aki talán nem jól emlékezett, mert lehet, hogy ezt a fogadást Mészöly Gedeon kötötte?) Nos e tanulmányból megtudjuk, hogy a lábbó úszó kompféle is volt, de ez a bizonyos "könnybe lábad" és a "könnyben úszik" nem véletlen jelenti ugyanazt! Sok érdekes dolgot levonhatnának tanulságként a mai nyelvészek. Mi csupán Mészöly Gedeon egyik tanulmányzáró mondatát írjuk ide, abból az alkalomból, hogy dr. Gyárfás Ágnes kezdeményezésére, remélhetőleg még ebben az évben megjelenik hasonmás kiadásban a híres, és nagyon hiányzó CzuczorFogarasi szógyűjtemény. Ugyanis Mészöly Gedeon máig érvényes igazságot mond ki, amikor ezt írja: "Czuczor-Fogarasiék a láp eredetének kérdésében jobban céloztak a maguk ósdi parittyájával, mint a modern fegyverzetű óriás Budenz. Oka ennek az, hogy ők a láp mozgó voltát nem tévesztették szem elől. " Ennyi az idézet. De hadd tegyük hozzá a magunk gondolatát. Valóban a láp alul van - mint a láb, ami lép - az úszó láp lepel, fűből-fából való s a lábbó vízen való átkelést, úszást jelentett. "Mindössze" ennyit kellett észbetartani. Megtették és igazukat ismeri el a nagy nyelvész. Mindezeket egészítsük ki az említett lápról szóló tanulmány utolsó két mondatával, annyi előzetessel, hogy a tanulmány sem



nélkülözte a gyakorlati, tapasztalati logikát: "Együtt a nyelv-, irodalom- és néptudomány kapcsolata. Nagy feneket kell vetnünk, ha egy bokros szócsalád mezejéről minden kévét, minden magvas szálacskát egy asztagba akarunk rakni. "
Így igaz!
LÓ - LÓVÁTEVŐ - LÓHALÁL: a magyarságnak és eleinek (avarok, hunok, szkíták) véges-régi kapcsolata volt a lóval. Ez a tény azt is jelenti, hogy a nomád műveltségnek - amely köznapokban általában nagyobb és szélesebb körű műveltséget jelentett, mint a megtelepedett népeké -a lótartással, lótenyésztéssel, lószerszám készítésével kapcsolatos minden ismeretet is birtokolniuk kellett. Hiszen a hatalmas pusztaságokon, síkokon, mezőségeken, a nagy folyók közelében ismerniök kellett a természetet, a csillagok járását, a füvek s fák természetét és a többit, a folyók áradási idejét, annak kiterjedését és így tovább. Összegezve, a nomádság sokkal nagyobb általános műveltséget követelt meg, s nem szóltunk a különböző mesterségekről! De ahogy említettük, maga a lótartás különleges ismereteket követelt! Az sem véletlen, hogy a lótartás szokása keletről terjedt nyugat felé. Nem szükséges tehát belelovallni magunkat ebbe a témába, anélkül is gazdag anyagot gyűjtött magába a nyelvünk a lóval kapcsolatban. Alább ezekről szólunk, de félő, hogy nincs képességünk arra, hogy minden fontosról beszámoljunk. Mielőtt azonban a lóval kapcsolatos nyelvi vonatkozások legfontosabb tényeiről szólnánk, hadd mondjuk el, hogy a tudomány mai állása szerint, mintegy húszezer - 20 000 éve Ázsiából mentek át a Bering-szoroson mongoloid jellegű népek, az észak-amerikai indiánok elődei. A ló viszont, a maradványok tanúsága szerint, észak-amerikai eredetű! Onnét is hozták át azok, akik átmentek és később visszatértek. Ugyanis az ősló maradványait Eurázsiában nem találták meg sehol. Viszont Amerika északi felén igen. Ezért is terjedt Ázsiában, majd
Európában keletről nyugatra a lótartás. (Említsük meg azokat a véleményeket, amelyek szerint a magyar népmesékkel legközelebbi rokonságot az irokéz népmesék mutatják. Valamint ugyancsak nem mellékesen azt az észak-amerikai indián eredetmondát, mely szerint nagy víz öntötte el a földet, az emberek elpusztultak, de egy sas (!) megmentett egy szép indián leányt, vízből kiálló magas hegy csúcsára vitte őt, majd megtermékenyítette, ikrei születtek és az ő utódaik lettek az indiánok.) Nem nehéz ráismernünk Emese álmára és a turulmadárra, amely - mint erről másutt is szólunk e könyvben nem más, mint a kerecsensólyom. (Fontos volna tanulmányozni az északamerikai indiánok nyelvét is!)
A LÓ szavunkat török eredetűnek is vélik, de azt kérdezzük, hogy mit is jelent ez a kifejezés? Hiszen eleinknek sokkal régebben volt lovuk, mint ahogy a török népeket számon tartják. Csupán annyit kívánunk mondani ezzel, hogy ezek a megjelölések elavultak, éppen ezért bizonytalanok, pontatlanok. Ma már nem fogadhatók e1 semmiféle vonatkozásban. Különösen akkor, ha nemcsak a magyar



nyelv alakulásával, hanem az egyetemes emberi beszéd törzsfejlődésével kell Foglalkoznunk, ha érintőlegesen is. Az egyik sajátos sorvezetőnk a ló!
De mielőtt tovább mennénk, meg kell jegyeznünk, hogy a TESZ szerint ősi örökség a ló szavunk és alighanem ez közelíti az igazságot. A lóval való közeli együttélés új korszakot jelent, noha nincs kijelölve ennek kezdete. De az is nyilvánvaló, hogy a népvándorlást valójában a ló széles körű elterjedése tette lehetővé és ez a tényező, ha lehet így mondani, föl is gyorsította a történelmet!
Megjelenése az ember szoros közelében és együttélése különleges megvilágítást ad az emberi művelődésnek. Természetesen vannak más, hasonlóan fontos tényezők, amelyek különleges állapotot képviselnek és segítségünkre lehetnek a fejlődés változás, alakulás - nyomon követésében, ilyen például a régészek által használt KERÁMIA (lásd, fésűs kerámia stb), amikor is a korong, korongozás, kerék kör -a zéró, a nulla! - jelent olyan új korszakot, ami megint csak fontos kiinduló pont lehet a továbbiakban. (Noha Az ŐSEGY titka stb. című könyvünkben erről írtunk, itt is elmondjuk, hogy a néma régészeti leletek közül talán a KER-ámia az első, ami megszólal) E szónak nem tudják a származását akárcsak a mama szavunkét! -, ez is a természetes. A szótő a K+R, vagyis a KÖR szavunk mássalhangzó képlete. S újra elmondjuk, hol KOR-ongoznak a magyar nemzet lakóhelyein? KOR-Ondon, HERenden, KOR-sót, KAN-csót és más KER-ek KER-ámiákat készítenek. A kerék és a korong hatalmas váltást jelentett az emberiség történetében, páratlan jelentőségű új korszakot! De szedjük a sátorfánkat és KER-ekedjünk föl, rakjuk a cuccot kerekekre, fogjuk eléje a lovunkat és menjünk tovább, ha nem is lóhalálában.
Aki a másikat belelovallja valamibe - belehajszolja! - az lovaló? Vagy csak lóvátevő, lókötő? Mindegyik szót lehet használni a tettére még akkor is, ha magas lóról szól vagy lovat ad alája s emiatt is kilóg a lóláb?! Nem is szaporítjuk a lóval való lódításokat, lóduljunk az értelmezés irányába. De előbb soroljunk még példákat a lehető kifejezésekből: lohol, lopva, lopakodik, lót-fut, lódul és így tovább. Nos, lássuk sorban ezeket a szavakat.
Lovall, jelentésében benne van az is, hogy lovat ad alája, illetve ösztökéli, feltüzeli, biztatja stb.
Lóvátevő, lódító, becsapja, rászedi, hazudik neki. Dehát honnét eredhet ez a mondás? Talán a táltos - táltos? - pogány pap hitette el magáról, hogy különleges erővel rendelkezik s aki nem hisz neki azt lóvá változtatja? Talán így volt, talán másként e szólás eredete, annyi bizonyos, hogy mindazokat lóvátette, akik hittek neki!
Lókötő, másként lótolvaj. Az nagy vétek lehetett, hiszen a ló bizonyos helyzetekben az életet jelentette! Nagyon nagy becsben tartották eleink a lovat. Emlékezzünk, hogy nagy írónk, Kodolányi János úgy ábrázolja ezt a viszonyt,



hogy őseink vagy ezer éve, így köszöntötték egymást (de még később is), "Hogy van a családod és a lovad? " Ilyen nagy rangja volt az emberhez idomult társnak.
Lohol, lovon megy. Lót-fut, tán lovat futtat? Lopva, tán lovat elkötni megy lovon? Megint több ezer évvel korábbi időkre kell gondolnunk! Maga a LOP szavunk régóta nyugtalanít. Legalább két évtizede már, hogy arra gondoltam, a szótő ebben az esetben is a "ló"? A TESZ lop szavunkról azt írja, ismeretlen eredetű szócsalád csaknem lócsaládot írtunk! -, sőt, ide sorolja a loppal, lappang, lapul, amely igéknek tövével függ valahogy össze. Igen, szó szerint valahogy! Magunk úgy véljük ebben van valami, ha az L+p mássalhangzó képletet nézzük, akkor a LAP, LEP, LÉP, (LÁB), LÁP, LOP szótövek jöhetnek számításba. Így az összefüggés törvényszerű! Hiszen például a lap (LEV-él) lapos - finnül lap, levél lippu -s aki lapul, az leplezi magát, és maga is laposan fekszik, mint a lepedő és így tovább. A lehető p-b-v hasonulás - lap, láb, levél - mutatja az egyezést. Laposság van valamennyiben. Gondoljunk bele, még a TALP szavunkban is ott van az L+p, ha torlódva is! Mert már a ta-LAPzat változatban magyarosan a helyére kerül! De a lapulás, loppal s lopva való közlekedésben olyan szándék lappang, ami főként a tolvajé lehet! Így a két évtizedes tépelődés után kimondhatjuk, hogy aligha véletlen, hogy a lop szavunkban is benne van a ló! Igencsak jelentős köze van hozzá. Ugyanis maga a nyelv válaszol ezúttal is, mint annyiszor, a kérdésre. Mégpedig azzal a szólással, amely így hangzik: "Na ezt is meglovasították! " Azaz EL-LO-P-TÁK.
Ezek után talán nem is kell sokat foglalkozni e szavakkal, ki-ki eldöntheti a ló élet-, létfontosságát, szerepét eleink mindennapjaiban. (S tán megint megtaláltuk több ismeretlen eredetű szavunk származtatásának lehető és elfogadható módját) Most már csak egyetlen szóval kívánunk részletesebben foglalkozni, ez pedig nem más, mint a lóhalál, lóhalálában.
Így két szó, de a lényege egy.
Lóhalálában jött, ment, csinált valamit. Azaz: gyorsan, sebesen. A kérdés azonnal adódik, vajon a gyorsaságnak miért rokonénelmű szava a sebesség? Egészen pontosan, ne legyünk restek így is megkérdeni: miért a sebes a rokonérzelmű szava a gyorsnak? A feleletet - nemcsak a választ! - éppen a lóhalál szavunk adja. Szépen, logikusan, csodálatosan! Hiszen az a jelentés lényege, hogy a ló olyan gyorsan futott, hogy belepusztult a sebességbe! Vagyis annyi seb keletkezett rajta, ami a pusztulásához vezetett! Miként lett a lovaglás gyorsasága a sebesség mércéje és főként miért? Azért, mert az ember a szárazföldön, a ló hátán volt, lehetett először a száguldás, a gyorsaság, a sebesség résztvevője! Addig csak látta, hogy száll a madár, a dárda, a nyíl stb. Ám a ló hátán maga is élvezhette a gyorsaságot. Abból is látszik, hogy még nem volt egyáltalán általános a ló, hogy a maratoni futás a gyaloglás emlékét őrzi! (Aki gyalogolt, az megjárta!) A mongolok - tatárok - hucul lovasai már öt-hat nap alatt tettek meg öt-hatezer kilométert, amikor a nagykán meghalt. Persze váltott lovakkal! De egy-egy ilyen igénybevétel után, szegény



lovak, alighanem mind elpusztultak. (Lám azt írtuk agyonhajszolt, pedig az agyonhajszolók nem az agyukat hajszolták. Ez a kifejezés onnét van, hogy akit fejbe vágtak, tehát az agyát ütötték, az rendszerint meghalt. Innét van az agyonütötték kifejezés.) És még valamit el kell mondanunk ezzel kapcsolatban. A sok sebtől a ló elpusztult, megdöglött. Közben persze lázas lett a sok sebtől vagyis belobbant a sebesülése. Kisgyerek lázára mondjuk: belobbant. Innét van a további kapcsolat és kötődés, hogy már a sebbel-lobbal, sebtiben kifejezések is a gyorsaságot jelentik. A korábban szintén emlegetett Balassi Bálint verssorban lévő "hamar lovak" hamarisága szintén gyorsaságot jelent.
A mar, marás elsősorban kígyó mozdulatát jelenti. De a sebességhez (a ló sebeihez) az is hozzátartozik, hogy a száguldásban fölmarjult a ló háta, a martja! Ezáltal a mar szavunk is többszörösen jelen van a hamariságban, sebtiségben, gyorsaságban. (E szavunkról is szólnunk kell másutt is.) Éppen csak az érdekesség kedvéért említjük, hogy mintegy tucatnyi nyelvben néztük meg a lóhalál vagy a lóhalálában kifejezést. Noha a szótárakban benne van magyarul így, a megfelelőnek odaírt idegen szavakban nincs benne a ló! Holott, mint láttuk, alapvető része a gyorsaságban való részvételnek, az eredendő jelentés kialakulásának. (Miként a német lovagolni szóban sincs benne a ló=das Pferd, lovagol = reiten, lovas = der Reiter stb. - és még jónéhány nyugati, északi nyelvben sem, dehát mindez logikus abból a szempontból, hogy a ló tenyésztésének elterjedése keletről nyugati irányban történt, tudtuk meg a magyar nyelvtől) Ha pedig a szótárakban nézzük, hogy mi a lóhalálában szavunk megfelelője, akkor ilyesmiket találunk: legláb meg nyaktörő gyorsaság és így tovább! Éppen csak a lényeghez nincs köze ezeknek a szavaknak. Persze a hivatalos magyar nyelvészet sem kényeztet el bennünket. Most leírunk néhány szót és röviden az arról való hivatalos vélemények lényegét a TESZ alapján.
Lófrál, azt jelenti, megy, jár, bizonytalan eredetű. Lófol, lóstat, jelentései fut, siet, szalad, illetve mulatságkor házról-házra jár. A lódít, lóvátesz jelentései: becsap, rászed, hazudik stb., e szavakat is az ősi örökséghez, hiszen a ló szavunkhoz kapcsolják. Noha a lót- fut, lohol, lófol szavak után megemlítik, hogy alkalmasint átvétele a német laufen= fut, menekül szónak. Nos az eddigiek tudatában nyugodt lélekkel és bátran megkérdezhetem, nem fordítva lehet-e a dolog? A járásbeli gyorsaságot - sebességet, vágtát stb. - éppen hogy kelet felől hozták! Az igazi nagy sietés, gyorsaság éppen a ló segítségével vált lehetővé és a szövetségben és terv szerint "kalandozó" magyarok (ma már tudjuk) szövetségekben harcoltak. Egyre több jel utal arra, hogy a Nagy Károlyhoz (karvaly, Karul) került Attila-kincseket is keresték! (Kocsis István író, történész barátom, aki a Szent Korona tannal is foglalkozik, közölte, hogy a német hagyományban él az az emlék, hogy Nagy Károlyt Szent István - Attila? - koronájával ékesítették, magyarán koronázták meg. Miként erről másutt néhány szót írok, van egy német festmény, amely ténylegesen az általunk magyar Szent Koronának hívott koronával a fején ábrázolja Nagy Károlyt*.)



(* Friedrich von Kaulbach (1822-1903) német festő, számos arcképet készített fejedelmi személyiségekről, köztük Erzsébet magyar királynéról. A müncheni Maximilianeum megrendelésére Festett Nagy Károly koronázása című képén III. Leó pápa kezében a magyar Szent Korona egyenesen álló kereszttel van ábrázolva. Nagy Károly legismertebb képmását 1510-ben a magyar származású Albrecht Dürer festette - Nagy Ottó császár számára 962-ben készített - Szent Német-Római Birodalom koronával ábrázolva; ami ma a bécsi Kunsthistorisches Museum világi kincseskamrájában található. (Forrás Új Idők Lexikona, 1935-40- és Európa királyi házai- Helikon, 1992))
Lóbál, lóg, lódul stb. szavakat is az ősi ló szavunkhoz kötik, és ez helyes is. Amíg a lobog hangutánzó, hangfestő eredetű szócsalád. Nos ez is szegényes magyarázat Akkor már a ZÁSZLÓ, LOBOGÓ nyomán a meg-BOK-rosodott, farát, farkát fölvágó, fölcsapó ló mozdulatai, alakja emlékeztet a LO-bogásra! Lóbál, ezt a szavunkat pedig csodálatosképpen a lóbáz, lóbitáz, lóbitál szavakkal együtt származékszavaknak vélik és alapszónak ezúttal a ló szavunkat nevezik meg, sőt, ide sorolják a lóg, lódít, lódul szavainkat, amelyekről már korábban is szóltunk. Kivétel a lóg. Örülünk, ha ilyesmit is találunk, amikor önkéntelenül is győz a logika. Ugyanis a lóg szavunknak van olyan jelentése is, hogy valaki meglóg! Azaz elszökik, talán éppen a LO-pott jószággal, amit meg-LO-vasított. Mindezek a példák példátlanul logikusak! A történések törvénye szerint mutat mindent a logika is, ráadásul ezeket IGAZ-olja a tapasztalat és a folyamatos, szüntelen ismétlésben alakuló valóság! Az is logikus, hogy annak a népnek - lovasnépnek! a szokásai, nyelve, hagyományai is jobban kötődnek a lóhoz, mint azoknak a népeknek, amelyek sorsát ennyire nem határozta meg a ló! (Magyarország különböző tájain így is mondják: lau, lú, tehát akár meg is találtuk a német laufen szótövét?! )
Nyilvánvaló, hogy mi sem írtunk le minden lehetőséget, dehát azért is izgalmas mindez, hogy a magyar Olvasó is társunk legyen a további kutakodásban és felfedezésben. Nagyon jó érzés rálelni bármely érdekes nyelvi törvényre vagy játékosságra, amely eddig rejtve maradt előttünk. Nyelvünk ilyenfajta ismerete erősíti tudatunkat és erősíti a nyelvet magát is. Nem hiába őrizte, mint egészen különleges élő múzeum emlékezetében e kincses leleteket! Itt már csak egyetlen megjegyzésünk lesz: miért mondjuk arra, aki meghalt, úgymond végleg eltávozott, hogy elpatkolt? Hogyan és miért került ide a lóra vert patkó? És miért éppen a patkó? Az e kérdésre adható válasz nagyon messzire visz bennünket, de az a szerencse, hogy az időbeli és térbeli távolság is néhány mondatban bejárható. (Erről is közlünk tanulságos verset!) Talán az lehetne a válasz, ami a szanszkrit patha szóból következik. (Pathati=utazik stb.) A ló a patáján jár, a patkót a patára szögelik, mintha az utat, a jó utat tennék a lábra?! Ez a Kolumbusz tojása megoldás! Így már dereng, hogy aki elpatkolt, az elment az úton, az eltávozott. De más magyarázat is lehetséges, csak azt nem ismerjük. Igaz, eddig ezt sem ismertük, de ebben is segített a csodaember, Kőrösi Csoma Sándor, hiszen ezt a szót is ő közli.



Régi és remek társunk a ló - paripa, paci -, milyen messzeségbe képes elragadni bennünket! Pedig nem is lovalltuk magunkat különösen és minden bizonnyal sok szó és mondás is kimaradt e felsorolásból, elemzésből.
A Tisztelt Olvasó vajon el tudná-e mondani az egyszerű lószerszám részeit, tartozékait? Pedig azokat el is kellett készíteni a nomád népeknek, bőrből, kenderből, fémből és fából. Minden bizonnyal önellátók voltak a fegyverék készítése vonatkozásában is, tehát sokféle iparos - kézműves -, közülük is elsősorban kovács volt náluk a pusztaságban is. Hiszen ahogy kimutattuk, a magyar a pusztán lakik, sok puszta található a helynevek különféle régi táraiban is, de a maiakban is. A puszta - másként major vagy tanya! - egy vagy egy-két házból álló lakhely volt és az ma is! Megint más a pusztaság vagy a jelzőként alkalmazott puszta szavunk jelentése, nem szólva a pusztít, pusztulás stb. szavainkról. De erről is írunk hosszabban másutt.
Magyar magyarnak magyaráz
Nagyon sokszor használjuk ezt a szót magyaráz, magyarázat, magyarázkodik, illetve megmagyaráz, elmagyaráz, megmondja magyarán stb. Nem jut eszünkbe azonban, amit e sorok írója évtizede különös borzongással fedezett fel - és meg is írt -, hogy ez is egészen sajátosan magyar nyelvi jelenség! Ugyanis nincs más nyelv, amely önnön népének nevével nevezné meg az értelmez, ér-telmezés, értésére ad kifejezéseket. (Minderről sok előadáson beszéltem, főként Miskolcon de Budapesten is. Már több felől visszahallottam ezt a valóban érdekes és különös, csak a nyelvünkre jellemző szót, kiderült olyanok adják tovább, akik jelen se voltak előadásaimon. Miként a tévében Vágó István műsorvezető jegyezte meg nemrég a versenyzőnek magyarázatul: "Hát nem tetszik tudni? Ez a becézés, benne van a cé! " Nos valójában örülök ezeknek, bár a be-CÉ-zés lényegét először a Kortárs című lapban írtam meg 1973-ban. S főként iskolákban beszéltem erről azóta legalább száz alkalommal) E kis zárójeles kitérőt azért vetettem közbe, mert e dolgok oly feltűnően érdekesek, izgalmasak, hogy mindenki első hallásra megjegyzi őket és szinte úgy véli már másnap, hogy ezt ő mindig is tudta és így is adja tovább. Vonatkozik ez a FÖLDÖNFUTÓ, a MEGÚSZTUK stb., szavainkra is.
Azért vezetem így be ezt a magyarázkodást, mert az okokról elfeledkeznek, hiszen azokat nem tudják. Engem azonban az okok érdekelnek, sőt, az efféle folyamatos érdeklődés nélkül, mindezeket nem is mutatta volna meg a nyelvünk. A kiindulás tehát az immár négy évtizedes kutakodás volt, vagyis magam zömében ismerem, legalábbis elég nagy bizonyossággal föltételezem nyelvünk rendkívül gazdag s hasonló sajátosságainak hátterét is. Ugyanis így egész ez a tudás, ismeret. Többen és többször figyelmeztettek, hogy e dolgokat mások mint a maguk felfedezését mondják el, sőt meg is írják sajátjukként. (Ez valóban már meg is történt!) Én mégis nyugodt vagyok, mert a teljes rendszert kell ismerni ahhoz, hogy e példákhoz eredendően hozzájussunk, így hiába írják le ezt vagy azt a nyelvi különlegességet, ha az okokat nem tudják, nem ők a szerzők! Kérem, nézze el a



Kedves Olvasó ezt a "személyeskedést". Folytassuk azonban a háttér bemutatását. Ugyanis éppen ezek az egészen sajátos magyar nyelvi jelenségek MAGYARÁZZÁK meg a nyelvünk különleges jellegét, működési rendszerét. Ezek, úgymond, nyelvünk működési jelvényei. Ezeket a kitűzőket vesszük észre a legjobban és aztán el se feledjük többé. De minden bizonnyal kutakodhatunk még eleget a társadalmi, de főképpen történelmi háttérben. Meg is tettük és alább vázlatosan be is számolunk arról, hogy mire jutottunk.
Először is mondjuk ki, már önmagában a magyaráz, azaz magyaráz fogalmi körébe tartozik például a becézés, a pösze, a selypít, az ötöl-hatol, az óhajt-sóhajt - ó-hajtás só-haj-tás szó-rag-ozó, szó-rak-ozó szó-haj-tás! és így tovább, mind a hasonló nyelvi jelenségek. A szavak, szórészek alakultak és alakulhatnak így, a nyelvünk megnevezi (név - nép - nemz - nemzet stb.! ) saját azaz önnön tevékenységét. Ez az egyik magyarázat a MAGYARÁZATRA! Azonban, mint eddig láttuk, mindennek valamilyen valóság-háttere, oka van! Mi lehet ez?
Már emlegettük többször is például a pösze kifejezést. (E szavunk is értelmez, kifejt tömörítve valami lényegeset a beszélőről.) Az igazi pösze kisember például a fészek szavunkat pécek-nek ejti. Téveszti az eF és az eSz hangzókat, mert ezeket nehezebb megformálni. Meg kellene vizsgálni, hogy az ilyen tévesztések, beszédhibák mögött, milyen mértékű-arányú okként szerepel a nagyothallás, a rossz hallás? Nos e szóban is az a magyaros, hogy azokkal a hangzókkal alkotja meg a szót a nyelvünk, amelyeket rosszul vagy egyáltalán nem képes ejteni például a pösze gyerek. Természetesen ezek mind mássalhangzók! A tudatos beszéd hangzói.
Ne feledjük, Hogy micsoda műveleteket végez tudatunkon túl is nyelvünk, amikor nemcsak észreveszi az ilyen és hasonló jelenségeket, majd egy idő száz év? - után, ezeket is beépíti a szókincsébe éppen úgy, mint a rendszerébe!
Elemezzük kicsit, hogy mit is jelent pontosabban a MAGYARÁZ szavunk. A jelentéstartalom több jelentés együttese. Benne van a kifejt, elmond, megmond, de az elemez, értelmez, megbeszél, közöl stb. jelentés is. Aligha kell sokkal hosszabban kifejteni, hogy az elmondta, megmondta stb. egyáltalán nem biztos, hogy azt is jelenti, hogy megmagyarázta, azaz elemző módon értelmezte a dolgokat, hanem mindössze közölte őket. Aki valamit megmagyaráz, az most már ezek után mondhatjuk így: elemez, azaz ok-osan értelmez, megmutatja az összefüggéseket is. Ugyanis megint arról van szó, hogy a magyar nyelv önmagát alkalmasnak tartja arra, hogy amikor ennen-önnön népének-nemzetének nevével jelzi a közlés minőségét, hogy azt a lehető legjobbnak vélje! Vagyis annál pontosabban ismereteket, tudást nemcsak megfogalmazni, közölni, hanem átadni és elfogadtatni nincs mód! Amit úgymond ezen a nyelven mondunk, MEGMAGYAROZUNK, azaz MEGMAGYARÁZUNK, az mértékadó, az pontos, igaz, tényszerű és érthető, világos. Ez az egyik logikusan mutatkozó háttér és ok. Vagyis a nyelvünknek arról is emlékei, egészen sajátos sejtelmei vannak -a sejt a



legkisebb élő egység a testünkben, sőt az egysejtűek lényegében a további teljes rendszert meghatározzák, magyarán minden lényeges dolog, ami az életet jellemzi, megtalálható bennük s nagyon remélem, ezt a feltételezést igazolja dr. Kellermayer Miklós, a nemzetközi hírű agysejtkutató - így tán a sejtelem, mint a tudás első csírája, részecskéje, megintcsak nem véletlenül jelenti a sejtést, amelyben még több a megérzés, mint a megtapasztalás. (A TESZ szócikke szerint a sejt, sejdít, sajdít stb. összefügghet. Istenbizony azután néztük meg, hogy magunk így gondoltuk. Örülünk az egyetértésnek) Hiszen mondhatjuk, hogy belénk sajdult valami emlék, tehát sejtelemmel kezdődik az emlékezés is. De vonatkozhat a megérzés kifejezése a jövőre is, hiszen megsejtjük, hogy mi következik. Sej-haj, baj! Ez következik, ha nem ismerjük meg nyelvünk csodálatos voltát, ha hagyjuk pusztítani. Nos, tán ügy vélhetik, nem ide tartozik, de minap meglátogatott egy öreg úr, a Trianon Társaság tagja és a következőket mondta: Ő nem tartja helyesnek, hogy a Boldogasszony anyánk kezdetű himnikusan szép egyházi énekben az áll, hogy "romlott hazánkról". Igazat adtam neki, mert magam is így gondolom. (Ágh Istvánnal a Ság-hegy lejtőjén, Dala József présházánál is így énekeltük több mint tizenöt éve: édes hazánkról és így tovább. Valóban meg kellene nézni az eredeti szöveget, mert miért volna hazánk romlott? Azaz rosszabb más országoknál' Ki írt és milyen meggondolásból ilyen szöveget Vagy netán ki változtatott rajta gonoszul?) De folytassuk a magyarázat magyarázatait.
Természetesen megnéztük szótárakban, megérdeklődtük nyelveket jól tudóktól, nem tudnak olyan nyelvről, amely önnön nemzetiségének megnevezésével "magyaráz", tudat, közöl, ismertet, mond el, fejt ki, értelmez és elemez. Ez a dolog azonban más vonatkozásban is különleges. Nem felejtem el, amikor nagyanyám nagyszüleim neveltek -, ha valamit nem jól, azaz úgy csináltam, ami neki szomorúságot okozott, akkor szokta mondani. "Majd meglátod, ha felnősz, hogyan is van ez, akkor megismered a magyarok Istenét. " Valóban szomorkás hangon és sejtelmesen mondta ezeket nekem, hogy néha bele is borzongtam, mi is az a magyarok Istene, de sosem mertem ilyenkor rákérdezni, máskor pedig elfeledkeztem róla. De ezt a kifejezést sokféle formában hallottam másoktól is, halkan, hangosan, kiáltva például veszekedés közben: Majd megismered a magyarok istenét! Ezt se felejtem el soha. Majd avatottabb tudós emberek, talán Pap Gábor vagy mások, kiderítik, hogy miféle hiedelmekkel rendelkeztek eleink? S volt-e valamilyen félelmetes istenség a környezetünkben? Akitől tartanunk kellett. Persze nem ilyen egyszerű ez a dolog sem, mondom, miközben ugyanennyire egyszerű is, hiszen másra is emlékszem világosan, tisztán. Arra, amikor egyik magyar mondta azt a másik magyarnak: "Majd megmondom neked magyarán, hogy értsd! " Vagy: "Magyarán mondom! " "Megmondom magyarán! " És így tovább. Az a dologban a különös, hogy emlékezetem szerint, ilyenkor némi kisebbnagyobb fokú fenyegetés is érződött abban a "magyarán"-ban. Még jobban közelítve, mintha az egyik magyar valamilyen fensőbbséggel, felsőbb állásból, rangból stb. szólt volna, a nem annyira, nem úgy, nem olyan magyarhoz!? Jelezve önmaga felsőbbségét. Igen, a fenyegető árnyalat egyértelmű volt, de a másikra ható nyomaték teljes mértékben érződött. Hát ez az, ami izgalmas a magyarán-ban.



Magyarán szólva, sokkal nagyobb körű az összefüggés rendszere, mint ahogy az az első pillanatban mutatkozik. Már az eddigiekből arra is lehet következtetni, hogy két, nem egyforma - jogú, szerepű, netán származású? magyar beszélgetett egymással. Ez az idő olyan tetemes (jelentős), ami ezer éveket is jelenthet. Az egyikben jobban buzgott az öntudat, legalábbis ez nyilvánul meg e szólásban. (Emlékezünk a nyíl, nyíl-van-os, nyil-van-os-an, nyíltan azaz szemtől szembeni szólásra? Ez is amolyan magyaros jellegzetesség, a ló, lovall, lóvá tesz, lókötő vagy lófő, ezt nem is tárgyaltuk -a lovas székelyt jelenthette - szavakra?! ) Mindezek bizony a magyarosság, ezzel együtt a magyarázat szavunk nyelvi jelei, jegyei.
Illő volna néhány mondatot szólni a JEL, illetve a JEGY szavainkról, A jel jelentései: jelez, jelző, jelen, jelenlét, jellem, jellemző, fényjel, hangjel, jelvény, jelentés, bejelentés, jelentős, kijelöl, megjelöl stb. A szó jel-entésének belső logikája, hogy az van jelen, a jelen időben - itt és most -, aki jelenlétével jelt ad, jelet hagy, (nyoma van) és természetesen mindez jellemzi is őt. Az ilyen jelleg-ű szavak általában elvont fogalmat jel-öl-nek. Zalában a jel szót gyelnek is mondták. Akit megjelölnek, azt meg jegyzik. A jellem az embernek jellemző jegye. Ha például olyan erős a jelenlét jellege, jegye, akkor azt mondjuk a most helyett: jelenleg. Ez leginkább a felsőfok jele! Ami pedig a jegy szavunkat illeti, több megjegyzésre telő megjegyzésünk lenne, az egyik a jegy-es-ség (nemcsak az anyajegy, jegyzék, jegyző, jegyez, jegyzet, eljegyez, a jegy, mint látvány vagy belépő-, utazási stb. jegy, az is érdekes, hogy megjegyzünk valamit, azaz magunkban megőrizzük, emlékezünk rá), amihez valóságos tárgy, a jegykendő, jegyajándék is tartozik. Másik fontos megjegyzésünk - és ezt el kell hinnie az olvasónak - nem más, mint az, hogy magunk is arra a következtetésre jutottunk ezúttal is, hogy a JEL és JEGY szavaink jelentésbeli és hangzóbeli rokonságban vannak! Örömünkre szolgál, hogy a TESZ is erről tudósít. Ugye tudják, hogy ez nem jelentéktelen megjegyzés! A JEL ősi örökség, és így írják: "a jel főnév alakváltozata" a jegy. Csak az az érdekes, hogy nem használjuk sem a jegy-et-len, sem a jegy-te-Ien kifejezéseket! Ez meggondolkodtató! Mert a jel-te-len remek kis nyelvi alakulat, hát még a JEL+MEZ, a JEL+KÉP! Ugyanis, mint annyiszor, két teljesen önálló jel-entésű szó alkot új szót. Hiszen ragozható, képezhető a mez és a kép is: mez-telen, mez-ít-láb (nincs a lábon semmi), a máz, méz, sőt a míz-máz is ide tartozik. A ruhánk vagy másként mez-ünk (manysi-vogul nyelven maci, elnagyolt átírással a masapékhum azt jelenti, hogy felöltözöm, azaz mezt veszek magamra, gondoljuk meg, milyen különleges kifejezés volna, ha a vetkőzés helyett azt mondanánk: meztelenítjük magunkat), tehát a jel-mez jellemez bennünket, sőt a jellemünket is jelentős mértékben jelzi. (Mintha megvolna a mez mélyhangú alakja is? Lássuk csak a hal-maz szavunkat, ami ugyan a TESZ szerint a hal-moz-ból alakult. Lehetséges, de igazában nem változtat magán a tényen. Hiszen, aki fog-almaz, az bizonyos fok-ig -a fog és a fok bizony összefügghetnek! - ér-tel-mez is!) A "fogalmam sincs róla" kifejezés igen nagy, sok ezer éves nyelvi alakulás ívét jel-zi! Visszatérve a nem használatos jegy-te-len kifejezésre, ebben az esetben a jegy nélkül a szokásosan használt kifejezés. A jegy szavunk, inkább második része a belőle lett összetett szavaknak: véd-jegy, név-jegy, névjegy-zék, ámbár említettük a



jegy-kendő, jegy-zék, jegy-ző, jegy-bank, föl-jegy-zés stb. szavakat is. Mindezek azt is jelzik, hogy azért egyáltalán nem ugyanaz a szó a jel és a jegy. Ám talán e kis jellemzéssel a rokonságot is megjegyeztük.
Mielőtt tovább mennénk, hadd mutassuk meg a HALOM szavunkat, úgymond, soron kívül. Több helységnévben is szerepel a halom szavunk, mondhatnám, egész halomnyiban. Előfordulását írásban, 1055-ből említik. (Helységek neve például Pannonhalma, Halmajugra (különösen az utóbbival érdekes volna foglalkozni!), de maga a szó is olyan, hogy játékra kínálja magát. Mi magunk se tudtunk ellenállni s miközben ennyit leírtunk, megindult a nyelv szinte önállónak mondható burjánzása, egyik szó szülte a másikat! S mint annyiszor, igazi és érdekes ajándékot kaptunk tőle. Már az is játékos lelkületű dolog, hogy amikor balomba rakjuk a dolgokat, tárgyakat, valójában akkor keletkezik a halom. Tehát az elsők nem is tudják, hogy halomba rakják, csak leteszik őket vízszintesen egymás mellé. Íme eltörve a szó:
HA-LOM - LOM-HA
Versre is csábított bennünket, a vers - legfrissebb termékként, e könyv írásakor, 1998. szeptember 1-jén íródott-természetesen olvasható e könyvben is. Mert régóta abban hiszünk, hogy a játék csakis a nyelvünk törvényei szerint történhet és közben is mindig megtudunk valami újat nyelvünkről. Így máris vessünk egy pillantást
HA-MAR - MAR-HA
szavunkra, mert van ám értelme! Gondoljunk csak Balassi Bálint hamar lovaira, és arra, hogy a marha jelentése nemcsak gyűjtőnév ökör, tehén, bika stb. szarvasmarha kifejezésre, hanem általános vagyon, általában a jószágra vonatkozik. Így hát a hamar marha lehet akár a gyors ló is, a rárószárnyú!
Mi még továbbra is tartozunk a FÖLDÖNFUTÓ és a MEGÚSZTUK kifejezések, amelyek ugyancsak magyarázatok, vagyis jeles nyelvi sajátosságok, részletezőbb magyarázatával.
Földönfutó, összetett szó. A TESZ nem tud vele mit kezdeni. Mert szükség lett volna némi képzelőerőre. Mert mint minden felfedezéshez, a legkisebbhez is, szükséges a képzelet különleges ereje és a szellemhez társulnia kell a lelki bátorságnak is. Kivételesen az angol nyelv szótárban megjelölt szavával földönfutó=homeless- hasonlítjuk össze. Nos ebben az angol szóban nincsen benne angolul sem a föld, sem a futás! Még leginkább a hontalan (home =hon) kifejezés látszik a legközelebbinek. Csakhogy van itt néhány tény és a tények makacs dolgok. Először is, aki fut, az általában nem a vízen, nem a levegőben teszi, hanem a földön! A magyar nyelvben mégis külön megjelölik a futás helyét! Hát nem elég, ha csupán fut? Úgy látszik nem volt elég annak idején! Tehát a földönfutó jelentése ennél több! Bizony így is van. Hiszen ha a magyar "földönfutókról" beszél, akkor sajnálkozik és kimondva vagy kimondatlanul ehhez a szavunkhoz hozzáteszi, hogy



szegény. Szerencsétlen! Vajon miért? Azért mert ennek a szavunknak is ősi árnyékjelentése van! Ahogy már néhányszor szóltunk róla: a lovon ülő nép szemszögéből nézve. akinek még lova sincs, az szegény, szerencsétlen FÖLDÖNFUTÓ. S az a lábára hagyatkozhat, nem lovon halad, nem azon lohol, lótfut, lódul stb., hanem csak gyalog megy - mene-kül! -, két lábán jár, tehát nem véletlen, hogy megjárja! Íme, hány szó járul hozzá ahhoz az elképzelésünkhöz, amit itt kifejtünk?!
S ezek mind erősítik azt az eredeti felismerést, hogy szavaink társadalmi, emberi, földrajzi stb. állapotokat is őriznek. A magyar SZÓKINCS valóban külön érték, emlékezete sok ezer éves tárgyakat, dolgokat is őriz, miközben mi nyugodtan használjuk erre-arra. Tehát a földön való járás sajnálatos, szerencsétlen is lehet. Ott és amikor e szó keletkezett, hatalmas síkságok voltak körben, nem volt jó semmire a földön való járás, kellett a LÓ-ti-futi! A ló az életet jelentette. A ló ellopása lopva, loppal, lopakodva - igen nagy vétek lehetett! Akinek nem volt lova azokon a tájakon, az olyan volt, mintha féllábú lett volna a kétlábúak között! Aligha lehetett jogosultsága vadászatokon, élelemszerzéskor, nem szólva a csatákról, a menekülésekről. Vége volt! Elsőként pusztulhatott a szegény, szerencsétlen. Aki nem volt hontalan, sem hazátlan, csupán lovatlan. De ez, a több ezer éves tapasztalatok után elég volt a sajnálatra-méltóságra! Teljes okkal és joggal. Nyelvünk pedig máig őrizte emlékezetében ezt a nagyon régi fölismerést. (Azt se feledjük, hogy az a ló, amelyen lovagolnak, sokkal értékesebb, mint azok, amelyeket másra használnak, vagy még nem törtek be. A nomádoknak sokat kellett foglalkozniuk lovaikkal, amíg azok hadra foghatók lettek!) Azt is mondhatjuk, hogy bizonyos időszakokban a ló léte, nem léte maga volt az emberi élet feltétele!
Megúsztuk! Ezt mondja a magyar, noha szó sincs vízről, úszásról, csak valamilyen baj vagy fájdalom, kellemetlenség lehetősége elkerült bennünket. Ezt mondtuk akkor is, ha nem kaptuk meg a megszolgált pofont otthon, ha elmaradt a dolgozatírás, de ezt mondták azok is, akik bombázások után épen előjöttek az óvóhelyről. Vagyis kis és nagy bajok, egészen az élet-halál helyzetekig, benne foglaltatnak a megúsztuk kifejezésben. S ahogy mondottuk, szinte mindig hozzájárul egy-két árnyékjelző jelentése, főként a két említett szavunk, a szegény és a szerencsétlen, ha a földönfutókról szólunk. Illetőleg, ha ez halványan is van jelen olykor, akkor is ez a szó, önmagában is jelez valamilyen szerencsétlen helyzetet. A megúsztuk pedig szintén egészen sajátos kifejezése azonos állapotnak, noha ennek az állapotnak a minősége időben igencsak sokkal távolibb! Mégis, annyi bizonyos, hogy ebben a szavunkban valami régi és hatalmas, rettenetes VÍZVESZÉLY emléke lappang nagyon-nagyon mélyen. Ámbár értjük mi magyarok - más nyelvűeknek még megmagyarázni sem lehet, annyira magyaros ez is! - igen, mi értjük, anélkül, hogy ezt külön-külön minden kisgyereknek elmagyarázta volna valaki. Sem a nagymama, sem a nagypapa, sem a szülők, tanítók nem szólnak róla. És mégis, amikorra felnövünk, már használjuk, értjük a dolgot. Holott bizony most már szó sincsen semmiféle vízről vagy úszásról, ha csak nem arról beszélünk, hogy sikerült a zápor elől fedél alá menekülni. Más nyelveken



ennek a szónak semmi különös jelentése nincs! S ha megkérdezzük, márpedig megtesszük évek óta iskolákban, másutt, a válasz: az ÖZÖNVÍZ vagy VÍZÖZÖN.
Valóban nem folyók átúszásáról van szó, hanem mivel a hajó is úszik, maga Noé mondhatta volna a vízözön után, kikötve: NA URAM, EZT IS MEGÚSZTUK. És ha ezt a magyar mondatot ezek után lefordítanák más nyelvre, az olvasóknak fogalmuk sem volna az ÚSZÁS mögöttes jelentéséről és e szavunk időben nagyon távoli gyökeréről!
Miféle következtetéseket vonhatunk le még ebből a szóból és a jelentéséből? Nyelvünk ott volt a vízözön közelében! Illetve azok, akik ezt a nyelvet beszélték, már ott voltak! Amerikai tudósok megállapításairól írtak nemrégiben a lapok. Szerintük - és ezt a körben lévő, oldódó mészkövek tanúsítják mintegy hétezer éve emelkedett meg 150 méterrel a Fekete-tenger szintje, s akkor került kapcsolatba a Földközi-tengerrel. Tehát viszonylag nemrég lett sós a vize, ezt igazolja a sótartalom közötti lényeges különbség is! Nem is tudjuk elképzelni, hogy a jégkorszak végén, a melegedés következtében, a 150 méteres függőleges víznövekedés, hány száz, inkább hány ezer kilométeres szélességi kiterjedést jelentett. A kis édesvízi tóból lett a tenger. Ezt megállapították sokféle vizsgálat, mérés nyomán a tudósok nemrég, s mit ad Isten? A magyar nyelvben erről is találunk emléket. Ha csak jelzést is, ám az sincs kizárva, hogy majd valami kis jel, még közelebbi nyomokat is fölmutat. Mindenesetre, akik e veszélyérzetet szóval kifejezték, nemcsak megmaradtak, hiszen MEGÚSZTÁK, hanem át is élhették a szörnyű élményt. Tán szökőár, vihar, végtelen eső, együtt évekig tarthatott. S ezért lett ennyire, máig tartó értelme az ősi félelemnek. S lett külön-leg-es időmérő, a nyelv ősiségét mérő műszer a megúsztuk szavunk.
Mindezek a címben említetteket igazolják. Főleg abból a szempontból, hogy a magyar nyelvhez nem szabad - és nem is lehet - hagyományosan, például más nyelvek nyelvtana, szókincse felől közeledni, mert csupa félreértés vár így ránk. Tehát a mai magyar nyelvtan sem a nyelvünk ősi törvényein alapul, ez nem is lehetséges akkor, ha az előbbieket, illetőleg a magyar nyelv egyedüli sajátosságait nem vesszük figyelembe. Az enélkül létrehozott nyelvtan (német és latin mintára?! ) meglehetősen idegen test a magyar nyelvben. Ennek következtében nem is dúl a magyarul jól tudó gyermekekben a magyar nyelvtan szeretete. Sőt a többség csaknem fél ettől a tantárgytól. Ez pedig nem természetes. Különösen akkor mondhatjuk ezt, ha látjuk, tele van látványos mutatványokkal, gyönyörűek a törvényei, csillog benne a logika. Ez a nyelv emlékezik és mesél, rendkívüli szellemi tornamutatványokra késztet bennünket, valamint akár akarjuk, akár nem, közel visz a számtanhoz, az elvont, nagyon kifinomult gondolkodáshoz.
Alighanem ez az oka annak, hogy annyi jelentős, nagy magyar költő van, és sokfelé a világon a költők népének neveznek bennünket. (Ha ez még érdekli a világot? De e sorok írójának, még 1973-ban bizony ezt mondta egy akkor fiatal holland költő! S nem is akárhol, a Finnországi Lahtiban, ahol nemzetközi költőtalálkozó volt.) Ma



már viszont teljes nyugalommal lehetne bennünket a számtan népének nevezni, mert évtizedek óta feltűnően sok magyar fiatalember szerez kitűnő helyezést a matematikai világversenyeken, olimpiákon! És kiküldött csapataink általában az első helyek egyikén végeznek nemcsak évtizedek óta, hanem évtizedeken át! Nos éppen ez a makacs folyamatosság az, ami elgondolkodtató. Hiszen nagy népek diákjait előzik meg sorra, maguk mögé utasítva hatvan-hetven nemzet tanulóit. Igazán sajnálatos, hogy mindezekről igencsak szűkszavúan számol be a sajtó. (Ahogy alig esett szó Lovász László Wolf-díjas tanárról. 1999-ben ő kapta megosztva a matematikai "Wolf-díjat"!)
Figyelem! Tanítók! Tanárok! Szülők! Tudjunk erről. Mert manapság ez a tudás valóban hatalom!
Szó szó szó szószóló óhajtás sóhajtás szórakozó szóragozó sóhajtás
Nyelvünkben nemcsak ősi emlékek rejtőznek, hanem ősi - talán az ősnyelv maradványai is, akár az ókori romok. Csakhogy ezek nem romok, hanem ép nyelvi maradványok, amelyek össze is illeszthetők. Magam ilyennek tartom például az IZÉ szavunkat. E szóról külön is írtunk, ám ott és akkor (esztendeje írhattam, 1997 tavaszán) nem vettem észre ezt a két változatot, noha ismertem őket. Az egyik a "testi-lelki" jelzős iker-alak, a másik pedig szintén közismert, a "ízig-vérig" kifejezés. Csak a napokban gondoltam arra, hogy azonos dologról van szó! Nemcsak azért, mert első hallásra is érezzük a jelentés közeliséget, hanem maga a gondolat is rokon. Mindkét szó lényege a teljesség. Csakhogy, amíg a testi-lelki támogatás, fölkészülés stb. esetében pontosan értjük, hogy testről és lélekről van szó, az ízig-vérig szópáros, ha úgy tetszik tömörebben, mélyrehatóbban fogalmaz. Azt értjük, hogy "vér-. ig. Ott van a "vér" a testvér, nővér, fivér szavunkban és természetesen, logikusan van ott. De az IZ már más eset. Kétségtelenül igaz, hogy az íz, ezúttal az ember legkisebb részét, por-ci-ká-ját jelenti. Vagyis egészen a legkisebb részéig átérzi a dolgot, ízig-vérig magyar és így tovább. Valóban csak a napokban tűnődtem cl azon, hogyha a VÉR a hús-valóság, vagyis a TEST, akkor az IZ a LÉLEK! Mégpedig az a lélek, amiről az ízről szóló külön részben említést tettünk. Tehát maga a nyelv is külön megőrizte ezt az igazolást számunkra, részünkre, nekünk, minekünk és így tovább! Ez is amolyan MAGYARÁZAT, amikor is a szónak önmagán belül is több értelme létezik, több jelentése, ám az logikusan rokon is egyben. Hiszen az ízzé porrá, minden ízében reszket stb. már az embernek olyan tartományaiból tudósít, ahova nem férhet a képzelet sem. Valójában ezért jelentheti a szó, az IZ-galom, IZ-gul, IZ-gága stb. ezeket a már elvont fogalmakat. 'Tehát valóban jelentheti a lelket. Sőt, hittel és meggyőződéssel jelenthetjük, az ÍZIG-VÉRIG azt is jelenti, hogy például "testestül- lelkestül" a magyar nyelv hívei vagyunk. Tehát., ízig-vérig" csodálói, óvói, védői.
Természetesen léteznek éppen a ragozó tulajdonságok miatt, másféle magyarázó szavak is. Másutt említettük a SENKISEDÉSÜK kifejezést. De gondoljunk Kölcsey Huszt című versére, amely így kezdődik: "Bús düledékeiden Husztnak



romvára, megállék, " gondolható, hogy a szó, amit közelebbről megvizsgálunk a DÜLEDÉKEIDEN. Mennyi minden van ebben a szóban is. Az alapszó a dűl, régies a dűle, mondjuk eldüle valami. Düled, ilyen szót nem használunk, legföljebb a szeme kidülled. (Persze rokonértelmű!) Vagyis a következő szóegység a düledék. A dék a düle szóhoz csatlakozott, mint például a tőre-dék, hiszen töred szavunk síncs (csak törek van, aminek nem használjuk a többesszámát, akárcsak a mák, homok stb. esetében, mert az ott lévő "k" is jelzi, hogy sok apró dologról van szó), és ott tartunk, hogy düle-dék. Lássuk tovább Kölcsey szavát: dül-e-dék-e, a birtokos alak után következik a többes birtokos alak: dül-e-dék-e-i, majd ennek egyes szám második személyes ragja nyomán a dül-e-dék-e-i-d, s ehhez csatlakozik a helyhatározó rag. Így alakult ki a végső alak: DÜL-E-DÉK-E-I-D-EN. (Érdekes volna megnézni alaposan, hogy költőink mennyire éltek nyelvünknek e lehetőségeivel? Olyan izgalmas példatár gyűlne össze, amit iskolákban kellene tanítani. Arany János jut eszükben ezúttal, aki a teher szavunkat használja így: tereb. Azonban ez teljesen beleillik nyelvünk törvényébe, hiszen ismeretes a kanál kalán szótagfordítás, illetve végül is használatos a terü széna, amit a jószág elé vetnek. De az összetételek és tömörítések szótára rendkívül hasznos volna!)
Minden bizonnyal mutatunk még később is hasonló példákat, amelyek különféle okok miatt lesznek a számunkra érdekesek. Mint például a BETETÉZTETHETETLEN vagy itt van az ELLEHETETLENÍTETTEKÉ, a már többször említett MEGHÍVATTATHATNÁTOK szavunk, amelyet a legtöbb nyelven öt-hét szóval tudnak kifejezni. Ám ne feledjük, mi magyarul is mondhatnánk többféleképpen. Például így: "Legyetek szívesek és szóljatok nekik, hogy hívjanak meg" és így tovább. De a szó lehető hosszúságára nézve, most idézzük a tanulságos és érdekes, meglehetősen ismert, talán a lehető egyik leghosszabb szavunkat, ám azt is jegyezzük meg, hogy vannak változatai. Íme az egyik: MEGSZENTSÉGTELENÍTHETETLENSÉGESKEDÉSEEITEKÉRT és így tovább. Nem az a lényeg és Fontos, hogy ilyen és hasonló hosszú szavakat írjunk, hanem az, hogy írhatunk, ha kell! Itt az alapszó, a SZENT, a többi rag, képző, jel. Egyszóval valamilyen toldalék. Általában a fosztóképző és a feltételes mód együttes és kevert használata hosszabbítja a szavainkat. Érdemes időzni ennél szavunknál, mert ebben is benne van a TALAN, illetve a TELEN, de a LEN is.
Mielőtt újra tovább folytatnám, a Kedves Olvasó kedvéért hadd írjuk ide azt a szót, amelyet alighanem a leghosszabbként tarthatunk nyilván, de ha valaki hosszabbat tud, kérjük írja meg. Tehát a leghosszabb magyar szó:
MEGSZENTSÉGTELENÍTHETETLENSÉGESKEDÉSEITEKÉRT
Reméljük, hogy hiba nélkül írtuk le és úgy is jelenik meg. De lássuk a szó egyes tagjait.
Sorba véve az egyes részeket, az első az igekötő: a "meg". De a "megszent" nem értelmes magyar szó! Sőt, a "megszentség" sem. Az első értelmezhető összetétel: a



"megszentségtelenít". A következő, a "megszentségteleníthetetlen". Már ebben kétszer szer-epel az et-len és te-len fosztóképző, illetve éppen kétszer a LEN. Aztán az egész szóban ugyancsak kétszer találjuk meg a -SÉG növelő képzőt. Láthatjuk, ha a MEG a szó elején található, mint igekötő, akkor nem végződhet az értelmes szó főnévképzővel, csak igeképzővel. Így jött létre a hosszú összetétel első része. Ehhez járul-hat a het: "megszentségteleníthet". Ekkor a ha-he már nem a feltételes módot, hanem a HAT-ást, a HAT-HAT-ó-ság-ot képviseli! Most jön az a része a szónak, amikor két "Té" hangzó jönne: a tet-len-ség formájában. De mivel már ott van az egyik "Té", alakul így a szó: meg-szent-ség-te-len-ít-he (t) -tet-len-ség. A Té hangzó, mintha a TÉT, TETT stb. hangzója volna és a tévesztés, ahogy emlegettük, maga lenne a tett elveszítése, illetve annak meg nem valósulását érzékelnénk? (Persze a téveszt, tévesztés, megtévesztő, eltéved stb. szavaink azután gazdagon ágaznak- bogaznak, mint annyi más szavunk a nyelvünk csodálatos törvényei szerint.) Ezután az -es képző következik, itt is végződhetne a szó, de azután már csak a ked-és zárhatná e hosszú szót, illetve az -e-i-tek egyes és többes birtokos ragja, majd a TIK változata a tek, valamint az ér-t. Ez az utóbbi rag is két részből áll, noha erre nem szoktunk gondolni. Az ÁR, ÉR stb. összefüggéseiről hosszabb tanulmányt is irtunk! A Té ezúttal a tárgy jele. Azt tudjuk, hogy a dologból (tárgyból) így lesz azután cselekvés: tárgy-al-ás. (Azonban jegyezzük meg, hogy nyelvünk roppant rugalmas! Hiszen aki föl-tár valamit, az elmondja, ki-tár-ja tudását, elénk tár-ja ismereteit és máris újra ott vagyunk a tárgy-al szavunknál! Zalában a tárgyuk föl azt jelenti, hogy tárjuk föl) A lehetőségek oly gazdagok, hogy a más anyanyelvűnek sok évig kell magyarok között élnie ahhoz, hogy mindezekből megsejtsen valamit. Hiszen mi magunk sem merülünk ilyen nagy tudati mélységekbe, ha a nyelvünket használjuk. Tehát nem várhatjuk, hogy idegen anyanyelvűek mindezt hamar - egyáltalán! - megsejtsék. De azok számára is tanulságos mindez, akik például más nyelvűeket tanítanak magyarul, pontosabban magyarra. Ezek a sajátos és példákkal tűzdelt MAGYARÁZATOK is sokat segítenek. Mert valóban nem túlzás, hogy immár tudatosan használjuk ezt a szót, más anyanyelvűek számára e dolgok nagy része megmagyarázhatatlan.
Magyarázatok -értelmezések
Érintettük a nyelvünk alapvető tulajdonságait. Emlegettünk a hangutánzás jelentőségét, amely alapvetően határozza meg nyelvünk mai állapotát és működését is. Emlékezhetünk a példákra, az ööö, ha... Ööö, Ha... azaz ÖTÖL-HATOL, bizonytalankodik, ő-zik, ha-zik valaki. Szóltunk a na-gat, no-no-nohát, nocsak használatát tömörítő nógat szavunkról, a hőő-ket mondó lovaskocsi hajtójáról, amikor is megállnak, meghőkölnek a hőőő-zés után a lovak. Így születhetett a HŐKÖL, HÖKKEN stb. szavunk. Az ó, ha én!... Ó, ha nekem!... nyomán az óhajtás és talán a sóhajtás szavunk is. Az áááá-sítás, ÁSÍT szavunkkal kezdtük, föltételezve, hogy ide tartozik az ÁMUL-BÁMUL, sőt talán az ÁLMÉLKODIK is. Mindezek kissé a csodálkozás, a tátott szájú bámészkodás állapotára utalnak. Nem beszélve a röhög, köhög, hörög, hahotázik, sikoltozik, nyög és így tovább, százával sorolhatnánk a hangutánzó szavakat egészen a sas-sás, susog, sziszei zizeg, zúg stb.



példákig. Amikor a sólyom suhan, az íjat feszítő ajjoz, illetve a nem is említett öööző ember nemcsak ötölhet-hatolhat, hanem az ööö-zés után ÖTLETE is támadhat. De ekkor is megmutatkozik az alapvető, a hangutánzás nyomán létrejött szó származása. Nem térhettünk ki valamennyi hasonló módon született szavunkra, nyilván nem is találtuk meg valamennyit Említettük, hogy a japán karasu jelentése holló. S a kara- gara jelentései a Csendes-óceántól az Atlanti-óceánig előfordulnak az ilyen szavakban, mint a karandás, karaborsa, Karaganda (fekete szén!) a Karahum, karakalpag (törökös nép), a magyar KOROM, Garabonc, garabonciás- fekete köpenyes, afféle varázsló diák -, sőt a grafit (szén, abból készül a cer/ker/ruza bél), vagyis valamennyi kara-gara visszautal a fekete színre, minden bizonnyal a szénre: CARBON. Visszatérve a japán karasu-fekete holló - szóhoz, abban benne van a kara és a hangutánzásra utaló "su". A karaborsa törökül feketepiac. Azaz a borsos ár is innét van, tehát eredetileg a piaci árat jelentette.
A magyar törzsek szent állata (totemállat) általában valamilyen ragadozó madár volt. Sas, sólyomfajta. A turul vagy turuj? Sokak szerint a kerecsensólyom volt, amely hazánktól nyugatabbra már nem fordul elő. Emlegettük a találó megnevezéseket, a héja híjj-t hallat, a vércse nevében benne van a vér, ahogy az ölyv ölű, azaz ölő volt, de a csőréről nevezetes a karvaly - K+R -s ebből lett előbb a Karul, majd a Károly név. Nem sokat szóltunk a nyelvújításról, bár előadásokon erről többen érdeklődtek. A nyelvújítás lényege nem az, hogy a semmiből alkotódtak új szavak, hanem a meglevő nyelv adottságait használták és használjuk föl az "új" szavak alkotásakor. Magam mindig a zengő tambura példáját szoktam említeni, amiből végül egybe tömörült a ZONGORA szavunk. De a lényeg, hogy benne van a haNGzást zengő NG! Az a hang-együttes, amely alapja éppen a HANG szavunknak. Mindezekből azt a józan következtetést vonhatjuk le, hogy azok a szavak megmaradtak, amelyek képviselik a magyar nyelv ősi törvényeit. Azok, amelyek ezekhez nem igazodtak, kivesztek. Egyszóval a nyelvújítás lényege, hogy nem a nyelvünktől idegen szavakat, szórészeket használt föl, hanem ősi magyar nyelvi elemeket. Ezért nem kell olyan nagy és különös jelentőséget tulajdonítani a nyelvújításnak, ami a nyelvre való hatást illeti. Egyébként szép és nagy dolog volt, fontos példa arra nézve, hogy nincs a világon olyan dolog, amit ne lehetne magyarul találóan, szépen s pontosan kifejezni. (Nemeskürty Istvánnak mondtam néhány éve, sőt, leírtam egy, a könyvét ismertető cikkben: a video helyett képjátszó, s ő nagy lelkendezve szólt, hogy ez nagyon jó, ő is ezt használja majd.) Mindezt azért írtam le, mert meggyőződésem, hogy a nyelvújítás ma is folytatódik, mégpedig nem is mindig tudatosan, hanem természetesen, éppen a magyar nyelv lényegéből következően!
Szóltunk a röp-rep-reb-ver stb. valamint a pil-lep-reb-ver összefüggéseiről, a jobbbal vízszintes logikáról és így tovább. Ezúttal a függőleges logikát említjük, valamint az égtájak megjelölésének nyelvi logikáját. Ahogy többször is utaltunk rá, nemcsak kényszerűek, hanem szükségesek is bizonyos ismétlések. A változatok, bármennyire közeliek is a jelentések vagy a mondanivalók, mindig adnak újat. Mindez kissé hasonlít ahhoz a helyzethez, mint amikor azt gondoljuk, hogy sok évi



barátság, együttlét után jól ismerünk valakit, de aztán elkövetkezik valamilyen addig sosem volt helyzet és kiderül a tévedésünk. Nos, az a tény, hogy a tanulmányok nagy része -e könyv anyagának egyharmada - már folyóiratokban megjelent, óhatatlan ismétléseket vonhat maga után, még akkor is, ha a közvetlen téma más és más. A nyelvi alaptörvények és alapelemek emlegetése szükséges a megértéshez. Most azonban nemcsak ilyen ismétlésre gondolunk, szerencsére azért ilyesfajta ismétlésből nincs sok, legalábbis annyi, hogy súlyosan terhelné a mondanivalót. Amiből sokkal több van, az az azonos ívű-vonalú, mondjuk ki: logikájú következtetés. Mint ahogy a föld vonzását ki lehet próbálni különféle fajsúlyú anyagok leejtésével s azok olykor látszólag külön-külön sebességgel esnek, a törvény lényege nem változik. De lássuk újra, most elemzően az ún. függőleges logikát, miután a vízszintest röviden fölidéztük.
Hadd szóljon közbe maga az élet. Miközben ezeket írom, Borbola János hívott Hollandiából. Az a gondja - ami nekem is! - csak nem szóltam róla, hogy például a K+R képlet esetében, a következő szavak adódhatnak a megfejtéseknél: KAR, KÖR, KÉR, KÁR stb" ám lehet AKAR, ÖKÖR, KARÓ, KÉRŐ, KÁRÓ stb. is Bizony lehet! Ahogy mondjuk a G+R esetében lehet EGER, EGÉR, AGÁR, ÉGER, UGAR stb, Nos, majd ezekről is el kell mondani a véleményünket. Egyelőre annyit, hogy ilyen esetekben az dönt, amit szövegkörnyezetnek szoktak nevezni, illetve a VALÓSÁG megidézése. Ha például ilyesmit olvasunk: NEKIMEGY A FAL, akkor a valóság segít, hiszen aligha a fal megy az esetek többségében, hanem annak mennek neki! De olvasható ez a kis szöveg így is: NE, KIMEGY A FALA, vagy így: NEKI MEGY A FAL (A) és így tovább. Mássalhangzós alapokon a rövid szövegek megtéveszthetnek, ám minél hosszabb a megfejtendő írás, annál inkább meg is határozza a jelentéseket a többi szó. Mindez csak kis kitérő volt. Azt kívántuk érzékeltetni, hogy nagyon sok tennivalónk van még a nyelv fürkészésével kapcsolatban és aligha érünk a végére. De következzen végre a függőleges logika nyelvi bizonyítéka - mutatványa - és hiedelmi, valamint valós nyelvi emlékezete. (A pontosításhoz szükséges a rag ismétlése: NEKImegy a faINAK)
AL-att, AL-só, AI, -ul, AL-arat (LENT, LENN), AL-agút, AL-antas (ez már átvitt értelemben használatos), láthatjuk tehát, hogy a szótő azonos, az AL-vó, AL-szik, AL-vás, AL-udni, sőt az ÁLOM szavunk is ide kínálja magát. Van-e, lehet-e összefüggés a függőleges irány és az alvás jelentései között? Kérdeztem másokat is erről. Általában azt mondták, hogy igen, hiszen aki AL-szik, az lemerül AL-uLra kerül. Jó, igaz, de ez csak elmélet! Amint az eddigiekből is egyértelműen és világosan látható, magam a valóság tényeit fogadom csak el igazi bizonyítéknak, semmi mást! Bíztam benne, ha így van, akkor ezt maga a nyelv is igazolja, hitelesíti. Így is történt! Nem hiába várakoztam türelmesen és hagytam érni magamban a KÉRDÉST! Sokszor emlegetem, hogy a jó kérdés, már magában hordozza a válasz lényegét, (Nagyon nagy félreértése az újságírói felületességnek, hogy a kérdezettnek kell sokkal többet tudni, mint a kérdezőnek! Ha a kérdező tudatlan, akkor semmit se tudunk meg a dolgok lényegéből, mert az ő kérdéseire



nem lehet válaszolni. A kérdező tudása nagyon fontos! Ugyanis le is leplezheti a kérdezettet! Nem is szabadna műveletlen vagy félművelt, szenzációhajhász siseréket az újságírás vagy a mikrofon közelébe engedni. Jelenlétük sötétíti a tudást, gátolja a haladást, összességében emberellenes!) Nos, ahogy mondtam, a nyelv válaszolt. Mégpedig úgy, hogy mindenki szó nélkül elfogadhatja! A válasz pedig ez: fönn voltam. Vagyis, aki egész éjszaka nem aludt, az ezt így szokta közölni: egész éjjel fönn voltam. Még akkor is ezt mondja, ha netán alul, a pincében töltötte az éjszakát! Tehát az AL- szótő azonos jelentéstartalom részt képvisel mindkét szóban; AL-ul vagy AI-szik stb.
Van még valami "apróság", amit itt közlünk. Korábban a Juvan Szesztalov verseinek fordításával kapcsolatban emlegetett LUN szóról elmondtam, hogy a mássalhangzó képlet segített, így jöttem rá, hogy a manysi-vogul szó jelentése LENT, LENN, ALANT lehet. És a magyar jelentésben, a folyó alsó folyása nem más, mint a LANKA, amikor ide kiér a folyó, LANKAD, LANYHUL a sodrása. Tehát megint a valóság logikus kapcsolatú megnevezéséről van szó! De a TESZ szerint a lanka szláv, a lankadat pedig ismeretlen eredetű szó! Aligha szükséges ehhez bármit is hozzáfűzni. A könnyen áttekinthető, nem is kicsi, logikai kör remekül mutatja a magyar nyelv rendszerét! S ha a BÁBEL ELŐTT-i időkre gondolok, az akkori beszédre, illetve főképpen az írásra, akkor például ezt a nyelvet csodálatos könnyedséggel le lehetett JEGYEZNI, hiszen például az AL-UL szót akár így is írhatták - jelölhették! - AL-AL! Vagy például az AL-TAT szavunkban benne van a lehető valóság. Hiszen aki altat, az AL-ul-ra küld, helyez valakit, tehát tet-tével teszi. AL+TAT. Mivel a szótő mély hangú, az AL-hoz (HOZ-ZÁ) is mély hangú képző ragasztható, rakható, AL+TAT. A tett, tét, tenni így jelenik meg a szóban. Tehát a TAT-TET jelölésére azonos képet, jelet használhatunk! Mert például ÉL-TET. De hogy valójában melyik szóra kell gondolnunk, azt a többi szó, az egész mondat segítségével tudjuk meg! Már nehezebb a dolog, ha ugyanazzal a jellel azt kívánjuk mondani, hogy ÁL-TAT, még elvontabbá válik a fogalom, ám ha meggondoljuk, aki áltat az altat is, EL-AL-TAT-JA a gyanakvást! Vagyis egyáltalán nem kerülünk messzire a jelentéstől. De említeni kell, hogy ez a T+T előfordul még ilyen szavakban: kész+TET, röp+TET, ül+TET, fut+'rA'I', lát+TAT, tát+TAT, de ugyancsak érdekes a te+TET vagy a tet+'I'ET, ezt az utóbbit így is jelölhetnék TET+TET. A mélyhangú változat ezúttal sem használatos, csak ilyen különleges esetben, mint például a fut+TAT+TAT. Azonban ez a példa is mu-TATja a képírások megfejtésének egyfajta gondját és logikusan arra következ-TE'I'hetünk, hogy a megoldás a magas és mély hangú hangrendszer és az illeszkedés, valamint a ragozó - agglutináló - tulajdonság. Tehát feltételezhető, hogy az ősi írások nyelve kényszerűen RAGOZÓ NYELV volt! Így a rovásírásoké is, hiszen tömöríteni kellett és takarékoskodni.
Mindezt megint csak a valóság kézenfekvő kényszere követelte meg. Szükség volt a ragok sokféle használatára, szinte azt mondhatjuk, hogy még a megértés rovására is. Persze szűkebb körökön belül ez nem lehetett gond, mert mindenki ismerte a rövidítéseket, amelyek más és más helyen vagy más időben változhattak. És



gondoljuk csak meg, hogy az írásra használt anyagok maguk is megszabták a lehetőségeket és módokat.
Újra kis logikai kört írunk le a hangutánzással kapcsolatos példával és be is zárjuk a kört. Hangsúlyozzuk, hogy ilyen és hasonló példát nagyon sokat tudnánk mutatni, tehát ez a példák példája, ha úgy tetszik. Megint szép mutatványa a magyar nyelvnek-és a nyelv működési logikájának. A hangutánzó szó, a sújt, suhint, suhan, suttyan, sihi-suhi stb. Vegyünk egy fiatal hajtást, suhángot - vesszőt, vékony ágfélét - és sújtsunk, suhintsunk vele, a sih-suh olyasmi (S+H, s ez a Há is könnyedén átalakul, ám nagyon is közeli rokona a Z+H, nemcsak a Zé az eS-nek, hanem a suhint a zuhé-nak!) hallatszik, mint amikor suhanva megered a zápor. De most nem ez a fontos, hanem maga a suhanó suháng suttyanó hangja! S lám hogyan is hívjuk a fiatal embersuhángot? Nos, ő a suhanc, suttyó, siheder. Íme a valóság megmozdul, hangutánzás lesz belőle, ami visszahat a vékony suhángra, és ebből adódik az embergyerek megnevezése is. Teljes mértékben a valóság jegyében. Mert minden visszautal az eredetre, miközben az EGÉSZET HITELESÍTI. Más szempontból rokonítható kifejezés, ami eszünkbe is jut, az emberpalánta. Természetesen más nyelveknek is szükségszerűen alkalmazkodni kell a logika erejéhez, másként nem is érthetnék egymást. Ám ezek a belső kör-körös rendszerek, tiszta hangzókkal, molekuláris mássalhangzó kapcsolatokkal, szógyökképletekkel nem találhatók meg bennük. Vagy csak kisebb mélységekig, nem szólva a ragozás sokféle előnyéről. De lépjünk tovább, mert a nomád múltú nép, a maga nomád körülményeitől vezéreltetve nevezi meg az égtájakat is. (Arról már szóltunk, hogy eleink az akkori világ műveltebb részéből szakadtak ide - illetve jöttek vissza! -s ez a tény a sokat látott, sokfelé járt, sokat tapasztalt emberre gondolva, bizony előnyt jelentett azokkal a népekkel szemben, akik nem járták be a világot! Ezt se feledjük el, ha képünkbe dobják az ázsiai származást, mintegy lenézően. Mi egyaránt vagyunk ázsiaiak és európaiak!) Nekünk a sütemény szavunkból egyaránt emlékezni lehet a déli napsütésre - németül Süd-, mintha a süt szavunk volna? angolul south -, a leányzó lesütött szemére, és halottak szemére tett érmékre, amelyek a túlvilágon idézik a napot és holdat. No meg arra, hogy anyánk kenyeret süt. Vagy utaljunk vissza az előbbi példánkra, amikor a suhint, sújt stb. hangutánzás szavait láttuk a nyelvünk logikai körében, nem említettük, hogy sokszor lehetnek sajátos leágazások. Tehát lehet a valóságból másfajta elvontság, mint amikor azt mondjuk, hogy lesújtó vélemény. S már-már megfoghatatlan a sújtólégrobbanás szavunk.
Kezdjük a KELET szavunkkal. Bizony nem hallottam a kitűnő és zseniális Götz László könyvéről (Keleten kél a nap), amikor az égtájakról már írtam. A magyar nyelv a legfőbb tanítóm. Nézzük csak a logikus és szép összefüggéseket. A nap keleten kel, azaz ott jön föl a látóhatár fölé. Ott emelkedik, ahogy mi fölkelünk a székből, az ágyból, mintha magasodnánk. Így történik bőrünkön a kelés keletkezése. A fölkelő nap is fölébe ér a hegyeknek, fáknak keleten. Ki-kelet-kor ki-kel a földből a növény, ez a sajátos élet-kele-vény. Mi magunk is kikelünk magunkból, persze képletesen, ha fölállva kiabálunk. De meg-kel, meg-kél a



kenyértészta és azt írjuk az aznap írt levelünkre, hogy kelt ekkor és ekkor. Mivel a nap mindig ott kel föl, természetesen az irány, égtáj megnevezése ezzel összefügg. Mivel takarékos is a nyelv és ez logikus is, nem keresett más szót. (Az örökös takarékosságot aztán a ragozás lehetősége százszorosan pótolta! Így mára a két jellegzetesség együtt él és hat) Nem árt ha megjegyezzük, hogy másként is mondható és mondják is a napkeltét. Fölhág a hegyekre, a hágók fölé - ott lehet fölhágni a hegyekre, e heg-eknél! - és azt is mondjuk a föl és a rá helyett, hogy hegyibe. Ágyunkból is korán kell kikelni, hogy útra kelhessünk, azaz, kellő időben elindulhassunk. Mindig eszünkbe juthat Arany Jánosunk, ha nyelvi példákra van szükségünk. Íme: "mintha lába kelne valamennyi rögnek, " és a lány, az áru elkel, ugyanakkor elkelhet öreg csontjainknak egy kis meleg stb. De van még a fölemelkedésre, ha nem is ekkorára, hanem kisebbre, szavunk. Ez pedig a fölvetemedik, megvetemedik. A föld is megvetemedik, fölpúposodik kicsit, amikor a vetés, a vetemény kikel. Aki pedig ledobja magáról a ruháját, az levetkőzik vagy más esetben arra vetemedik, hogy kivetkőzzön magából, ez akkor történik, amikor dühösen kikel magából, fölugrik a székből és üvölt és így tovább szaporíthatnánk a gyönyörű példákat, amelyek közül egyik-másik, mintha már nagyon távoli lenne, aztán mégis rájövünk, egyáltalán nem kelletlenül, hogy mégiscsak ide tartozik. Persze ez a megállapítás általában is vonatkozik a mássalhangzó képletekre.
Nem hagyhatom ki itt sem, bár másutt is említem, kiskoromban hallottam, hogy az iskolába járókról azt mondták, betűvetést tanul a gyerek. S bizony vagy ötven év után világosodott meg bennem ennek a szónak lehető, nagyon régi értelme. Mit is mond, aki azt állítja, hogy betűvetést tanul a gyerek? Hasonlót, mint amikor búzavetésről beszélünk. Mert maga a vet szavunk - attól függ milyen fény vetül rá, de mi is vethetünk pillantást és követ is másra! végső soron azt jelenti, hogy valami a földbe kerül! Magyarán, a betűt a földbe vetik. És kik vetették földbe a jeleiket, betűiket? Nos, a sumérok írtak agyagtáblákra. A p-b-v hasonulásról többször is beszéltünk, írtunk, a betűbötű-vetü mintha hasonlítana?! Ez is a rokonítás egyik vetülete lehet! Sőt, a kapus is el-vető-dik a labdáért, azaz, a földre veti magát. Lám honnét indul és hova vetődhet el az ember!
Következzen a DÉL szavunk és mint égtáj is. Több jelentése is van, akárcsak a VET-nek.
Lássuk először is a földrajzi vonatkozást. Déli tizenkét órakor, bárhol is állunk az északi földtekén, tőlünk a nap mindig déli irányban van. S ahogy közeledünk dél felé, mind magasabban van a nap, a fejünk fölött ér a delelőre. Vagyis amikor az ég-bolt - az ősi égés boltja! - leg-magasabb pontján van, akkor delel és a csorda, meg a gulya is delel. Csakhogy ez is visszaható logika, mert azt jelenti, hogy éppen pihennek, mozdulatlanok. Ami teljesen érthető is, hiszen akkor van a legmelegebb is. Viszont mi az életünk magasán, életünk delén vagyunk a leg-daliásabbak, legdelibb, leg-dél-cegebb leg-ények. Hát ilyen ez a ki tudja honnét való nyelv! Ez a Bábel előtti tisztaság, fénylés, szervezettség, amikor Isten még nem zavarta össze az emberek nyelvét?! Deli termetünk fölött a nap is delelőn delel délben. Ráadásul



ez a nyelv az északi féltekén alakult ki és fej-tődött! És amikor mindezeket átgondoljuk, nem akármilyen gondolatok keletkeznek bennünk, nem akármilyen napsütés világítja meg a világot és nem akármilyen következtetésekre vetemedünk daliásan, délcegen, deli legényként. (Persze, hogy tudjuk, hogy az itt használt szavak közül, több hivatalosan például török eredetűnek tartanak, de a már sokszor említett ok-ok miatt, erre nem vagyunk tekintettel. Megvalljuk, mindezek ismeretében nem is lehetünk!)
De nyugi, következik a NYUGAT.
Már nem is mondunk újat a Tisztelt Olvasónak, sőt, akár maga is folytathatná, amikor azt említjük, hogy bizony a nap nyugaton nyugszik le. És ezt követi az esti nyugalom, nyugodalom, megnyugvás. Nyugodjon békében, ezt mondjuk belenyugvóan arra, aki örök éjbe merül, örökre elnyugszik. Persze az örök nyugodalom nemcsak napnyugta után következhet, itt is visszaható logika tartja a jelentést, Ám nyugodalmas éjszakát azén többnyire este kívánunk egymásnak lefekvés előtt. (Est - West!? ) És mikor látszanak a csillagok? Este! És vajon megint véletlen, hogy a csillag (tsillag), latinul Stella, angolul star, németül der Stern. De ne is folytassuk, hiszen a csillagászat a legtöbb nyelvben, az oroszban is az astro- szótővel kezdődik. A sztár és végső soron az Esther, Estella, Stella stb. női nevek is ebből a szóból keletkeztek. Megjegyzésünk, nem ez az igazán érdekes, hanem az, aminek logikusan következni kellene, hogy a csillog szó is összefüggjön a csillaggal, valamint a csillogás stb. De más nyelvekben egészen más szó a csillog, csillogás. Ami a magyar nyelvet illeti, Erdélyben a nagy hegyi tisztásokat hívták esztenának. Onnét lehetett látni a csillagokat este. A csillagfényt, ami általában kissé mindig hunyorgós és mintha hunyorogva, hunyorítva látnánk, illetve magát a csillagot a TESZ szerint is húgynak nevezték. Nos a vizeléskor sárga, hunyorgó csillagfényhez nagyon hasonló vetül a szemünkbe, a hugyozás tehát csillagfénylés is. Azt hiszem, hogy a víz, a vízről is hunyorogva tükröződő fény, esti időszakban, valamint a csillag "hunyorgása" együtt hozta létre ezt a szavunkat.
ÉSZAK magyarázatát a józan észtől vezérelt olvasó is elkészíthetné ezek után. Lehet ott egy ki nem ejtett hangzó, például az ÉHSZAK vagy ÉJSZAK. Mindkettő, az éhség szaka, és a hosszú éjszakák szaka, szeglete, teljesen igaz és elfogadható, logikus. Mint ahogy az is, hogy nincs sok választás, e két dolog nagyon is jellemzi az északi világot. Minél északabbra megyünk, annál jobban.
Mivel a NAP döntő szerepet kapott teljes joggal az égtájak megnevezésében, mint meg nem nevezett főszereplő, szóljunk róla külön is. Két jelentése van, égitest, valamint a huszonnégy óráig tartó időszak. Ez is logikus, hiszen a nap járása, napkelte, napnyugta határozza meg azt az időszakot is, amit így nevezünk: nappal. És meddig tart a nappal? Amíg együtt vagyunk a nap-val! A tegnap, tekenap, elforgó nap, gömb-nap stb. Mi tudjuk, hogy ez nem az a nap, amit nyugtával kell dicsérni, az az eltelt nap, amikor írtuk, hogy kelt ezen és ezen a napon. Az ég szavunk szintén két jelentésű, nyilván azért, mert az ősi égés boltja, az igazi nagy



tűzet képviseli. Isten jelképe. Dehát a kenyérsütés, általában a sütés tűzzel, meleggel történik. Így nem véletlen, hogy azonos szót használunk a napsütésre, amely szintén meleget, sőt a déli égtájakon forróságot áraszt. Ez a jelentés megintcsak elgondolkodtató. Miért van ez így a nyelvünkben? Mert ősi tapasztalat! Amit valahonnét nagyon is délről, azt is föltételezhetném, hogy a sivatagi részekről gyűjtött emlékezetébe a magyar nyelv. Vigyázat, ez sem délibábos eszme! Mindez élő valóság!
A NAP isteni erejét, amelytől minden függ, az emberiség eszmélésének nagyon korai szakaszában (ha volt ilyen?! ) föl kellett ismerni. Ez is elkerülhetetlen kényszerállapot. A tehetetlenségi (te-he-tet-len-ség-i) erő a lehető legnagyobb erő a világon. Minden az eredendő KELETKEZÉS következménye, logikus folyamat és kihat valamennyi utána következő létező állapotra. Mozgásra éppen úgy, mint fizikai, vegyi stb. változásokra. Noha ezt így nem gondolták végig, azt láthatták, hogy a nap melege, fénye nélkül -a süt szavunk egyszerre használható mindkét fogalomra! - nincs élet. A nap tehát isteni, teremtő erőt jelentett, amit ábrázoltak, ami tisztelettel töltötte el az embert a nap iránt. Engedtessék meg, hogy személyes élményemet mondjam el itt a nap tiszteletével (majdnem imádatot írtam) kapcsolatban. Nyolc-tíz éves lehettem, amikor a kis, de sosem feledhető eset megtörtént. Zala megyei Pacsa községben lévő házunk hátsó szobájában ültem az ablaknál és valami miatt talán mosásban volt a függöny? - teljes erővel besütött a nap a délre néző ablakon. Olvasni akartam, de az erős fény zavart és kifakadtam. Valami olyasmit mondtam, hogy a fene egye meg ezt a napot, miért süt be annyira. Dobos Katalin nagyanyám ott állt mögöttem és váratlanul nagy pofont adott. Ő nem szokott pofozkodni, igencsak meglepődtem, hiszen fogalmam se volt, hogy mi rosszat tettem?! Nagyanyám, aki templomba járó, vallásos ember volt, szigorúan és szinte magát is visszafogva a nagy belső indulattól, azt mondta: "Te szidtad az Isten napját! " Bizony ez úgy hangzott, mintha magát az Istent szidtam volna! Ő aligha tudott az ősi Napistenről, napimádatról, de mélyen élt benne, ki tudja milyen gyökereken szivárgott agyába és lelkébe ez a tudat, ez az isteni napkapcsolat
A nappal összefüggő későbbi élmény emlékezetem szerint 1981 nyara óta létezik. Akkor családdal és kocsival, Finnországon át eljutottunk az Északi sarkkörig Rovaniemin túl. Sokak szerint azért tették az északi finn várostól még vagy 12 kilométerre a sarkkört, hogy a taxisoknak is legyen dolguk, keresetük Lappföld fővárosában. Nos mi kocsival mentünk oda is. A megjelölt helyen sátrak voltak, emléktárgyakat, szőrméket árultak. Kiszálltunk, hogy közelebbről megnézzük a nagy, színes képekkel teli, többnyelvű ismertető táblát. Ancsa fölkiáltott: Apu, hol van a sarkkör? Kereste a földön a térképen korábban tanulmányozott vonalat. Nevettünk, miközben a tizenhét éves Dani fiam hangosan betűzte a hatalmas tábla föliratát: NAPAPIIRI. Ebben az időben már fordítottam finnből, utunk előkészítésében Tuomo Lahdelma barátom és magyar felesége Mána is segített. Tuomo Lahdelma ma professzor a Jyväskylä-i egyetemen és a Hungarológiai Intézet vezetője. Nos, teljes joggal kérdezte fiam, hogy mit jelent a napapiiri felirat. (Ami elég nagy betűkkel olvasható most is, ha írás közben hátra fordulok, ugyanis



öt márkáért díszes oklevelet kaptunk igazolásul, hogy ott jártunk. Az ezüst alapú oklevélen fölül ugyancsak ott áll: NAPAPIIRI DIPLOMI) Akkor magam is meglepődtem, hogy a finn szóban benne van a nap. Azóta sokszor eszembe jutott és egyre bizonyosabb vagyok benne, hogy ez nem véletlen. Most, hogy e könyvet írom és minden erőmmel igyekszem (ügyekszem az ügyet nagy ügyekezettel ügyelni) arra törekedni, hogy a lehető legteljesebb legyen, utánanéztem újra e szónak. Lássuk ismét.
A latin nyelvből ismert: "Navigare necesse est! ", azaz hajózni szükséges, kell. Nos, p-b-v hasonulat szerint a nap-nav szavak azonosak! A hajó neve latinul s aligha véletlenül NAVIS és a hajózással kapcsolatban általában is megtaláljuk a navis, navigo szavakat. Ámbár a hajóhad = classis, hajótér = caverna, hajótőke=carina, de az a lényeg, hogy a nyílt tengeren a hajló testű hajóról, a víz enyhe hajlékony vonalát látni a látóhatárnál. Tehát csakis a nap, illetve a csillagok nyomán lehetett hajózni. A hajózás a tengeren, egyenlő volt a tájékozódás tudásával, a nap járásának pontos ismeretével! És éppen ez a lényeg. A navigálás ma már általánosan is kalauzolást, vezetést, úton tartást jelent. Már nem is gondol senki a napra sem a hajóra, mert bizonyos gépkocsi-versenyzőknek is van navigátoruk. Ők már nem a nap, nem a csillagok, hanem a térképek nyomán tájékozódnak. Így marad meg a szó és így változik a jelentés felszíne, ám mindenünnen el lehet jutni a magig!
A valóság elemei címet adtuk ennek a résznek, mert ez talán még fontosabb, mint az előző tanulmányok. De legalább annyira alapvetően kapcsolódik a fő gondolathoz, mint azok. A különbség talán annyi - és ez nem biztos, hogy hátrány nem annyira tömör, kissé lazább, elbeszélőbb, jobban körüljárt.
TÖMÖR TÖMKELEG TÖMÉRDEK VASKOS VAS
Avagy miként fosztogat a fosztóképző? Amely TALÁN nem is at-lan, et-len, sem egészen talan-telen. Már szóltunk arról másutt is, hogy a nyelv nem arra törekedett, hogy hangzók nyelvi értelmetlenségeiből alkosson érthetőt. A nyelv az emberiség legjelentősebb közösségi alkotása. Nincs hozzá fogható. Tehát nem fogadjuk el, hogy olyan értet-m-etlen szórész adhat bármilyen értelmet is a szavaknak, mint az atlan, -etlen fosztóképző változat. A fosztás sajátos lefokozás is, így nem egészen logikátlan, hogy az alap nem is a talán, hanem minden bizonnyal s valóban a TALÁN, mint bizony-talan-ság-i talány. Ugyanis több esetben is elég a fosztáshoz maga a LEN, ami mégiscsak lefokozást jelent, viszonylagos csökkenését valaminek, általában a magasságnak. Emlékezzünk a LAN-ka, LAN-kad, LANkadat, LANY-hul stb. kifejezésekre, amikor is a folyó kiér a hegyekből a síkságra, a lenti, alanti lankára és ott lankad, lassul a folyása. Vagyis a TA és az AT átkötő szóképzők. (Marad a kérdés, hogy mi okból? Ez külön téma, majd másutt kell válaszolni rá, talán együtt a többi egyszótagú képzővel?! ) Mert azt könnyű



bizonyítani, hogy a LAN és a LEN önmagában is képes ellátni a fosztást, lefokozást, jelezni valaminek a hiányát.
Az önmagában elfogadhatatlan, hogy a nyelv kitalál ilyen és hasonló, semmi értelmet nem hordozó szavakat, hogy -ATLAN, -ETLEN! Vagy mondjuk -SÁG, SÉG, -NAK, -NEK és így tovább. Arról már szóltunk, hogy a ság-ség minden bizonnyal a SOK szavunkból alakult. Ezt egyaránt igazolja a mássalhangzó képlet, mivel a Gé a Ká zöngés párja, tehát lényegében az S+K képlet megegyezik az S+G képlettel, ugyanakkor a ság-ség képző jelentése szintén nagyon közeli a sok szavunk jelentéséhez! Sokasító, képnövelő szerepe rögtön világossá és egyértelművé válik, ha egy-két példát megnézünk! Persze nem azonos a sok szavunkkal ez a képző, sokkal árnyaltabban és finomabban, valamint sokrétűbben képviseli a jelentéstartalmat: katona sok = KATONASÁG, hegy sok = HEGYSÉG, sok a sok = SOKASÁG, másként talán sokadalom, tömeg, tömkeleg stb. Mindezekről még szólunk. Röviden említjük, éppen a hasonulás miatt, a -val, -vel ragot. Noha a csángó magyarok még ma is így használják: utval, kézvel, tehát nem hasonult a mássalhangzó. A vala, mint a bizonyosság, a -val -vel raggal rokonítja, val-ó-színű, hogy annak eredendő alakja. S mindezek rokonságban lehetnek a török olan=létező, meglévő, lenni=olmak, e segédige ragozása például a határozott múlt időben ol-dum=lettem, ol-dun=lettél, ol-du=lett stb. A finn olla=van, megvan, lesz, olo=lét, tétel, tartózkodás, minä olen=én vagyok, sinä olet= te vagy, hän on =ő van stb. Így függ tehát össze a VALA (vanni), lenni, s akkor a -val -vel, vele, velem, velünk és az élettel is stb. De térjünk vissza a fosztóképző lehető változataira.
Nézzük az önpróbát! Íme a FOSZT-HA-TAT-LAN. Ennek magyar fordítása lehet ugyanez a szó, méghozzá így: FOSZT-HA-TÉT-LEN, azaz tett-telen. Rögtön látjuk, hogy ez nemcsak játék. Mert itt vannak a valós példák: ÉT-LEN önmagában is csaknem etlen! -, TÉT-LEN, SZÓT-LAN, FÁT-LAN stb. A szótlan lehetne SZÓ-TALAN, de a fátlan már nyelvi furcsaság is volna a fátalan formában, noha az értelme kitalálható. Az igazi vizsgát a végletek adják!
Próbáljuk ki tehát a LEHETETLEN ősi értelmezését Benne van a lefelé utaló kötőszó LE, ehhez igazodik, illeszkedik a magas hangú HE, amely valójában a HA feltételes mód szócskája, vagyis magyarán két bizonytalansági tényező kerül egymás mellé, ha így van? De mindez működhet így is: LE- HET, és akkor a HAT, HATÁS szavunk magas hangú változata van jelen! Mint ahogy a LEHET a magas hangú változat és azt jel-enti - jel-lem-ző-en! -, hogy lehetséges a harát. LE+HAT, csupán az első hanghoz illeszkedik a következő. Tehát meg-val-ós-ul-HAT a hatás, a dolog, a tett, aminek le-het tétje és így tovább. Így áll össze már világosan a lehetséges vagy akár a lehetőség kifejezés. Mivel lehe szavunk nincs, csak lehet, lehető, a képző idomul! A lehet hez két-ség-te-len az -et-len kapcsolódhat, mert alárendelődik a felsőbb törvénynek az alsóbbrendű szabály. Nem kettőződhet a Té! Nem mondhatjuk így le-het-tet-len! Ilyenkor csak az egyik Té jel-en-ik meg a szóban. Hiszen eleve ellentmondásnak kell jel-en lennie a szóban, ami részekre tagolt jelentésekből valamennyire ki is kell, hogy derüljön! Ám ne bonyolítsuk,



annyi bizonyos, hogy az ÉT-LEN, VÉT-LEN, TÉT-LEN, SZÓT-LAN stb. szavak esetében a LAN-LEN látja el a fosztást. Az -at-ta- és -et-te- minden bizonnyal képzők és egyúttal összekötő hangzók. Rugalmasan szerepelnek. Itt is jel-ez az az öncélúnak látszó játék, amit így fogalmaztunk meg, a Té VESZTÉSE TÉVESZTÉS. Ne feledjük a Té, a TETT, a TEVÉS, a TÉNY, TÉNY-LEG (Az utóbbi Kazinczy szava?), vagy TÉTOVA, TÉVELYGŐ, TÉVEDŐ stb. szavakban is döntő jel-en-tő-ség-ű! Nos, az ilyesfajta kitérők arra jók, hogy az Olvasóban kételyt ébresszenek. (Emlékeznek? Amíg valami EGY, azzal nincs baj, az biztos. Akkor kezdődik a gond, ha valamiből már KETTŐ van! Itt megjelenik - lám hányféle formában lehet és van is JEL-en a szavakban a JEL! -a másik, a más dolog! Ebből alakult a kétkedés, kételkedik, kétely, két-ség stb. szavunk!) Ha már választási lehetőség van, sajátos kényszer és bizonytalanság lesz úrrá rajtunk. Ez természetes. Szükséges ide is némi magyarázat, amellyel, bár másutt is szolgálunk, mégsem elégséges. A magyar nyelvben a fél pár cipő az egy cipŐ! Az az EGÉSZ: EGÉSZ-SÉG-ES ember, akinek két szeme, két karja, két lába, két válla stb. van. Az EGÉSZ szavunk pedig összefügg az EGY, EG (Y) szavunkkal! Azt is mondhatjuk, hogy EGY EGYENLŐ KETTŐVEL.
Fújjuk ki magunkat, ez sokkal EGY-szer-űbb, mint látszik. Az EGY egész ember egyenlő azzal az EGÉSZSÉGES emberrel, akinek KÉT szeme, KÉT lába, KÉT keze stb. van! A nyelv jelentései elsősorban logikusak, mégpedig emberszabásúan, csak azután jöhet a számtan. És SZÁM-unkra SZÁM-os és SZÁM-talan példával bizonyítja mindezt a magyar nyelv. Már láttuk, csak az az egészséges, teljes, igazán EG-ész ember, akinek e fontos szervekből kettő van. (A kettő egy-enlő egy pár!) Mondható, hogy a kettes számrendszer határozza meg a magyar gondolkodást. (Nem véletlen tehát, hogy Neumann János a számítógép rendszerét 1926-ban Budapesten a kettes számrendszer alapján tervezte meg. S végül ő fejlesztette ki az Egyesült Államokban)
Most pedig lássuk a SZÁM szavunkat, amelynek egészen sajátos és különös szerepe van a magyar nyelvben! Mert
A SZÁM ÉN VAGYOK AZT MONDOM
NEKEM, RÉSZEMRE, SZÁMOMRA
ezeket mondom mindarra, ami az enyém, sajátom, az ennen-önnön magamé. Vagyis a tulajdonom, birtokom és így tovább. Akkor vagyok számottevő, ha számíthatok arra, hogy számítanak rám. Mert ha nem számítanak rám, akkor tudhatom, hogy többé nem számítok, tán nem is vesznek emberszámba. Ilyenkor általában az is kiszámíthatatlan, hogy mi lesz velem, leszámolnak-e velem végleg vagy csak el kell számolnom a dolgaimmal. De az is lehet, hogy számkivetnek, száműznek, semmibe vesznek, esetleg megsemmisítenek. (Ezúttal is számokról beszéltünk!) S van még számos és számtalan mód alkalmazni a szám szavunkat, a



számtan, számvitel, szerszám, számonkérés, számbavétel, számszerűség, sőt ilyen csodálatos szóban is, ami egyes magyar nyelvészek szerint déli szláv eredetű, mint a SZÁM-SZER-ÍJ, ugyanis csupa szerb és horvát szavakból áll, mint látjuk! (Ez nem tréfa, annak tartják, noha az összetett szavunk minden tagja tősgyökeres és alapvető magyar szó!) Aki keres talál is még hasonló szavakat és be-SZÁMOL majd róluk, legalábbis SZÁMOT ad, mint a SZÁMADÓ! Üknagyapám volt juhász számadó vagy másként számadó juhász Tekenyén. (Türje közelében)
Mielőtt erről szólnánk, szükséges visszatérni a csodálatos SZÁM-SZER-IJ szavunkhoz, amely mint azt említettük, a TESZ szer-int- 3. kötet Ő-ZS 671. oldal déli szláv eredetű, holott előfordul már 1395-ben a zomoserig alak, 1538-ban a számszerij (érdekes a j-tt változás, amely előfordul másutt is. No a szerbhorvát és bolgár alak a samostrel. Idézünk: "A szláv szavak összetételek, jelentésük tulajdonképpen önlövő, az előtag megvan a m. szomorodni és szamovár előzményeiben is. " A szamovár nemzetközi szó, olvasható egy oldallal előbb! "A szamorodni pedig lengyel eredetű, a jelentései: született, őseredeti, ösztönös, termett, természetes. " Igen, tessék elolvasni! Innen utalnak vissza a szamovárra és a számszeríjra! Tehát egyik származtatás sem megalapozott. Hiszen mennyi minden lehet született, ösztönös, természetes még a szőlőfajták mellett! Azután lássuk mit írnak alább: "A továbbiakban a szó népetimológiával úgy alakult, mintha a szám, szer és az íj összetétele volna! " Ugye ez nagyon tudományos! Majd ha bármelyik szláv nyelv föl tud mutatni a SZÁM szóval kapcsolatban ennyi lehetőséget, akkor vizsgálódhatunk! Magyarul, a SZÁM hiedelmi jelentéssel is bír, méghozzá ősivel! Jól mutatja ezt az emberszámba venni kifejezés. Valamint a SZÁMOMRA, NEK-EM, RÉSZ-EM-RE szavak azonos, illetve nagyon közeli jelentése. Mert a nekem alakban az -em, nem más, mint az eny-ém em-je! A számom om-ja! Másként ezek jelentése: ÖN-NÖN- EN-NEN MA-GAM-É! Röviden, EN (Y) -ÉM. Nézze el a Kedves Olvasó ezt a részletezést, dehát nekünk magyaroknak a szavaink is a haza rögéhez tartoznak! Ha hagyjuk, hogy szavainkat elvegyék nem magyar érzelmű vagy tudatlan, felületes "tudósok; belső trianonistáink, magunk is a vétkesek közé sorolódunk. Egyébként a NEK-EM ugyanúgy rag ragozása, mint a BAN-DA helyhatározó rag képzése. A pár szavunk előtt szükséges újra szólni a szám szavunkról.
SZÁMADÓ
Megint olyan szó, ami pontosan azt jelenti, szó szerint, ami a szavak "ősszeadásából" eredményként alakul: szám+ad-ó. Ugyanis amikor a juhász számadó átvette tavasszal a juhokat a gazdáktól, megszámolta őket, majd az eredményt BOTRA RÓTTÁK, szabályos, szögletes, faragott fára, majd középen elvágták. Az egyik rész maradt a számadó juhásznál, a másik azok képviselőjénél, akiké a jószág volt. (Persze volt saját juha-birkája-báránya a számadónak is.) Majd ősszel, tél elején, amikor akolba hajtották a jószágot, összeillesztették a rovott fát és nem lehetett vita, legföljebb az elhullást és az ellést vitathatták. Tehát a számadó ténylegesen számot adott át! (Az ell szavunk csaknem él! De azt hiszem éppen azt



jelenti, az életre-létre kelést!) Még nincs befejezve SZÁM szavunkról a SZÁMADÁS, a BESZÁMOLÓ, ki-ki SZÁMÍTHAT arra, Kedves Olvasó, hogy talál olyan, a számmal összefüggő kifejezéseket, amelyeket itt nem említettünk, noha SZÁNdékunkban állhatott. (Mi arra SZÁM-ítunk, hogy a SZÁN szavunk is ide tartozik, azaz: innen ágazott el. Aki valamit SZÁN valakinek, vagy valamit tenni SZÁNDÉKOZIK, az el-HAT-ározta magát, tehát SZÁM-olt ezzel-azzal.) Igazán most látjuk magunk is hogy az ÖL - anyaöl -, ELL, ÉL, s tán így az ÖLEL is igencsak szorosan összekapcsolódik és az emberszeretetre mutogatnak. (Már említettük, hogy finnül az anyaöl =sylé, ejtése szüli. A magyar nyelvben a szülő, szülés, születés tartozik ide és az anyaöl a születés helye!) Minden út a gyermekhez vezet! Mondhatjuk mi is Kellermayer Miklós professzor úttal, aki küzdő harcosa annak, hogy a gyermek, dolgaink és sorsunk örökös középpontjába kerüljön! Mint mondottuk, a mi fő tanítónk is a gyermek, sőt, a csecsemő. Ők ősi és isteni ösztönnel mondják igazul az igazat, az igézetek igázó igéit és igénylik, igenlik a szeretetet!
A SZÁM szavunkhoz közelien rokonítható a PÁR és a FÉL szavunk. Mindkettőnek több jelentése van. A pár általában kettőt jelent, de csak ilyen szavakban egészen biztosan kettő, mint párbaj, emberpár, páros játék s ragozva: párom, párod, párja stb. Ám ha azt mondjuk, hogy voltak ott páran vagy egypáran, akkor lehet szó öttíz vagy még több emberről is. (Ugye de érdekes az angol part=darab, party=társas összejövetel, party-line=ikervonal stb. szó!? ) Mondják azt is állatra: szegény pára, emberre pária stb. Másutt is emlegetjük - ha jól emlékszünk -a pár, párt, párta, pártat-lan, pár-ta-lan, párna, páros, párolog, párbaj, párzás stb. szavainkat. E szavak jelentéseiben általában kettő vagy több ember egymáshoz való viszonyát találjuk a magyar nyelvben. Valamennyire mennyiségi jelző is. Hiszen ha valahol egy bizonyos mennyiség fölött voltak jelen, akkor nem mondhatjuk, hogy páran voltak, voltunk ott. Talán tíz-tizenöt fölött már semmiképpen nem használhatjuk, ha csak nem viszonyításnak szánjuk! Mondjuk nagy, több ezer embert befogadó teremben, sportépítményben voltunk elszórva itt-ott öten, tízen, de még húszan is, akkor mondható, hogy voltunk ott páran. De már az egypár aligha jelenthet tucatnyinál sokkal többet. Igazában a lehettünk ott páran, MEGSZÁMLÁLHATÓ mennyiség. Fölmérhető SZÁM. Néhány, a számmal kapcsolatos szavunkat a nyelvújításhoz sorolják, nincs jelentősége. Maga a teremtő nyelv a fontos. Az, hogy a lehetőségeit kihasználjuk. Mindenekelőtt ezt kell magunktól SZÁMON KÉRNI s ezt kell SZÁMON TARTANI tennivalóink SZÁMLÁIN!
Meglehetősen páratlan szó a PÁRTA kifejezés. Két jelentése van, az egyik a lányok fejen hordott ékes dísze. A másik pedig az egyedül maradt, férjhez nem ment lányt, hajadont jelenti. (Akinek nem kötötték be a fejét, de már vénlányként a pártát se nagyon teszi föl.) Nos itt pedig hasonló a helyzet mint megannyi képzett szó esetében. A PÁR szavunkból képzéssel jött létre a párta és az az érdekes, hogy ez a szóalak, mintha sajátos fosztóképzésjelentését rejtené?! (Újra meg kell szakítani a munkát, mert kezünkbe vettük a TESZ 1230 oldalas, 3. kötetét Ő-ZS, és valóban hátborzongató szószármaztatásokat olvastunk benne.) Mint mindig, hosszú



percekig nem tudtuk letenni e vastag könyvet, amelyben VAS-kos hibák ezrei hazudoznak ellenünkre! Nincs könyv, ami ennyit ártott volna (nagyon remélem, nem szándékosan!) a magyarságnak, mint ez a háromkötetes munka! Itt volna az ideje kivonni a forgalomból és újat íri! Ennek megvalósítására nemzeti mozgalmat is létre kellene hozni! Tévedések, elavult nézetek száz és száz szócikke dolgozik ellenünk! Hiábavaló László Gyula, Bakay Kornél, Kiszely István, Pap Gábor és mások munkálkodása - szerencsére hosszú a sor! -, ha ezt meg nem tesszük! Megismerve nyelvünk lényegét, már van útmutató a helyes megközelítésekre. E vonatkozásban is elmondhatjuk, hogy nekünk nem kellenek erőszakkal magyarított szavak, mi nem kívánunk szavakat egymásra uszítani származás szerint, de amikor még ma is emberek százezrei menekülnek szülőföldjükről s százakat irtanak ki a szomszédságunkban, ez a legkevesebb, amit becsületbeli kötelességünk megtenni! (Amint ezt leírtam, a báty, bátya szónál nyílt ki a TESZ 3. kötete.
E szavunk is vitatott eredetű, de a szlávból próbálják ezt is levezetni. Holott ott van a Kőrösi Csoma Sándor által összeállított szótárban a bhrátá = báty, sőt a bhrátá me = bátyám, külön birtokos raggal, csak még nincs hozzáragadva a szóhoz, ráadásul, mintha magyar rag volna a me, az em-am-ám stb. helyett! A nagy székely-magyar is hiába áldozta életét a magyar nyelvért, a magyarságért, nem a CsomolungmaKancsendzönga hava s jege takarja szíve hamvait, munkáit, hanem a Magyar Tudományos Akadémia nehezedik rá! Hiába hívta föl a figyelmet a szanszkrit nyelv kutatásának fontosságára már csaknem két évszázada, hiába írta le, hogy leginkább a magyarok számára fontos e nyelv tanulmányozása. Például a Kárpátmedence ősi földrajzi nevei értelmezhetők szanszkrit nyelven! Valakiknek érdeke, hogy ez ne kerüljön nagy nyilvánosságra. Persze működik a pánszlávizmus is! Nagy szellemi janicsár termelés folyik most is e csonka kis hazában!)
FÉL - FÉLELEM e két jelentés következik a fél szavunkból, illetőleg még néhány érdekes és sajátos leágazást is bemutatunk. Az egyiket a valóságos, a másikat az elvont jelentéshez sorolhatjuk. Az egyik valaminek a fele, a másik pedig a félelem. Van-e, lehet-e összefüggés e két jelentés között? Az első pillanatra talán furcsa is a kérdés, de a magyar nyelv esetében ez is logikus. Följebb láttuk, hogy az egylábú, egyszemű, egykarú stb. ember nem egész, tehát féllábú, félszemű, félkarú, sőt, az EGYÜGYŰ=FÉLESZŰ. S ráadásul az együgyű FÉLSZEG is. Az egy cipő, az fél pár cipő. Az EGY szavunkat, amely legalább háromszáz szóban megtalálható (egyenlő, egyenlet, egyező, egység, mindegy, özvegy, egyveleg, egyetem stb), illetve az egy fogalmát a fél pár is kifejezi. Méghozzá valóságosan és számtanilag egyaránt. Ha azt mondom magyarul, hogy cipőt vásárolok magamnak vagy zoknit, kesztyűt stb., akkor két cipőt, zoknit, kesztyűt veszek, mint mindenki, mint ahogy a szemüveg is két üvegből áll! Sőt, az egy pár szemüvegben négy lencse van! A két pár zokni négy zokni, és így tovább. A magyarban a kettes számrendszer jól érthetően az emberből indul ki. És ezt a kettősséget máig megőrizte. Használja, ha nem is gondol rá, nem is veszi észre. Az összefüggést akkor vesszük észre, ha több ezer vagy tízezer évvel korábbi időkre gondolunk. Ha az egész természeti logikát alkalmazzuk az emberre. Noha még most is így van részben, de akkor, régen,



akinek fél szeme, jél lába, fél karja volt, az FÉLHETETT, hogy ő pusztul el elsőnek, ha bármi baj következik. Ha harcolni vagy menekülni stb. kell. Ő FÉL, tartották róla és ez igaz is volt. Mint ahogy a lóháton ülővel szemben a gyalogos is megjárta! Erről másutt bővebben szóltunk. Mert annyira hatott a valóság mindenre, hogy annak kényszerei határozták meg a sorsot. És ezt közvetlenül érezték. (Ma nem érzik ezt az emberek, ámbár ez ma is így van, csak a "közhírelő" eszközök mindent elködösítenek! Főként az ember sorsára vonatkozó összefüggéseket. Bizonyos nyelvi és egyéb fejlődés, az őseredetihez képest, inkább satnyulást jelent) Bár azt ma is kéne tudnunk, hogy a leggyorsabb oroszlán is a sánta, beteg, vagyis a leglassúbb vadat ejti el.
Érdekes és egyetemes az idő megjelölése, mert a fél négy nem a négy fele! Ez a negyedik óra fele, mert éj-fél óta eltelt három és fél! Érdekes példaként, hiszen ilyesmire ritkán gondolunk, csak talán ha nyelvet tanulunk, az angol nyelvben, a fél - valaminek a fele - half és félni, erre több szót használnak: be afraid, feel (!),, fear. Az éjfél pedig midnight. Azaz középéj. Nos a közép legföljebb mértani kifejezés, nem számtani. Természetes, hogy a német nyelvben is hasonló a helyzet. A fél halb - de nincs fél kéz, egy kéz van! -, félni=fürchten, de kissé bonyolultabb a dolog, mert a fele, felet die Hälfte, az éjfél=die Mitternacht. Vagyis középéj. Már csak röviden említjük, hogy a finn nyelvben az éj=yő (ejtése üö), a középéj=keskíyő, féléj=puolíyő, puoli=fél. Tehát mind a két formát használják. Éppen csak említjük, hogy ne csak mindig a német vagy angol nyelvből vegyük a példákat, oroszul az éj nocs, a fél ugyancsak érdekes módon pol! Láttuk finnül puoli, magyarul fél, a p-f hasonulattal találkoztunk és kérdés, ha mindkét FÉL szavunk még a TESZ szerint is ősi örökség, akkor melyik nyelv vette át? Aligha a magyar! Oroszul, akár a másik két nyelvben az éjfél=polnocs. Teljesen más szó a félelem. Mivel a magyar nyelvről írok, ezek csak fölvillantott példák, de arra valók, hogy érzékeljük, a mi nyelvünk közelebb van a számtanhoz! S ebben következetes. Ami ősi összefüggés, az ma sem változott. Amíg e matematikai rendszer fönntartja, addig fejlődhet könnyedén és természetesen. Ne is bonyolódjunk bele az összehasonlításokba, anélkül is érthető a mondandónk. Lássuk a leágazásokat. Ezek is a logika hajtásai, ha első pillanatra nem is vesszük észre az összefüggéseket. Például, amiről elFELED-kezünk, azt nem tartjuk SZÁMON! Vagy: FELELÜNK azért, mert nem hallunk FELŐLE?
FELESÉG, ismerjük, tudjuk, hogy a FÉL szavunk van benne, valaminek a fele az asszony, nos a házastársaknak. Egyúttal ez a szavunk azt is bizonyítja, hogy a nyelvi emlékezet óta egynejű volt a magyar! Ez pedig lehet több tízezer év!
FELEL és ezzel függ össze a felesel, felelős, felelet, megfelel, felek stb. Ugyanis feleim, felebarátaim - ha a felebarátom szót használjuk, legkevesebb hány emberre gondolunk? kettőre! -, az ELLENFÉL is FÉL. Miként a tárgyaló FELEK szavunk azt jelzi, hogy az egész dolog a tárgyalás) Tehát, hogy ez megvalósuljon, mindkét Félnek jelen kell azon lenni. Persze a két fél lehet négy és hat, három és négy, kettő és három személy és így tovább. Ebben az esetben a felek létszáma eltérhet! Mégis



ha együtt vannak, megvalósult a dolog egésze: a tárgyalás. Az üzletfelek és ellenfelek száma eltérhet. De nem térhet el például a sportban. Ott az ellenfél általában és meghatározottan tizenegy-tizenegy a labdarúgásban, hat-hat a röplabdában és így tovább. Van ahol lehetséges kiállítás, másutt nem. Nézzük finomítva a dolgot. A FELEK kérdeznek és válaszolnak, de a magyar nyelv felelős értelmezése szerint, a FELELET teszi egésszé a dolgot. A felel, felelet, felelős, sőt a felelősség, megfelelő stb. is szorosan összefügg! (Már említettük, hogy a német nyelvben a felel és válaszol, ugyanaz a szó: antworten, ez valamiféle ellenszavakat jelenthet.) Így hát, aki a magyar észjárás szerint felel valamit, az felel is azért, amit mond! A kérdésre ki nem válaszol, ki nem felel? Aki nem tudja vagy el-FELEDTE, el-FELEJTETTE a választ, a FELELETET. Tehát megint a visszacsatoló logika működik. Magyarán szólva a magyar nyelv azt szereti, ami minden vonatkozásban egész! Ezen alapul a rendszere. Másutt elmondjuk, hogy ezt miként mutatja például az EM+BER vagy a TEST+VÉR szavunk. Izgalmas dolog, de nem tudjuk a választ, ha kérdeznék, miért van az, hogy mindez az F+L képlettel jön létre és az L+F irányban talán csak a lefog szavunk létezik? Igaz, a "LE" igekötő lefoglalja a szavakat, de azért lehetne több is, így gondolható.
De nem térhetünk ki a szótő esetében a FEL, FÖL, de előbb a FAL, FÉL, FÜL, FÚL stb. jelentések elől sem. A felé és föl Zalában "fö" és "fő" is lehet. Megyek, azaz menek a hegyre főnek. Vagyis fölfelé. Ugyanígy lenek visz az út. Főmászok a fára. Vagyis ugyanúgy két hangzó a föl vagy a fel, mint a le. Tehát lehetséges történeti, tájnyelvi stb. magyarázat. A FAL szóban benne van a "fa". A régi patics tapasztott sárfalakon belül favázat raktak, gondolom főként ágakból. (Ne feledjük, a padló, palló, palánk szavakban is benne van a p-f hasonulatos fa, ami finnül puu). Lehetőleg mindig többféle összefüggést kell találnunk. A FÜL éppen olyan fontos volt, mint a szem! Sőt, nomád viszonyok között, rejtőzve, a fül olykor fontosabb volt, no meg az orr is! Mindent nem tudunk megmagyarázni, azért negyven év után sem adja meg magát könnyen a nyelvünk, még ha szeretettel vizsgáljuk is. (Les, figyel, vizslat, vizsgál, fürkész, néz és a többi, mind a látásra vonatkozó szavak. Ugyanolyan nehéz a szótárkészítők dolga, mint mondjuk a fut, rohan, szalad, inal, vágtat, iramodik, trappol, száguld, eliramlik, lohol, utána ered és minden bizonnyal kihagytunk még a gyors mozgásra utaló szavakból. Ezt csupán kedvtelésből jegyeztük ide, többször is kellene, ha volna időnk mindezt elemezni is) De újra valljuk, ahhoz, hogy a nyelv szavait logikusan értsük, minden szónak összefüggésben kell lennie minden szóval! Minél jobban megvalósul ennek tudatosítása, annál erősebbek leszünk, annál mutatósabb lesz emberi tartásunk is. És most következik a SOK sokféle kifejezése, valamint annak szemlélése (Legfontosabb a szemlélődés! - Leonardo da Vinci), hogy miféle ősi összefüggések hatása él máig a nyelvünkben. Miért írhattuk a címben TÖMÖR TÖMKELEGVASKOS VAS?
Sőt, a sok, rengeteg, tengernyi, tömeg, tömkeleg, töméntelen, tömérdek, tetemes, és még találunk hasonló szavakat, főként jelzőként: rettentő, irdatlan, rettenetes, irtózatos, borzalmas, nagy, hatalmas, böhöm, baromi és így tovább. Az az érdekes



és izgalmas, hogy jórészt azonos, de több szavunk más és más ágról került ide, akár a sokaság jelentését hozva, akár annak, mint sajátos nagyságnak jelzőjeként.
Rögtön jelezzük, hogy a T+M mássalhangzó képlettel kezdjük a nyomozást. Vagyis ilyen szótöveket keresünk, mint TAM, TÁM, TEM, TÉM, TIM, TOM, TÖM, TUM, TÜM, Nézzük melyekkel kezdődnek magyar szavak? (Itt először is eszünkbe kell, hogy jusson a TAMANA szavunk, amely helység volt a hajdani Magyarország déli részén s amely egy elszánt ember, dr. Vámos-Tóth Bátor munkálkodása következtében, már ismert, különleges kutatás neve lett. E munkálkodáshoz csatlakozott Paposi Job Andor. A kutatás lényege, hogy a világ minden táján százával találhatók magyar vagy Magyarországon előforduló helynevek. A Tisza folyónév több helyütt is létezik Indiában és így tovább)
Rögtön kezdjük azzal, hogy igen ritka szókezdő nyelvünkben a TAM, név kezdődik vele és a tampon. Annál érdekesebb már a TÁM, mert a TÁMAD, TÁMFAL, TÁMASZ, TÁMPONT kifejezik a lehetőségeket, e szavak további ragozott, képzett alakjai. Gondoljunk a TÁMADÁS, RÁTÁMAD, FÖLTÁMAD stb. vagy TÁMASZKODIK lehető használatára. A jelentésükben valamilyen erő nyilvánul meg, védő és támadó irányú. Lássuk a többit: TEMÉRDEK (sok), TÖMÉRDEK, TÖMÉNY, TEMETŐ, de ha már itt tartunk, a sokra, serűségre, tehát megint erőre utaló jelentések rejlenek a TÖMEG, TÖMKELEG, sőt a TETEMES szavakban. Talán észre is vette a Kedves Olvasó, hogy a tetemes nem a T+M mássalhangzó képlettel kezdődik. Valóban, e szavunkban belül találjuk ezt a képletet: te-TEM-es. (Maga a tetem holttestet vagy holttetemet fölpuffadót? jelent. S akkor érthető, hogy miként kapcsolódik ide a temető. Ám az kétségtelen, hogy a tetemes mennyiség sokat jelent. Bármiről van is szó, akár pénzről, akár valamilyen anyagról, tárgyakról.) Azonban úgy látszik, ez a szótő messzire vezet, egészen Batu kánon át Dzsingisz kánig vagy még tovább. Lássuk ennek a feltételezésnek mai és régi nyomait. A mai mongol nyelvben a TÖMÖR jelentése vas! (Finnül a réz = vaski) Fém mind a kettő, azaz az erejét, tartását tekintve tömör. Ne feledjük azt a szálat sem, ami a magyar nyelvben van jelen: a kis erős alkatú gyerekre is azt mondjuk vaskos, a "tömör" emberekre tömzsi, aki erősebben tejezi ki magát, az vaskosan szólt, erős kifejezést használt, vastagon megmondta a magáét. De maga a vastag szavunk is, mintha azt jelentené, hogy VAS+TAG, vagyis vasból való! Hiszen még a vaskos kisgyerek is lehet vasgyúró Mára a vastag szavunk teljesen egy beállt és általában olyan dolgok jelzője, amelyek nagyok és azén erősek. Például vastag fatörzs, gerenda és így tovább. Azonban ezek a nyomok tovább vezetnek, a mongolok nagy lovaserőt jelentő szavához a TUMENhez. SZÁM ez is, mert úgy hat rá a fosztóképző, mint a semmivel való művelet, a SZÁMTALAN szavunkra! Hiszen a számtalan szinte ugyanaz jelenti, mint a számos. (A valóság gyakorlatában!) A TÖMEG, TÖM-ÉR-DEK, TÖM-KE-LÉG (benne a leg!), illetve a TÖMÉN-TÉLEN szintén hasonlót jelent. S ha már eddig elértünk, bátorkodunk azt is megjegyezni, hogy a nagy, sánta hódító neve TIMUR LENK vagy másként TAMERLÁN is összefügghet a támadással és az erővel?! Ha meggondoljuk, volna erre ok!



Mielőtt tovább mennénk, felhívjuk a figyelmet a minden bizonnyal ide tartozó TOMPA, TOMPOR, TÖMPE, sőt DOMB (dimbes-dombos), DOMBORÚ, s talán a nagyon érdekes TOMBOL stb. szavainkra. (Kálmán Béla közlésében, manysivogul nyelven a tuman, tomen jelentése hosszú, tehát sajátos nagyságra utal, a tump - tomp pedig sziget, ami a vízből kiemelkedik, illetve domb.) Egyetlen fontos belső összefüggést külön is megemlítünk, ez pedig a tombol szavunk igazi magja: az erő! Hiszen bármilyen jellegű dologra is mondjuk, hogy tombol, mindig valamiféle erő megnyilvánulásáról beszélünk. Az el-TÖM is valamit gátol, erő ellen van a TÖMítés, de erős ital a TÖMÉNY is. De elemezhetnénk még a többi s talán az itt nem is említett szavakat, a logikai kapcsolat, ha nagyon finoman is, de mindegyiknél rögtön kimutatható. Még a dum-dum is az erő megnyilvánulása végső soron. Hangutánzós nagy hangerő kifejezése a már-már egyetemes tamtam. Talán ezúttal is érzékelhető, egy-egy szavunkhoz vezető út időben és térben milyen nagy. Roppant távolságokat hidalunk át az időben, annál is inkább, mert sok szavunktól még távolabbra is visz egyenes út a sumér (sumer) szavakhoz. Erre vonatkozóan éppen Götz László könyve nyomán mutatunk példákat.
Emlegettük néhányszor (nem párszor, egypárszor), hogy mintegy háromszáz kifejezésben található meg az EGY szavunk. Ilyen többek között az ÖZVEGY. Mi lehet vajon e tömörített szóban? Alighanem az össze, összes és a vegyül? A vegyül szavunkban benne van az együl, tehát egyesül, éppen az, amit a vegyüléstegyesülést is jelenti. Ha úgy tetszik, az özvegy bizonyos értelemben ellentéte a pártában maradt nőnek, a pár-ta-lan-naki (Íme most már a képző szócska, ami a "ta-lan" része, mintha a fosztóképzőt is képviselné? Mindenesetre, a gondolattársítás ezt erősíti.) Az özvegy nem maradt pártalan, nem maradt pártában. Neki volt férje a másik fél férj, a fele-ség mellett! házastársa, ők emberpár voltak. (Itt is igazolódik az a nyelvünkben élő működési eszme, hogy két dolog kell az EGY-hez, az egészhez, s két ember, két egy-én szükséges ahhoz, hogy egy létrejöjjön, megszülessen az egy EM+BER!) Ezért a valóság nyelve a magyar! De azt is mondhatnánk, hogy a természet nyelve. Folytassuk azonban az özvegy magyarázatát. Alább még jobban látható lesz, hogy mennyire összefüggnek, éppen az azonos rend erejénél fogva, szavaink. Mert meg kell néznünk, hogy az ÖZVEGY milyen szavak együttese? Minden bizonnyal az ösz, a kötőhang v, és az egy. Több tényezőből is kiindulhatunk. Először is, az "öz" így nem jelent semmit, a "vegy" szótő, de így önmagában nem teljes önálló szó. Ám ahogy már másutt megírtuk, valamint az eddigiekből is következik, újra az EGY és a KETTŐ valamilyen együtthatásáról van szó.
Közelítsünk Zalából, ahol ha EGYÜTT volt a család, a rokonság, azt így mondták: minden összegyüttek, összütt vótak. A magyar a világűrt még két másik szóval is ki képes fejezni, az egyik éppen az EG Y, a másik aMINDEN! Így: VILÁGEGYETEM, VILÁGMINDENSÉG. Akár mosolyogni is lehet azon, hogy Zalán s a mindenségen át érünk el az özvegyhez. Pedig igenis azt tételezzük föl, hogy az özvegy szavunk, az eddigiek nyomán a következőket közli, hordozza: ebben az esetben megvolt, együtt volt az összes szükséges résztvevő ahhoz, hogy



EM+BER, (Nő és férfi!) hozzon létre és a világra embert) Tehát az ÖZ+V+EGY, az összes egy meglétét jelenti. A megözvegyülés nő és férfi szempontjából is, a páros állapotból való egyedülmaradást rögzíti. Mivel sokszor emlegetjük az ember szavunk sajátos voltát- ezt már így képviseli a hivatalos nyelvészet is! - nézzük meg részletesebben is az összetétel logikáját, rendszerét.
EM + BER
E látható két részből áll ez a szó. (E sorok írója nem tud nyelvről, amelyben az eM/eN vagyis az em-lős, nő, ránő stb. jelentésből, valamint a ber fer (férj (fél) szóból tevődne össze az embert jelentő szó.) Megintcsak olyan egyedülálló nyelvi "csúcstechnológia", amivel a magyar nyelvben lépten-nyomon találkozunk. S noha a magyar nyelvben nincsenek nyelvtani vakvezetők (nemek), mégis két rokon mássalhangzó általában jelen van a nőiségre utaló szavakban, az eM és az eN. Mielőtt ezekből látnánk példákat, hadd jegyezzük meg, hogy az eM hangzó jelenléte más nyelvekben is nőiesíti a szavak jelentését, illetve eleve, mint a finn nainen=nő, naaras=nőstény, naimaton=nőtlen stb. A japán ane=néne, irnoto=húg, illetve másfajta szóegyüttes, ami például még a tibeti nyelvre is jellemző: japánul az o-ushi=ökör, a me-ushi=tehén és így tovább. Szavak sora bizonyítja mindezt sok nyelvben, különösen azt, hogy az eM és az eN jelenléte a szavakban nő jelentést fed. Gondoljunk a nemzetközi mama szóra, de ide tartozik a madara, a spanyol madre= szülőanya, mama= emlő, csecs, mama, mamar=szopik, mamada=szoptatás stb. Németül die Mutter = anya, die Mamsell = kisasszony, és milyen különös, hogy a das Mädchen=leány semlegesnemű!? Még több nyelvből is tudtunk volna több példát, valamint az itt említettekből is. De csupán példaként, viszonyításként kell szavakat említenünk más nyelvekből, amelyekben nem tapasztalható hasonló, természetes és logikus belső rend! (Valójában másutt is emlegetjük e példánkat)
Nézzük azokat a magyar szavakat, amelyekben megtalálható az eM vagy az eN hangzó és női vonatkozásúak, nőiséget jelentenek. Nem azt kívánjuk mondani, hogy minden olyan szavunk, amelyben e mássalhangzók benne vannak, nőiséget jelentenek, hanem azt, hogy ezt a feltűnő egyezést a hangzók és a jelentés között, ezekben a szavakban megleljük: emlő, emse, mama, nő, -né, nej, anya- (banya), leány, ángyi, napa, vemhes, meddő (Tán a medencéje nem termékeny?! Korántsem ötletszerűen kérdezem, de az említett spanyol madre szülőanya jelentésű szónak még több jelentése is van, az egyik a méh, aztán folyómeder, ami lényegében medence és van a magyar medence szavunk is.), anyu-ka, néni, néne, néném, nőies, nős, nőtlen, nőstény, ünő, méh stb. S erre utal néhány női név is: Emese (Arany Jánosnál Eneh), Emőke, Anikó, Enikő, talán az Anna is. Valamint az is magyar nyelvi sajátosság, hogy a NEM, mint nőnem vagy hímnem, mindkét emlegetett mássalhangzót tartalmazza. Sőt, a nemz, nemzetség, nemzet is "nőnemű" akkor, valamint a MAGYAR név is. (A p-b-v hasonulat folytán pedig a nép-név szavunk áll mondhatni, származási rokonságban) Láttuk az EM mögött sorakozó szavakat és jelentéseket. Lássuk most a BER kapcsolatait és lehetőségeit. Másutt már jeleztük a BER-VER-PER stb. lehető összefüggéseit! Nos mindezekhez még csatlakozik kissé



oldalágon talán a p-f (pörög-forog) hasonulat, PER-FER és máris ott vagyunk a FÉRJ (FÉL?) szavunknál. Ehhez lássunk egy másik összetett szót, amit valamennyien ismerünk:
TESTVÉR
azaz TEST+VÉR. És könnyű is a magyarnak! Mert íme milyen könnyedén fejezzük ki, hogy kiről és milyen neműről van szó!
EM -BER TEST-VÉR NŐ -VÉR FI -VÉR
VÉR-FI FÉR-FI FÉR-FI-Ú FI-Ú FI-Ú = IFJÚ
Jól láthatjuk, hogy az eF nem önkényesen kerül a férfi szóba, amit férfiúnak is mondunk, mert ott van már a fivérszavunkban is, természetesen kerül a fiú szavunkba is. Fiú finnül polka, manysi-vogul nyelven pigh.
Lássunk egy különleges és elgondolkodtató mutatványt:
cow-boy boj-tár
Mindkét szó ugyanazt jelenti.
Az igazság kedvéért mondjuk el, hogy van még öcs, öcsi, öcskös, valamint húg szavunk is külön, ami általában nincs a nyelvekben, ahogy nincs külön a báty sem! A testvér szó nem választható el a nyelvekben test-re és vér-re. Ahogy nincs nővér és fivér sem, hasonló logikai fölépítéssel, egészen a vérségi kapcsolatig! Az öcs szavunk, e sorok írója szerint, az Ő, az első, a kicsi jövevény becézése. Úgy alakult, mint az ácsi-bácsi, csacsi stb. Tehát az öcs, öcsi, öcsike, öcskös e csodás nyelvi csecse-becse-hecce-böcce-maci-baci-paci cuki-buki szócsaládba tartozik.
Talán sikerült újabb színes fonalak útját nyomon követni a nyelvi szőttesben, s észrevenni érdekes mintákat, alakzatokat, amelyek így-úgy, ám sohase véletlenül és ok nélkül ismétlődnek, fölbukkannak. Mivel a nyelv nemcsak logikai szőttes, színes rendszer, hanem élő szervezet is, olykor éppen az ellentétek erősítik egymást - ezt neveztük visszaható logikának -, bár ha igazán belegondolunk a dologba, föltűnik a mélyben az azonosság. Nos, függés. Első jelentése, hogy valami madzag,



kötél stb. lóg, rákötve valami, például a függőón. A függés tehát - így látszik eredendően függő-leg-es volt. Ám a logikának nincs fő- vagy kiválasztott iránya! Tehát a kapcsolatok, összekötések (és összeköttetések) valós szemszögből a vízszintes logikához tartoznak, ámde társadalmilag közben meglehetősen s FŐLEG FÜGGŐ-LEG-ES-EK! Így a magas lóról való beszéd például nemcsak azt a logikus értelmezést jelenti, hogy a vezérnek tény-leg magasabb lovon kell ülnie lehetőleg, hogy átlássa a csatát, a seregét, hanem e szólásban mára már benne van s alighanem teljes joggal -a gőgös (gégés, gigás) felsőbbség gúnyolása is. Azt jelenti, hogy nyelvünk élő rendszerek szövevénye is. Ugyanis beleszövődnek a szavakkal ki sem fejezhető érzelmek, a szeretet, a gyűlölet, a megvetés, a sajnálat igazában soha meg nem érinthető jelentései. Amikhez - magam így hiszem közelebb áll a zene, a muzsika. Így azután megkockázatom, a gyerekkorból is jól ismert magánhangzók az érzések, érzelmek hordozói inkább (az a szép dal, éneklés, amikor lágyan, magánhangzó-közelien zengnek a hangok), a mássalhangzók pedig a kimértebb, szerkesztettebb, le- és behatároltabb, ha úgy tetszik, keményebb, szögletesebb stb. értelmi jelentéseket tartják, mint a levert cövekek.
Úgy vélem, hogy amit Bárczi Géza korábban szóbokroknak nevezett, az csak egyik jellemzője a magyar nyelvnek. Határozottan meg kell mondani, hogy e bokrok ágaboga (gondolom a bokor és ág-bog szavunk éppen úgy összefügg, akár az ág és ágaskodik szavunk), mindkettő bele is illik a természeti és logikai rendbe egyaránt, még látványként is azonos, hiszen a két kezét ég felé nyújtogató - ágaskodó - ember a fák ágainak mutatványát utánozza. Minderről azért is kellett külön szólni, mert csonka a szóbokor fogalom. Akkor lesz igazán értelmes és teljes a gondolati, lényegi kör, ha mindehhez hozzátesszük, hogy a magyar nyelvben nemcsak szóbokrok, hanem szó- és hangzórendszerek működnek! Hasonlattal élve, kissé olyasmi történik, mint amikor építménybe új és új emberek születnek és folyton hozzá is kell kívül és belül építeni, hogy mindenki elférjen. Persze, mint minden hasonlat ez sem teljes, csupán érzékeltetni kívántunk egyfajta természetes burjánzást, valamint az ezt vezénylő rendet, amely viszont szintén kiterjed térben és időben. S ezt nem igazolja jobban más, mint a nyelvünk rendkívüli és példátlanul magas rendű kifejezési lehetőségei, amit úgyszólván nem is lehet más nyelvűeknek megmagyarázni. Nézze el az olvasó, hogy egy évtizede megjelent saját versemből idézek ide négy sort. Azért merészelem ezt tenni, mert magam is csak sokkal később vettem észre, micsoda csoda futott a tollam alá. Íme a négy sor:
Semmire szavuk Mindenre késük Szánhatom csak a senkisedésük!
Gondolhatja a Kedves Olvasó, hogy a senkisedésük az a nyelvi mutatvány, ami elbűvölt. A magyar azonnal érti, hogy ebben a szóban a silányosodás, az emberi méltóság alacsonyodása és így tovább, mind-mind benne van! (Sajnálatos, hogy a belső trianonistákkal kapcsolatban kellett ezt leírnom!



De addig nem lesz, nem lehet semmilyen igazság hiteles a számunkra, amíg a szomszédos országokban megalázhatnak bennünket! Most éppen erdélyi körút után írom e sorokat. Torockó közelében híres, szép régi templomot megtekintve - több másikkal! - azt mondta nagy szomorúan az egyik odavaló székely asszony, hogy vasárnaponkint is alig néhányan vannak az istentiszteleten, mert félnek! Ugyanis a román falutárs, szomszéd mondogatja a megjegyzéseket, melyek így szólnak: már megint mentek ellenünk harcolni! Tehát az Isten másként való tisztelete, az a románság elleni harcot jelenti, a magyar nyelv használata szintén!) Nos, aligha ott a helybeli embereknek jutott ez eszébe, föntről sugallják mindezt, ők csak elbutított végrehajtói a "felsőbb" akaratnak! Mindez egybecseng azzal, amit a csángóknak mondanak román papjaik, hogy a magyar az ördög nyelve! Bizony ez egyik sem kitalálás, mindez a mindennapos megaláztatás eszköze és gyakorlata. Ezért is, véreink sorsáért, alapvető emberi jogáért is ismernünk kell ilyen közelről nyelvünket! Másként magunk is lassan, de biztosan elsenkisedünk!
Visszatérve: a TÖMÖR, TÖMÉNY, TÖMEG, egyaránt az erőt, a nagy erőt jelentik! Erőt, tömörséget jelent a vas, vastag stb.
Lássuk csak, néhány más esetben a T+M és a T+N képletekkel kezdődő szavak szintén erőt, nagyságot stb. jelentenek. TÁN-gál (ver, üt), TAN=erő azonos fogalmak. Is-TEN=legnagyobb erő, TEN-ger=nagyság, és egyáltalán nem véletlenül az angol DAN-ger=sebesség, robbanó, és a magyarban sokat használt TEAM (TIME) csoport, közösség, csapat, vajon teljesen véletlenül áll ezekből a hangokból? Itt is több nyelvből sorolhatnánk példákat!
Végül a SZÁM (SZ+M) a kezdő T-SZ változással a T+M=TÁM rokonságához közelít! Tehát például a TUMEN-hez.
SOK - KICSI - NAGY - ERŐS
Pilla pillant pillanatot
Alább a kiterjedések fogalmát és szavait járjuk körbe. Minden bizonnyal új összefüggésekről kapunk híreket.
A fogalmak kialakulása előtt sokféle hatás vegyülete nyilvánult meg és összegeződött, s mindez mindeddig benne is található a fogalom magjában. E fogalmak, bár több különböző szóval jelöljük őket, erősebben, több finom szálon vagy csak egészen lazán, de összefüggnek. Nézzük például a NAGY példáját. Ami nagy, ha élő ember vagy állat, de lehet gép is akár, az erős is egyben. Miként a SOK szintén lehet nagy és erős, de lehet hosszú vagy széles is. A kiterjedés tehát összetett fogalom, benne rejlik nemcsak a térbeni, hanem az időbeni kiterjedés lényege is.



SOK: TÖM-ke-leg, TÖM-eg, TÖM-ér-DEK, TÖM-én-te-len, TÖM-ény ami úgy sok, hogy sűrű! sűrű-ség - te-TEM-es stb. Jól látható, hogy a T+M képlet megjelenik itt, de megjelenik a TÁM-fal, TÖM-és, sőt, a TÁM-ad-ás stb. szavainkban. (Újra említjük, hogy TIM-ur Lenk, másként TAM-erlán neve is tán innét való? Valamint fölhívjuk a figyelmet arra az összefüggésre, hogy a TÖMÖR szavunk jelentése mongol nyelven VAS!) Magyarban a tömzsi, afféle tömör ember, vaskos, vastag idomú stb. Aki pedig erősen fejezte ki magát, az vaskosat szólt. Finnül a réz=vaski. S ha meggondoljuk, hogy a rézkorban játszódó Kalevalában a nagy kincs a SAMPO, (SZÁM?! ) valamiféle vasalkotmány, vasmalom, vashámor és a lehető T-S-T-SZ hasonulásokra gondolok, bizony az nagyon is lehetett TAMpo!? Mert az említett te-TEM-es szavunkban vajon mi hordozza a sok, nagy stb. jelentését? Minden bizonnyal a TEM belül elhelyezkedő TÖM-b-je. S vajon a TOM-bol szavunkban mitől érezzük, hogy nem törpe dologról van szó? Mert nemcsak TÖM-érdek, hanem TEM-érdek szót is egyenértékűen használhatunk, teljesen ugyanazt jelenti. (Erről másutt is írunk részletesebben)
Sok még a RENGETEG, ami lehet nagy erdő, azaz erdő-SÉG! De mondhatjuk sok emberrel kapcsolatban is, hogy rengeteg. Vagyis a SOK-a-SÁG-ra, ami pedig, mint másutt írtuk, nem más, mint SOK A SOK! (Közbeszédben lehet baromi sok, borzasztóan sok és így tovább a pongyolaság változataival) A rengeteg, erdőrengeteg nagy kiterjedésű, sok-sok fával! Látható, hogy egyik fogalom miképpen nő át a másikba s lesz egymás logikus jelzője. Talán a SOK-ra van a legtöbb szavunk, különösen, ha az ilyeneket, mint a sokaság, sokadalom, sereg, horda, csődület, csapat, csorda stb. is beleszámítjuk. De lássuk a NAGY fogalmára fogant szavakat, amelyekkel amúgy is összefonódik a többi jelentéstartalom, hiszen mindegyik valamilyen módon kiegészíti a másikat. Külön is említjük a SZÁM szavunknál a SZÁMOS és a SZÁMTALAN szavunkat. Majd elemezzük, hogy a fosztóképzős változat szinte pontosan ugyanazt jelenti. Olyasmi ez, mint a nullával - semmivel - való SZOR-zás, több-SZÖR-özés.
NAGY: HATALMAS - ezzel függhet össze a had, hatás, haddelhadd, sőt, hatóság stb. -, (H) ÓRIÁS, HÓRIHORGAS, MAGAS, TAGBASZAKADT, TESTES, BÖHÖMÖNC - ezt inkább valami nagy ronda gépre mondják -, BŐ, és jelzőként BÖHÖM NAGY, a VÁLLAS is erős, aztán nagy a kövér, a testes, a duci, délceg, (deli) dalia, daliás, és mindenekfölött a nyelvtani LEG-ES-LEG jelzős böhömség. Nyilván a BŐ szavunkból következik a BŐDÜLETES, mint jelző. Mint bődületes hazugság stb. Vagy így is kifejezhető a nagyságra, kiterjedésre való utalás: hegynyi, tengernyi, annyi, mint a fűszál stb.
KIS, KICSI: APRÓ - apróz, aprikol, aprólék, aprít stb. -, PARÁNY - parányi, porszem, por-lik -, kicsike, ici-pici, picur, pöttöm (petit), pirinyó (kicsi, pici finnül pieni, törökül pedig kücsük), fióka, kölyök, kölök, baba, bibe, csikó, borjú (boci, bocs, maci-baci, lásd beCÉzés), az ember aprózza lépteit, aprólékosan mond el valamit, tehát rész-let-ez. A rész is kicsi. S lám a CSI-KÓ szavunkban benne van a KI-CSI-KE, csak más magánhangzóval.



Érdekes és jellemzően magyar a bab-rál-gat, babramunka, bíbelődik, azaz aprólékosan végzi a tennivalóját. (Bibi, mint a gyerek sebe, bibircsók stb) S talán a kis liba, kis lúd kicsinye valójában a kacsa, éppen a csecse-becsés gyermeknyelv hatására, ami teljesen egyenrangú a magyar nyelvben a felnőtt nyelv minden részével. Csupán a jelentést formáló módszer mutatja gyermeki eredetét.
A SZÉLES és HOSSZÚ, mint kiterjedés, tér, terület, az ilyen szavakban rejtőzik, mint a SÍK-SÁG, s talán FOLYAM, vagy HEGYCSÚCS stb. (A -ság -ség képzőről, amely minden valószínűség szerint a sok szavunkból alakult, külön is szóltunk. Növelő szerepe jól érzékelhető a hegy - hegység stb. példákban.) A széles síkság lényege, hogy a két széle messze van egymástól. Dehát ezért egyúttal s törvényszerűen, szeles is! Van helye szélnek, szellőnek és har-ag-os vi-har-nak. Talán az eR hangzónál kellett volna említeni, de itt sem ide-gen, hogy a vihar, tornádó, hurrikán, azaz forgószél, fergeteg, förgeteg stb. szavakban benne van az eR! Hosszú még a régi rege, noha ez más kiterjedésű hosszúság! De ne hagyjuk ki a TERJED szavunkat se, amelyben végül is a nő, növekszik jelentés is benne van. Valami lehet egyre nagyobb kiterjedésű! Aztán TERJEDELMES, de ez is inkább a nagysághoz vehető. Maga a TER szavunk vagy a TER-em, TER-EL, sőt TER-mel, TER-emt, de akár a ki-TÁR, TÁR-ul, vagy akár a TÁR-sa-SÁG, TÁR-na, TÁR-ó, és ezek után a TÁRS stb. szavaink is ide csatlakoznak, ha olykor lazán, távolabbról is a logika rendszere számon tartja őket.
S ha valaki meg-TÉR, vissza-TÉR, mert TÉR-ült-FOR-dult, bejárt közben nagy TER-eket, TÉR-SÉG-ek-et, noha másként TER-vez-te?! Igen, a tervezés valós dolog, nem elvont helyre és időre vonatkozik, hanem előre megállapított időre, térre, azaz helyre és állapotokra. Csakis ez lehet az igazi tervezés alapja.
Talán említsük meg a T+R képletéből a TOR-nác-ot, ahol meg-TOR-pan az ember, azután a pi-TAR-t, ott DÖR-ömböl, no nem DUR-ván, nem DUR-álja neki magát, hogy DIR-DUR, hanem csak módjával, TÜR-elmesen, magát TÜR-tőz-tet-ve, s nem DOR-onggal vagy DUR-unggal jelez, hanem csak az öklével, akkor se TÖRve-zúzva stb. Aztán vannak ilyen csemegék, mint a RÉT -TÉR, GÁT - TÁG (másfajta; AL-ul, FÖL-ül vagy FEL-ül, ezekről az AL-vás és az AL-só stb. kifejezéseknél szóltunk), de láttuk a SZÜK-KÜSZ ellentétet is, ami azonban egymást eg-ész-ít-et-te ki: szük-ség, küsz- öb, szik-ár, kesz-eg stb.
Kis idő-szak
A SZAK, SZAKASZ, szeg-let, szög-let, al-SZEG, fel-SZEG, SZEG-ény stb. összefüggnek a keszeg, szikár, keshedt, keskeny stb. folytán. De amiről ezúttal szólunk, az is érdekes nyelvi elemekkel ismertet meg bennünket. Azokat a szavakat mutatjuk be, amelyek rövid időt jelentenek. Ezek a következők: RÖGTÖN, RÖGVEST, AZONNAL, MINDJÁRT, ÍZIBEN, TÜSTÉNT, MÁRIS, NYOMBAN, ÜSTÖLLÉST, PILLANAT, EGY PERC, valamennyi, s talán még ki is maradt egy-kettő? Nos röp-ke időt jeleznek. Ha e szavakat használjuk, akkor azt



kívánjuk kifejezni, hogy NEMSOKÁRA jövünk, hozzuk, látják, kapják stb. amiről éppen szó volt. Az a kérdés, hogy van-e valamilyen logikai alapja e szavakban a hasonló vagy nagyon közeli jelentéstartalomnak? Úgy gondolom, hogy van. Még akkor is így van ez, ha ezúttal valamennyi itt felsorolt szóval kapcsolatban még nem tudjuk elmondani az okokat. Van azonban néhány, amellyel már most képesek vagyunk elfogadható ok-okozatot fölmutatni. Rögtön, rögvest látható lesz, hogy nem oktalan ez a próbálkozás, hiszen nemcsak e néhány szó és a benne rejtőző jelentéstartalom logikus összefüggéseire látunk újra remek példákat, hanem egyúttal megint nyelvünk működési titkaiba is belepillanthatunk. (Noha erről is szó volt már, talán nem hiábavaló beleszőni e helyütt is)
Kezdhetjük a közelítést a valósághoz, a rögtön, rögvest szavakkal. E két szó vajon miért jelent rövid időt? Nem gondolom, hogy találgatnánk, ha azt tételezzük föl, hogy a szótőben lévő RÖG szavunk pörög elénk, a maga kicsiségével és gyorsaságával, ahogy a rög pörög. Vagyis ezúttal is a valóság segít, mivel végül is az alakíthatta ki a jelentést. Az azonnal szavunkban találunk egy mutatószót, egy helyhatározó ragot, valamint eszközhatározót hasonulással. Tehát maga a szó tagolva és nyersen így áll össze: AZ+ON+VAL. Azt is mondhatnánk más vonatkozásban, hogy azon vagyunk, vagyis mindent megteszünk azért, hogy... Mondjuk gyorsan elintéződjön valami. Következik a mindjárt, mingyár, az utóbbi tájszólásban. Itt is a nyelvünk rövidít, mint minden lehető esetben. A mind és a jár benne van a szóban. De lehet, hogy a kihagyott MENTEN - jártában-keltébenmentében - MEN szótövéhez csatlakozik a JÁR szavunk?! Talán így van.
Könnyebb dolgunk van az ÍZIBEN szavunkkal. Másutt írunk róla hosszabban, itt csak annyit kell megjegyeznünk, hogy az IZ egyik jelentése kis rész, darab, például ízeltlábúak, ízület stb. Így a rövidség, kicsiség az időre vonatkozik. A máris a kicsi időt jelöli, de elvontan. A nemsokára szintén nem szorul magyarázatra. Az üstöllést tüstént szavaink jelentésével kapcsolatban is tudnánk magyarázatot adni, de nem röviden. Álljon itt végezetül olyan magyarázat, amelyet szintén a maga teljességében a valóság hozott létre, mégpedig a nyomban szavunkkal kapcsolatban.
NYOM, két jelentése van (olyasforma, mint a FOG szavunknak), lenyom, fölnyom, nekinyom stb. S éppen emiatt lesz NYOM! Ami ott marad a nyomás nyomán! Nos a nyomnak két-három-öt stb. ezer évvel korábban a pusztaságban jelentős szerepe volt a nomád népeknél. Élet s halál is múlhatott azon, hogy fölismertek nyomokat. Mert legyen az füves vagy homokos hely, a nyomot többnyire rövidesen eltüntette a szél. A fű fölegyenesedett, a homok kisimult. Vagyis, ha nem mentek azonnal, nyomban a nyomban, bizony nem találták meg amit kerestek. Mert aligha hihetjük, hogy valamilyen, nem KÖZhelyzetben keletkeztek szavaink. A nyelv az emberiség legcsodálatosabb közös alkotása. A témánál maradva, ha valakit vagy valamit nyomon követtek, annak valóságosan is a nyomában jártak.! Így azután ez a szavunk is emberi, történelmi és társadalmi helyzetet őriz, miközben magyarázatot nyújt önnön létrejöttére és megmaradására. A magyar nyelv kutatójának pedig



mindig képesnek kell lennie arra, hogy két-három-öt-tíz-húsz stb. évezreddel korábbi helyzetekbe, állapotokba képzelje magát és aszerint kezelje a dolgokat. A magyar nyelv élő történelem. Leletek szerves és rendtartó múzeuma is.
Pontosan látható, hogy az ilyen közmondás, mint a SOK KICSI SOKRA MEGY, jól kifejezte a valóságot, bölcsen összegezte a tapasztalatokat.
E rész befejezéséül írjuk le azt az ősi és természetes időmérés!, ami minden emberre jellemző. Kosztolányi Dezső írta a Pesti Hírlap NYELVŐRE Használati utasítás című bevezetőjében a következőket: "Csak rokon értelmű szavaink vannak, azonos értelmű szavaink nincsenek, még tulajdon nyelvünkben sem. " Nagyon nagyra becsüljük kedvenc írónk s költőnk életművét, a példaképünk! Dehát nem vagyunk tévedhetetlenek. Ő sem volt az. Mert máris bemutatjuk, hogy igenis vannak azonos értelmű szavaink, s éppen ez az a tényező, ami arra vett rá bennünket, hogy azt kezdjük gyanítani már vagy három-négy éve: nyelvünkben két nyelv található, KÉT MAGYAR NYELV. Másutt erről hosszabban szólunk, de vissza kell erre térnünk, ahol csak alkalom adódik. Kosztolányi mondata után soroljunk föl olyan szavakat, amelyek nem rokon értelműek, hanem azonos jelentésűek, noha alakilag eltérnek egymástól. Ilyenek a LIBA és a LÚD, az ÉV és az ESZTENDŐ, az EB vagy KUTYA stb. Ezek a különböző alakú szavak nem mást, éppen, hogy ugyanazt jelentik! Most már annyi van - száznál is több -, hogy komolyan kell kutatni ennek igazi okát, valóját.
De folytassuk Kosztolányi szavait, amelyekből megértjük - hiszen a következő mondatot idézzük a nevezett kiadványból, amelyen sajnos, nem találunk keltezést -, hogy ő maga is félreértette a dolgot. Íme a következő mondata: "A lepkét pillének is hívjuk, lepé-nek is, pillangó-nak is. Ki meri azonban azt állítani, hogy ezek a fogalmilag egyező szavak teljesen egyértékűek is, ki nem érzi, hogy más az éjjeli lepke s más az éjjeli pillangó és hogy amikor valaki pillé-t írt, semmi körülmények között sem írhatta azt, hogy pillangó, lepke vagy lepe? " Kosztolányi Dezső remek író volt, a magyar nyelv kivételes szerelmese és védője. Az utóbbi mondatával már teljesen egyetértünk, sőt, KosztoIányi egész munkálkodása a mi örök szövetségesünk, de nem ment ő sem tovább bizonyos határnál. Ez természetes, mindenki csak önnön határáig mehet. Mi menjünk tovább és tovább jutunk -a magunk határáig -, ha az emlegetett mássalhangzó képleteket segítségül hívjuk.
Rögtön az elején meglepődve tapasztaljuk, hogy a LEPKE és a PILLE szótövében azonos mássalhangzókat találunk: L+p, p+L! Lepke, pille, pillangó, de kérdezzünk csak rá, mit tesz a lepke? Repül, rebben, röppen, röpköd, valamint ugyanezt teszi a pillangó is, a pille is. Vagyis ugyanaz a mássalhangzó páros szabja meg a szó jelentését, rög-tön (a ton-ton finn fosztóképzőről másutt szóltunk, kérem arra is figyelni, mert sok-sok szál kapcsolódik a jelentésekhez, olyanok is, amelyekről ma még álmodni se mernek a nyelvészek) láthatjuk, hogy más szókba is átmegy többszörös okos-ság-gal a jelentés, hiszen szempillánk is rebben, olykor csaknem úgy, mint a lepke, pillangó, pille, sőt elálmosodva azt mondjuk, elpilledtünk, és



szempillánk le is csukódik.! Ami a gyorsaságot, a rövid időt illeti, azt is mondjuk SZEMPILLANTÁS ALATT vagy EGY PILLANAT, PILLANAT. Mert arcunkon olt van az ősi időmérő, a szemünk pillájának rebbenése, pillantása. A magyar nyelvben a pilla pillant pillanatot! És a valóság röpdösése, kérem ez is azonos képletnek tekinthető: R+p, hiszen az eR az eL kemény párja! A RÖPPEN és a REBBEN, ha nem is egészen azonos jelentésű, de rokon! Mert azt is mondjuk, hogy ide-oda röpdösött a pillantása vagy tekintete. Az ősi időmérőt beépítettük a nyelvünkbe, mégpedig logikusan, azokhoz a mozdulatokhoz áll közel a valóságban szempillánk rebbenése, pillantásunk röpködése, amelyeket a pillangó, a lepke létrehoz. Így a valóság a rövid időt és a hasonló mozdulatot egyesítette ezekben a kifejezésekben.
EGYMÁS EGYENES EGYARÁNT EGY
Több alkalommal is szóltunk arról, hogy az EGY szavunk mintegy háromszáz kifejezésben fordul elő a magyar nyelvben. Mivel nem számoltuk meg, ezúttal sem lehetünk pontosak, a leginkább előtérben lévőket, érdekeseket megvizsgáljuk. Zömük összetett szó ugyan, s azokat elég könnyű azonosítani, de egy részüknek olyan sajátosságai vannak, ami miatt érdemes velük külön is foglalkozni.
Valószínűleg inkább sajátos tallózás lesz ez, mintsem a teljesség bemutatása. Kezdjük nagyjából az ábécé szerinti sorrendben.
Egyaránt- a jelentése olyasmi, ez is, az is. Noha nemcsak nehéz, de nem is lehet megmondani egyik szóval a másik szó jelentését. Hiszen ez a dolog lényege.
Egyazon - talán az azonos szavunk van a legközelebb hozzá. Amíg az egyaránt nem összetett szónak mutatja magát, hiszen aránt szavunk nincs, ámbár eszünkbe jut az arány s irány és az iránt is/ Talán nem is véletlenül. Viszont az azon külön szónak is fölfogható, használható.
Egyáltalán, egyáltalában -a második változatban, mintha az általában szavunkat találnánk, azért írható ez ebben a bizonytalan megfogalmazásban, mert meglehetősen megváltozik a jelentése, amikor az egy szavunkkal társul. A jelentése? Valóságosan? Ténylegesen? Tény-leg?
Egybekel - összeházasodik, jól látható, hogy az egyből kimondatlanul is kettő lesz, hiszen egy nem képes önmagába kelni, szükség van egy másikra is! De a számhoz, ami az egy, a rokonértelmű szóban az össze szavunk található. Vagyis az összes, összeg, összeadás stb. szava. De ne szaladjunk előre, az egy szavunkból alakult szavak értelmezésekor, alighanem gyakran találunk majd nemcsak a logikára, hanem a számtanra utaló kifejezéseket. Az előbb leírtuk a "valóságosan" kifejezést. Abban a -ság -ség képzőt találjuk, ami pedig -s erről másutt szóltunk - nagy



valószínű-ség-gel a SOK szavunkból alakult. A tény-leg szintén növelő erejű, fokozó szórész, ahogy a leg-nagyobb, leg-több és így tovább.
Egybevet- összehasonlít, megint benne van az össze. (Lásd még pl. egybevágó.
Egyben-másban - bizonyos tekintetben, vonatkozásban, dologban mondjuk egyezik a véleményük stb. Itt is jelen van az első-t követő második szótöve, igazolva, hogy az EGYMÁS szavunkban azonos értékű, jelentőségű az egy és a más! Vagyis a kettő voltaképpen két egy. Csupán sorrendben térnek el, értékben, rangban nem! Ez nagyon érdekes jellegzetessége nyelvünknek!
Noha másutt is szóba jöhet, hadd mondjuk el itt is. Valójában nincsen kettő, három, öt, kilenc stb. Hanem ennyi egy van! Az elvont szám-fogalmak mögött mindig valóság van. Nem hét van, hanem hét ember, hét fa, hét forint és így tovább. Minden számnak akkor van emberszabású értéke, ha egyre lebontható! (Ide is kívánkozik megjegyzés. E sorok írója még számtant, mértant, de mennyiségtant is tanult. Persze a mértan, minden mérés tana elvileg, a valóságban főként a síkbeli és térbeli ábrák, testek mérésének tana. De logikusnak látszik, hogy mindenféle halmazállapoti mennyiség - és nem hányság! - lehető mérését is megtanuljuk)
Egyéb - másként más. Lám újra a szám! Noha voltaképpen az egyéb nem más, mint EGYEBB. Azaz a többi egy közül kiemelve, másként kezeljük. Például egyebek között, vannak itt még egyebek is, egyéb szempontok stb.
Egyébiránt - talán az egyébként jelent még hasonlót. Ha tagoljuk a szót, akkor egyéb-iránt, megint csak az irányra gondolunk. Az egy-éb-ként esetében az egy-ebb, mint másik egy, jelenik meg, illetőleg a -ként, mint -képpen. Mert másként, másképpen. Az egyébiránt fordulatot vihet a mondat jelentésébe. Valamit tárgyaltunk, de egyébiránt erről-arról nem szóltunk. Vagy egyébiránt másról is szó van itt s ott és így tovább. Nincs határozott jelentése, inkább átkötő szó, időnyerő szó.
Egyébként - már emlegettük, az egy fokozása: egyebb, illetve ennek az egybésített alakja. Jelentése egyébiránt az is, hogy különben.
Egyebütt- azt is jelentheti, hogy másutt is, a hivatalos elválasztás egye-bütt. Ez a mód elfedi, hogy ebben az esetben is az egyéb (b) az alapállapot, a kiemelt megkülönböztetés.
Egyedem-begyelem - ez az ikerszó következik a helyesírási útmutatóban. Másutt szólunk a magyar nyelvnek arról a különleges lehetőségéről, hogy szinte minden szavunkat "ikresíthetjük", hiszen az ábécénk első mássalhangzójával játszhatunk szavaink zöménél. Ez a szájam-bájam, agyam-bagyam, kezem-bezem, maci-baci, kece-hete EGYEBB - EGYÉB társaság, amely roppant külön szókinccsel rendelkezik, noha a szótárakban csak töredékük szerepel. Például az olyan



kettőzéseké, mint az anya-banya, mert mindkét szó külön is használható. Ez az ÁKOM-BÁKOM alapú játék, ami eredetileg az írásra vonatkozhatott, de a nyelvi lehetőségei igen-bigen gazdagok! Így került a lágy mássalhangzóival a népdalba például az ingyom-bingyom.
Egyedül, egyedüllét, egyeduralom - az utóbbi szó világos, csaknem tiszta összetétel. Bár az egyedül, az egyed, birtokos árnyalattal elkülönítő képzeltragozott alak az egy-ed-em, mint föntebb látható. A képzővel lesz az egyedül rokonérzelmű változata a maga, magam, magamban stb. Világos az egy szerepe, hiszen így is mondható: egymaga. Csupán az egyedüllét ad többletet, ez a magányosság (megint a -ság -ség - sok!) megjelenítése. Nincs különösebb gond, egy-ed-ül-lét, az egymagában való levés, létezés. A "meg" szerepe, az összeadás egyedüli szava!
Egyedülálló -a jelentése hasonló a föntiekéhez. Magában élő, de azt is jelenti, hogy sajátos, talán példátlan?
Egyel - például répát. E munkaműveletnek az a lényege, hogy egymagában maradjon a répa, méghozzá a legfejlettebb. A többit ki kell kapálni mellőle.
Egyelőre-jelentése: valameddig, még egy ideig, Egyenjogú, egyenruha, egyensúly van még, de elég ennyi példának. Itt csupán az átkötő "-en-" okozhat gondot. A többi egyenesen. következik a jelentésekből. Ám az az érdekes, hogy például az egyensúly szavunk esetében is olyasmi háttérjelentést érzünk, mint az egybekel esetében, tudniillik, hogy van még valami más, másik dolog is. Az egybekel kimondatlanul is sugallja, hogy valaki mással, az egyensúly esetében pedig, hogy valami más súlyt ellensúlyoz az egyensúly érdekében, az egyensúly fönntartása miatt. Tehát itt is, mint annyiszor az EGY mást is képvisel, mondhatjuk, másik egyet.
Egyenesen - ebből van az elvont egyenesség, a szemről-szembeni kiállás, de egyenesen suhan a balegyenes is, miként kanyar nélkül, egyenesen folytatódik az út. Látható, hogy az egy alapvető és nélkülözhetetlen része a gondolkodásnak, egyszerre elkülönít és egyesít. Ez nem KÉT-séges, ebben nem KÉT-elkedhetünk! (A kétely, kétség stb. szavakról másutt szóltunk)
Egyenget- arról van szó, hogy valami egymagasságú, sima legyen. Általában vízszintes. De nem ez a lényeg, hanem az egyforma szintre való törekvés, a simaság, egyenesség.
Egyén, egyénség-egy+én, az egyszeri és ismételhetetlen életű ember. Egyenlet, egyenlő, egyenlít, (Egyenlítő - AEquator; Ecuador, egalité) -a szavak mutatják, hogy noha csupán az egy szavunk szerepel bennük, az egyenlet, egyenlő, egyenlít és még sok más kifejezés is több, legalább két dolgot föltételez, Pontosabban, két dolog jelenlétét. (Olyasmi ez, mint a felebarátom szavunk esetében, a



jelentéstartalomból legalább két emberre kell gondolnunk - logikusan -, mert a "fele" csak egy része az egésznek, tehát egyvalaki mondja, hogy felebarátom, aki másvalaki) Az egyenletnek két oldala van, az egyenlő szintén valami mással egyenlő, aki egyenlít megint csak valaki vagy valami máshoz közeledik, mást ér el, és így tovább a köznapi tapasztalati logika szerint. (De az Egyenlítő felező is!)
Egyértelmű - mindez és az egyenlőség sem csak egyesek számára, részére jelent lehetőséget. Ez a szavunk is átlagos összetétel. Sokkal inkább az értelme érdekes! E szótövek izgalmas összefüggéseit másutt alaposabban körbejárjuk. (Ebben az esetben az ÉR szótő az ér-dekes!)
Egyesít, egyesül, egyesület, együttes stb. - egyes egyesítők nyomán egyesületté, együttessé egyesülnek az egyek! Mindegyik példaszóban és még sokkal többen is, csupán az egy szerepel újra, de a jelentések mégis több emberről, több dologról szólnak. Esetenkint akár több tucatról, sőt több százról!
Egyetem, egyetemes - az egyetemekre is sok ezren járnak s egyetemes törekvés, fogy a lehető legtöbbet, legfontosabbakat ott megtanulják. (Nem szólva a világegyetemről!)
Egyetért, egyezik- megint világos, hogy az egyetértőknek egyezik a véleménye. (Tehát az azonos szavunk pótolja az egyezik szavunkat és viszont!)
Egyezkedik, egyezmény, egyeztet stb. - Aki egyezkedik, az érvel, tárgyal, vitázik, de közben egyezteti a véleményeket, hogy végül közös megegyezéssel létrejöjjön, kialakuljon az egyezmény. Egy-egy dolog, de akár több is, különül el a tárgyalás alkalmával. S amikor egyezségre jutnak, akkor ezekről ez egy-egy dolgokról egyezik a véleményük.
Egyfelé, egyféle, egyfelől, egyhamar stb. - egyirányba, a sok közül egyik fajta, s egyfelől és másfelől (tudjuk a kettőről van szó!), egyhamar, nem azonnal, nem rögtön és így tovább. Talán az itt említett példák közül ez a legfurcsább, mert akkor szoktuk használni, amikor ragadjuk, hogy valami gyorsan bekövetkezik. Na, egyhamar ezt se látjuk! (Ezúttal is játszadozhatnánk: talán több hamar után bekövetkezik aminek késését jósoltuk?! )
Egyház- ezt a fogalmat a nyugati egyházak esetében a templom szóból értelmezik. Nálunk talán az egykő, áldozó kő, pogány hiedelme nyomán alakult így, mint annyi más is, főként a római katolikusok ünnep megnevezéseiben stb. (Nagyboldogasszony, Kisboldogasszony, Boldogasszony, Kisasszony, Gyertyaszentelő Boldogasszony, Sarlós Boldogasszony, Gyümölcsoltó Boldogasszony és így tovább.)
Egyhavi, egyheti- az összetétel világos.



Egyhuzamban - másutt szóltunk a huza-vona (huzal, vonal), húz-von, huzakodás, vonakodás kifejezésekről. Miként a vonal, a huzal is a nyelvből adódó lehetőség, a folytonosságot jelzi. Azt mondhatjuk, hogy a huzam, huzamos a hosszabb (képletek: H+Z, H+SZ) a huzam és a hosszú szavunk öszszefüggését tudatják.
Egyívású, egyöntetű - említenünk kell másutt is e két példát, de azért kiemeljük azokból szavakból - amelyekben meghatározó szerepet kap az EGY szavunk amelyekből jelen helyen is közlünk példákat (Magam kétszáznál több példát írtam össze a lehető, ki tudja mennyiből? Talán a háromszázból?) Ennyi szóval, amit más nyelvből tudunk, szinte már érintkezni lehet a köznapokban. S ha e szavakat is különálló szóként tartjuk nyilván (s nyilván így van), akkor az átlagos magyar ember is jelentős szókincset birtokol akarva-akaratlanul is, e különleges nyelv tényleg - jóvoltából. De ne feledkezzünk meg az egyívású és egyöntetű szavainkról, amelyek becses ősi emlékek is egyúttal. (Egyben, egyidejűleg) Nos, az egyívású szavunk ősjelentésének magja nem más, mint a nagy folyókban a halak íves, ívó mozdulata az iváskor, az ikramilliók lerakásakor és megtermékenyítésekor! Amelyekből majd bizonyos idő múlva, tán a folyó más helyen, nagy halzsákmány ejthető. Tehát meglehetősen ősi tapasztalat szava (múzeumba való tárgyi lelete, dokumentuma), emléke a magyarságnak. Illetve azon ágának, amely halászattal is foglalkozott. Dehát lehetséges-e olyan eurázsiai pusztákon élő nomád nép, amely nem foglalkozik a halászattal?! A halászat egyfajta vadászat! Az említett másik szavunk az egyöntetű. Eleink sokféle díszt - övcsat, tarsolylemez - készítettek öntéssel. Azaz: azonos mintából sok öntvény került ki, ezek természetesen egyformák - egy+forma - voltak, azaz egyöntetűek. Mára mindkét szavunk egyaránt elvont fogalomként él tovább a nyelvünkben. (Föntebb és alább is előfordulnak miként írásban és beszéd közben is a következő szópárok: egyikmásik, ide-oda, erre-arra, ebbe-abba, ekkor-akkor és így tovább. Vagyis nem arraerre, abba-ebbe, ahogy az ábécéből következne hanem miként a számtanban az egyik-másik, a nyelvtan is a hozzánk közelit veszi előre: ide-oda táncol, mászkál erre-arra, ennek-annak mondja. A közeliből indul a távolabbi felé s mindezekre érvényes a Doppler-féle elv!?
Egymás, egypár, egyre-másra, egység stb. - az egymás szavunkban egyenrangúan van benne a két egy. Az egypár vagy egypáran viszont nem kettőt jelent, ha azt mondjuk, voltak ott egypáran, lehettek akár tíz-tizenöten is. (Amíg minden esetben két ember az emberpár, a szerelmes pár, a párbajban közvetlen résztvevők száma stb.) Az egység pedig az EGY+SOK összetétel, nem is valóságos fogalom - kivéve az általánosan megnevezett katonai egységet-, szintén magában hordozza az ellentmondást a szóösszeadás végeredménye. Az egyre-másra olyasmi, mint az egymás után, egymást követően. (Például a számok sorakozása, sorjázása.)
Egyidejűleg, egyidős - egyszerre, azonos időben, illetve azonos korúak, egykorúak, ugyanolyan korúak, vagyis a kor is számra utal, amennyiben az öreg, vén, agg, koros, sőt, hajlott korú! (Talán összefüggés lehet a hajlam, hajlás, hajlott korú között is? Aki hajlamos valamire az hajlik rá, azaz hajlong a szolga, az alárendelt, a



befolyásolható. A hajlott korú pedig görnyedő öregember, aggastyán, vénséges vén, aki már-már agonizál).
Egyik, egyke, egykutya -a sok egy közül az egy-ik. Gyanítható, hogy e szóban őseredetként kétszer található az egy. Hiszen az egy van jelen az elkülönítő IK alakban is. Finnül egy=yksi, ejtése ükszi, bár a finnek, mintha üksinek ejtenék. Az észtek csak "üksz"-t ejtenek. A magyar éppen ezért, az első szavunk esetében, ami azt jelenti, hogy számsor eleje, nem használja az "ik" sorszámragot. S éppen az a figyelemre méltó, hogy első, más-od-ik -a másik egy! - és aztán a többi, harmadik, negyedik, ötödik egy következik. Ahogy másutt emlegettük, a valóságban nincs öt, hat, kilenc és így tovább, hanem ennyi-annyi egy van. Valami tárgyi, érzékelhető dolog. S mintha ezt ig-az-ol-ná az egy-ik-más-ik stb. szavunk. Az egyedik éppen úgy nem használatos, mint az elsedik. Igazában a kettőtől logikus a használata, úgy is van! A nyelv működése is tanúsítja ezt. De ezúttal a TESZ is remekül igazolja, hogy a mi megállapításunk helyénvaló. Az IKTAT szavunk már 1195-ben írásban is előfordul! S idézzük a TESZ 2. kötet, H-Ó 198. oldaláról "hasonló jellegű egyedekből alakult egészbe tagként, részként behelyez, beilleszt, besorol... "! Csak gratulálni lehet e szócikk írójának! Kitűnő és ritka pontos leírás. S ha már itt tartunk, a 196. oldalon az IKER szavunkat, amely 1095-ben már előfordul, csuvasos jellegű ótörök jövevényszóként jellemzi. Viszont az IKRA szavunkat egy oldallal odébb szláv eredetűnek tünteti föl! Holott, amiről ez az egész munka szól, nem más, mint a magyar nyelv szoros kapcsolata a számokkal, a Iogikával. Tehát kettőtől már többes szám van (vagy kettes szám és utána többes szánt), s ebben minden vonatkozásban következetes a nyelvünk. Az iker már az egynél többre utal? (Török iki=kettő) Az ikra jelentése is többet, sokat adatol, ha úgy tetszik IK-TAT! Így hát most már többféle oka is mutatkozik annak, hogy a "K" a többes szám jele! Ikra, iker, sok, s közvetve az iktat, -ik stb. Elég érdekes egyveleg mindez ahhoz, hogy bizonyosságnak tekinthessük! Mindez megintcsak az ŐSEGY-re utaló nyelvi törvényt jeleníti meg. S ne feledkezzünk meg a mák, makk, homok, törek stb. szavakról, amelyek eleve sokat és aprót jelentenek, tehát nem kell kitenni a többes szám jelét. De ide tartozhat a verejték, veríték szavunk is. Hiszen verejtékezünk s nem verítékek verik az arcot, hanem veríték.
S a TEKE sokféle változatban utal a gömb alakra, mint ahogy arról a Kortárs című folyóiratban már 1971-ben írtunk. Akkor neveztük el az efféle nyelvi elemeket szótekéknek. (Már akkor utaltunk az azóta, a csillagászok által igen nagy figyelmet kapott, a világűrből a földre hulló, illetve a földdel összeütköző nagyobb meteoritok robbanásakor létrejövő TEKTITEKRE! Ezek az apró gyöngyfélék, nagyon magas hőmérsékleten alakultak ki és régen, a nagyobb - néhány centis darabokból já-TÉK-okai is készítettek. Játék=jó a tek, ték?! ) S hadd zárjuk le ezt a külön kis részt azzal, hogy mintha valójában az ötöd-ik, hatod-ik, nyolcad-ik szavunkban is benne volna az egy ŐSEGY eleme, az IK formájában?! Már emlegettük, hogy a HETEDHÉT is lefordíthatatlan, noha logikus számtani alak, a jelentése: egy! Ugyanis a heted, a hét része, éppen úgy egy, mint az öt ötödrésze! Így tehát teljesen logikusan hangzik, amit mondtunk: a hetedhét, mivel kétszer is



megerősíti a hét jelenlétét, egyszer a nagyságot, máskor annak önmagával arányos részét, akkor a heted-ik esetében, az "ik" az egyet jelenti. Hiszen a hét csak annak az egynek a helyét jelöli és nem magát a mennyiséget! Aki vagy ami hetedik vagy nyolcadik a sorban, az nem több, mint egy, mint maga az egy dolog, amiről szó van!
Egykutya - ugyanaz, mintha azt mondanánk: egyenez! (Csak csupa e hangzóval) Az egyik kutya a másik eb.
Együgyű - másként félszeg, ütődött, bolond, hibbant, azaz végső soron csakis egy üggyel" képes foglalkozni, de abban is ügyetlen, mert ügyefogyott. Nem képes folyamatosan gondolkodni.
Egyúttal, együtt stb. - tehát, ha elindulunk, egyetlen úttal - hogyha egymás-ut-án-itag is! - intézzük el ügyes-bajos dolgainkat. Vagyis együtt, ha nem is egészen egyszerre.
Nem számoltuk, hogy hány példát írtunk le, de ennek többszöröse kimaradt a felsorolásból. A Kedves Olvasó, ha fölkeltettük az érdeklődését, amúgy is próbál keresni maga is olyan szavakat, amelyekben benne van az egy, ez a különös eszmélési cövek, ocsúdási jeladás, ami azután, ahogy mondani szokás, az égvilágon mindent meghatároz! A logika, a számtan, a nyelvtan alapja is. Mielőtt még másfajta, a számolásra, arányra, mennyiségre, nagyságra, kicsiségre és egyéb viszonyokra utaló szavakat mutatnánk be, lássunk egy-két érdekes idetartozó szót még.
Mindegy, özvegy, egyveleg, v-egy-it, v-egy-ül stb. - mindegyik érthető, logikus. Nekem aztán mindegy. Nem számít, hogy mi lesz stb. Az özvegy szavunkról másutt is szóltunk. Úgy tűnik, hogy az egy-ütt, össz-ütt volt mindkét "fél", a feleség és a férj, a másik fél is a fél-fi. S összve is keltek, egybe is keltek. Míg a pár-tá-ban maradt, mindig egyedül volt! Egyébként ilyesmire utal az egy-vel-egy szavunk is. Nem is véletlenül írtuk így. A második egy vége lekopott és az egy-vel-egy, egyve-leg, azaz eggyel egy, azért alakult így. S mintha ugyancsak hasonló folyamatot mutatna a v-egy-ész, v-egy-ül stb. szavunk is. Azaz több dolog eggyül, ke-ve-redik eggyé.
Végül e részben lássuk az egy szavunk első hivatalos, írásbeli előfordulását, a Halotti beszéd sorai között is ott van: "Heon tilotua wt ig fa gimilce tvl. " Tehát egy fa gyümölcsétől tiltja s ez már közel van a föntebb említett ük-, -ik, alakokhoz! Ezt nyugodtan ide adatolhatjuk, iktathatjuk! Előbb 1095-ből, majd 1195-ből! Ám, ahogy már véleményeztük, ezek csupán a latin betűs okmányokra vonatkozó adatok, még pontosabban, azok közül is a megmaradottakra, eddig ismertekre. Szó nem lehet róla, hogy ezek az EGY szavunk származását, annak idejét igazolnák! Az EGY nyelvünk őscsírái közül való, ha nem maga az ŐSMAG. De van más nyom is, például az egyedem-begyedem is hangzott így egedem-begedem. Az egyezés jele



az IG-EN szavunk, a ragozott el-, le- és behatároló rag, az -íg vált ragozottan (onen-ön) igenné. De így is mondják: egem ügön, ügen stb. Ebben az esetben nyugodtan beszélhetünk egyezésekről!
Vagyis nem a semmiből alakulnak és nem ok nélkül, véletlenül a szavaink. Elénk tárul az egész lehető szép nyelvi rendszer és élő szervezet,
Az egyetlen ősegy
Miként emlegettük, ezt a részt már akkor írjuk, amikor a Bábel előtt című könyv zöme - nagyobbik része - készen van. Úgy gondoltuk, szükséges az Ősegy titka című kötetből is átemelni gondolatokat, de egyáltalán nem másoltuk át az ott olvasható tanulmányokat, hanem a lényegüket kívántuk új, más megfogalmazásban ide is idézni. Enélkül hiányos volna e munkánk. Viszont valóban csak legfontosabb gondolatokat vesszük át, a számokról való töprengés mindenképpen ide tartozik.
Lássuk akár közösen tűnődve a számok erején a nyelvtant is meghatározó magatartásunkon, miféle nyelvi jelenségek utalnak a számok logikájára, a magyar nyelv rendszerében? Talán a legjobb módszer, ha sorra vesszük a számokat. (A könyvben másutt újra foglalkozunk velük. Adódhat a kérdés, miért nem egyszerre és együtt mondunk el mindent a számokkal kapcsolatban? Logikus, jogos a kérdés. Azonban az eddigi gyakorlat arról győzött meg bennünket, hogy e kérdést is jobb lazábban, más és más helyen újra emlegetni, fölmutatni, sokkal jobban beivódik az értelembe a többszöri említés.)
EGY: (1) ELSŐ
egyed, egyedül, egyedi, egyedem-begyedem, ez én vagyok, én ennen-önnön saját magam, egyén, egyaránt de nem egyik-másik, csak egyik. Az egymás viszonylat, már akár így is értelmezhető egyik-másik, csak visszahat. Szótő lehet: például az ek-, mert az ekkora valamilyen egység - EGYSÉG! -, ami el is különül. Egyke, egyenes, egyezmény, egyetem, egyenlő, mindegy, elegy, özvegy és így tovább. Kétszáznál minden bizonnyal több szavunkban előfordul az egy, de egyáltalán nem biztos, hogy valaki igazán összeszámolta. Lehet szótő még az EG-, s az IK- is talán, hiszen az egem igaz, igen, határt jelentő egyetértés! (Egyenlítő=Ekvátor. Ez az ejtése!)
Szép szavakat alkot: egyén, egyéniség, egyöntetes, egyívású stb. Ezúttal a sok szó közül e néggyel foglalkozzunk még tovább. Az EGY+ÉN nem szorul magyarázatra. Az egyéniség már igen. Ugyanis a következő tagokból áll: EGY+ ÉN+I-SÉG. Az egyénről már szóltunk, ami határ-ozottan elhatárolt személyt, embert jelöl. Nos ehhez jön a ság-ség képző, ami minden bizonnyal - másutt szóltunk erről! -a SOK szavunkból alakult. S ez az általánosan képnövelő KÉP-ző kép-viseli is az eredeti jelentéstartalom kép-es-ség-ét. Bármely szóba kerül, ezt kideríthetjük róla elég könnyen. Például ezért elvont fogalom az egység szavunk.



(Kivéve azt az egyetlen alkalmat, amikor katonai vagy más meghatározott, általánosan elkülönült egységről van szó. Például azt mondják: bevonult az egységéhez. Vagy vegyünk egy egységnyit stb.) Hiszen végül is két ellentétes fogalom alkot szót az EGY és a SOK! Ennek látszania kell az egyesülten létrehozott új szóban. Látszik is. Mert egy nem sok. Ezért válik elvont fogalommá. De lássuk az egyívású és az egyöntetű szavakat.
Az egy a szám-sor el-ején álló sor-szám, ELSŐ formájában. Ha az "el" szótövet másutt használjuk, például az elöl, előtt, eleje, előle stb. alakokban, nem is jut eszünkbe az egy. (1) Mondhatjuk, hogy "Elejét vesszük a dolognak. " Ez azt jelenti, hogy szelídítjük, csökkentjük az összeütközés stb. lehetőségét. De azt is, gyöngítjük az egymás el-len acsarkodókat vagy azok mérgét, dühét és így tovább. Vagyis nemcsak elejét vesszük, hanem az erejét! Mindezzel csak fel kívántuk hívni a figyelmet az egy talán minden másnál gazdagabb szerepére a nyelvünkben. Hiszen az első szavunk is sokféle vonatkozásban szerepelhet még. (Különben azt jelenti, hogy egyedik, ám éppen az első helyen ezt a formát nem használjuk, tulajdonképpen csak a három szavunktól kezdve, ami már bizony többes szám, mert a kettőnél is külön szó áll a rendelkezésünkre.) Említhető más példa is, amikor az egy-hez-höz más rag ragad. Íme: egyre. A jelentése folyton, szüntelen, szünet nélkül és így tovább. Az egyel jelentése, hogy egyeket hagy meg, például kukoricát egyel. Az egyveleg pedig azt, hogy valami együttes (val-vel) több egyből tevődik össze. Magyarul: kevert, keverék. Már ennyi is elég ahhoz, hogy lássuk, nyelvünk kapcsolata a számokkal és a logikával ősi és meghatározó. (Ide ágaztatható az él, ell, öl, ölel, leél, elél, elöl, lő, lelő, előle stb)
KETTŐ (2) KÉT, MÁSODIK (kettedik) stb.
A más, mása, másol, hasonmás - hasonló, éppen olyan, azonos -, talán a máz, maszk, mez, tehát a jel-mez, mez-telen, mez-ítláb, mez-téláb stb. szavak is ide sorolhatók. De az a lényeg, hogy a kettő az egy másolata, az egy el-válása két egyre. Ez a második. A kettedik, a ketted, a KÉT, s lesz belőle a két-ely, két-kedés, két-el-kedés, két-ség meg a többi. Mert az örök emberi tényező, a bizonytalanság akkor lép föl, ha valamiből már legalább kettő van, tehát választani kell, ha úgy tetszik dönteni! Szóljunk még a kedd szavunkról, amely a hét kezdő, fő napját követi. Vagyis a kedd benne van a kettedben! A három pedig a szer-dában. Erről is másutt szóltunk alaposabban.
Nos igen, elfelejtettük azt megemlíteni, hogy a FŐ szavunk pedig természetesen az ELSŐT jelenti, hiszen ebből lett a főnök, fönség stb. E valós, tehát logikai kapcsolat miatt helyettesíthetik egymást e szavak. Ám egy az Isten is! Méghozzá egyetlen, sőt egyetlenegy. Már másutt jeleztük, hogy a fosztóképző csakis az egy szavunkhoz használatos, a többi számnévhez nem. Azt sem fosztja meg semmitől, sőt, kiemeli. Például ebben a mondatértékű szóban: Egyetlenem!



- De már kettőnél tartunk. Talán az sem véletlen, hogy a KET-TŐ szavunk hatással volt a második személy megnevezésében? A TE, TIED, TIK, (TI), TIÉTEK, szintén a kettő leszármazottai. Egyebbként, egyébként, te-hát más-ként. (Máskor másnak másoljon mást máshol vagy másutt!) Érdekes szavunk a másodjára. Ha az ilyen és ehhez hasonló szavainkat összeszámoljuk, alighanem jó néhányszázat sorolhatunk azok közé, amelyeknek igen szoros kapcsolata van a számokkal.
Itt a KETTŐ után érdemes nagyon röviden említeni a német és az angol nyelvet, abban a vonatkozásban, hogy a kettő már zavaró tényező! Ezt miként oldják meg e nyelvek? Hiszen az egy az bizonyos, nem okoz gondot. A tétovázás, a bizonytalanság a kettő, két dolognál lép föl, kezdődik a KÉTely, a KÉT-elkedés, egészen a KÉT-ség, KÉT-ségbeesés stb. szavakig. Itt is KÉT-ség-telen a számhatás! Németül a kétség és a kétely jelentése egyaránt der Zweifel, és meglehetős következetességgel használja ezt a nyelv. De nem folyton és egyértelműen. Például a kétségbeejtő: trostlos, niederdückend, tehát előtérbe kerülnek más megközelítések, mint a zwei. Az angolban már nagyobb az elágazás. A két=two, a kételkedés=doubt (ing), scepticism, a kétely =doubt, scruple, vagy például a kétségbeesés, ami a magyar nyelvben még egyértelműen mutatja a tövet, angolul a kétségbeejtő=desperate, hopeless. A más nem függ össze a másol-lal, tehát a számtani erő elvész! A más = (pron a) other, different, második = (num a) second (2-nd), másol = copy, make/take. Német nyelvben más=ander, másol=kopieren, és ami szintén érdekes, a számmal értendő második = zweiter, tehát nem a másból alakul, hanem a kettőből, amíg a magyarban nem a kettedik használatos! Lehetne használni, értjük is, de a nyelv valamiért a MÁS-hoz ragaszkodik Mert a kettő hasonmása az egynek lényegileg, csak két egy van EGYÜTT!
HÁROM: (3) HARMAD, HÁRMAS stb.
Három a magyar igazság - mondja a magyar. De mit jelent ez a mondás? Mire vonatkozik? Talán egyszer erre is képesek leszünk felelni. Láttuk, hogy a ság-ség képző, mint a sok, tehát számszerű elvontság, növelő kép-viselője milyen érdekesen alakította az egység vagy a kétség szavak jelentését. Nos, a háromság csakis vallási vonatkozásban használatos, hit kérdése, hogy ezt az ember elfogadjae. Négység, ötség végképpen nincs. Most már látható, hogy valójában a magyar nyelv sajátos logikai és szám-rend-szer. Meghatározza a ragok, képzőt használatát is. Mert a fosztóképző sem használható így: kettetlen, hármatlan stb.
Harmadában lehetett kapálni, kaszálni. Ez volt a rosszabb. A felesben való munka jobb volt a napszámos - benne van a szám - számára, részére. De például a felébenharmadában kifejezés azt jelentette, hogy valamit nem jól, nem egészen, hanem hanyagul végzett el valaki. A hármas lehet osztályzat, út, szoba stb. De aki káromkodik, lehet hogy háromkodik? Mert legalább háromféle nyelvtani állapotot használ a szitkához, amit dühe szított. (l. Felszólító mód, 2. valakinek 3. a valamijébe, illetve ennek más hármas változata?! Különösen, ha ragosan haragosan - szid valakit vagy valamit.) Azt már említettük, hogy a hármat jelentő



szóban feltűnően sok nyelvben benne találjuk az eR hangzót. S harmadolni ugyanúgy lehet, mint tizedelni.
NÉGY: (4) NEGYED stb.
Nem sokat emlegetjük kivételesen. Negyed valamennyi, s valamennyinek a negyede, fölnégyel, négyes számú, négyzet, négyönk (négyünk), negy-ven stb. (Azaz: négy van, tehát a van magas hangú párja, a szótőhöz illeszkedett.)
ÖT: (5), no nem ötöl-hatol...
Mert az az öööö, ha... ööö, ha bizonytalanságból adódik. Azt azonban mondják, hogy valaki nem jut ötről hatra. Nem egyről kettőre, háromról négyre, hanem ötről hatra. (Lehet, hogy ebbe is belejátszik az öö-ha?)
HAT: (6), hathatós hatás?
A hatnak úgy tűnik köze lehet a hatás, hatalom, hatóság, hathatós stb. szavakhoz. Ám erről inkább csak közvetett sejtéseink vannak. Különös, hogy a hat s had csaknem azonos, és a had, hatalom, hatolás, hatóság ha úgy tetszik HATHAT-ós alapja. Az is érdekes egybeesés, hogy a HÉT szavunkban is a H+T mássalhangzó képlet található. És már itt tárgyalhatjuk, hogy
HÉT: (7) hetedhét és hetvenkedik,
másként szólva hatásosan hat ránk, erejét emlegetve. Kelet felé mutató hiedelmi szám is, a legnagyobbra utal a hetvenkedés, valamint a hetedíziglen, de a hetedhét országon is túl stb., megfogalmazás. (Az is az ősegy törvénye, hogy a hetedhét igazi jelentése: egy) Ugyanis ennyi a hét hetede. Csupán az a kérdés, mién éppen a hét számnév szerepelhet így?) A hét ragozva, képezve het lesz: hetedrész, hetedik, heti stb. A hét törpe, a hétmérföldes csizma, tehát a HÉT HATÁSA ugyancsak érdekes kérdést fogalmaz meg, kellő választ rejt a nyelvünk. Legalábbis ezt reméljük. Lásd még hétfejű sárkány, hétszentség és így tovább. Reméljük, hogy a teljes válasz, azaz a megfelelő felelet nem rejtőzik el előlünk a hetedhét határon túlra.
NYOLC: (8), nekem nyolc,
de miért éppen nyolc? amikor meglehetősen közömbös szám. S éppen ezt fejezi ki az előbbi mondás, hogy nekem nyolc, azaz számomra közömbös, nekem mindegy. Nekünk nem nyolc, majd talán több is kiderül e számnévről is.
KILENC: (9)
Kilenced és más semmi? Kilencven. A van újra ven alakban található meg benne.



TÍZ (10)
Amint látható a szám írásos alakjába "visszajött" az egy. Egyébként tized, adó, amit fizetni kellett. Tizedelés, büntetés a katonaságnál. Viszont az is érdekes hogy a tíz mássalhangzói t- sz-z hasonulattal átalakulnak a száz szóvá, illetve finnül a száz = sata (ejtése: szata), ám a török on jelentése tíz (onugor), viszont más nyelvekben az on, one, une jelentése, mint jeleztük, van és egy! Mindezekből annyi következik, hogy számunkra a számok számos és számtalan titkot rejtenek, ámbár ugyanazokat rejti a magyar nyelv is.
Végezetül szóljunk arról, hogy a zéró, nulla (és a kör, kerék, korong) feltalálása nagyon jelentős esemény volt. Egyszerre nagyobb lendületet kapott a fejlődés. Gondoljunk csak arra, hogy az az egyszerűsítés, amit a tíz, száz, ezer (10, 100, 1000) jelentett, valóban EGY-szer-ű-sí-tett számolást, mértékrendet stb. Hiszen az emberi agy csak bizonyos (kis) mennyiséget képes egymástól elkülönítve nyilvántartani. Emberekből, ha sokáig vannak együtt, osztálynyit, szakaszt, kisebb osztagot, különítményt, csoportot stb. Ez a mennyiség huszonöt-harminc felett már bizonytalanul mutatkozik. Nos, ebben segített a zéró és a visszatérő egy (1), ősegy.
A SZÁM szavunkból képezhető szavakra más-utt visszatérünk, s eljutunk egészen a számos és számtalantól a számvitelen át a számadóig. De ismét fölhívjuk a figyelmet arra, hogy a szóban ez a mássalhangzó képlet található: SZ+M, amíg a TÁM-TEM-T6M szavainkban és szórészben a 'P+M. S mivel a t-sz hasonulás szabályos, a szám-tám-tem-töm lehetőség magára vonja a figyelmünket! S nem is hiába. Sőt, talán-tán a szám és a szán szintén összefügghet. Hiszen, akinek szándéka van, az számol ezzel-azzal, vagyis gondolkodik, számot vet, számba vesz, és végül számottevő lehet a döntésben valami számítás, ami kialakítja a szánalmat, vagy éppen a szándékot. A szánalmas ember nem számottevő, arra nem nagyon számítanak, mert ő sem számít.
Nos ennyi elég, a többit másutt mondjuk el. Már csak azért is, mert ez a téma sűrű, még akkor is, ha sok példát említünk. Az a jobb tehát, ha másutt újra szólunk erről, és akkor a gondolatok már kapcsolódhatnak, mindkét helyen lesz kapaszkodó. Egyébként a számokkal kapcsolatban is folyton eszünkbe jut a Mandelbrot-halmaz végeláthatatlansága, amelynek az a lényege, hogy az ábrák változatossága önmagukon belül is káprázatos. Ez szó szerint igaz és megdöbbentő. Nos azonban a számok - olykor ez a meggyőződésünk - ezzel szemben nagyon kevés, pontosabban szólva, áttekinthető állapotból (nullától nulláig) tartanak a végtelenbe. Csupán az a kérdés, létezhet-e olyan végtelen nagy tábla, amire a végtelen nagy számot képesek vagyunk fölírni.
EGY EGYENLŐ EGYETLEN EGYETLEN EGYENLŐ EGYETLENEGY



Amint már a címből is észrevehető, nyelvünk érzékeny a logikára és a számtanra. Próbáljuk meg rögtön értelmezni a címet. Azaz: egy egyenlő egyetlen. Ha belegondolunk, azonnal látjuk, hogy valójában ez a gondolat értelmez-he-tet-len. Ha ugyanis az EGY és az EGYETLEN jelentése azonos nyelvtanilag, akkor miért nem az a számok törvénye szerint is? Ám jól tudjuk, hogy az "Egyetlenem" vagy "Egyetlen fiam" jelentése nem csupán annyi, hogy "egy", hanem annál több. Kiemeli a sok egy közül és elkülöníti azt az egyet. Hasonló a helyzet, ha a fosztóképző hatására gondolunk, hiszen nem fosztja, nem szünteti meg sem a valóságos helyzetet, sem az állapotot, miként mondjuk a végtelen, képtelen, fénytelen, éktelen vagy hangtalan, szótalan, világtalan stb. szavak esetében. Aki éktelenül ordít, az aligha szól ékesen, ami hangtalan vagy nesztelen, annak nincs hangja. És így tovább. Majd szóba kell hoznunk, hogy a -talan, -telen a TALÁN szavunkkal függhet össze. De próbáljuk ki a használatát, lássuk például a már említett szótalan kifejezést, amit így is mondhatunk: szótlan.
Úgy látszik, ha tovább képezzük - toldozgatjuk -a szót, akkor inkább a szótlanul, szótlanság jön a szájra vagy a toll alá könnyebben, tehát a rövidebb változat. Ám az is látható, hogy nem igazán az -atlan, -etlen képzőt használjuk, sokkal inkább a lan, -len alak marad meg teljesen, pontosabban hiánytalanul. S miként állítjuk, hogy minden egyes ragunk és képzőnk önálló jelentésű szó volt (vagy az ma is), létezik ilyen szótő: lenn, lent, illetve szótőként viselkedik a lanka, lankad stb. szavakban a nem cson-kuló lan-len szótő. Éppen a csonka szavunk is bizonyít-hatja, hogy nem a csonk-átlan, hanem a cson-kí-tat-lan, azaz a teljes, ép jelentésű szót használjuk. Az alapszó a csonka - talán összefügg a sonka szavunkkal? -s ha az S+N mássalhangzókat vesszük, akkor a végső "csonkaság" a SEN-ki "jelentkezik". De hangzórokonság folytán a SEM-mi is ide vonható. Vagy maradjunk a Cs+K mássalhangzó képletnél. Miért ezt a példát említjük? Mert a csonkaság megfosztottságot, nem egészet jelent. (Érdekes, hogy nem használható az egésztelen kifejezés! Talán éppen azért, mert az EGY szavunknál sem használható a telen?! Az egy és az egész összefüggnek! De nem használatos a cson-kát-lan sem, hanem a cson-kí-tat-lan!) De ne húzzuk az időt (az idő amúgy sem húzható!), lássunk végre játékot: aki azt mondja, hogy talán, az talányos, aki nem mondja, hogy talán, az nem talányos, vagyis, aki nem talános, az talán-talan Íme, a szó önmagát igazolja! Így hát, aki talán-talan, a biztos a dolgában, nem is kell mondania, hogy talán. Lám a bizony-talan-ság-ot a talános-ság - talányosság - jelzi leginkább. Aki a dolgában bizonyos, az talány-talan, talán-talan. Aki pedig bizonytalan, az nem talán-talan!
Visszatérve az eredeti EGYETLEN egyenlő EGY értelmezéséhez (most megfordítottuk a címben lévő sorrendet), először is az egy-telen nem használatos, hiszen mássalhangzó után a nyelvünk "szeret" magánhangzót használni. Noha például az ék-telen vagy kép-telen szavak esetében kemény és lágy mássalhangzót is kemény mássalhangzó követ! Talán - most bizony-talan-ok vagyunk! - foglaljuk össze, hogy számtani vonatkozásban milyen véleményt alakíthatunk ki? Azt is mondhatjuk, hogy a -talan -telen fosztóképző csaknem úgy viselkedik, mint a zéró



nulla, semmi -, azaz nincs igazi hatása az EGY szóra! Igaz, mint láthattuk: kiemeli az EGYETLEN alakot, de elsősorban érzelmileg, számtanilag pedig nem fosztja meg önmagától! A többi számhoz pedig egyszerűen nem is használható! Íme: kettetlen, hármatlan és így tovább, hasonló "eredményt" kapunk, mint amikor semmivel szorzunk, akár így, hogy semmiszer öt az semmi, de ötször semmi is semmi. Jól látható tehát, hogy az EGY EGYENLŐ EGYETLEN csakis akkor igaz, ha a címben is látható második résszel kiegészül: EGYETLEN EGYENLŐ EGYETLENEGY. Mindez korántsem játék s különösen nem öncélú, hanem a nyelvünkben működő logikát mutatja. Vagyis a jelentések nem mondhatnak ellent önmaguknak, azaz egyetemes törvény érvényesül nyelvre és számtanra egyaránt.
Szám számtalansága számos
Eljutottunk a SZÁM szavunkhoz. Máris újra mondjuk: A SZÁM ÉN VAGYOK. Hiszen azt is mondhatom: számomra, nekem, részemre. (Ezekből csak a "nek"-em igazi birtokos eset, a "rész" - egyébként a "szer" fordítottja! - már számtani egység, miként maga a szám. A sok-szor-i használatra való utalás található a szer-szám, vagy a déli szláv eredetűnek vélt szám-szer--íj szavunkban!) Való s igaz, a magyar nyelvben a szám-nak külön, ősi elkülönítő jelentése van, ami tényleg a személyem, önnön-ennen magam lényegére vonatkozik. Majd közlünk erre nézve példákat. Ám előbb jelöljük meg, hogy ide, ehhez a gondolat- és logikai körhöz tartozik még több szavunk, mindenekelőtt a FÉL - fél valakitől, valaminek a fele, felel rá, Felelősség, telek stb. és még a PÁR. Ismételjük meg, hogy mintegy (ebben is benne van az egy!), háromszáz szavunkban benne van az "egy", Például: egység, egyenlet, egyező, egykor, egyaránt, mindegy, özvegy, egyveleg, egyetemes és így tovább száz meg száz szóban! S ez a tény rendkívüli jelentőséggel bír. Annál is inkább, mert a SZÁM szavunk is megjelöl, elkülönít. Most nemcsak a SZÁMŰZ, SZÁMVETÉS, SZÁMOTTEVŐ, SZÁMOS, SZÁMTALAN stb. szavainkra gondolok, hanem arra például, amikor ezt tejezzük ki: nem számítunk, mert nem vesznek bennünket emberszámba!
A teljesség igénye nélkül lássuk a következő példákat, amelyek a magyar nyelvben valóban fontos jelentések szótövei, ami azt jelenti, hogy a jelentéstartalom alapvető és lényeges meghatározói. (Újra meg kell jegyeznünk, hogy ne feledjük, bizonyos szó-részek, szó-elemek a szavaink elején is, közepén is előfordulhatnak és ott is ugyanazt a jelentést képviselik, mint máskor a szó végén!) Mégis a legtöbbször a szóeleji jelentés határozza meg az egész szó jelentéstartalmát. Rögtön emeljünk ki az előző mondatból néhány szót: leg-több-ször. LEG: előfordul a szavak végén is tény-leg, mér-leg, vég-leg és így tovább. Szavak elején a jelző felsőfoka: jó, jobb, LEG-jobb, sőt mondhatjuk még így is, növelve a fokozást: LEG-es-LEG. A szavak végén is fokozott határoltságot jelent! (Valamint növelő jelentése van. A leg+énkedés nem más, mint a legénykedés. Lehetőség a szóképzésre is!)
Most lássuk a szó második tagját TÖBB, ez a "sok" szavunk -a sokabb helyett használt - középfoka. (Az sem mondható, hogy többebb! Mint ahogy a számokhoz



sem használhatjuk, és ez LOGIKUS! Nem mondjuk, hogy százabb, ezrebb valaminél, mert a szám sem lehet számabb. Noha mindezeknek az elfurcsult szavaknak mégis van árnyalatnyi jelentése!) Azonban a címben szer-ep-lő EGYhez használhatjuk a kettős "b"-t, hiszen ezt mondhatjuk: egyéb, egyébként, bár nem gondolunk arra, hogy ez nem más, mint az "egy" mása, azaz EGYEBB! Az egy mása, a másik egy. Amely szintén -fokozottan kiemeli a sok egyből azt az egyet, amiről szó van. Miként teszi ezt az egyetlen vagy az egyetlenegy, egyetlenem stb. szóalakok esetében. (Külön kell majd szólni arról, hogy aligha véletlenül lett a "b" hangzó, tőként kettőzve a középfok képzője!) Lassan megvilágosodik, hogy a számok, a számtan törvényei mennyire belejátszanak nyelvünk rendszerébe. Következzen néhány érdekes és megragadó példa.
SZÁM: számomra (azaz: részemre, nekem, személyemnek, magamnak és így tovább), nem tudok nyelvről, amely a szám szót ilyen formában és mértékben használná. Talán, ha ezt közöljük angol, német, francia, orosz anyanyelvűvel, föl sem kép-es fog-ni (a kép és fog szavakról már szóltunk), hogy miért jelenthet hasonlót, azonost, a számos és a számtalan, hogy akit "leírlak", azzal nemcsak elszámolnak, hanem leszámolnak, és az számíthat arra, hogy ő már nem számít, vessen számot számottevően minden korábbi számításával, mert a számadás elkövetkezett, s lehet, hogy továbbá már emberszámba se veszik, sőt, ha lehetséges, száműzik, talán még meg is semmisítik. Ezenkívül nézzünk még néhány kifejezést: számvitel, számadás, szerszám, műsorszám, szám-szer-íj, hétszámra, ezerszám, fölszámolás, számtan, kiszámoló (Egyedem-begyedem tengertánc, Hajdú sógor mit kívánsz?... ) számítógép, magánszám és így tovább. Gondoljuk meg, hogy a magyar még nemrég megolvasta a pénzt. S nagyanyám Zalában azt mondta nekem este, mielőtt bezártuk a lábasjószágot: "Olvasd meg fiam a csibéket. " És én megszámoltam őket, hogy megvannak-e? Viszont olvasónak hívták- és hívják ma is-a rózsafüzért, aminek a gyöngyeit imádkozás közben számolják. Ilyen és hasonló áttűnések tarkítják és tartják rendszerben a nyelvünket. Az csak természetes, hogy a teljes rendszert nincs módunkban ezúttal sem bemutatni, de a lényegét, amely sokféleképpen érvényes, tán sikerül megmutatni.
FÉL. (fél-szeg, félkarú, félszemű, féleszű=együgyű, ügyfél, ellenfél stb.). A szónak két jelentése van: fél valamitől vagy valakitől, illetve valaminek a fele. Ám nagyon is oda kell figyelnünk az egyalakú, de több jelentésű szavainkra, mert a magyar nyelv titkaihoz állnak közel, valódi magyarázatot adnak többnyire nyelvünk és a valóság szoros, elszakíthatatlan s eredendő kapcsolatáról. E könyvben is külön tanulmányban foglalkoztunk például az "íz" és az "ér" szavainkkal, amelyek szintén rendkívüli mutatványai nyelvünk sajátos rendszerének s egyúttal ékes bizonyítékai a logika ősi jelenlétének is. Ha azt kérdezzük - mert ezt kell kérdeznünk! -, hogy létezik-e, lehet-e összefüggés a fél és a fél-elem között, jól kérdezünk. De a válasz sosem az, hogy nincs összefüggés, mert akkor "véletlen" dolga lenne az egész. Ilyesmi azonban sehol nincs a világban, nem lehetséges tehát a nyelv esetében sem. Így azonnal azt kell vizsgálnunk, hogy a jelentések IDŐBEN miként függhetnek össze? A szavakból azonnal nem lehet rájönni azok születésére, lejegyzésükre is



csak a szövegkörnyezetből következtethetünk. Ha például az Isten, világ, munkás stb. szavunkat valahova külön, egymagukban lejegyezték vagy belevésték volna, aligha tudnánk időt mondani a megörökítéssel kapcsolatban. Akár ezer évet is tévedhetnénk! Ugyanis bizonyosra vehető, hogy nyelvünk korántsem változott annyit, mint ahogy azt például a Halotti Beszéd nyomán gondolták. Annak szövegében az előbb említett szavaink teljesen a mai formájukban szerepelnek! Az eltérés az írásmód miatt van. Mivel a latin nyelvből hiányzik tucatnyi hangzó, ami pedig a magyar nyelvben megvan, kellett a püspök helyet piespiek-et stb. írni. Visszatérve a fél és a félelem szavainkhoz, az összefüggés is az időben keresendő, ami azt jelenti, hogy talán több tízezer évre is "vissza kell mennünk", hogy megértsük a logikus összefüggéseket. Amikor a nyelv éppen a valóság hatása alatt alakult. Ahogy elhajlik a fa törzse, ága, a virág maga, hogy több fényt kapjon, mert valami elfedi előle a napot, úgy alakult, "hajlott" a nyelv, a jelentéstartalom is, de nem ok nélkül! Akárcsak az említett ÉR szavunk esetében - lám benne van a gyökér szavunkban is! -a kiindulás, a gyökér közös! Aki - vagy ami! hiszen jól látták a valóságban - féllábú, félkarú, félszemű, féleszű stb. volt, azt előbb érte baj! Vagyis aki valamilyen módon hátrányosan nem volt egész, az nem volt EGÉSZ-SÉG-ES sem! Az volt a legjobban kitéve a pusztulásnak, tehát e kettős jelentésű szó benne egyesült! Mert az FÉL-hetett, hogy ő a legvédtelenebb, bármi történik. Mert ha nem azt tételezzük föl, hogy csak úgy a semmiből jöttek elő az elvont fogalmak, akkor minden szavunknak hasonló útját mutathatjuk ki! Aligha vehető tehát félvállról ez az eszmefuttatás.
Ugyancsak innét ágaztatható az ellenfél, felebarát, ügyfél, tárgyaló fél, felel, felelősség és még néhány szavunk. Ezért lehetséges, hogy a "válasz" és a "felelet" noha rokonénelmű szavak, egészen mást jelentenek, csakis ma és felületesen gondoljuk, hogy azonosak. Noha igaz, például a német szótárban a felelet és a válasz is ugyanaz a szó: a válasz= Die Antwort, felel=antworten. Ráadásul nem is külön szó (szó=das Wort), ahogy nem külön szó a hány és mennyi, mindkettő wieviel? S újra azt mondhatjuk, ráadásul ez azt jelenti, amit mi is meg tudunk kérdezni: milyen sok? Vagyis a nyelvi kiindulás alapvetően más, mint a mi nyelvünkben. (S újra kinyilvánítjuk, hogy nem kívánjuk nyelvünket sem alá-, sem fölérendelni más nyelveknek, viszont a mondanivaló miatt szükség van összehasonlításokra.) Így világosodik meg igazán, hogy mit értünk az alatt, hogy a valóság volt a legnagyobb hatással a nyelvünkre, valamint miképpen is "működik" a magyar nyelv sajátos logikája, hogyan alakul és szerveződik élő rendje.
Majd kellő helyen újra átnézzük a szám szavunk számos és számtalan jelenlétét, erős hatását, amely valóban kiemeli a többi szó közül, de azért szükséges, hogy megemlékezzünk egy másik érdekes szavunkról. Ez pedig a PÁR. Teljesen világos a jelentése, ha így használjuk: emberpár. Nem az jelzőként: pár ember. Kétségtelen, hogy általában a "pár" kettőt jelent, de ha azt mondjuk, volt ott pár ember, akkor a néhány szavunk helyett használjuk. Pontosítva, azt jelenti, hogy néhányan voltak ott, bár nem tudjuk, hogy hányan. Azonban azt is sejtjük, hogy öten-hatan éppen úgy lehettek, mint tíz-tizenöten. De ha már ötvenen voltak ott, akkor megpróbáljuk



szám szerint is megjelölni a létszámot. (Meg JEL-öljük, hiszen ők voltak JEL-en s ezzel adták JEL-ét a JEL- enlétüknek! S ez is JEL-lemző általában a magyar nyelvre! Gondolom szólni kell majd a JEL-MEZ, valamint a MEZ-telen, MEZtéláb [MEZ-ítlábl stb. szavainkról is.) De most a "pár" van soron, ejtsünk róla még pár szót. A maga nemében ez is páratlan, a számtanhoz közeli kifejezés. Ugyanis számtanilag a FÉL PÁR cipő, az EGY cipő!, tehát a párnak van, tétezik másik fele is - feleim, felebarátaim, ellenfeleim -, így hát a "fél" jelentése a magyar nyelvben elég gyakran EGY! Azonban már az "Egyik fél sem tudta dűlőre - nem dűlt el?! vinni a dolgot. " mondat esetében, a "felek" akár tucatnyian is lehetnek, gondoljunk a focicsapatokra! Nincsen ez másként a tárgyaló felek esetében sem. Azok sokkal többen is lehetnek! Adott esetben, akár százan is. Noha lehet ott szó-párbaj, nem két egyénről szól a dolog, mint a párbaj esetében, ahol általában csak ketten vívják harcukat. Akkor miért felek? Azért, amiért a felelet teszi egésszé a dolgot (eggyé!), amiről szó van. Amíg a VÁLasz tán csak VÁLasztás több lehetőség között, addig a felelet lényege, hogy a FELEK tevékenységük folytán valami EGÉSZET alkotnak! S ezért feltételezhetjük, hogy a FELELŐSSÉG jelentése is ide csatlakozik. Így az EGÉSZ-séges ember semmitől sem fél, nem is kell fél-nie és úgy egész a dolog, ha együtt van FELE-ség és a FÉL-j. Persze amikor férfiúvá lett, a szó végén igenis megkeményedett az "1".
Másféle gondolat is elképzelhető, ám ez nemcsak egész logikai kört zár be, hanem természetesen is összeillik. Nos, igen. Az összes, össze, sőt az összütt, azt jelenti, hogy összegyűlt a rokonság stb., és együtt, azaz összütt van. S ha már itt tartunk, a nyelv ősi idejében talán-tán a FELED-ni, FELED-és, el-FELED, el-FELEJT stb. is ide sorolódik. De a félreért, félreismer stb., szintért azt jelenti, hogy nem egészült ki egészségesen EGGYÉ, teljessé az ismeret! Aztán az időben távolodva az ŐSNYELV tömörebb, valóságot szorosabban ölelő idejétől, mind több elágazás folytán jöttek létre az elvont FOG-almak. Ezzel még minden bizonnyal több-szőr is fog-lal-koz-unk! Majd fogjuk magunkat és nekigyürkőzünk itt-ott, amott. Nem lesz nehéz kimutatni sehol nyelvünkben a számtan ok-os erejét és ok-os hatását sem.
Megkockáztatjuk e gondolatkör befejezéseként, hogy talán a PÁRTA és az ÖZVEGY szavaink a fönti logika alapján ebben a körben fogantak. Ha igaz, hogy két ember szükséges ahhoz, hogy egy ember létrejöjjön - féltől nem jöhet létre! -, akkor aki pár-tá-ban maradt, az EGY-edül maradt, annak nem volt "félje", annak hiányzott a másik "fél", a pár másik fele. Aki pedig ÖZVEGY, az összevegyült a másik féllel - egy-ütt, össz-ütt volt a szükséges két FÉL! - férfi is megözvegyülhet, de pártában csak nő marad! Csupán dísz, "párta" lehet a fején, egyébként HAJADON, mert nem kötötték be a tejét. (Az ember hajadonfőtt áll.) Íme tehát a számtan részvétele nyelvünkben, s mindezt hitelesíti az ősi tapasztalatok nyomán a nyelvbe épült logika. De ezzel se merítettük ki e témakört. Visszatérünk rá.
Azonban megjegyezzük még, hogy például a megfelel, megfelelő stb., szóösszetételben is a számok logikája működik. Hiszen a meg nemcsak igekötő, hanem az összeadás szava is: öt meg négy, tíz meg húsz és így tovább. És ha azt



mondjuk az igenlés helyett, hogy megfelel, megfelelő, akkor is a számok logikája szerint szólunk. (Persze az EGY, EGYENES, IGEN, IGENES, IGÉNYES stb. szavak között is szoros ősi rokonság van!) Vagyis abban a szavunkban, hogy MEG+FELEI, valójában két jél dolog rogy, érdek egészül eggyé! A sokat emlegetett fél, valamint az összeadás szava a meg. Ez az igekötő amúgy is és most már érthető, hogy miért! - nyomatékot ad a szavaknak. A bizonyosságot hitelesíti. Lássuk már itt röviden, hogy miként vélekednek s korántsem véletlenül véleménytelenül! -e szavakról a TESZ szerzői.
A FÉL-ni, -elem, -elmes, -elmetes, -énk, -tékeny, -ve stb. szótöve ősi örökség. De a FÉL, mint valaminek a fele, szintén ősi örökség. Mivel azonban ezt a logikát nem ismerték föl az illetékesek, a FELED szavunk ismeretlen eredetű! Holott az a logikai rend, hogy ami csak fél, az nern egész, sem a félszemű, sem a félkarú stb., sem a félszeg, sem a félnótás, másként féleszű - AZ EGYÜGYŰ! - és így tovább. Tehát a kettes számrendszerben való gondolkodás - szerint-i ok-oskolás -a magyar nyelv ősi, természetes tulajdonsága! Ezután logikus, hogy a felejt, fele, elfeled, félreért, félvállról veszi, ugyancsak ide tartozik, mert arról van szó, hogy megint valaminek csak a fele jelenik meg a szóban vagy a történésben. Sőt, talán még a felé, felől, felőle, felesel- az utóbbi az érveit mondja, a "felekkel" kívánja kiegészíteni a dolgot! - mind, mind a számtan, a számok erejét jelenti a szavakban. Ugyancsak ide kívánkozik például a felesleg szavunk is. Hiszen azt közli, hogy a megfelelő, kiegészítő "felek"-ből több van, mint kellene! (A TESZ- ben, az A-GY 872. oldalon és környékén lehet mindezekről olvasni. Jól látszik, hogy korlátozott körön belül ugyan, de alaposan körbejárták a két FÉL feltételezhető ősi előzményeit)
Még talán csak annyit, hogy a nyelvi fejlődés valójában finomodást jelent. Ezt azért említjük, mert bizony bárki a fejét csóválhatja, amikor azt olvassa, hogy a felé és a felőle is ide tartozhat. Dehát gondolják meg feleim, felebarátaim és ellenfeleim mindegyik szóban benne van a fele! - és mindegyik szó emberre, személyre utal. (Külön izgalmas kérdés, hogy miért éppen a SZEM szavunkból képződik a személy, személyiség stb. Majd erről is szólunk. Nyelvünkben teljes körű a logika jelenléte!) És ha így van feleim, akkor a felőlem, egyáltalán nem véletlenül jelenti, hogy énfelőlem, azaz énrólam érdeklődtek, tudakozódtak. Hiszen az ügyfél is személyt, embert jelent! S aligha az ügy miatt! Mást gondolni félnótás dolog, azaz együgyűség volna. Íme tehát a számtan törvényei és logikája így vannak jelen a nyelvben, a magyarban annak szerves és ősi részeként. Természetesen ezúttal sem merítettük ki a témakört, annyi azonban eléggé elképzelhető, hogy a SZÁM, FÉL, PÁR s nagy valószínűséggel a T+M-es mássalhangzó képlettel kezdődő szavak zöme is ide sorolódik, rájuk TÁM-aszkodhatunk. A számoknak nincs ideje és kiterjedése - dimenziója -, erőt, nagyságot például egyaránt és egyszerre jelezhetnek. Ennyiből is látható azonban, hogy a magyar nyelvben elemi és alapvető fontosságuk van. Említettük, hogy a VILÁGŰR jelentését két szavunkkal is kifejezhetjük és meg is tesszük, noha lát-szó-lag az egyik a dolgok kezdete, a másik a vége, a lényeg, akár a számos és számtalan kifejezés esetében, nem



változik. Nézzük tehát: VILÁGEGYETEM, az, "egy" szavunkkal, és VILÁGMINDENSÉG, a "minden" szavunkkal. Mintha csak a mind és az egy azonos jelentéssel bírna! Mintha a MIND EGY lenne? S végül is a kör önmagába tér vissza. A filozófiai ok-fej-tés is bezárul és előáll a szellemi és nyelvi MINDEGY! Együtt és egyszerre. Minden kiterjedés nélkül kiterjed mindenre!
A HALOTTI BESZÉD ÉLŐ SZAVAI
Kettő egyenlő eggyel, azaz az egésszel
Több jeles nyelvész is értelmezte - magyarán szólva "magyarázta" -e becses nyelvemlékünket, a Halotti Beszéd és Könyörgés című imádságot, amely a Pray kódex 154/a lapján maradt fenn. Talán pontosabb ez a cím, amit a tartalom is igazol, "Sermo seper sepulchrum" (Sír fölötti beszéd) és az ismétlődéseket nem számítva, a 32. sorban 190 szó található e búcsúztatóban. A kutatók sok fontos szempontot nem vettek figyelembe, mert az alábbiakat nem vizsgálták. Nem figyelhettek föl olyan tényezőkre, amelyek nyomán azt is feltételezhetjük, hogy e nyolcszáz éves nyelvemlék sokkal, több száz évvel régebbi is lehet, noha írásban tán nem találták meg addig. Állítják, hogy fordítás, de azt nem, hogy ki és mikor fordította! Azt vizsgáljuk tehát elsősorban, hogy a természetellenesen kacifántos magyar szavak honnét valók? Bizonyos ismétlések arca ösztökélnek bennünket, hogy e tények okait kutassuk. Meggyőződésünk ugyanis, hogy így sosem beszéltek magyarul! Ezért ennek az 1192-95 közé keltezett papi nyelvemléknek, nem véletlenül, éppen az ismétlődő szavait kívánjuk vizsgálni. Nem valamennyit, alaposabban csak négyet. Három a kezdő mondatban megtalálható: "Latiatuc feleym zumtuchel... ", azaz Látjátok feleim szemetekkel,.. stb. Ez a szó "zumtuchel", előfordul a szövegben "szumtuchel" változatban is. (Az "s" régies írással szerepel, hasonlít az áthúzás nélküli "f "-hez (Itt kényszerűségből egyszerű f-fel pótoljuk). Tehát "fzumtuchel" formában találjuk Pais Dezső olvasatában. Az "u" használata talán a szömötökkel miatt van?) E magyar szó viszont egyértelműen közli velünk két változatban is -, hogy a két szemünk egyes számban szerepelt Vagyis ebből adódik az a logika, hogy akinek egy szeme van az félszemes A kettes számrendszerről másutt már szóltunk. Itt csak annyit jegyzünk meg, hogy magyarul az egy kar félkarú, az egy láb féllábú és így tovább. Valamint - többek között -a feleim, feleség szavunk viszont egész emberekre vonatkozik, és lásd még az ügyfél, ellenfél, felek stb. szavainkat. Ide sorolható a felelt, feled minden változata. Valamint a féleszű = együgyű logikája. És aki csak a dolog felét ismeri, az nem tud semmit. Az "el-feledte"! Hiszen semmiből nem lesz semmi, mindennek oka van!
A nyelvünk sem véletlenül használja a feledésre a feled, felejt stb. szavakat! De aki feleink közül félvállra vesz bármit, az azzal valójában egyáltalán nem törődik! Mindezek abból a logikából következnek, hogy a magyar nyelv, illetve gondolkodás szerint az egy, az egész, az egészség jelenti az ember épségét és testi



teljességét. A két szemre az egyes számot idéző "szemetekkel" szót használták. A magyar számára az ép, EGgész-séges embernek, EG-ész embernek e szervekből kettő van. A "van" maga is jelenthet "eg"-et, egy-et, illetve ig-et (sőt ig-ent). Ezt a szót is közelebbről vizsgáljuk a dolgozat második felében. Már itt jelezzük, hogy e szavunk is két változatban szerepel a szövegben. Mégpedig "ig" és "igg' alakban. (Kitérünk az egalité és az Ecuador; illetve az aequinoctialis, aeqvator, azaz az egyenlő, egyenlítő szavunk lehető, ősi gyökerére) A gyümölcs szavunkat külön, csak az érdekesség kedvéért emlegetjük, csak részben tartozik ehhez az eszmefuttatáshoz. Azonban itt szükséges közölni azt is, hogy a későbbiekben érdemes volna ilyen és hasonló szempontból szavanként elemezni, boncolni e páratlan nyelvemlékünket. Rövidesen meg is tesszük, sőt összevetjük a benne talált szavakat Lakatos Demeter és Duma-István András csángó költők szavaival. Várhatóan érdekes következtetésekre lesz lehetőségünk. Most maradjunk azonban a már jelzett rövidebb témánál. Mindössze azt ajánljuk a Tisztelt Olvasó figyelmébe, hogy e logikai körbe tartoznak a "félig tele" a "félig üres" illetve a "teli s tele" kifejezések, s amelyek mindig csakis egész edényre stb. vonatkoztatva érthetők. De a számtani logika jelenléte vitathatatlan! És külön kell vizsgálni a "fél" s például a "felesel" szavunkat. Hányra gondolunk, ha ezt a szót használjuk?
Láthatjuk alább azt is, hogy a -val -vel a leíráskor már hasonult! Noha egy másik szavunkat látva, megint nem érdektelen a ráfigyelés. Hiszen például a "-tól -től" ragot még külön is írták. Ez a már említett "gyümölcs. szavunknál látható. Írták így: gimilcictul, aztán így: gimilce tvl- külön volt a rag -, aztán így is: gimilftwl. A leírók - talán a fordítók - szemmel láthatóan sokat bizonytalankodtak. Úgy tanultuk, hogy a leírók nem is magyar anyanyelvű szerzetesek voltak és ezért található a szövegben a sok bizonytalanság, hiba. A magyar nyelv történeti-etimológiai szótára szerint, ótörök eredetű a gyümölcs szavunk. Ez lehetséges, habár elágazhat sokkal régebbi időkbe is. A gyümölcs alapszó mindegyik változatában megvan a g+m+l mássalhangzó kapcsolat. Az ótörökben és a rokonnak tartott nyelvekben az étkezéssel, evéssel, ehetőséggel függött össze a szó. Ez, mondhatjuk, természetes. Hisz a magyarban van ilyen kifejezés is, hogy éhomra. Azaz összefügg az éhes, éhség szavunkkal is. Az "éhom" mássalhangzói h+m, ez rokon g+m változattal és akkor a szótő gim, gem - gimilf- stb. alakjai visszautalhatnak a gümő, gumó formákra, amelyekben benne van a gyümölcsök általános gömböly-ded-sége. Annyi bizonyos, hogy a leírások sokfélesége nem is annyira tarka, az alapmássalhangzók általában megtalálhatók mindegyik változatban. Talán ennél a szónál még megállapíthatjuk, hogy a latin "c" hangzó az "s" és "cs" hangzónkhoz állt közelebb, mint például a kemény kához. (Emlékezzen az olvasó arra a sokszor tréfásan megfogalmazott komoly kérdésre, hogy honnan tudjuk, mikor hangzott beszédben a "c" "k"-nak vagy "cs"-nek? Másként szólva, ki tudja hogyan ejtették a hangzókat? Például, ki tudja, hogy a híres szónok neve kimondva Cicero, Csicseró vagy Kikero volt? De ejthették Kicseronak vagy Csikeronak ís. Voltaképpen ezt idézik a centrum-kentrum szavakkal is) Most csak ezek miatt említettük a gyümölcs szavunkat, illetve azért, hogy megmutassuk, hányféleképpen írták le.



E kis kitérő arra volt jó, hogy okoljuk az adódó gondokat a "zumtuchel", "fzumtuchel", illetve az "igg" és az "ig" szavainkkal kapcsolatban is. Nem azt állítjuk, hogy csak ezek a szavak érdekesek számunkra a sír fölötti imádságból, de a legfontosabbak közé tartoznak! Ez a megállapítás tőként az ig és igg kifejezésekre vonatkozik. E két szavunk azt jelenti: egy.
Ez aligha kétséges, hiszen rögtön láthatjuk, hogy milyen szövegkörnyezetben találjuk meg a változataikat. Íme: "Heon tilutua wt ig fa gimilce tvl. " Az egyik olvasat szerint "Csupán tiltja őt egy fa gyümölcsétől. " De ez a "csupán" lehetne "hon", "ahon" is. Mivel a latin ábécének 21+3 hangzója van és nem volt például é, j, ny ö, ty, z, zs stb., az "őt" így tudták csak leírni wt Aztán a gy: i, cs is hiányzott és hiányzik mindmáig a latin ábécéből, a hangzókat egyszer így, másszor másként próbálták pótolni. Vagyis máris elénk áll a "titok"! Hiszen a rovásjelek tanúsága szerint, a magyar nyelvben 47 hangzóra volt s van betű, bizony nehéz dolguk volt azoknak, akik a szűk latin ábécé betűivel írták le a gazdag magyar szöveget. Föltételezhető s ahogy látjuk, teljes joggal s okkal, hogy ennek következménye ez a furcsa magyar szöveg. Móricz Zsigmond modem mai magyar nyelven írott munkának tartotta a Halotti Beszéd szövegét. Minden bizonnyal igaza volt. Holott így aligha beszéltek valaha is eleink. Már most megjegyezzük, hogy tanulságos az a mód, ahogy a csángó születésű, de román iskolába járt Lakatos Demeter hogyan próbálja leírni, pontosabban, megtalálni a magyar szavakhoz a megfelelő hangzókat. Olykor éppen úgy, ahogy az ima hajdani leírói. Lakatos Demeter így írta le például az egy szavunkat: eg. A következő szavakban is az "eg" a szótő: egjedül, egjformán, egjeznek (egyeznek), egjknek (egyiknek) és így tovább. De írja így is: egj mást, illetve ragozva egy másval, egy másznak stb. De olykor az "í" egyet vagy is-t jelent nála.
Összehasonlítva elemezzünk néhány szót a Halotti Beszéd-ből az említett költők verseiben található szavakkal, de még továbbra is foglalkozni kívánunk az emlegetett "ig" és "igg", illetve "eg", "egy" szavunkkal. (Figyelemre méltó, hogy a magyar azt mondja: ennenmagam vagy önnönmagam, önmagam, sőt, a magam is egyet, a magányos egyedülit jelent. Az önző ember magánakvaló ember. De arra is figyeljünk, hogy például a kettő szavunkban ott van a "tő", azaz "te" alak. Még inkább a "ket-te-d"-ben. De ez máshova tartozó eszmefuttatás része) Most röviden vonjuk le a következtetést. Az ima latin betűs leírásakor - netán átírásakor?! - az volt a fő gond, hogy a latin ábécéből hiányoztak a hangzók s azokat próbálták helyettesíteni más változatokkal, de ez nem sikerült igazán, ezért jöttek létre a magyar nyelvtől idegen s torz szóalakzatok. Hogy ez a föltételezés megalapozott, arra bizonyítékul szolgálnak azok a szavak, amelyekben olyan hangzók találhatók, amelyek akkor is megvoltak mindkét nyelvben. Azokat pontosan úgy írták le akkor is - nyolcszáz vagy több éve - ahogy ma írjuk. Íme a példák: neki; isten, munkás (muncaf), ember, világ szent Péter urot, kebelében stb. Tehát maga a szöveg bizonyítja, hogy feltételezésünk jogos. Rögtön a kezdő szavak közül a "vogmuc" szót vagunk-nak írja Lakatos Demeter. Miként az "eg" esetében, hiányzik a lágyító ipszilon, illetve a "gy", ahogy a román nyelvből is, a leírás teljesen mai és magyar.



Az a tény, hogy nem járt magyar iskolába, arra késztette, hogy Lakatos Demeter magyar írása hangutánzó alapokon álljon. Ő tehát csakis a szülőktől, a nagyszülőktől tanult magyarul. De az ő magyar nyelvtudásuk is jórészt a hagyományos hallomás utáni tanulásra alapozódott, így aztán az egész csángóság is kissé pöszén beszél magyarul. A hallás bizonytalanságát nem erősítette az iskolai hangos olvasás, a betű - manapság ez szinte végképpen elmarad -, a csángók ezért nemcsak korábbi magyar nyelvet őriztek meg, hanem sajátos gyerekbeszédet. De a nyelv amelyen szólnak, ízes, szép magyar nyelv. Nem szabályos nyelvjárás, annál sokkal több! Éppen a csaknem teljes elzártság miatt ízesedett olyanná, ahogy ma használják. Létező magyar nyelv! Alapjaiban semmi köze a román nyelvhez, bár természetesen román és más idegen szavakra is rászorul. Lényege azonban a ragozás. A Halotti Beszédben is előfordul a világ szavunk. A Csángó strófák című kötet szerkesztői közlik a költő verseiben található szavakat és tizennégyszer fordul elő a "világ" illetve egy része ékezet nélkül, "vilag" formában.
A költő egyszerre idézi e szóval a világot és világosságot, azaz a fényt. DumaIstván Andrásnak már módja volt jobban ismerni a magyar nyelvet és helyesírást, mégis az egy nemzedékkel későbbi időben hasonló szóváltozatok és írások találhatók verseiben. Az Én országom Moldova című verseskötet Ajánlás 2 című versében olvashatjuk azt a sort: "Világságban tartsad meg'; tehát ő is a világ szavunk ősi, teljesebb értelmét, a fényt és a világosságot is kifejezi. De érdemes az egész versszakot idézni arra is utalva, amit Sir Jobn Bowring mintegy százhetven éve megállapított. (Egyébként mutatványt közöl angol nyelvű magyar költői antológiájában a Halotti Beszéd-ből) Duma-István András a falujáról írja:
Gyönyörű szép gyermekeit Minden rossztól őrizd meg Szép fiatal virágait Világságban tartsad meg
Szépen összefügg az ifjúság, a virítás, virágság és a világ világossága. (Lásd még virradat, s a villámodik székely szó a hajnallásra, virradásra. Dehát a magyar villám is nagy és gyors világosságot jelent. Logikusan innen származik a későbbi a villany, villamos stb. szavunk is)
Lássuk a sok nyelven beszélő, világutazó műfordító angol tudós legfontosabb gondolatait nyelvünkről, dr. Végvári József fordításában: "A magyar nyelv távoli és magányos. Pontos megértéséhez más nyelvek tanulmányozása rendkívül csekély haszonnal jár lényegében saját öntőformájából került ki, kialakulása és felépítése bízvást oly korszakra tehető, araikor a mai európai nyelvek többsége vagy nem is létezett, vagy nem hatott a magyarlakta térségre. " A hatvan nyelven - egyesek szerint száz nyelven - beszélő Mezzofanti bíboros, a vatikáni könyvtár tudós vezetője 1836-ban mondott páratlan dicsérő szavakat a magyar nyelvről! Természetesen magyarul is tudott és megjósolta nagy költőink sorjázását. Aligha felelőtlen feltételezés az - amiről hosszabban a Bábel előtt című könyvben írtunk -,



hogy éppen Bowring 1830 körül elkészült könyvét is ismerhette, Kosztolányi Dezső szavaival, a nyelvek pápája.
Befejezve mondandónkat, amelynek lényege, hogy a "halotti" szövegben a mai, élő magyar nyelv szavait találjuk. Érdemes Duma-István András kortárs csángó költő verseiből még ízlelgetni néhány szót. Így kezdődik a Petrás Máriának dalaira írt verse.
Dalaid népünk lelke És a haszu siralma Beléik el van temetve Keserv élet halva
Több szó is érdekes számunkra. A "beléik", jelentése beléjük. De minden bizonnyal bárki érti úgy is, ahogy a csángó költő leírta. A "keserv" valószínűleg, mint annyiszor, a román rövid magánhangzók hatása. Az "élet halva" rendkívül tömör s kitűnő sorsjellemzés! Másutt az "ügyekezni" szót használja Duma-István András. Ez jó példa az i-ü változásra, igyekszünk mi magunk is használni e változatokat. Ám most logikai kanyarral ügyesen és ügyekvően igyekezzünk, térjünk vissza az ig-hez, eg-hez, aztán Ügekhez - ősapánkhoz, sőt ükapánkhoz -, akit Ügyekként is emlegettek. De ki az ügyes? Aki sokféle dologra - ügyre, folyamatra - képes figyelni. Az ügy jelentése folyamat. Ügyek vagyis ős-ükapánk rendkívüli képességű ember lehetett. (Nemcsak azért mert Álmos apja volt, hanem mert EGY volt, tehát isteni.) Sok ügy tudója! Ő volt az Ük, az egyetlen atya. (Finnül egy: yksi, ejtése ükszi, az Ukko, agg, öregisten! Ezt se feledjük!) Mindezekből egyenesen, igenesen következik, hogy tehát az eg- ek, ig-ik, üg (y) -ük ősi jelentései összefüggnek. A magyar "egész", "egészséges", sőt, az összehasonlító "ekkora" és "ekkor" stb. az egyeztetést, egyezést, egyezséget stb. is jelenti. Újra megállapíthatjuk, ha magyar egyezkedést, egyezséget, egyensúlyt, egyenlőt, egyenlítést, egyenrangút és így tovább, emleget, akkor mindig legkevesebb kettőre gondolt Ez a kettes számrendszerben való gondolkodás alapja. A magyar nyelv a dolgok kiegyenlítődésére törekszik. Magyarul az Egyenlítő jelentése felezőt Bár mint minden felező, kiegyenlítő is. Két részre oszt, két rész határát jelzi, de össze is kapcsol két felet És a kettő együtt az egész! A FÉL, az EGY és a KETTŐ viszonyairól van szót EZEK JELENTÉSE EGY! Használjuk az agyfélteke, félteke kifejezéseket. Gondoljunk a felesel szavunkra. Aki felesel az mással, a másikkal beszél, annak visszaszólt A "felemás" két félről szól. A "másfél" egyről és félről. Íme egy kis nyolc nyelv bizonyító szótár, arra nézve, hogy a magyar logikus, következetes, ez nem egészen így van más nyelvekben.
Angol: egy: one (ejtése mint a magyar "van"), egyenlő: equal - látható, hogy nem az angol one szóbő! származik ez a kifejezés, noha az one latinra vezethető vissza -, Egyenlítő: equalizer, egyező: identital, egész: whole, entire, unbroken, complete.



Francia: egy: un, une, egyenlő: égal, egyetem: universal, Egyenlítő: l'équateur. A francia nyelv sem a saját, egy - un, une - szavát használja!
Német: egy: ein, egyenlő: gleich, egyetem: universel, Egyenlítő: der Äquator.
Orosz: egy: odin (agyin), egyenlő: rávnüj, odinákovüj, egyetemes: universzál (j) nüj, egyenlítő: ekvátor, egyenlet: uravnénie, egyenlít: szrávniváty. Ennyire szóródik az oroszban is ennek a kifejezésnek a szótöve. Következik
Latin: egy: unus, egyetem: universus- természetesen ez a szó van jelen az angol, francia stb. nyelvekben -, egyenlít: aequo, egyenlet: aequatio, egyetemes: universus, egyezség: consensus és így tovább.
Jól látható, hogy a latin sem következetes, tehát az onnét való ős-származás kétségbe vonható. Részben azonos szavakat választottunk, másrészt hasonlókat. A lényeg azonban az, hogy amíg a magyar nyelvben mindig az EGY szavunk logikusan a szótő, addig ez más nyelvekben változik. Nincs meg a logikai, számtani, vagyis a valóságos következetesség. Megjegyezzük, hogy nyelvünkben mintegy három-négyszáz szavunkban találhatjuk meg az "egy" szavunkat. Ilyen például a mindegy. Ami azt jelenti, hogy nem számít (Másutt szóltunk az özvegy, egyveleg = egyvel egy, egység, egyezkedik, egyezmény stb. szavakról. A logika viszont számít, mert ezekben az esetekben mindig legkevesebb kettőre, két személyre stb., gondolunk.)
Visszaértünk az "igen" szavunkhoz, amely a meg-egy-ezés, egyezés, igen-es, egyenes megfelelője. (Úgy véljük, ha mondhatjuk egyetértően valamire, hogy "jó", akkor ezt a szót is az egy szavunk helyett - helyesben használjuk.) Az igen tehát ragozott "ig", azaz ragozott egy, i A meg-egy-ezés szavai Vagyis nem véletlenül alakult így, hanem nyelvünk belső logikai rendjének megfelelően! Végül lássuk két rokon nyelv néhány ide vonatkozó szavát.
Finn: egy: yksi, már említettük, ejtése ükszi, egyenlet: yktälö, és Iám, a finn is használja a "latin" tövű szót. A szótár szerint egyenletet jelent a ekvaatio is, egyenlítő: päiväntaasaja, illetve ekvaattori, ám a szótárban az egyenlítői szó finn megfelelője egyedül és egyértelműen ekvatoriaalinen, egyetem: yliopisto, egyetemes: yleinen. egyesül: ybdistyä és így tovább. Alighanem a finn nyelvben már nagyobb a következetesség. De lássuk a másik rokon nyelvet - mert mi nem összeugratni kívánjuk a török pártiakat, a kétségtelen nem elfogadható nevű finnugristákkal -, ugyanis a kettő nem zárja ki egymást. (Erről az ŐsnyelvnyelvŐS című munkánkban írtunk.)
Török: egy: bir, egyén: (birey- a magyar nyelv ezt a szót nagyon rugalmasan és egy-szer-ű-en képzi: egy + én = egyén. De folytassuk a török szavakkal. Egyenesség: düzlük, Egyenlítő: Ekvator egyetem: üniversite, egyező: nazir, érdekes a török nyelvben az egymás: birbiri. De ahogy láthatjuk a magyar egymás



szavunkban is legalább kettőről van szó, sőt, bizonyosan kettőről Mondhatjuk, hogy beszélnek egymással. Ezt bizonyítja a másfél liter vagy másfél kiló kifejezés, ez egy és fél mértékegységet jelent.
Már csak a befejezés van hátra, bár nem az egész gondolatmeneté, inkább a további alapos gondolkodásra késztető példáké. Adósok vagyunk a legelső szóval is, amelyet így írtak le: latiatuc. Miután azt már tudjuk, hogy a fél-egy-kettő miért is miként jelent egyet, egészet, még föl kell hívni a figyelmet a "tik", "tek", "tok" stb., szavakra, képzőkre. Ez található meg a gyer-tek, jöjjetek, várja-tok. köröz-tök és még sok-sok szavunkban. A jelentés újra logikus: a régies tik- mink (münk). tik, ők- szavunk, és ott van mindegyik végén a többes szám jele a "k". De emiatt értjük pontosan a képzett ragokból alakult szavakat is: benne-tek, ti-tek-et, nek-tek. veletek, jár-tok, imád-tok, nála-tok és így tovább. Ugyanis a szót, szótagot "ölelő. t+k minden bizonnyal egy az egyben a régies tik szavunk. Ez csatlakozik ragokhoz, szótövekhez.
A legtöbbször önmaga bizonyítja ezt. Például a -nak -nek ragozása nyomán alakul a nek-tek.
Persze illeszkedik a magánhangzó. A látjátok szavunk is ezt bizonyítja, hiszen nincsen sem látját, sem látjátok szavunk. Csak látjátok van. Vagy tegyétek, mondjá-tok, vigyé-tek, azaz ti, tik csináljatok valamit. Mert látjátok feleim szemetekkel lehet és kell tenni. Van miből és miért, Amit megtalálunk, az sosem végső egész, de annak mindig fontos része. És a tudás a miénk. A miénk-ből ezúttal az "nk" jelzi, hogy a többesszám első személyről van szó!
Mink! Minket, bennünket, aztán nek-ü-nk, vel-ü-nk, től-ü-nk és így tovább. A magyar nyelvben semmi sem alkalmi, semmi se véletlen.
Mi pedig bízzunk abban, hogy jó indíttatás ez a kis dolgozat, és a tudás gyümölcsébe harapva, nem halált ettünk. Ó! Nem is említettem, hogy az ige, igaz, igazság szavunkban is ott van egyértelműen az ig-eg-egy! Tehát a magyar nyelvben ezek a szavak "én", "van", "igen", "egy" azonos jelentésűek. És alighanem az isa, üsa is lehetett. Egész pontosan: ős, ősi. Mint láttuk a rakoncátlan "i" átváltozhat az idő-üdő, igyekvő- ügyekvő, ízen- üzen stb. szavainkban. De hallhattunk ilyen kifejezést is üdős emberektől "üstenes". De egyet jelent a "mag" szavunk és ennek minden képzett, ragozott változata egész-en (!) a magányig vagy magvaszakadtig. Itt az egész jelentése teljes. Aztán az "összeg" - összes egy! összegy- is ide sorolódik. Zalában, ha összegyűlt a rokonság, akkor "összütt", azaz együtt voltunk. Íme az "össz" is a mindent, mindannyian az együtt-et jelenti. S például a világűrt is egyaránt megnevezhetjük a világ-egy-etem és a világ-minden-ség szóval is. Mintha a hatalmast, a végtelent is EGY-nek fogná föl a nyelv, valamilyen kényszer folytán, sajátos isteni egésznek. A mag, magány, egy, az egész a teljes, mind isteni dolgok. Így tudja megnevezni az istenség lényegét, ami egy és mindenható! Nyelvünkben tehát benne van ősi tudásunk, de megtalálható ősi vallásunk alapja is. Az Istenre,



istenség lényegére vonatkoznak, a teremtő, magasságos, atya, úr, mindenható stb. jelentések is. Tehát a "magasságos" ezúttal nem a függőleges irányt jelenti, hanem a mag-ányt, magánost, az egyetlent. S íme a fosztóképző az "egy"-re nem vonatkozik. Az egyet a fosztóképző sokkal inkább kiemeli. A köznapi nyelvben is az "egyetlenem" különlegesen fontosat jelent. Tehát amit mi számtannak nevezünk, az ősi és egyetemes tudástan! Nyelvünk tehát a vallásunk is és mi a magar, a magasságúr, a mindenség származottja vagyunk. A hiedelem szerint az Isten népe.
Minden bizonnyal rendkívüli tudást őriz ez a becses nyelvemlékünk és okoz még értékes meglepetést! Mert nyelvünkben benne van őstörténetünk, történelmünk. A magyar nyelv nemcsak szókincstár, hanem a beláthatatlanul ősi és egyetemes tudás tárháza is!
AZ ŐS-CÉ-TŐL A MAMÁ-IG
Az emberi beszéd kezdete százezer évekkel mérhető. A természetes hangadás lehetőségét jelenti a levegő mozgása a szájon át a tüdőbe és vissza. Tehát az élet egyik alapfeltétele, a lélegzés teszi lehetővé, szinte kényszerűen, ezt a fajta közlést, nem beszélve a lehető másfajta jeladásokról. Ilyenek például a kézzel, arcfintorral, mosollyal stb. adott jelek, valamint a hosszabb időn át látható rajzok, karcok. A jelzések tehát szólhatnak a pillanatnak, lásd az indiánok füstjeleit - vagy a morze-jeleket -, köz-elnek, távolnak, de őrizhetik a köz-lendőket rövidebbhosszabb ideig, a néhány perctől vagy órától kezd-ve több ezer évig. A köz-lések módja és a köz-ölt szövegek, üzenetek anyaga - színes fonal, égetett agyag, farovás, kővésetek stb., - határozzák meg a jelek, ábrák vagy betűk - betűvetés! - által közvetített kőz-lemények maradandóságát. Mi alább az emberi beszéd kez-deteit járjuk körül. Mivel feltételezzük, hogy minden egyes gyermek nagyjából megismétli az emberi beszéd törzsfejlődését, nyugodt lélekkel választhatjuk segítőnek a beszéd vizsgálatához ezt a folyamatot. Akkor is jó úton járunk, ha tudjuk, hogy a gyermekek rövidítve élik át a hajdani hosszabb fejlődést. Másutt is említettük, hogy nem zárható ki a nyelv, főként a magyar nyelv földön kívüli eredete. Azért fogalmazunk így, mert az elmúlt negyven év kutakodásai ezt a lehetőséget is sugalmazzák! A beszéd mai megtanulása így is- úgy is tükrözi a hajdanit, az eredendőt, bárhol történt is az. Szerintünk a magyar nyelv egyik alapfejlődése itt a Kárpát-medencében történt. A jégkorszak jövetelével jelentős népcsoport ment el a meleg tengerpartokhoz és a folyóközökhöz, majd évezredek múlva visszatért. Mint a vándormadarak s halak az ősi ívó helyükre. (Ennek törvényerejű kódja génjeikben vezérli őket, hogy csakis itt, a számukra eredendő, ősi földön hoznak a világra s nevelnek utódokat, noha telelő hazájukban is lenne rá alkalmas hely és hőmérséklet! Ezt érdemes volna a szakembereknek alaposan megvizsgálni!) Mi abból indulunk ki feltételezéseink nyomán, hogy például a nyelvünkben két nyelv él és hat, két magyar nyelv, amely itt találkozott s forradt eggyé újra. Ám őrzik az egyesülést bizonyos forradáshelyek, s minden bizonnyal e helyeken törhetők el a szavak.



S azt is jegyezzük meg itt is, hogy a kisgyermekek ma is valamennyien azonos "nyelven beszélnek" bizonyos életkorig, talán átlagosan nyolc-tizennyolc hónapos korukig az egész világon. Ez a hangadó szervek és a hangadási mód azonosságából logikusan következik. Aztán létezik egyetemes egynyelvűség a sokféle beszédűnyelvű felnőtteknél is, ez az érzelem, indulat, mondható így is: kényszernyelve. Ide tartoznak az öröm, fájdalom akaratlan fölkiáltásai, hangadásai. De lássuk végre, mit értünk a címben jelzett ŐS-Cé alatt? Mielőtt azonban elkezdenénk köz-elítgetni szándékunk szerint e témát, látható, hogy a K+Z mássalhangzó képlet által körülzárt szó, valamint szótag sokféle lehetőségét is "mellékesen" bemutatjuk. Annál is inkább, mivel a nyelv a legnagyobb köz-ősségi alkotás, vele kezdődhetett az elkülönítő, pontosító gondolkodás is. A magyar nyelvben ősi összefüggést gyaníthatunk a kéz, kezd, küzd, köz, közös, közel és így tovább, a k+z képlettel kezdődő ragozott, képzett szavaink között, mivel azonos vagy köz-eli a jelentéstartalom. Az ember kéz- zel kezd s ez a kezdet, tehát kezdetben elkezdett valamit, amit kézzel tett, tehát minden dolog kéz-ítmény, hiszen kézzel kézült, azaz finomodott és elvált a szó s lett a k+sz képlet, tehát készült. De maga a készülődés szavunk ma is mindkét ősi jelentést tartalmazza, hiszen ha valahova készülődünk, akkor a kezünkkel is dolgozunk, ám ugyanakkor a készülődés mára elvont fogalom lett. Akkor járunk jó úton, ha rátalálunk azokra a pontokra egyes szavaink esetében, ahol a valós ős fogalomból kihajt, kiágazik az elvont fogalom. Valószínűleg a kezd, küzdés, küzdelem "z"-je is átalakult és így alakult mára a küszködés? Majd jól láthatjuk ezt például a Cé hangzó elágazásainál, például az "iz" szavunk stb. esetében is. Jöjjön azonban az ŐS-Cé.
Indokoljuk - ok-oljuk! - előbb, hogy milyen alapon beszélünk ŐS-Céről. Ez a hangzó egyetemes, ősi hangjelenség. Hallatása nem függ fajtól, anyanyelvtől. Minden bizonnyal az emlőt szopó kisded -a csecset, csöcsöt szopó csecsemő hangadásával kezdődik, csírázik. Az így képződő Cé, cö-cö, ici-pici cuppanás az édes - ides, ízes! - anyatej szopásának természetes "szivattyúzásakor" hallatszik, méghozzá az átlagos szoptatási időt figyelembe véve is, végül milliós szám jön ki. Ennyiszer hallatta és hallotta a csecsszopó ezt a hangzót. Ez tehát nyomot hagy az emlékezetében is és összeköti az evés, jó íz, jóllakás jó érzésével, az anyai test puha melegével a tudat alatt. Ám a felnőtt ember is, ha jót eszik s főképpen, ha szomját oltja, jót iszik, akaratlanul is cuppant utána: cö-cö, ccö, ez finom volt, illetve jólesett. Tehát ezért ősi és egyetemes az ŐS-Cé. Ugyanúgy nem függött és ma sem függ anyanyelvtől, akárcsak a köhögés, röhögés, büfögés, nyögés, hörgés stb. Viszont ez az ŐS-Cé a magyar nyelvben roppant nagy szerepet kapott, különösen, ha az elágazásokat is figyelembe vesszük. (Míg a jelentős, nagy nyelvekben nem! Noha használják a becézés kifejezést, de nem tudják miért. Az ő nyelvük ezt nem őrizte meg, tehát nem is mondja el! Nem törekszenek a megformálásra sem) De mielőtt még tovább haladnánk a téma lényege felé, nem haszontalan valamit külön is a további gondolkodásra közzétenni.
Ez pedig nem más, mint a felnőttkori emlő vonzás. A női alak vonzza a pillantást. Mindenekelőtt az emlők látványa. Nem mindegy ugyanis, hogy az anyának



megfelelő volt-e annak idején az emlője, magyarán, volt-e teje. Természetesen a nemiség következménye, hogy a férfiak szívesen gyönyörködnek a női emlőkben, sőt, nyúlnának érte, érintenék, simogatnák. Kérdés, hogy ebben benne van-e bizonyos fokig a csecsemő mozdulata? Maradt-e valami sajátos belső emlék, éppen tudatalatti, amit az anyaság természetesen kényszerített a kis emberekre, és az jön elő? Vagy az is előjön? Végül is első volt a csecsemő mozdulata, aki tudta, talán jobb a kifejezés, ha azt mondjuk, hogy érezte az emlő közelségének fontosságát, hiszen az élete függött tőle. Mindez persze inkább ösztönös jelenség. De nem ösztönös-e a felnőttkori emlő vonzása? Megint csak az élet alaptörvénye mutatkozik meg. Aligha véletlen, hogy a férfiak a nők "alakját" vizsgálva, a keblet, emlőt, lábat, a medence formáját vizsgálják, fürkészik? Nyilvánvaló, nem itt találtuk föl a spanyolviaszt, ezt tudja a tudomány és így tovább. Bennünket az érdekel, hogy mennyire került át mindez a magyar nyelv tudatába Mert, hogy átkerült, azt az ős-cé egész nyelvünket átfogó szerepe bizonyítja.
Maradjunk azonban magánál a Cé hangzónál. Tehát cé, cö, cuppant, icipici -a selypítő így mondja: isi-pisi, a pösze pedig iszi-piszi és így alakul a pici szóból a piszi, s a mondásban, amit így ismerünk "Hiszi a piszi. " A piszi nem más, mint a gyermek által mondott a kicsi, pici, piszi-. szavainknak rokoni változata. (Emlékezzünk, a kutya, kutyus, nemcsak kuta lehet, hanem kuszi is) Mert amit mondanak, azt a csacskaságot csakis pici-piszi gyermek hiheti el. És itt közvetlenül találkozik egymással a piszi és a pösze. Mert a pösze mondja, hogy piszi. De lássunk még néhány beCÉzett szót: cucc, cécó, cica-mica, hecce-böcce, paci, macibaci, Laci -a Lackó becézett és kicsinyített egyszerre! - stb., illetve ide sorolódnak a cici, csecs, csöcs, csecse-becse, öcsi; ácsi-bácsi, vagyis a beCÉ-zés szavai, a csacsin át a kece-bece, azaz kecses, karcsú, a cinke, fecske szavak sokaságáig. Mert százával sorolhatnánk a be-CÉ-zett szavakat és azok cirógató, cirmos, cuki jelentéseit, egészen a disznót jelentő cocá-ig. Amelyek arról tanúskodnak, hogy a gyermek szemszögéből lesz a nagy ló paci, a nagy medve maci, meg a nagy ökör vagy tehén is hecce-böcce és így tovább. De a cuppogás-édesség- jóllakottság ősélménye szolgáltatja az egyik első ösztönös, azaz ter-mészetes hangadást és tudást! Ennek az ősi hangzónak köszönhetjük, hogy olyan szavaink is vannak, amelyek más nyelvekben nem találhatók. Egyszerűen azért, mert a nyelvek nem őrzik az ősi, gyermekkori valóságot és nem is épült bele a nyelvekben ilyen elemi erővel és alapossággal ez az egyetemes emberi jelenség. Ilyen például az öces, öcsi, öcskös szavunk. (A hugi, tán hu-ki, mint ki-csi? S hugica szintén nem található a nyelvekben.) Valójában az öccs, öcsi esetében a becézett "ö" hangzóval állunk szemben. Ő a harmadik személy! Vagyis némely alapesetben, aligha véletlenül, éppen a gyermek hangadásban először szerepet játszó magánhangzók, majd a mássalhangzók a meghatározók! Erről majd másutt és elemzőbben kell szólnunk. (Itt azt említjük meg, hogy az e-vés, i-vás szavaink esetében csak a szótő e-je és i je marad ragozáskor, képzéskor. Tehát az élethez lényegesen tartozó evés és ivás eszik, ennivaló, étek, itt az eé vé alakul, magasodik, étel, étkezés, de már elemózsia vagy ital, iszik, ivó, ivászat, italos és így tovább - szavakban mintha a gyerekkor ősmagánhangzói ősbeszéd hangjelei maradtak volna meg!) Látható, hogy a becézés



lehetősége hozta létre az öcsi, ácsi-bácsi, ici-pici, cici, pöcs, csecse-becse, de például a Laci, Manci, Karcsi, Fercsi, Isti-Pisti, Jancsi, Ica stb. stb. szavainkat sok mással együtt. Ám ez nem maradt elkülönült gyermeknyelv! Természetesen használja őket bárhol a nyelvünk. Ide sorolható minden bizonnyal például az uccu szavunk is. Uccu neki, vesd el magad! (Érdemes volna külön elemezni, hogy mit is jelent ez a szólás, és miért jelenti azt, amit jelent?) Nincs vita, hogy az út-tal függ össze a jelentés, hiszen útnak eredünk, utva-futva futunk-futunk S ha lóvalpacival! - tesszük, lótunk futunk, lótva futva. Érdemes a továbbiak előtt jelezni, hogy az az ŐS-Cé milyen hangzókká alakulhatott.
Cé-eS-eSz - (ismert a t-sz, t-z hasonulás!), aztán Csé, majd lehet még Zé és Zsé is. S ha tudjuk, márpedig ez elfogadott nyelvi törvény, hogy az eSz Té-vé alakulhatlásd a másutt is emlegetett, nagyothalló Dani fiam teretsz-szeretsz változatát vagy a finn sata: száz stb. alakot, akkor máris ide kapcsolódhat a az íz- es, id-es, éd-es cccö! i de finom, de édes! jelentések hosszú sora! Az édesanya, édesapa, édesded és így tovább szavaink egyedi voltáról nem is szólva, amelyek szintén jellegzetes magyar nyelvi jelenségek. Tehát az ős-cé összefügg az ős-ízzel, ami nem volt más mint az édes anyatej íze! Teljesen világos, hogy miként és miért változhatott az íz íd-re és hogyan rejtőzött az ízesben az édes. (Ady anyaszava: Ides.) S az ízek közül elsőként választódik ki és játszik ősi szerepet gyümölcsökben, mézben, anyatejben az édesség. Tehát az is természetes folyamat, hogy a cici-ből később didi lesz. A magyar nyelv a biológiai ősvalóság nyelve is. A kis-ded dundisága hasonlóan alakul, a maga leágazásában, akár az íz-ízes-édes-ídes. A többi íz nem ennyire fontos, s a felnőtt étkezésben inkább a fűszeresség játszik szerepet, valamint a só. (Már másutt is írtuk, hogy a ke-ser-ű szavunkban benne van a sör-ser neve. Aligha véletlenül! S a nyelvünk sem véletlenül serkent bennünket hasonló felismerésekre.) A só pedig ténylegesen s igazában életszükséglet és átvitt értelemben ízesít, az angol sbow szó jelentésének éppen ez a lényege: a "fűszerezett" változatosságú játék, előadás stb. Az unalmas emberre is ezért mondjuk, hogy sótlan. Kár tehát elrontani a nyelvünket egyértelmű olvasást megzavaró angol show szóval, amikor ez a szavunk is, bár torzított írással, de visszajött. Nyugodtan írhatunk sót! Az ilyesmi nemcsak "besóz" bennünket, hanem föl is paprikáz! Mi már sokkal régebb óta használjuk a sava-borsa kifedezést, ha ezt a szórakoztatás elvtelen és műveletien zsoldosai nem is tudják! Így hát az ősi magyar szót "hozzák vissza" rontó, idegenmajmoló szándékkal s bizony látható, hogy a mi szavunk kerül újra vissza hozzánk, más nyelv mostoha nevelése után! Azt se feledjük, hogy az "ízlett? " azt jelenti "jó volt? ". Innen már logikusan következik, hogy az általános jelentésű ízlés szavunk is innen ágaztatható. Befejezve a kisebb gondolatkört, a tej szavunk megnevezésében ott van a Té, ami Zé-ből alakulhatott, lett az íz-ből í-t vagy i-d, majd é-d, és máris átvezet a nyelvi törvény lehetősége az íz-től az ét-en át az éti-esig. S mivel az édesség sajátos nedvhez, gyümölcsléhez kapcsolódott, talán megvan az i-nni, i-szik, i-tal, i-vás stb. szavaink kialakulásának lehetősége is.
Tanulságos lesz, ha a tej és a fej, fejés szavainkat is pontosan el tudjuk helyezni ebben a szépséges és törvényszerű rendszerben. Talán a megfejtés szavunk nyújt



nem is kis könnyítést, hiszen valaminek a megfejtéséhez gondolkodó főre, emberi fejre van szükség. (Most aztán fő a feje! Meg akarja fejteni a titkot, a "fejtörőt". Ezért töri a tejét. Mert a dolgok hasonlóan függnek össze. A tej "fejése. pedig hasonlít a bor "fejtéséhez", amikor a szőlősgazda a kiforrott, ha úgy tetszik elkészült bort "lefeji" azaz lefejti", egyúttal elkülöníti a leülepedett résztől. A hordóból, ahol kiforrt, átönti más hordóba és az lesz az ivásra már alkalmas bor. Ez fontos része a borkezelésnek. Nem szólva arról, hogy a fejés és a fejtés, lefejtés ilyen módon össze is függ.) Az külön téma, hogy föltételezhető, a kemény hangzók - Ká, Té - előbb kaptak szerepet a tudatos szóalkotásban, hiszen a finomabb, például eSZ, eS, vagyis a sziszegők nehezebben hallhatók, s képezhetők. E tévesztések miatt pöszék és selypítők a gyerekek, de ezt általában kinövik. Ugyanakkor az eR-re jellemző raccsolást már kevesebben, az általában felnőtt korra is megmarad. Egyúttal arra is kapunk némi magyarázatot, hogy a szótárban a k-t hangzókkal kezdődő szavak a teljes szókészletnek mintegy a harmincötnegyven százalékát teszik ki, a hatvan százalékra jut az összes többi hangzó. De maradjunk még az iz-es, id-es, első számú szótöveknél.
IZ- izgalom, izgága, izeg-mozog, ízzé-porrá, ízekre szed, ízeltlábú, izé, izen-üzen, izzó, izzad, ízlel, ízelítő, ízetlen, íziben, ízig-vérig, ízület egyízben, izom, stb., talán ezek a legfontosabb olyan magyar szavak, amelyekben benne van a szintén több jelentésű "íz" szavunk. A sor nem teljes, de arra elég, hogy számba véve őket, bemutassuk érdekes és logikus kapcsolódásaikat. (De tán nem lesz szükség a rossz lélek, az íz ki-űz-ésére. Pedig az is iz- galmas feladat volna.) Az izgága szavunkról már megírtuk, hogy egyedi bolgár származtatása bizony nem kis tévedés! Ugyanis gyomorégést, gyomorfájást jelent. Lehet, hogy akkor is megették az ételt vagy megitták az italt, ha nem ízlett! Csakhogy ez a finom és ősi, logikus összefüggési rend nincs meg egyetlen szláv nyelvben sem. Ezúttal is a "szakemberek" felületességéről van szó, mint annyiszor! Nem tudom, hogy hányszor kell mindezt megírni, meddig lesz úr a tudatlanság vagy szolgalelkűség és meddig szolgál ellenfeleinknek a sok tévedés, amit végül is a mi adónkból fizetett "szakemberek" tudóskodnak össze, ellenünk?! Tisztelet a kevés kivételnek! Bemutattuk azt az egyáltalán nem öncélú szójátékot is, ami szintén sajátosan láttatja meg az összefüggést a szavak jelentésében:
ISZOM-I-ZOM, azaz: i-szom-ia-zom, i-szom-ja-zom, aki tehát a szomját oltja, az iszik.
E kis kitérő után, ami nagyon is ide tartozik, lássuk e rendszer alapjához, kezdetéhez tartozó szavakat. Elemezzük azok ősi lényegét s mindazt, amit abból ma is legalább sejdíthetünk. De már itt utalunk arra, hogy az olvasó netán szintén kezdi sejteni, hogy miféle ősi út is vezet a mamá-ig! Talán itt szükséges utalni a csecsemőnyelv sajátosságára. Hiszen előbb inkább magánhangzós - oás - jeleket küldenek, majd akkor kezdenek mássalhangzókat formálni, amikor ocsúdnak, nyiladozik az értelmük. Így tán az első mö, azaz ma az önkéntelen közlés hangja benne van a hamm, hamiban is! -, a második már a tudaté: mama. Azért is kell erre



gondolnunk, mert sajátos "gyermekszó" a mama és egyetemes is, bár más nyelvekben ez a nagy és logikus rendszer nem áll össze, csak töredékek találhatók. Főként nem csíráznak vagy ágaznak az ŐS-Cé-ből. Íme a kettőzések: baba, bibi, cici, csecse, dádá, didi (a Dodó általában dundi kis-ded vagy nagy-ded s a dada dudás didis), papa, mama, s tán a néni, vagy a "gyerekes" kaka, kaki stb., szintén ide sorolható, a nyelvkezdeti ős-szavak közé. A kaka, az érdekesség kedvéért is említjük, baszk nyelven székelést jelent. A magyar is használja a kakil szót.
Az íz ízlelései
Íz-iben (nyomban, rögtön, rögvest, mindjárt, azonnal, tüstént, máris stb.) rátérünk az íz jelentéseire. De azt ezúttal is érzékeljük, hogy az íziben sem véletlenül jelent rövid időt, mint a többi, itt felsorolt rokon jelentésű szavunk. Hiszen az íz kicsit, részt is jelent. (Másutt írtunk a nyom és a nyomban logikus összefüggéséről, valamint arról, hogy miért jelent ez a szavunk rövid időt, milyen gyakorlat emlékét idézi - azaz ide-zi!). Ezúttal is emlékeztetünk, hogy a Bé hangzónk ejtése búbosítja az arcunkat. A bé szerepel a bős, bőség, bőg, vagy a bugyog, bugyogó, buggyan, buborék, bibircsók stb. szavainkban és ettől lesz búb azokon, és a Bé-tőt buborodnak a jelentések is. Még a rokon Pé is ide csatlakozik, hiszen a púp is sajátos búb. S vajon a nagy valamire miért azt mondjuk, hogy böhöm? És azt se feledjük, hogy a nemzetségfők egyik neve a "bő". "bű" volt, s ezzel is a törzsekben elfoglalt társadalmi helyzetüket bőven kifejezték - ki-fej-ez-ték! -, de a másutt emlegetett hasonlóság sem véletlen a kerek-ded bab, baba, báb, bábú stb. szavak és jelentések között! Ide idézhetjük-el nem odázva a dolgot-, a pólyál, pólyás szavainkat, hiszen az alakzat olyan a pólyába bugyolált csecsemőé, mint a babáé! Ez nem csoda, mert arról van szó mind a két esetben. Amikor is a be-bugyolált csecsemő, a baba is bab alakú, báb alakú. (Itt vessük közbe, hogy talán török bey: úr, tehát bő, bű! összefüggéséről is szó van)
Lám mindig új és új bizonyosság mutatja, hogy szavaink egyáltalán nem véletlenül jelentik azt, amit velünk köz-ölnek. Az ízig-vérig vagy a minden izében egyaránt a legkisebb, legapróbb részeinkre, szinte a sejtjeinkre utaló jelentések. S hogy a nyelv mennyire logikus és következetes, az ún. második gyerekkorba lépőket is a "gyereknyelv" módján nevezi meg. Mert az öregember, a nagyapa tata vagy nagytata, az idős néni pedig a nyanya megnevezésben részesül.
Használjuk még ezt a körülhatárolást, kicsiséget, elkülönülést jelentő szavunkat, ha úgy tetszik, ténylegesen "szorzásra" is. Ez is jól erősíti, hogy valóban elkülönítő a jelentése. Mert azt mondjuk, hogy egyízben, azaz egyszer, illetve többízben, vagyis többször, több alkalommal voltunk ott, tettük ezt vagy azt. Ismerős a hetedíziglen kifejezés, ami olyasmit jelent, hogy a lehető legtávolabbi rokoni kapcsolat, illetve, hogy például megbosszulják vagy megemlegetik még az ükök, dédek is. (S ha már itt tartunk, talán nem árt arra gondolni, hogy az ük szavunkban valószínűleg az egy szavunk van benne, például finnül az egy: yksi, ejtése ükszi, de azt is jelentheti az ükapa szóban, hogy a lehető első apa, olyan előd, akiről még tudunk. (Netán az



Ügek neve is az egyet, elsőt, emlékezetest és egyben a folyamatot is jelenti?) Emlegettük, hogy az ig-en, igg szavunk őse is az egy! Ugye egyetértünk? S jelen van az ig-az, egy az jelentésében is az ŐS-Cé a téma. Tehát nem térhetünk ki az adódó elágazások bemutatása elől, de ezzel ugyancsak azt igaz-oljuk, hogy a magyar nyelvben példátlan rend van a kezdetektől.
Ide érdemes azt a magyar nyelvi külön-leges-séget leírni, hogy minden egyezkedés, egyezség, egyezmény legalább - legkevesebb! - két "felet" jelez. Miként minden egyenletnek két oldala van. Ebből a szemszögből talán jobban érthető, ha arról szólunk, hogy a magyar a kettes számrendszer szer-int gondolkodik és természetesen beszél. Ahogy az az eg-ész-ség-es, azaz eg (y) -ész ember, akinek két. szeme, két lába, két karja, két válla stb. van és nem vehet félvállra semmit, mert akkor fele-lőtlen, illetve tán fele-dős, felej-tős. Igen, a feled szavunk is innen ágaztatható. Minden vonatkozásban beleillik nyelvünk rendszerébe. (Mindezekről a számokról való részben hosszabban, elemzőbben írunk)
Ugyancsak nem térhetünk ki bizonyos feltételezések elől sem, amelyek hasonlóan ahhoz, amit most mutatunk be, s az elmúlt negyven év kutakodásai közben sodródtak aligha véletlenül elénk. Ugyanis - miként erről a Kortárs 1971. júniusi és decemberi számában írtunk - bizonyos magyar szavak, főként két mássalhangzó képletes szótövek, mint például a k+r, kör a t+k, teke, teknő stb., vagy az sz+r, szer, szor; ször stb., amelyeknek sajátos rend-szere van a magyar nyelvben, más nyelvekben néhányadmagukkal szintén előfordulnak és azonos vagy hasonló jelentéstartalmat hordoznak. (Gyanítjuk, hogy az alapképlet a z+r, azaz az alapszó a sokaságra vonatkozik természetesen, mert az nem más, mint az eZeR!) Szóltam a más nyelvekben található szavainkról másutt is, de nem eleget, mert nem ez a dolgom. Ezúttal is csak néhány példát említek. Elsőnek az angol car szót, amely kocsit, gépkocsit jelent. Számomra a kerék alapjelentése jön be. De hasonlóan érdekes a serie szér-ia, sorozat is. Vagy gondoljuk meg, hogy a szer-viz jelentése is szolgáltatás. Noha itt a mássalhangzó képlet "r" hangzója meglágyul és rokona az "l" lép a helyébe. (Ott van ez a képlet például a szal-ma gyűjtőfogalmat jelentő szavunkban is. De az az érdekes ezúttal, mint más esetekben is, az ismétlése egyesíti a sokat. Maga az egyesíti kifejezés is pontos! Az egylet-ben is sokan vannak! Azaz a gyűjtőfogalomból - szalma - az ismétlés nyomán, szal- ma-szál, egyszál szalma lesz. De ez a szó van az egyszál magában stb. szavakban is) Német nyelvből a Garten, kert szóban a "ká" "gé"-vé lágyult és a képlet g+r - görbe, görgő, gurul, görnyed stb., - tehát a körutat jelentő német Ring kifejezés több más német szóval együtt, szintén a körre utaló jelentéstartalmat hordoz. S aki keres, elég könnyen talál e nyelvekben, de másokban is hasonló példákat. Az "íz" szavunkkal kapcsolatban sem hallgathatunk erről. Úgy véljük az ilyen irányú kutakodás igencsak nagy meglepetést okoz sokaknak. Persze csakis akkor, ha ismerik a magyar nyelv rendszerét, amely létével bizonyítja e szavak elsődlegesen ide tartozó voltát.



Külön kell megemlíteni megint, hogy az "íz" szavunknak is több jelentése van. Az egyik s amire talán a legelőször gondolunk, maga a dolgok legapróbb részével való érintkezésünk, amikor ételek, italok ízét érezzük, ízleljük. (Íz-lel, két ősi szó összetételéből és nem "képzővel" vagy "raggal" jött létre új szó! S ne feledjük, a lel-nek is megvan a mély hangú változata a "lal", például tag-lal, fog-lal, miként érlel kér-lel és így tovább. Rajtakaptuk a képzőt, amikor önálló jelentésű szó is. Hiszen a lel önálló szó, amely él a nyelvünk törvényének lehetőségével és megalkotja a mély hangú változatot. Ez nagyon fontos tanulság! (Kileli a hideg, azaz meg-lel-i, megta-lál-ja!) Tehát íz, ízlel, aztán már kissé átmenet az ízlés, ízléstelen, az ízetlen szintén átmegy a ízetlenkedik stb. lehető változatba. De már ez a szó is tartalmazza az apró, kicsiny rész jelentést. Gondoljuk meg, hogy nyelvünkkel olyan ici-pici-kicsi-ke és oldódó dolgot ízlelünk, ami "átfér" annak pórusain (porcika, pórus?), ízlelő végződések lyukain. Ne szaladjunk gyorsan tovább, hiszen például az ízlel szavunk jelentésében benne van a rálel, rátalál stb. értelmezés is. És akkor jobban értjük (<ér-t-jük!) azt a régi jelentést is, amikor az "íz" ártó, bántó lelket, rossz lelket jelent. Ám a dolgok lényegére való rálelés is, egyúttal mutatja a jelentéstartalom régi kapcsolatát és indokolja, hogy a lélek szavunk elején miért található a "lel" magas hangzós, de mégis alacsonyabb magánhangzós változata. Alighanem ez sem elhanyagolható tényező. (Például a lelkem, a megszólító Édes lelkem esetében, a kezdő magánhangzó magassága csökken) S valóban így értelmezhető a sokszor használt izé kifejezés, amiből lesz az izeje, izél és így tovább. Tehát megállapíthatjuk, hogy amikor nem jön a nyelvünkre a keresett szó, vagy nem akarjuk a dolgokat a nevükön nevezni, akkor áll elő az "izé", "izeje" és a többi. Ugyanis az eszünkbe nem jutó szó az IZ-nél, az ellenünk való rossz léleknél van, azért az izé és nem a mienk abban a pillanatban, amit mondaná akarunk. Ám ezt az IZ akadályozza, mert magánál tartja a szót.
Több helyzetből is következhet, hogy az "íz" lehet valaminek a része, például az ízeltlábúak kifejezésben a rovarok lába több apró részből tevődik össze. De kisebb testrészt - végződést, érintkezést - jelent az ízület szavunk. Ne felejtsük, hogy apróságra, kicsiségre utal a minden ízében, illetve az ízzé-porrá zúz vagy tör kifejezés is. Testrész az izom is. Az izeg-mozog sok kis sajátos mozdulatot jelent. Az izgalom a sokféle rálelés következményét. De miközben az elágazásokat figyeljük, elemezzük, ne feledkezzünk meg arról, hogy mindezek mögöttesében az ŐS-Cé áll. (Még akkor is, sőt talán éppen ezért, ha a csúnya szavunk, a ronda párja, "CSé" hangzóval kezdődik is. Hiszen az íz egyik jelentése is, mint láttuk, ártó, bántó, rontó lélek. Tán éppen ő izzasztja a beteget?! A "csuny" pedig Horváth Lajos közlése szerint, farkas. Viszont lehetséges, hogy ez az a bizonyos félnivaló csúnyaság, amivel a gyermekeket ijesztgették? Amit Zalában kankar-rak nevezett a nagyanyám?) Vagy azt se feledjük, hogy a verej-ték vagy veri-ték is apró nedvesség csöppje s a csöpp jelentése is pici, kicsi. Ily módon kapcsolódnak hangzók és jelentések, akárcsak az élet DNS molekulái! S alkotnak egymásba többszörösen csatlakozó, kapcsolódó rendszereket a magyar nyelvben.



Természetesen meg kell vizsgálni szavainkat, illetve a szótöveket, amelyekben az "íz" vagy az "is", "isz" szótagok találhatók. Itt az ejtés azonossága fontos, mint például a "one" - ejtése van - egy jelentésű szó esetében. 'Tehát az ice- ejsz ejtése más. (Noha itt is meg kell alaposan vizsgálni e szó eredetét, elfogulatlanul!) Mi most az island lfle szavakra gondolunk, amelyek jelentése sziget. (Szigetel, elkülönít - izolál!? ) Ahogy a Bábel előtt című kötetben is ínunk erről, az Is-ten egyedisége, elkülönültsége szintén ide tartozhat. Ezúttal itt nem részletezzük e gondolatot, hiszen nem az a célunk, hogy az "íz" szavunkat mutassuk be a lehető legteljesebb mivoltában, sem a be-CÉ-zést, hanem az utat az ŐS-Cé-től a kettőzéssel alakult MAMÁ-ig. De annyit említünk, hogy például Japán körül az óceánban, a tengerekben tucatnyi sziget nevében benne van az "íz". (Ez az -is gyanús és meggondolandó például maga az Izland szó, mert a magyar alul, s még inkább az alant jelentése, a földre vonatkozik. S tekintve, hogy a Feld németül földet, mezőt, teret is jelent, aki "landol", az földet ér.). Visszatérve az eredeti szándékunkhoz, miközben ezt a hang- és jelentésfejlődési utat érzékeltetni próbáljuk, talán sikerül némi világosságot vetni az ábécé első három mássalhangzójának érdekes szerepére, érintve természetesen a magánhangzókat is. Tehát valami remélhetőleg megvilágosodik azzal kapcsolatban is, hogy e három mássalhangzó - Bé-Cé-Dé - nem véletlenül, hanem őseredeti indíttatással hoz magával bizonyos jelentéscsírákat, jelentéseket, méghozzá ejtésük - létrejöttük módját tekintve, teljesen logikusan. S akkor talán már arra a kérdésre is bizonyos választ kapunk, hogy vajon az ábécék miért olyanok, mintha egy nyelvből szakadtak volna ki és csak nagyon kicsit változtak így-úgy az idők folyamán? Ezek szerint föltételezhető, hogy kialakulásuk logikusan kapcsolódik a természetes emberi beszéd törvényeihez. (Miként a kisgyermekek rajzaiban mutatja ki az eredendően ősjelentéseket Molnár V József!) Általában elől vannak az ábécékben a Bé-Cé-Dé hangzók. Alighanem azért, mert a felelet valójában az emberi nyelv kialakulásának lényegében van. De azt is mondhatnánk, hogy az ősnyelvben. Íme, a magyar nyelv segítségével talán megint megközelítettünk egyfajta egyetemes nyelvi igazságot.
Mi mindenesetre az ŐS-Cé-től való természetes és egyetemes utat kívánjuk vázolni. Bár úgy látszik, hogy a nyelvek jórészt elfeledték ezt az ösvényt, ezt az utat, de a magyar nyelv még ma is ismeri és őrzi annak minden vonalát, kanyarát s rögét. Ehhez kívánjuk tartani magunkat a továbbiakban is. A föntiekhez csupán egy kis mondatot csatlakoztatunk, kérdésképpen: miért az "a" valamelyik változatával kezdődnek az ábécék? S miért állnak hátul a Vé, Zé, Zsé hangzók? Már ahol vannak ilyenek. (Természetesen tudjuk, hogy például a görög ábécében az utolsó hangzó az Omega vagy mondjuk a finn nyelvben nincsen Bé hangzó és így tovább) De a fő sorrend nagyjából bizony azonos valamennyi ábécében.
Búbosodás, dudorodás, púposodás
Már ez a közbevetett alcím sem véletlen s éppen a befejezés előtt. Egyfajta összefoglalója a mondandónknak. Ugyanakkor erről a kérdésről, másutt külön is



szólnunk kell. Azt szeretnénk velük - hangzókkal és szavakkal - jelezni, hogy a hangzók formálása és az, amit jelentenek, fizikai - persze biológiai - valóság is. Sőt, ez az ősi valóság határozta meg a hangzókhoz csatlakozó, illetve azokban rejlő jelentéstartalmakat. S az ős-cé nagyon sokszori - megszámlálhatatlan! - ejtése és hallása után, ezek azok a hangzók, amelyeket a csecsemők formáltak és formálnak meg először vagy velük kapcsolatban nem is kevésszer és joggal emlegetnek, emlegetünk. Itt hadd mondjam el végre azt a feltételezésemet, hogy évtizede már fölfigyeltem az em-leg-et szavunkra, amit nem véletlenül közlök tagolva. Mert ha a ma-ma em-je az ősi, számtani és logikai erősítő kettőzés egyetemes bizonyítéka, akkor az emleget azt jelenti, hogy a nyelvünk ezt az ősi beszéd kezdetét nemcsak átélte, megvalósította, hanem meg is nevezte! Mint annyi mást a becézéstől a habogó-ig vagy raccsolóig. Tehát ha azt mondjuk, hogy emlegetjük, akkor erre a szánkra korán könnyen kijövő anyai-mamai, az em-lővel kapcsolatos hangzóra gondolunk, illetve már nem is gondolunk, mert mi nem em-lék-ez-ünk a nyelvünk régen-régi gyermekkorára, de "ő" emlékezik a mi gyerekkorunkra! Ez a magyar nyelv egyik külön rendkívüli csodája! S logikusan így kerül az EM+BER szavunkba is az "em".
Nyelvünk nemcsak létrehozta, formálta, finomította e hangképző módokat, hanem meg is nevezte, nevet adott neki. Az EM leg-et-és egyúttal EM-lék-ez-és! A "leg" és "lék" hangzórokonsága sem kétséges. Az Emese nőiségéről, illetve annak eszmei, istenséghez hasonló sors-szerepéről se feledkezzünk el. (Másutt fölsoroltuk a magyar nyelvben megtalálható eM-eN hangzók nőiségre vonatkozó jelentéseit, az emlőt, nőt, ünőt stb)
Szóljunk végül az ábécénk harmadik mássalhangzójáról, a Dé-ről. (Azt is mondjuk, hogy valaki dödörög, ebben az esetben is tompított - t-! - és halk hangadásról van szó, s egyáltalán nem éles sikolyokra gondolunk!) Mondható, hogy a "d", a "dö" dédelgető hangzó. Már egy ilyen mondat is eléggé látványos ahhoz, hogy kíváncsiak legyünk erre a d-re. Íme: A didis dadák és dédié, dédek együtt dédelgetik az édesded, dundi kisdedet. Aki ugyebár kerekded s tojásdad idomaival jellegzetes dedólakó. Vagyis aligha kell magyarázni, hogy a dádá, didi, dada, duda, dudli- cucli, cumi, még a Cé-nél kellett volna jeleznünk, de itt jobban szembetűnik a természetes kapcsolat, összefüggés -, dedó stb., sajátos alakzat és logikus értelmi kör szerint tartoznak össze. S ha tovább elemezzük a lehető t-d alakulást, akkor a tompa, tömpe, tömzsi, sőt talán a tumor; domb, domború fogalmak alaki közelsége sem látszik véletlennek! Jól látható, hogy a domb, domborulat, domborul, dimbesdombos stb. szavainkban a "b" és a "d" érdekesen együtt van! S ha ide számítjuk a "b" búbos képzését, a bő, bököm, bőgő és így tovább, sajátos nagyra utaló jelentését, kidomborodik a közös jelentés. Emlegettem másutt, aligha véletlen, hogy a "b. hangzó jelenti a növelést jelző középfokot nagy, nagyobb, - szép, szebb, ráadásul itt éppen a "p" változik szabályosan b-vé! Sok, több, - kicsi, kisebb, az utóbbi esetben a kicsiség, mint arány lett "nagyobb", ez is a visszaható logika körébe utalható. De ebben az esetben a hangzó formálásával járó arcnövekedés szól bele a jelentés kialakulásába. Tehát igazi csodákat, zseniális logikai és számtani



összefüggéseket találunk nyelvünkben, ráadásul minden vonatkozásban. S újra meg kell állapítanunk, hogy a világon - így a nyelvben is - mindennek oka van, semmi sem véletlen.
A tiszta "a" hangzó is, valóban sokak szerint ténylegesen magyar sajátosság. Más nyelveken nem nagyon ejtenek ilyen "a"-kat. De elmondhatjuk általában is, hogy a magyar nyelv a tiszta hangzók nyelve. Ha nem vagyunk henyék és lusták, akkor azt írunk, amit ejtünk és annyi hangzót ejtünk, amennyit leírunk. Ez sincs így más nyelvekben. Egyébként is, ha akar, tud szépen, dallamosan és láttatóan beszélni a magyar. Egyáltalán nem makog vagy mekeg, még akkor is így van ez, ha csupa azonos magánhangzót ejtve, a mássalhangzók meghagyása mellett, szépen megértjük egymást. Íme itt is a példa: Rividisin bifijizim izt i tinilminyt, imi mijd iz ij kinyvimbin is ilvishiti lisz. Remélem, hogy a magyar olvasó képes "lefordítani" ezt és megérti. Különösen akkor, ha csupa ö-vel helyettesíti az i-t. De fejezzük is be, már csak arra van szükség, hogy az eddigiek alapján, következetesek maradjunk s jól láthatjuk, milyen út vezet az ős-cétől a manna szavunkig, ami - miképpen említettük szintén sajátos hangzókettőzés szüleménye s ez a hangzó fontos része a szopást követő gyermekállapotnak, amennyiben a táplálkozásnak ősi alaphangzása, alapszava: bam, batui, mondja a mami.
Kis összefoglalásként szükséges megemlíteni, hogy a mama és az emlő m je azonos vagy közeli, hasonló jelentésekkel sok nyelvben megtalálható. A teljesség igénye nélkül, csak néhány példát említünk a sokból, hiszen annyi példa van, hogy betöltenék a szavak a teljes dolgozat helyét vagy még sokkal több is. Kezdjük a rokon finn nyelvvel. Az ideillő szavakból azonnal ötvenhatvan szót tudnék közölni, de csak mutatóban és jellemzésül adok közre néhányat. Az az érdekes, hogy az "m", illetve a vele rokon "n" éppen abban a jelentéskörben vesz részt, amit emlegettünk. Tehát következzenek a finn példák: nainen: nő, s ezzel a szóval kapcsolatban több tucatnyi példát hozhatnánk, de érdekes az "m" is, hiszen például a mainita jelentése: említ, megemlít, de az is figyelemre méltó, hogy a maista jelentése: ízlel, megízlel, kóstol és végül több tucatnyi példa áll a szótárban a maito: tej jelentéseivel, végül maku: íz, zamat, aztán az íz, ízesítés a méh, méz fogalmával függ össze a finn nyelvben is. A magyarban ahogy a korom szavunk lehet jelzője a sötétnek, az éjszakának, az édesnek erősítő jelzője a méz, tehát ami eredendően és nagyon édes az mézédes! Finnül mehiläinen: méh -a láinen jelentése: állat, lény; mesi (hunaja): méz; mehu: nedv, gyümölcslé, zamat; mehusta: ízesít. Természetesen az em-lékezni: muistaa: muisti: em-lékezet. Tehát a finn nyelvben szinte minden leágazás hasonlóan van meg, mint a magyarban. (Zárójelben két baszk szót csatlakoztatunk ide, az eztí: édes, de ugyanez a szó jelenti a mézet is! Sőt, ezten: a méh fullánkja.) S tegyük hozzá, hogy ezt utólag néztük meg! Ahogy a következő példákat is, amelyekből szintén sokkal többet említhettünk volna nyelvenkint. Az anya, mama angolul: mother; németül: die Mutter; olaszul: madre, spanyolul szintén: mádre, de itt meg kell említeni, hogy a csecsemő szopása: mamar, a szoptat: amamantar; a francia madame eléggé közismert, de például a mama: maman. Az is érdekes, de aligha véletlen, hogy a



török babaétel neve: mama; a marya nőstény (birka, juh), meme: emlő; metres: barátnő, szerető és a meysn: gyümölcslé.
Nem kevésbé érdekesek a görög szavak, lássunk néhányat, természetesen latin betűs átírásban. A görög mam jelentése: gyermekpapi, azaz gyerekétel, de kenyér is. Majd a mánia. nagyanyó; mama, mána: anya; mamáka: anyuci. (Ezt nem is említettük, a magyarban ilyen becézés is lehet: anyuci, apuci, anyácska, mamácska stb., mert az anyuka, apuka "csak" kicsinyít, de ezek még kedvesítő képzőkkel is alkotott szavak. Ám a görög nyelv c-je nem meghatározó és a többi nyelvé sem.) Még néhány további görög szó: méli: méz; melopsomo: mézeskalács stb. Emlékezzünk a bibliai manna kifejezésre vagy a magyar utak mellett olvasható kiírásokra: melone, azaz dinnye. Ennyiből is látható, noha a példák csak töredékek, figyelemfelkeltők, hogy az a csodálatos "c"és az "m", a cccö, hami-hami hasonlóan, mint a VILÁG-CÉ mondhatjuk, hogy VILÁG-EM. Valóban sok-sok példánk lenne erre, de befejezésül lássunk néhány tanulságos japán szót. Rögtön itt van kettőző titi. csecs (cici!). Emlékezhetünk a t-sz és t-z hasonulásokra, a japán nyelvvel kapcsolatban a t-c és a t-cs változást kell említenünk. Nos, ha a csecs - emlő - titi, a tej: miruku; anya: onna (nő), one: néni (néne); meny: -me, (yo-me), mei = unokahúg; imo: hug, méz: mitu (itt is a t-z hasonulat látható); szül (ellik): umu; leány: musume; asszony (úrnő): okusoma stb. (Ugyancsak említettük már, hogy tibeti nyelven a nőneműség jelzésére átváltó szavak elé mo-szótag kerül.)
Minden bizonnyal még meg kell nézni sok nyelvet ahhoz, hogy ez a különlegesség, ami a magyarban - nyilvánvalóan hosszú-hosszú fejlődés után teljességet alkot, a többi nyelvből is köz-ösen összeálljon. De amit eredményül kapunk, az világérdekesség és annak fényében látszik a mi nyelvünk gazdagsága, nagysága, mondjuk így: zsenialitása. Mert amiről szól a nyelvünk és amire mi is emlékeztünk, az nem más, mint a tápláló, éltető édes emlő, az anyatej, az édesded gyerekkorunk, édesanyánk. Ennek az összetett ősemléknek jelképe az, amit őscéként em-leg-et-ünk. Ami után rögtön az ős-em, a mö-mö, ma-ma megformálása következett s amely "m" egyedülvalóan található meg az em+ber szavunkban. Hiszen több helyen is emlegettük, s ez eléggé közismert, hogy a BER-FER-FÉRFÉR (J) s FÉI. szavunk egészíti ki az emlő, emse, ünő, nő, anya, mama és így tovább, szavainkat, lesz a kettő egy, azaz nő is, férfi is: EMBER. A mi magyar nyelvünkön ennek az embernek a nyelvén beszélünk.
TULIPIROS ÁCSI-BÁCSI
Éppen a bácsi szavunknál álltam meg a TESZ -A magyar nyelv történeti és etimológiai szótárának - lapozgatása közben, bár a tulipiros szavunk nem az első kötetben található, noha azt is körül kívánjuk járni, hanem csak a harmadikban. Ugyanakkor az is igaz, hogy nagyon sok szavunkat említhetnénk, akár ezret is arra nézve példának, milyen szemet szúró tévedéseket tartalmaz ez a több mint háromezer oldalas, háromkötetes munka. Szinte minden második, harmadik oldalán



téves magyarázatot, komolytalan következtetést találunk. S legalább ennyire bizonytalan a szavak származását illetően ez a három kötet, mert nincs egységes mérce, ami eligazítana, segítene. Azaz, szerintünk van - és a nyelvünk szerint is! -, létezik belső eligazító törvény, csak arra valamiért nem akartak - nem voltak képesek? - figyelni. Felelőtlen maradiság ez és ártalmas, Nemcsak e témára, minden más kutatásra is igaz, hogy bizonyos módszerekkel csak bizonyos eredményeket lehet elérni. A további eredményekhez új és finomabb módszerekre, szempontokra és talán mindenekelőtt, új megközelítésre van szükség. Általában ki kell tágítani az utat, és nem szabad lezárni a lehető összefüggések, elágazások és kapcsolatok sem számszerű, sem minőségi vizsgálatát. Mindenekelőtt a logika szerepének elhanyagolása okozza a legtöbb hibalehetőséget a kutakodás során. Mindezekről már a Kortárs 1971-es, 72-es, 73-as, 74-es számaiban és más lapban három évtizede írtunk! Úgy látszik, hiába. A tudomány képviselői támadást indítottak ellenünk, miközben elavult nézeteket is védenek és már-már szellemi bűnözőnek kiáltják ki azokat, akik más véleményre jutnak és azt bizonyítani is képesek. Pontosan a legfőbb tanítótól, a nyelvtől nem tanulnak, sanda politikai és egyéb érdekek sötétlenek a háttérben, s mintha azokat elsősorban szlavofil eszmék mozgatnák a háttérből.
S ráadásul a cél, a magyarság lekicsinylése, mintha tudatlan és idióta nép jött volna valahonnét a Kárpát-medencébe és itt tanult volna meg a szlávoktól beszélni, szerszámot használni. Ezért figyelemre méltó, hogy új könyvében - Magyarok a kitalált középkorban -a német szerzőpáros Heribert Illig és Klaus Weissgerber a következőt jegyzi meg a kötet 175. oldalán: "A Szun-ce és más szerzők hadászati művein pallérozódott vezérek által irányított hadakat csak délibábos gondolkodású vagy komoly ismeretek nélküli agyak gondolhatták kanászkáplárok vezette hujjogató hordának. " Itt most nem kívánunk sem A kitalált középkor című munkáról, sem más könyvről véleményt mondani, csupán arra hívjuk föl a figyelmet, hogy a szerzők a magyar kiadó felkérésére írták meg ezt a munkát, ami ha egyelőre csak magyarul is, de német szerzők által világítja meg a honfoglaló magyarok, az elődök, avarok - avar, avult, avítt! azaz csakis magyarul van értelme az avarok nevének - és hunok műveltségét, művészetét, amelyet igen magasrendűnek tartanak! Tehát végre megdől az a több évszázados vélekedés, miszerint a nomádok valamilyen alacsonyabb műveltséggel rendelkeztek, s akiket miként ezt a rómaiak is tették - barbároknak szokás nevezni. A háborúikat pedig véres, romboló-gyilkoló kalandozásoknak. Csak az ellenséges szándék vagy a kis tudás hoz létre ilyen és hasonló elméleteket! És ez történik a nyelvünkkel is, amelyről másfél évtizede kimondhattuk, minden arra utal, hogy ez a nyelv itt a Kárpát-medencében jött létre, vannak szavaink, amelyek ősi voltát százezer években jelölhetjük meg, gondoljunk előző munkánk címére: Aki fázik, fát keres. Majd ezt a nyelvet elvitték délre a jégkorszak nyomására a meleg tengerpartokra, folyóközökbe, sőt - Borbola János ezt bizonyítja -a piramisokhoz, majd keletre és onnét hozták vissza több hullámban, miként ezt László Gyula bátyánk nemcsak vallotta, hanem bizonyítékokkal is alátámasztotta. Miközben itt is maradt, tehát több helyen fejlődött. Másutt kitérünk arra, hogy joggal feltételezhetjük, a mai



magyar nyelvben legalább két nyelv él tovább, két magyar nyelv! De gondoljunk Varga Csaba kutatásaira a számokkal kapcsolatban, ő harmincezer éves számokról és "kőkori" nyelvről beszél. Véleményünk szerint ez az időszak sokkal nagyobb időtávolságot jelent. Megközelítőleg annyit, amitől kezdve már a mainak megfelelőek voltak a hangképző szervek! Itt most ez csupán szükséges közbevetés, a könyvbeli összefoglalásban külön is kitérünk a két nyelv feltételezésének okaira. Ezt nem véletlenül tartottuk szükségesnek. Hiszen bizonyos nyelvészek úgy viselkednek, mintha a magyarság ellenségeit szolgálnák. De nem vitatjuk, hogy mindez lehet szándékuk ellenére is, csupán képességük, kis tudásuk, éppen "szajkózásuk" mond csődöt.
Ezért lehet szerintük például a számszeríj "szláv eredetű", holott mindhárom szótag világos, magyar jelentést hordoz! A "szám", a "szer" - hiszen van szerszám szavunk is! akkor az vajon milyen eredetű? - és az "íj" is önálló, magyar szó! A nyelvtudomány azonban másként bonyolítja, mert a szamosztrél, ami azt jelenti, hogy "önlövő", volna a számszeríj származási őse. Már Attila hunjai használtak effajta lövő-vető szerkezeteket! Csaknem mindig az az érv, hogy a szó mit jelent, mert ezt-azt jelenti más nyelveken. Ez a számszeríj magyarul nem jelent mást, mint szám+szer+íj. Nincs más, külön neve. A "szám" szavunknál szólunk arról, hogy a szám én vagyok. Tehát a számomra azt jelenti, hogy nekem. A szám szó sajátos, mondhatjuk végletes állapotokat is jelent Például száműz- az utóbbi nyelvújítási szó, mondhatják, s igaz, de mondjuk ki, hogy mit igazol a nyelvújítás, nem mást, mint azt, hogy azok a szavak, amelyek beleillenek a nyelvünk ősi törvényeibe, megmaradtak, de azok, amelyek nem, eltűntek vagy átalakultak, ahogy a zengő tamburából lett a zongora szavunk-, számkivet, leszámol, nem veszik emberszámba és így tovább. Ezek megvalósítják a nyelvtörvény adta lehetőségeket. A nyelvújítás ősi időktől benne van a nyelvben, mint képesség, lehetőség. A nyelvnek szerves része volt a kezdetektől, megújította magát. Tehette ragozó-képzős-jeles finom eszközeivel.
A szám szavunk mássalhangzó képlete: sz+m, s tömeg, tömény, tömkeleg, tömérdek, töméntelen vagy teméntelen, te-tem-es, aztán a t-z alakulás folytán a zöm is sokat, többletet jelent és aligha kétséges, hogy egyik ősi ágon ott van a mongol tömör vas, aztán a török demir: vas stb. Itt is mondjuk el, hogy az sz+m = t+m, illetve z+m. Tehát a "szám", "töm", "zöm" ősjelentése ott található a mongol tumen vagy tümen - tízezer -, illetve a tömör- vas - jelentésű szavakban. De elmondható, hogy se szeri se száma a szám szavunk előfordulásának a számlától kezdve a számlálóig, számadóig. Hirtelen nem is tudjuk összeszámolni. Majd másutt még megtesszük. Mert a jelentésleágazások, gyökök-gyökerek miatt kénytelenek vagyunk ezeket a szavakat is újra és újra említeni azért is, hogy a sokféle kapcsolatot és összefüggést mind többször lássuk és ne feledhessük el.
Azonban ne vonjunk le előre következtetést, nézzünk példákat találomra. Azért mondhatjuk azt, hogy találomra, mert sajnos, nagyon sok "példa" kínálja magát. A tulipiros szavunkon és több más magyar szó "hivatalos" származtatásán már



sokszor megakadt a szemünk, és most végre néhánynak járjunk utána. (Megtehettük volna ezt a hupikék szavunkkal is, hiszen együtt is emlegetjük őket: tulipiros, hupikék. Úgy gondoljuk, hogy a tulipiros szavunkra egészen kézenfekvő a magyarázat, de talán megpróbálkozhatunk a másik, a hupikék létrejöttének magyarázatával is.) Akárhogyan is lesz, kérdezősködés a célunk, nem pedig megdönthetetlen igazságok kimondása. De mondhatjuk, hogy "beszédes" például a szajkó szavunk (amely nem ismeretlen eredetű, mint az összetett tulipiros szavunk első tagja, a tuli, hanem nyelvészeink szerint szintén szláv eredetű, mint megannyi ősi magyar szó!) Hiszen eléggé kézenfekvő, hogy ebben a szóban benne van a magyar "száj" szavunk és ahhoz járul a kicsinyítő-kedvesítő képző hasonult változata. Tehát a szavak kiejtésére is megtanítható madár neve egyáltalán nem véletlenül szó-j-kó, száj-kó, azaz szajkó. És mi sem véletlenül szajkózzuk ezt sem szájunkkal, sem írásban. Sőt, nem is szajkózzuk, hanem állítjuk, hiszen e tanítható madár nevében logikusan található a száj, amivel szájalunk vagy éppen szajkózzuk, amit mástól hallottunk. De benne van a "szajkó"-ban a szó, azaz a szavunk része is. Ismerjük nyelvünk zenei törvényét, amikor a szótőben megzendülő mély hang mély hangzót vonz, a magas hang magas hangzót, a magánhangzó illeszkedés törvénye szerint. - Ezúttal a mély hangzó kéri, hogy a képző is mély hangú legyen. Akárcsak a tacskó, tarkó, szánkó, bunkó, lurkó stb. szavaink esetében. A példákat hosszan sorolhatnánk. Véleményünk szerint a becézés és a kicsinyítés, kedvesítés lehetőségének szavaink ezreit köszönhetjük! Erről másutt bővebben szólunk. Ezúttal néhány érdekes szót említünk.
A csikó szavunkról azt mondhatjuk, hogy olyan, mintha a kicsi ló kifejezésből alakult volna. A kicsi szavunkból a "csi" maradt meg és ehhez társult a "kó". A szó egyszerre becézett és kicsinyített. Mert becézhetünk nagy lovat is, az a paci. A kiscsikó pedig a pici paci. Igen ám, de már mondhatnák is, hogy a "csi" szótag magas hangrendű, ez igaz, de az "i" hangzó nem szabályosan "viselkedik" egyébként sem. Mert: síppal sípolunk, hídra lépünk, de már például vizet hozunk, vízzel locsolunk és így tovább. Tehát az "i"-hez olykor illeszkedik a magánhangzó, a magas hang, máskor nem. Például a ki-csi-ke, két "i" je után magas hangrendű képző illeszkedik. A ti-lin-kó esetében mély. Talán az í-ű változás ennek az oka? Lehet izen-üzen, idő-üdő stb. Bár az "ü" sem igazán mély hangzó. Azonban érdekes a fickó szavunk, amelyben fel is cserélhetjük a szótagokat. Íme: kó-fic, fickó. Tehát a kicsinyítő vagy kedvesítő képző is lehet szókezdő szótag. A kicsinyítés, kedvesítés képzői lehetnek a -ka, -ke, kó, -kö, s alighanem a ka-vics, kö-vecs szavunknak kicsiségét a jelen lévő "cs" hangzó mellett a ka-kö szótő is jelzi. De lássuk mit mond a nyelvünk a bácsi szavunkról, amellyel el is játszhatunk imigyen: ácsi-bácsi.
A TESZ szerint (I. kötet, A-GY 213. oldal) "magyar fejlemény, de alakulásmódja nincsen egészen tisztázva, Bizonyos, hogy a bátyával függ össze, hogy í-je kicsinyítő képző, s hogy egészében véve becéző, kedveskedő szóként jött létre. "



Minden szóval egyetérthetünk. Csak az gyanús újra, hogy megint szláv szavakkal próbálják összehasonlítani. Igaz, ezúttal elismerik, hogy a bácsi szavunkra nem igazán húzható rá ez a rokonság! Nem is! Hiszen kizárólagos, egész nyelvünket átható törvényről van szó! Mert igaz, hogy be-CÉ-zett szó, belekerült a "c", ezúttal "cs" változatban. Ugyanígy alakult a nyelvi lehetőség folytán a más nyelvekben szintén nem található öcs, öcsi, öcsike, öcskös szavunk. Ezek is gyermeki csecsebecésen becézettek, kedvesítenek. Miként ke-d-ves és bensőséges megszólítás volt a kee, kend, kegyelmed, kiskegyed szavunk és az maradt az őkelme, aki a legtöbbször nem más, mint az öcsi.
Mindent lehet becézni, kedvesíteni, kicsinyíteni, mert lám nagyon gazdag a szókincs is -a kincs is hasonló hangulatú, mesebeli szó -, sorjázzanak azonban maguk a szavak, a teljesség igénye nélkül: icipici, picike, picur, picurka, kicsi, kicsike, csöpp, Csöpi, csöppség, csipet, cici, cucc, cumi, cucli és így tovább. Igenis a "c", a "cs", és az "i" hangzók vannak jelen és határozzák meg a jelen-tés-tartalmat. Miként másutt idézzük a Kís kece lányom szövegét. Mert a kis kece lányom is karcsú, kecses hölgy. Lám újra elénk állnak ezek a hangzók! De mondhatnánk a Laci bácsitól a lócáig, talán egészen a vicc szavunkig a kedvesített, kicsinyített vagy becézett szavak ezreit! Mit írnak a nyelvészek, miután mégis megjegyzik, hogy az általuk emlegetett szláv szavakkal "a magyar bácsi szótörténeti és jelentéstani okokból nem hozható közvetlen kapcsolatba. Az öcsém, öcsi hatására nemigen gondolhatunk. " Az öcsém ragozott szó, az öcsi is. Ős alapszó az öcs. A többi képzés, ragozás folytán alakult. Dehát ezt a szakembereknek jobban kellene tudniok! S ha már ezzel foglalkoznak, nem a szláv vagy más idegen szavak között kellene keresni a megoldást, hanem a mi csodálatos és rendkívüli nyelvünkben! Mert oka van annak is, hogy ez a cukros CÉ ősi édesítés egyetemes jelenléte megtalálható a nyelvünkben. A kisgyerek, csecsemő csecs-emlőt, csecset, csöcsöt cicit szop (ik) - pöszén cop! -, és közben cuppog, cccö, ez fizikai törvény, mert a szopás lényege, mint a szivattyúé, apró légüres tereket képez a szájban, hogy ezáltal áramoljon az édes anyatej. Ez az ős-Cé megjelenése minden gyermeknél! Ez pedig biológiai törvény! Más kérdés, hogy a többi nyelv miért nem emlékszik erre az egyetemes valóságra? Következésképpen - és ezt régen valljuk! -a magyar nyelvnek emlékezete is van. Miután ezt a jelenséget rengeteg szavunk esetében fölfedezhetjük. Az ős-Cé működik a felnőtteknél is, amikor jót iszunk, eszünk, mi is jóérzésünket jelezzük a cuppantással. Ahogy másutt is szólok róla, a csók szavunk is becézett. Vegyészek mutatták ki, hogy csókolózáskor a szánkban cukor képződik! Tehát sehol, semmi se véletlen!
Itt ne folytassuk, szólunk erről a becézés témájának körüljárásakor. Ám nem tudjuk túltenni magunkat, amikor már ki tudja, hány századszor, valamilyen idegen nyelvet "hívnak" azonnal segítségül és többnyire a szláv nyelveket. Egyfajta nyelvi Trianont kerítenek körénk) Holott a megoldás a legtöbbször a magyar nyelvből adódik! Logikusan és természetesen. Dörmögésünk okául, újra mondjuk, száz és száz példát mutathatnánk be. De nem akarjuk ezzel terhelni a dolgozatot Mutassunk a tudományos szótárból egymást követő három oldalról négy szót.



Íme: abrak, szláv eredetű. Abroncs, szláv eredetű. Abrosz, szláv eredetű. Acél, szláv eredetű.
Mit gondol józan parasztésszel az ember? Azt, hogy az ősi lovasnép meg tudta nevezni már a szlávokkal való találkozás előtt is a lova étkét, étkezését és tudta, hogy zab-olátlan lesz a ló ha nagyon megéhezik és leginkább a ló fejére akasztható kis zsákban, és zabbal lehet igazán megzabolázni. De van sok más érvünk is.
Eleink nagy és erős lovassággal rendelkeztek, amikor az oroszok még nem. És meg tudták nevezni az ugyancsak fontos embert, akinél a kovakő volt, ő volt a kovás ember, aki bármikor képes volt tüzet csiholni, zab-lát, szab-lyát és kar-dot kovácsolni. Ezt a szót azért említettem, mert a kovács szavunkat is szláv eredetűnek tartják, persze az azon az oldalon lévő kovászt is. De ezekkel most nem foglalkozunk, hiszen a jelenség maga a lényeg! A szolgai magatartás, a józan parasztész, a gondolkodás, kutatás helyett az eleve való meghunyászkodás a nagy nyelv vagy nyelvek előtt. Ez az oka az "okézásnak" is. Ez a magatartás sajnos általánosnak vehető.
Éppen elég a másfajta birodalmi nyomásokból, elnyomásokból. Legalább ami nemcsak szép, hanem páratlan és nagyszabású, a nyelvünk lényegét, erejét, képességét és vele a saját képességünket ismerjük fel!
Ideje azonban a tulipiros szavunkat tényleg elővenni, "eltörni" és elemezni. Nem lesz nehéz bemutatni ezek után, hogy igen nagy valószínűséggel miként alakulhatott így. A tulipiros jelentése, élénkpiros, tűzpiros, rikítóan piros. Olyasmi, mint az elő-ázsiai eredetű, valaha csakis erős vörös piros tulipán színe. (A nemesítéseket, színváltozatok létrehozását Hollandiában végezték) Már itt gyanakodhatnánk, hogy a tulipánnak talán valami köze lehet e szóhoz.
Különben is a tulipán hagyományos és ősi magyar díszítő elem. Lehetne tehát tulipán-piros. Erről azonban nem szól a TESZ, a 3. kötet Ő-ZS 999. oldalán. Hanem miről szól? Arról, hogy vándorszó, ami minden bizonnyal igaz. De nem megoldás. Ezért fontos, mert van megoldás és tán nem is annyira nehéz. Nekünk elég gyorsan sikerült rátalálni. Mit is ír eredetéről a TESZ? Az Ő-ZS kötet ezredik oldalán olvashatjuk a következőket: "Összetett szó. A tuli előtag ismeretlen eredetű, (! K. D) az utótag a piros melléknév. Az előtag alakváltozatai közül az "l"es forma látszik eredetibbnek. Az összetétel főnévi szerepe másodlagos: e szőlőfajta élénkpiros színéről kapta nevét... " Micsoda? A szín kapta a nevét a szőlő "színéről"? Aztán kijelentik, hogy "A turi-nak a túr névszó, valamint a Túr helynév származékaként való magyarázata, továbbá a tulipán-nal való etimológiai összekapcsolása nem valószínű. A francia Tours városnévvel való rokonítása téves. " Ennyi a tudományos megállapítás.
No aztán ebben turkálhatunk, ha akarunk. De nem akarunk, van más lehetőség is, ahogy azt Pais Dezső szokta mondani.



A tüzet, pontosabban a tudatos tűzgyújtást, angol tudósok szerint, már kétmillió éve ismeri az ember. Tehát mint életéhez szükséges dolgot, szövetségest. És bizony, kedves finnugristák, finnül a tűz: tuli, tűz (vész): tulipalo, tulipán: tulppani, és a tűzpiros: tulipunainen. Ezek után elég furcsa, hogy e dolgokból semmit sem említenek! Még lehetőségképpen sem említődik egyik finn szó sem. Úgy látszik, ha már a szláv nem válik be, a finn szóba se jöhet. Említődik még a turbán szó is, főképpen az alakja miatt. Mondható tehát, hogy valóban lehetséges más megoldás is.
Végül egy másik példa, a sok közül. Ehhez nem kell semmiféle képzettség, megint elég a józan ész arra, hogy gyanakodjunk. Rögtön a TESZ első kötetének elején található az ág szavunk. Származása vitatott eredetű. Bár megjegyzik, hogy lehet ősi örökség. Nézzük az ágál szavunkat, amely viszont, tessék kapaszkodni, "latin eredet". Miért? Mert az ago, agere latin szó jelentései a következők: mozgásba hoz, űz, hajt, cselekszik. Talán nem is kell többet mondani ahhoz, hogy lássuk, ez aztán a "tudományos" magyarázat! Ezt olvashatjuk a 100., majd a 101. oldalon, az ágaskodik, persze nem más, mint "származékszó", ami ágakkal ellátott oszlop jelentésű ágas főnévből alakult. Ez az ágas ott volt sok tanyai, falusi ház udvarán és köcsögök száradtak rajta. Egyébként a török ágak ejtése ágacs, jelentése fa. Aztán ugyancsak a 101. oldalon: ág-bog, összetett szó: az ág, "gally" és a bog, "csomó", "görcs" összetapadásával keletkezett. Újabb érdekes "tudományos" magyarázat. S mindehhez hasonló "elemzések" várnak ránk, száz meg száz oldalon át! Nem csoda, ha azt gondoljuk, mindezt csak a gyerek, azaz a pici, kis pöszeséggel a "piszi" hiszi csak el. Így hát megoldottuk egyúttal annak a mondásnak a titkát, amelyik így hangzik -s ez a véleményünk is! - Hölgyeim és Uraim, hiszi a piszi!
HELY - HELYZET - JEL - MEGJEGYZÉS
Nem is ritkán így kezdjük mondanivalónkat: "Az a helyzet... " Vagy: katonáéknál így kezdik:
"Jelentkezem" és jelentem a következőket, a legtöbbször a létszámot vagy a személyeket, hogy jelen vannak. Illetve gyakran így szólunk közbe: "Megjegyzem... " stb. Ezúttal ezt a három szót nézzük meg közelebbről: hely, jel, jegy. Egytagú szavak, de nemcsak ez rokonítja kissé vagy netán jobban őket, hanem néminemű - ezt a szót is jó volna elemezni - jelentéstartalmi közelség is. Hiszen a hely, ahol élünk, sok mindent jelezhet és e jelek sajátos jegyek is lehetnek egyúttal. Azonosító jelek-jegyek, például ilyen lehet a tájszólás. De áruló jel lehet bizonyos megjegyzés, Főként különleges helyzetben. Alapvetően a helyes szavunk nyomán kezdtünk el tűnődni a "hely' szavunk jelentésén. Miért mondják valakire, hogy helyes lány, de azt is, noha talán ritkábban, hogy helyes fiú? Nem tudunk mást választ erre a kérdésre, mint azt, hogy azért, mert a leányon minden a helyén van s ezáltal indokolt, azaz "helyénvaló" a megjegyzés is.



Nem mondható tehát, hogy helytelen ez a vélekedés vagy nem helyes a megjegyzés vagy éppen nincs helye ilyesfajta megjegyzéseknek és így tovább. Persze, ha a leányzó nem helyes, azaz nem mutatós, nem szép, szintén nem helyes azt mondani rá, hogy "helytelen",
Mindezekről itt-ott szóltunk röviden, de gazdag használhatóságuk miatt érdemes újra felsorolni e szavakat. Ugyanis ha marad is ki néhány, ami valószínű, a példák a többire is utalnak, és magunk is tudunk bizonyos további lehetőségekre következtetni.
JEL: jelzés, jeles, jelez, jeltelen, jelentős, jelentéktelen, jelen, jelző, jellemző, jellem, jellemes, jellemzés, jelentés, jelige, jeladó, jeladás, jelzálog, jelszó, jelvény, jelenleg, jelenkor, jelent, jelentkezés, bejelent, kijelent feljelent, vészjelzés, füstjel, fényjel, vízjel, jelenkor, jelenidő, jellegzetes,, jelenség, majd a ki- és be"jelentőlap"változataival.
Érdemes azonban némelyiket még alaposabban körüljárni.
Nézzük meg a "jeles" sajátosságát. Ha valakire azt mondják "jeles színész", "jeles író" stb., arra olyasmit mondanak, hogy jelentős, kiváló, nagyszabású, ha iskolai osztályzatként használjuk a szót, akkor az a legjobb osztályzatot jelenti. Vagyis jó, jelentékeny minősítést jelez a szó.
Érdekes a használata, amikor az időre vonatkozik a meg-jel-ölés. Jelen, jelenkor, jelenleg. Ha névsort olvasnak, a válasz: jelen! Azaz, itt vagyok. Azaz jelet jelent a jelenlétem és ezt jelzem szóval is". A "jelenkor" tágabb kifejezése a jelenidőnek, amíg a jelenleg sokkal közelebbi, összpontosítóbb megfogalmazás. Nem véletlen a szó végén a felsőfok "leg"-je. Ez e-leg-endő ahhoz, hogy a most-ról, az éppen most-ról szerezzünk tudomást. (Megfigyelhető, hogy éppen az "elég", "e-leg-endő" szavainkban találjuk meg a -leg alakot. Mintha másutt említettük volna, a legalább valamiből a legkevesebb kívánalmat, amíg a legföljebb a legnagyobbat jelenti.)
Jellegzetes használata e szónak, amikor minősítünk vele. Ilyen a "jellegű", "jellegzetes", és emberre vonatkozóan a "jellem", "jellemtelen" vagy "jellemes" kifejezés. A szótőben természetesen mindenütt ott van a jel, jelzésként és valóságosan is. Mert az embert jellemzik jelek, jelenségek - tulajdonságok -, s ezek határozzák meg együttesen a jellemét. Mégis a "jellemtelen" szavunk nem egészen azt jelenti, hogy az ilyen embert nem jellemzik a jelei, nem ad önmagáról jellegzetes jeleket - ha úgy tetszik, jelentést -, sokkal inkább azt, hogy a róla hozzánk eljutó jelek valamennyien egyértelműen rosszak. Számunkra és vélhetőleg mások számára is kedvezőtlenek. Vagyis inkább feljelentő ember az ilyen, mint jeles.



JEGY: anyajegy bankjegy, névjegy, megjegyzés, megjegyez, eljegyzés, jegyes, jegyesség, jegyesek, élelmiszerjegy, védjegy zárjegy, pótjegy, számjegy, jegyzet, jegyzetel, jegyzetfüzet, jegyző, jegyzőség, jegyzettömb stb., aztán: jegyben járnak, eljegyezte, jegyezd elő, jól jegyzed meg, ezt megjegyzem és így tovább. Láthatjuk, hogy a "jegy" is valamiféle sajátos "jel", jelzés valamilyen dologgal kapcsolatban. Például a védjegy egyfajta jelvény. A jelvény maga pedig sokszor jelkép. De a "jegy" jelezheti azt is, hogy jogosan utazunk a járműveken vagy megyünk be valahova, színházba, hangversenyre stb. Elég könnyen felismerhető, hogy milyen gazdag használati lehetősége van a nyelvünkben, és nem ok nélkül, a jegy szavunknak is. (Bár azt gondolhatjuk, hogy a legtöbbször az egyszótagú ér szavunkra ér-vényes az, hogy a legtöbbször fordulhat elő a szavak elején, közepén és a végén, természetesen nem tudjuk hány-szor, a szer-szor-ször képzők mellett? Például: elér, leér, fölér, beér, odaér, érdek, érdekes, érdeklődik, érvel, gyökér stb., de mindezekről másutt hosszabban is írunk) Megjegyzendő, hogy a jegy bizonyos helyzetben vagy helyen megjelöl, kijelöl, valaminek jel-öl és ezt jel-zi is, például a jelkép, olykor elég jelentősen, és nemcsak "hellyel-közzel". De lássuk ezt a szólást, vajon mit is jelent és miért jelenti azt, amit jelent? Jelzi-e ezt valamilyen jegy? Ha nem is anyajegy vagy névjegy, tán egyéb jelzés. Nagyjából azt jelenti, hogy itt-ott, aztán egy kissé erre-arra, egészen a szanaszét, szerteszét szavainkig "elér" a jelentése. Valamiből vagy valamilyen jelenségből, dologból nem folyamatosan áll elénk látható, fogható, hallható valami, hanem a helyen ilyen vonatkozásokban "köz"-ök vannak. Magyarán szólva, nincsen folytonosság. Valami ilyesmit jelent a hellyel-közzel, s azt is, hogy itt-ott.
A hely meghatározott pontja a tájnak, építménynek, tárgynak stb. Egyúttal tudható, hogy látható, tapintható, elérhető, valós dolog, és nem elvont fog-alom. Ugyanakkor a "helyzet", hadihelyzet, lakáshelyzet, gólhelyzet és így tovább, már elvont fog-alomként jelenik meg. Nem meg-fog-ható - sem foggal, sem körömmel , hiszen valamilyen állapot. Következésképpen nem megmutatható, nem tapintható, hanem inkább magyarázható állítás. És itt lép be a képbe az áll szavunk, amelyet csupán "mellékesen" nézzünk meg. Hiszen, amíg az áll nem, az állom, állvány, megint csak valóságos fogalmak, az egyik "állás" - munkahely - már éppen úgy elvont fogalom, mint az "állítás".
Az utóbbi beszédet, elmondást, máskor leírást jelent. Éppen valamiről készült jelentést, ami nem jelentéktelen állítás, álláspont. Ha azt mondjuk, hogy mi azon az állásponton vagyunk, akkor azt állítjuk, azt mondjuk, ami a közös véleményünk, de ne is álljunk itt meg, inkább álljunk helyt, azaz helytállva a gondolatunk mellett, sőt, kiállva éne -a Tisztelt Olvasó itt már újra látja, hogy ez az "állás" már "kiállás", tehát cselekvést jelent! - látjuk, hogy elsősorban a vélemény, vélekedés csatlakozik az eddigiekhez. Valaki kiállhat a véleménye mellett s lehet ugyanakkor "jó kiállású" ember. Ez az utóbbi már a külsejére, modorára, aztán a határozottságára, de öltözékére is utalhat. (Utalhat vagyis utat vezet, út vezet feléje, vagy a tulajdonságai felé mutat utat. Ezek "után" érünk el azok-hoz, hoz-zájuk, akikről vagy amikről szó van.) Vissza térve még néhány szó erejéig az "áll" szavunkhoz.



Az "állomány" is vonatkozhat valós dolgokra, élőre és élettelenre. A hadsereg állománya az emberekre vonatkozik. De a hadsereg állományában lehetnek lovak is. Nem szólva a fegyverek állományáról, sőt, állapotáról. Miként az állapot is vonatkozhat élőre, élettelenre. Ezek a kis "mutatványok" láttatják, hogy miféle csodanyelven beszélünk mi magyarok. A logika finom,, de erős szálai át-meg áthálózzák a magyar nyelvet. Amikor tehát magyarázunk valamit, akkor öntudatlanul is ezeket a logikai szálakat követjük, amelyek azonban végső soron nem elvont fogalmakhoz kapcsolódnak, hanem a valósághoz, de így is fogalmazhatunk, hogy az ősi valósághoz. Ebben a helyzetben lássuk a "hely" állományát a nyelvben és egyúttal az állapotát is, hogy legyen erről is, nemcsak jelképes, de valós álláspontunk.
HELY: helyes, helytelen, helyzet, helyiség, helység, helyesel, helyénvaló, helyben, ehelyütt, más helyen, hadihelyzet, lakáshelyzet, elhelyezés, hálóhely, óvóhely, hálóhely, elhelyezkedik, helyezze el, helyezze föl, helyismeret, helyhiány, helyi lakos, kihelyez, helyzetfelismerés és így tovább. Bizonyosan kimaradt jónéhány ide való szavunk. Addig is, amíg tovább megyünk, álljon itt a megjegyzésünk, ami nem más, mint valahol, e helyen a helyzet helyretételének jelzése. Látható tehát, hogy e három szót igazán sajátos jelentéstartalmi finomságok is rokonítják. Bár ahogy láttuk, az "áll" szavunk esetében, az is at közelálló szavakhoz tartozik. S nem szűnik ama feltételezésünk állandósága, hogy szavaink kapcsolatainak, viszonyainak lehetősége és száma szinte belehatatlan. Ennek az álláspontunknak a védelmére, igazolására álljanak itt a szem, szemlélet, néz, nézet, szavaink. Ugyanis teljes mértékben a biológia és fizikai valóság léte határozza meg a következőket.
Itt áll jó állapotban, a katonai állományból valaki. Állhatatosan néz, szemlélődik. Meglát valamit. Azt megjegyzi, majd jelenti. Szemelvényeket jegyez le, ezután kifejti nézetét. Azaz, a fejében elgondolja az összefüggéseket megfejti azok kapcsolatait - és így áll össze a véleménye a dolgokról. (Emiatt jelenti a "fejtés" szavunk a, fejtörést" azaz a gondolkodást.) S így lesz az állhatatosan állandó nézésből szemlélődésből nézet, szemlélet, szemelvény, sőt, álláspont, ezeknek az állapotoknak az együtthatásától! Íme, ezúttal is az "egy" szavunkat használtuk és mégis több dolgot fogtunk egybe, azaz össze.
Ez az a nyelvünkre és a gondolkodásunkra annyira jellemző megnyilvánulás amiről a kettes számrendszer tárgyalásánál szólunk. Ezzel is azt akartuk megmutatni, hogy a logikai - számtani - alaprendszer ősi volta mennyire jelen van és folyamatosan működik gondolkodásunkban. Magyarországnak érdemes volna számtant kedvelő fiatalokat különös figyelemmel oktatni, tanítani, mert a nyelvünk egyenesen a logika és a matematika édes gyermeke. Gondoljunk a számtan olimpiákra, amelyeken a magyar diákok évtizedek óta kiváló eredményeket érnek. el. S mintha ezeken a szellemi versenyeken nem számítana, amit egyébként egyesek gyanúsan sokszor használnak, hogy kis ország vagyunk. Nagyhatalmakat utasítanak maguk mögé fiataljaink! Alighanem még így is szerényen fogalmaztunk. Dehát ez sem csoda, hanem abból következik, amiről írunk, beszélünk. Ezt közvetíti valójában



nyelvünk, költészetünk. Innen is, egyre nagyobb meggyőződéssel üzenem Gyurkovics Tibor barátomnak, hogy tévedett, amikor azt mondta, nekünk nincsenek filozófusaink. Vannak! Legnagyobb költőink mind azok! Miért? Mi ennek oka? Már megint a nyelv! Olyannyira finoman egyszerű és gazdag, hogy a nagy gondolatokat szinte nem is lehet prózában elmondani, kimondáskor költészet lesz belőlük!
Magam is elmondhatom, hogy nem a szokványos nyelvészettel foglalkozom, hanem elemzéssel, a logika jelenlétének vizsgálatával. Nyelvünket átjárják az ok és okozat egészen sajátos, de mégis mindig világosan fölismerhető kapcsolatai. Ha egyszerű példát akarunk mondani - olyant is sokat találunk említsük a fűzfa nevét. Ugyanis a fűzfa neve és szerepe logikusan összefügg. A hosszú, hajlékony "fűzőre" emlékeztető ágai valóban fűzőszerűek és valóban fűzéssel készítik fűzfavesszőből a kosarakat, a "fűzkosarakat". Tehát a név sem véletlenül "fűződik" a fűzfához és a fűzkosarakhoz egyaránt. S ezen az elven működik mindmáig a cipőfűző! A dolgok szoros kapcsolatát is jelenti ez a szavunk. Azért mondhatjuk, hogy valami valamihez fűződik vagy valamiket a fűzág, akár sokféle fűző, szorosan összefűz.
Ilyen egyszerű ez.
Az összefűzött irka-oldalakat füzetnek nevezzük, sőt, még a cérnát is "befűzzük" a tűbe. És karcsúsító, szorítófűzőt hordtak nők, illetve még a férfiak is. Átvitt értelemben, azt szoktuk mondani, hogy ehhez vagy ahhoz a tájhoz, faluhoz stb. régi emlékek fűznek. Másként szólva, emlékeink fűződnek. Ezeket átgondolva, mármint a nyelvünkben lévő sok belső szálas logikai összeköttetést, elhihetjük, hogy nem könnyű a magyar nyelv más nyelvűek számára. Arról nem is szólva, hogy eszméje van, sőt, maga is eszmeképző. Például az tudja a nyelvünket a legjobban használni, annak a gondolkodása mélyül el a legjobban, akinek a leggazdagabb a szókincse. Mintha az úgynevezett "csípek"-hez hasonlóan működnének a szavaink és azok egymással való kapcsolatai. És minél több leágazásukat ismerjük és képesek vagyunk használni, annál többet tudunk meg nemcsak a nyelvünkről hanem a világról! Ha valakinek hézagos a szókészlete, bizony nyelvi, gondolati teljesítménye is kisebb. Gondoljunk például az "ügy" szavunkra. Másik jelentése folyamat. A folyamatok jelenléte és működése mindent meghatároz a természetben nagyban éppen úgy, mint az emberi szervezetben kicsiben. Meghatározza és befolyásolja a társadalmi mozgásokat, hatásokat is. Ezért jó, ha minél többet tudunk a viszonyulásokról, kapcsolataikról, de tőként a többnyire háttérben lévő okokról. (Különösen az ügyvédek számára fontos ez!) Ezért, ha valaki "ügyes", és valóban az, arról fel kell tételezni az okosságot is. A magyar nyelv eszerint önmagában is okos nyelv. Akik ezt felismerik és ekként használják tisztességgel, azok ügyesek lesznek és nem együgyűek. Hiszen okos embernek is azt tartjuk, aki sokkal több dolognak tudja az okát, mint az átlag. Előtte megvilágosodnak az egyébként homályos összefüggések. És a "világos" szavunk, kérdőjellel, azt jelenti, hogy érthető? Érted? A mi nyelvünk arra is különlegesen jó, hogy legyen világosság, nemcsak bennünk, hanem a világban is. Olyannyira kapcsolódik a



valósághoz, mint annak kinőtt része, hogy ténylegesen maga is hatással van a mindenkori valóságra is.
Természetesen több - sok - hasonlóan egytagú szavunk van, amelyekhez ragok, képzők ragadnak és így új és új szavak jönnek létre. Ilyen a már emlegetett "ér" szavunk, amit külön is tárgyalunk c munkában. De ilyen sajátos gazdagságú még a sok közül az "íz" szavunk, ami alapja az "izé" szavunknak. Ugyanis az íz szavunkhoz - megintcsak nem véletlenül! - több jelentés tartozik. Erről is kell írnunk alaposabban, elemzőn, sokkal hosszabban. Meg is tesszük, itt csak előzetes emlékeztetőt közlünk. Azért is tesszük ezt, hogy a Kedves Olvasóban benne maradjon az itt-ott megemlített fontos példa és amikor a hosszabb, alaposabb elemzést olvassa, már bizonyos dolgokról tudjon.
ÍZ: valaminek az íze, az a dolog legkisebb szemcséje, része, amiről a nyelvünk, illetve az ízlelés segítségével szerzünk tudomást. Ízzé- porrá nagyon kicsire tör, zúz stb. (Nem kell-e pl. a borsot, fűszerpaprikát porrá zúzni, hogy érezzük az ízét.
Valaminek a része, például az ízelt lábnak, izom, ízület stb.
Rossz lélek, ami magánál tartja a keresett szót, nem hagyja, hogy szánkra jöjjön, hogy kimondjuk. Ezért használjuk az "izé", "izéje", Zalában "izeje" stb. kifejezéseket, Ez azt jelenti, hogy amit ki akarunk mondani az az izé. A rossz léleké és tőle nem jut el az eszünkig, nem ér el az eszünkbe, nála marad. Ami pedig az "izél" szavunkat illeti, éppen "illetlen" szavak kimondása helyett használjuk. Külön érdekessége, hogy az íz, ízes, ízös, ides, édes szavak a hangváltás törvénye, valamint a jelentéstartalom szerint és eredendően is összetartoznak. Sőt, még ide sorolhatjuk a "méz" szavunkat, mint a legédesebb ős ízt. Hiszen ami nagyon édes, arra azt mondjuk "mézédes". Az édes-ides aztán elágazik az édesanya, édesapa, édesdeden és így tovább, kifejezések sorára. Tehát sokféle logikus következtetést lehet levonni ebből is, az "izé" eredetének megfejtése mellett. Dehát a nyelvünk tele van hasonló, a logikát idéző példával.
Természetes azonban, hogy ez a példa sem véletlenül került ide e dolgozat végére. Hanem azért is, mert az "íz" szavunk a legősibb valóságra utal, abból való és jelen lesz az életben amíg csak ember él. Hiszen az anyatej édességéről van szó, az egyetemes cuppantásról, amit szopás közben hallat a csecsemő és arról is, amit jóérzésünk nyomán mi is hallatunk! Ez az az ős-Cé, amiről szintén külön szólunk. A cirmos, cirógató, cukorédes, becéző hangzó. Mindez itt csupán kóstoló belőle, a lakomával másutt teljünk el.
AJAJAJ! AJZÓ KÉZ, KÉZKÖZELI ESZKÖZ
Ijesztő íj- nyilalló nyíl



1.
A magyar nyelv szófoganásai, szószülései sajátosan egyedülállóak. Alább áttekintjük néhány tucat szavunk létrejöttének lehetőségeit. Nagyon fontos, hogy ezeket fölismerjük, mert a szószármaztatásoknál döntő jelentőségű, bizonyító erejű lehet ennek pontos, azonnali elfogadható tisztázása. Ez különösen a kéttagú szavainkra vonatkozik. Példaként az ember szavunkat említjük, amit meg sem próbálhatnak idegen eredetűnek feltüntetni, hiszen példátlanul és alighanem egyedülállóan tartalmazza a "nő" és "férfi" fogalmainkat, illetőleg azok ősét, korai szó-változatait. (EM+BER, EM = emlő, emse, nő, ünő meny mama stb., BER = fér, férj, fér- j fiú stb. Sőt, alighanem még a feleség szavunk társaként, mondhatjuk, hogy másik feleként, a férj = fél. E téma tárgyalására, mint annyi máséra, ki kell térnünk a későbbiekben. Általában is meg kell ezt tennünk, mert a szótéglákból már az 1960-as évek közepén szótégláknak, szótekéknek neveztük e szavakat, szótagokat-áll össze, méghozzá sokféle változatban a szókincsünk.) Miután a magyar szavak eredete, magyar eredetisége zömmel már most bizonyítható, gondoljunk még a sokszor találó példaként emlegetett fázik szavunkra, amelyben nemcsak okszerűen és logikusan található a "fa" kifejezés, de egyúttal megoldást is kínál a hidegérzet megszüntetésére, hiszen aki fázik, fát keres, hogy tüzet gyújtson. (Ez az alapgondolat külön fejezetet igényel és kap is könyvünkben.) Nos, az ilyesfajta szavak és fogalmak ősi tapasztalati, okszerű összefüggései egyértelművé teszik a magyar nyelvhez való tartozást. 'Tehát egyáltalán nem öncélúak elemzéseink, sőt, legfontosabb megtartó és védelmi rendszerünk részei. Mert nem véletlen, hogy köröttünk, az elszakított magyarság nyelve ellen folytatnak szüntelen és folyamatos támadást. Ráadásul a magyarság megmaradása ellen mindenkor azonos célú rendeleteket hoztak az egyes rendszerek vezetői, királyok, első titkárok, miniszterelnökök. Ez a folyamat nem szakadt meg, hol erősebben, máskor kissé gyöngébben, jobb látszatot hazudva kifelé, ám a törekvés változatlan: a magyarság beolvasztása, megsemmisítése. Mostanában, mintha trianoni hentesmunkából tanultak volna, a Felvidéket próbálják úgy trancsírozni, hogy sehol se lehessen magyar többség. Nem is titkolják, hogy az önállósulástól - autonómiától - tartanak. S mindezt teszik, mert tehetik a XXI. század elején, Európa közepén, a világ szemeláttára! Nyelvünk lényegének, ősi törvényeinek ismerete tehát kötelezően az első számú életfeltételünk kell, hogy legyen, ha meg akarunk maradni itt Európa szíve táján. Mert azért talán most már nem telepíthetik szét a magyarságot, ahogy a nagy előd, Csehszlovákia próbálta megoldani a kérdést. (De ne feledjük, amikor e sorokat írom, még érvényben van a benesi dekrétum!) Alapvetően fontos tehát számunkra e rendkívüli nyelv ismerete és felhasználása önvédelmünkre. Az alábbi szóelemzések, származási mutatványok is ezt a célt szolgálják. De nem elég mindezt felismerni, ha nem válik természetes és mindennapos magyar közkinccsé, akkor védtelen magyarságunkat vetjük vadak elé prédának. Be kell mindezeknek kerülniük nemcsak az általános köztudatba, hanem az iskolai tankönyvekbe is. EI kell érni, hogy ne legyen soha többé kihagyható, akárcsak az egyszeregy!



2.
AJZ: jelentése feszít, valamint ennek ragozott változatai, ajzó, ajzás, ajzott stb. Azonban mostanra a felajzás már csak a nyíl hajdani megfeszítésére vonatkozik visszamenőleg. A továbbiakban az ajzottság stb. már elvont fogalomként jön számításba. Logikus, hiszen ma már nem ajzunk naponta íjat, viszont ezt-azt feszítünk, és magunk kerülünk ajzott, feszült állapotba. S olyankor még ma is, amíg emberi erő-feszítés--re szükség van, addig a régi-ősi hangzás az "aj", "aj", önkéntelenül is hallatszik, amikor erőlködünk. Azaz, e szavunk és jelentésének őse összhangban a cselekedettel és a hangadással jött létre, vált nyelvi eszközzé. Most már feltételezhető, hogy e sajátos nyögés, hangadás összefüggött a lovasnomád és nyilas nép és harcmodor egyik fontos részével, az íj megfeszítésével. Mai szóval a fegyverzet rendes előkészítésével. Ez a mozzanat alapvető volt. (Hosszú esős időben "leeresztették', védték az íj idegét, húrját, tehát elég gyakran kellett újra és újra fölajzani és nyögni is az erőlködéstől "ajhaj"!) László Gyula erről többször ír, valamint láthatunk régi ábrázoláson íját fölajzó harcost. Egyes vélemények szerint, olykor egy ember nem is tudta fölajzani - megfeszíteni - talán egészen új korában a reflexíj idegét. Ha arra gondolunk, hogy ez az íj sokkal nagyobb teljesítményű volt, mint a szokványos nyugati íjak, pl. Robin Hoodé, bizony a felajzása sem lehetett gyerekjáték. Összegezve, a sokszori ajzás - hangadás és erőlködés az íj megfeszítéséhez -, új szót eredményezett, ami már önállóvá és elvont fogalommá vált, de azért az eredetét idézi. (Idézés, azaz ide-zés, valahonnét máshonnan kerül ide, az amit idézünk. Ez is elvont fogalom. S hogy ez így van, jól mutatja az a szó, amit akkor használunk, amikor valamit el kívánunk "tolni" a jövő időbe, oda, tehát elodázzuk.) Adódik a kérdés, hogy akkor a nyíl feszítéséig nem is használták ezt a szót? Valószínűleg nem használták, noha ilyen-olyan erőlködéseknél "kijöhetett" az emberből közeli vagy hasonló hangzás. Azonban ezek az erőlködések sokfélék voltak, nem társultak egyetlen jellegzetes mozzanathoz, amely minden harcost azonos módú erőlködésre és hangadásra is késztetett, azonos helyzetben s cselekedetben. A kényszerű nyögésből így lett elvont fogalmat jelentő magyar szó. Tehát amikor fölajzották a nyíl húrját, idegét, ők maguk is "ajjoztak". Azaz, mindannyian ezeket a nyögéseket, erőlködő hangokat hallatták, amit aztán a legközelebbi hangzókkal utánoztak. Ilyesfajta módon működik a nyelvünk például akkor is, amikor létrehozza a jajgat, nógat, hőköl, raccsol és így tovább, még sok szavunkat. Két-ség-telen ezek már ragozott változatok, ám a szótő bizonyít. Elég említeni, hogyan lesz a sok "no", "no", "no" szóból noszogatás, nógatás, a sok "hő! " - "hő! "-zésből hőkölés, hökkenés, meghökkenés és így tovább. És nem kell aprólékosan szólnunk arról, hogy a "jaj" és a "gat-get" segítségével szó alakult. Mivel a rag aláveti magát a szótőben megzendülő magas vagy mély hangzó erejének és ahhoz idomul - az idom szavunk is érdekes példa olyasféle "kivételes" dologban, hogy ez miért nem idem? -, noha a ragokból, képzőkből mély és magas hangúak alakultak. De például háromféle van a -szer, -szor, -ször, és a -hoz, -hez, höz esetében. Másutt írjuk, hogy minden rag és képző önálló jelentésű szó volt. A nyelv nem hozott létre értelmetlent azért, hogy azzal fejezzen ki értelmet, ám a kifejezés megjelenése olykor a visszaható logika szerint neveződött meg.



Hiszen az ún. gyakorító képző valójában gátlást képez, a cselekvés megszakítására kényszerít. Például mondo-gat, mene-get és így tovább. A legjobb bizonyítás azonban az, ha önmagát, a felvételezett ős-szót ragozzuk. Van ilyen? Azt hisszük ezúttal is, hogy van. Az emlegetett GÁT szavunk. (Ami a másik irányban TÁG jelentéssel bír. Ennek is törvényerejű jelentése van nyelvünkben, és erre is sok példát ismerünk. Másutt kitérünk e témára is. Ott ahol azokról a magyar szavakról kell szólnunk, amelyek elszórtan fordulnak el sok más nyelvben, ám azokban nem alkotnak rendszert) Nos, a gát valamilyen gátló tárgy. Mint például a kapu vagy az ajtó, amelynek nem az a lényege, hogy ott csupán be lehet menni, át lehet járni stb., hanem főként az, hogyha akarjuk, akkor éppen a bejárást, átjárást zárja le, gátolja! Tehát külön tárgy például a falon, ahol át lehet járni, nem csupán nyílás, hanem annak zárója is! S ha ebből a gát szóból, amely főnév, igét képezünk - tehetjük könnyedén -, létrejön a gátol szavunk. Ez nem gyakorító cselekvés, nem gátolt, hanem folyamatosan történik valaminek a gátolása, netán az átjárásé. (Szójáték szerint, gátlástalanul. De ebben az esetben már elvont fogalomként viselkedik ez a szavunk.) Viszont a gátol folyamatosságát is meg lehet szüntetni valódik gát-tal, azaz a gát"-at elhelyezzük újra a szóban, máris megszűnik a cselekvés folyamatossága. Érvényesül a szótőben maga a képzett cselekvés, de érvényesül annak gátolása is. Így kapjuk meg a gát-ol-gat egyszerre képzett és ragozott alakot. Általában jellemző az is a nyelvünkre, hogy hasonló módon szolgáltat bizonyítékot önmaga alakítására, és ezt meg is őrzi. Érdekes példa erre a no-nozás, a nó-gat szó, ami folyamatos, de már a gátolással: nó-gat-gat lesz és a folyamatossága megmegszakad. Lássuk most a gátolás gátlását:
GÁT-ol (folyamatos), GÁT-ol-GAT (gátolt cselekvés).
Annyit lehet és kell is ehhez hozzáfűzni, hogy a gátaknak ősi jelentősége lehetett a folyóparti életformáknál - Mezopotámia, Nílus tája stb. -, hiszen aligha bízták csupán magára a vízre, hogy mikor és hol, valamint hogyan öntsön el területeket. Gondolható, hogy nyitható s zárható gátakkal szabályozták mindezt. Ahol pedig megnyitották a gátakat, ott csekélyebb - sekélyebb - lett a víz a mederben, tehát ott kialakult az ideiglenes gázló. (Ismert a t-z hasonulat!) Vagyis megint oda lyukadunk ki, hogy a valóság volt a nyelv igazi kényszerítője, annak hatása alakította. Alább néhány ilyen ősalapú példát mutatunk be azzal a megjegyzéssel, hogy nyelvünkben minden szavunk visszavezethető az ősi valósághoz, annak egyeneságú következménye. Ez az ősi valóság lehet éppen úgy hangutánzás, természetesen ez a döntő többség, de az kapcsolódhat cselekedethez is, illetőleg egyszerre mindkettőhöz.
ABAJOG, ABAJGAT: Ki abajog? Aki a bajait -a bajok-at - mondja. S ki abajgat? Aki másokat bánt, nyaggat, azokkal bajmolódik stb., tehát semmiképpen sem téveszthető össze például a babusgat kifejezéssel. Mert abban a "baba" szavunk található meg, amíg a másikban a "baj". Természetesen lehet még más képzett vagy ragozott változata is e szavunknak, íme: abajgó, abajgás, abajgatás, abajgató és így tovább, a nyelv sokféle lehetőséget kínál.



ÁMUL-bámul: azaz néz, tátott szájjal, elbambultan. Álmélkodik, elámul aaa! ááá! stb., de lehet "óóóa" is. Ez a hangadás olykor mintha óvó, óvatosságra intő volna? Mert anyanyelvtől függetlenül mondjuk, s a legtöbbször önkéntelenül, amikor valakit váratlanul meglátunk, régi barátot, számunkra kedves embert: Ááááa... De örülök.! Áááá! De régen láttalak! stb. Megint azt gondolhatjuk s teljes joggal, hogy az az önkéntelen "á" aligha véletlenül van benne a fönti szavakban. De még világosabb, ha az ásít szavunkat említjük. Hiszen a világ minden táján nagyjából azonos hangot ad az ásító ember, anyanyelvétől függetlenül, valahogy így: aaáááá! Az "á"-t a végén elnyújtva. De ez vonatkozik a meglepetéskor hosszan ejtett aaaa és áááá hangzókra miként köhögéskor, tüsszentéskor, nevetéskor sem tudjuk, hogy ki-ki milyen anyanyelvű - és hosszan sorolhatnánk a hasonló, másutt is emlegetett példákat, a nyögéstől a hörgésig. Az viszont biztos és jellemző, hogy miként a hahotázik szavunkban benne van a "hahaha" utánzása, ugyanúgy az ásít szavunkban megtaláljuk az "á"-t. (Finnül hahotázik, nevet hohotta, hahatta, bekottaa. De már az ásít baukotella, de a tát avata, tátong ammottaa, tátongó ammottava, s például tátott szájjal = suu ammollaan. Magyarban a "tátott száj" az ásítás" és az "ámul-bámul", "bááá! " - mondjuk a "bámész"-ra - szavakban döntő az "á" jelenléte, és vitathatatlan a hangutánzás közvetlen közelsége. Angol nyelven ásít, ásítás: yawm, tátong: gape. Lássunk néhány német szót is, ásít: gähnen, tát: weit öffnen, tátong: klaffen/gähnen, dehát azt is tudjuk, hogy németül a nyit is öffnen. Aligha fölösleges itt kitérni arra is, hogy sokféle példát tudnánk idézni arra vonatkozólag, hogy a magyar nyelv gazdagsága nem mérhető össze más nyelvekével.
Nyelvünk finom működésének lehetőségei minden más nyelvnél gazdagabbak, éppen a ragok, képzők, jelek miatt. Emlegetni szoktuk a mennyi szavunkat, amit a német nyelv összetett szóval fejez ki, hiszen németül a mennyi wieviel, de ugyanezt találjuk a szótárban a hány szónál is! Holott ez valójában, szó szerint azt jelenti, milyen sok? Dehát ezt mi is tudjuk mondani magyarul: hány, mennyi, milyen sok és így tovább. Tehát csak ebben az esetben két olyan magyar szavunk is van, ami a németben nincs meg! Ez akkor is így van, ha nem kívánunk más nyelvek ellen beszélni. És ki-ki megnézheti az efféle jelenségeket más nyelvekben is. Ahogy másutt is jeleztük, a mennyi szavunk képezhető így is mennyi-ség, ám a hány-ságot nem használjuk. S különben is a "hány", noha hányféle, hány felé stb. módon is használható, egyik érdekes leágazása a hányattatás, hányatott, hánykolódik stb. Ezek ugyan időbeni lüktetést fejeznek ki, sőt, a hányás is növelést, többszöri dolgot, folyamatot jelent, például kihányja, hány, hányja, széthányja és így tovább, sőt, fölhánytorgatja - emlegeti, számon kéri, fölidézi, szóvá teszi stb. -, de nem annyira tapad a számokhoz, mint a mennyiség. Viszont kérdezni egyaránt lehet így: hányan vagytok? De így is: mennyien vagytok? Viszont a "mennyibe kerül" esetében nem kell pénzt mondani. Ám ha a hány szavunkkal kérdezzük, akkor már hány forintba kerül? Persze a legjobb a mi az ára?: Mibe kerül? Azonban most ezek arra figyelmeztetnek bennünket, hogy hány - mennyi - olyan szavunk van, amelyeknek közük van a számokhoz, számoláshoz! Ezúttal a "mibe kerül" szavakkal kérdezünk rá a "hány"-ra, "mennyi"-re. Azaz a dolgok árára. Hiszen a



"mi az ára"? szintén ezt jelenti. S ahogy másutt találkozhatunk vele, az ár méri az értéket. Ha nem is mindig igazi, valódi, de az "ér' s "ár" jelentéstartalma számszerűleg is összefügg. S akinél ez nem számít, mert gazdag, az az úr! De m-érték az ar-asz is! Vagy az er-esz, a tető egy kis része, valamint kisebb darabot jelöl az eresz-ték. (Ide számítjuk a rész-t is.) Még találunk hasonló összefüggést, nem is keveset. De azokra vagy másutt kerítünk sort, vagy megtalálja őket az olvasó talán önmagától is, ha jól figyel.
ÁSÍT: e szavunknál a legfontosabb hangzó, az "á" (magát az ásítást jelzi, a nagy, kényszerű levegővételt) kerül bele a szóba, de mint láthattuk, sok más nyelv szavában, amellyel az ásítást kifejezik, nincs benne ez az "á". Vagy ha benne is van, egyáltalán nincs olyan erős szerepe, hogy a jelentést meghatározó voltára gondolnánk. A nagyra tátott száj, az agy oxigénhiányát kívánja pótolni. (Be kell vallanunk, hogy az ázik szavunk esetében nem ennyire nyilvánvaló ez, ám az önkéntelen "ááá"- zás nemcsak az öröm, hanem a meglepetés következménye is lehet. És így valószínűsíthető az összefüggés.) Mert az ámul-bámul stb. esetében a nyitott, tátott szájból önkéntelenül "kijövő" hang játszik megint döntő szerepet. Viszont az is tény, hogy az eső vagy a víz említése nélkül is gondolunk a vízre lére, italra stb. -, ha ezt mondjuk: elázott, kiázott, fölázott, áztat és így tovább. Az eső, víz, elázás, zápor, zuhé stb. okozta hirtelen meglepetés ebben az esetben is számításba jöhet, ámbár talán nem ez a végleges megállapítás. (Nem kívánjuk "eláztatni" magunkat) De ezek a szavak önmagukban is mutatják, hogy összefüggés van köztük. Persze a zuhé szavunkban a zuhanás az esés egyik határozottabb változatát érzékeljük, azért eső az "eső", mert leesik. Tehát ez sem véletlen. (Minden bizonnyal belejátszik a szó alakításába az "s" suhanást kifejező hangzó, a "z"-vel együtt. Magyarán a hangutánzás) A nyelv minduntalan tömörségre és egyszerűsítésre törekszik, s egyúttal arra, hogy egyetlen szóból vagy például két szó viszonyából mind többet tudhassunk meg. Mert ma, ha azt mondjuk, hogy "esik", akkor nem mondunk sem vizet, sem "eső"-t - ami leeső víz! - mégis tudjuk, hogy víz hull le. Ha váratlanul és gyorsan és sűrűn, akkor zuhé, zápor zuhan, zúdul ránk hirtelen. S bizony elázunk, miközben kissé mérgesen mondjuk, hogy "Áááá! A mindenit! " Egész pontosan, miközben vizesek leszünk, a hangunkkal "áááááázunk". 'Tehát az "aaaaa" vagy "ááááá" sajátos jelzést, máskor érzelmi töltést visz a jelentésbe, kétségtelen, hogy lehet igenlő s tagadó, örömteli, netán gyanakvó stb. árnyalatú jelentése. Ide tartozhat, mivel e jelentések kifejezésére használjuk még az "Aháá! " szójelzést is. (Kíváncsiak vagyunk a hány és az ahány", "ahányan" lehető összefüggéseire)
BÜ-BÁÁ-BÖ A Bé hangzó ejtésekor, búbosra bugyrosodik az arcunk, mondhatjuk, hogy bővül, mintha híznánk. S bizony nagyon is hajlamosak vagyunk arra gondolni, miként az eR hangzó ejtésekor, hogy - olyan a formálása, mintha forogna-pörögne a nyelvünk - ez a búbosodás is visszahat a jelentésre, s ez történik a Bé hangzó esetében is. Az arc-bő-vűlést, nagyobbodást s ami ennek következménye, az erős bőgő hangot, a bővülést jellemzi, pontosabban alakítja a Bé. Így nem véletlen, hogy a bő, bőség, bőg, bődül vagy éppen a "bő", mint



nagyság, vezető jelentése - lásd a magyaroknál a "bő" -k vagy "bű"-k, bégek, nemzetségfők, kis vezérek megjelölése, neve volt -, a Bé hangzó vesz részt a nagyobb fokra utaló nyelvtani kifejezésben: nagyobb, magasabb, több stb. Persze sajátos visszaható logika, hogy ez a hatás is kétirányú, hiszen a kisebb, sekélyebb, csekélyebb és így tovább, szintén a nagyság változását jelzi. (Manapság sokat használják ezt a nem éppen szép kifejezést, hogy valami nagyságrenddel vagy nagyságrendekkel kisebb vagy nagyobb. Azonban nem véletlen, hogy nem kisebbrendről beszélünk!) Tehát a két Bé jelenléte aligha véletlen. Még akkor sem, ha ez nyelvtani szabály, hiszen egyáltalán nem ok nélkül lett az. Nos, ha valaki kételkedne, kétkedne mindebben, a nyelvünk maga kínálja ezúttal is a bizonyítékot. Ugyanis, ha valami nagy ez-az - nem tudjuk pontosan, hogy mi - jön vagy áll előttünk, azt éppen ezekkel a szavakkal nevezzük meg: böböm, böbömönc, illetőleg ami szokatlanul, különlegesen nagy, az böhöm nagy. Ha minden hasonló szavunkat és azok lehető változatait föl akarnánk sorolni, akkor bennünket is kísértene a bőség zavara. Így maradjunk ezeknél a példáknál, s ha ki-ki talál többet, másokat, örüljön neki. De azért azt még jegyezzük meg itt is, hogy jellemző alapszava e tételünknek a búb, s a lehető p-b változással mutatósan erősíti ezt a púp szavunk is. De ott van a Bé nemcsak a buborék, de a domb, domború, sőt, aligha véletlenül a begyes-bögyös, kebel stb. szavainkban is. Más kapcsolatok bevonásával erre is kitérünk még.
A Bé tehát nagyobbítja, dombosítja, búbosítja a jelentést is. Ezúttal nem részletezzük az általános baba-buba alakokban való szerepét, amely szintén teljes joggal ide kapcsolható, annyi további érdekességgel díszítve, hogy nagyjából azonos alakot jelent a bab, báb, baba, bábu stb. Íme tehát a nyelv ismét sokféle formában igazolja azt a föltételezést, amit maga hozott létre és maga is sugallt egy-egy mássalhangzó szerepének fontosságát -a jelentéstartalom kialakításában. S ahogy a Bé hangzóról néhány dolgot megállapíthatunk, ami sajátja, és azt nem lehet összetéveszteni mondjuk a Ká hangzó jellemzőivel, úgy a többi mássalhangzó jellemző hangzás-elemeit is elkülöníthetjük. Érdemes itt megemlíteni azt a szélsőséges helyzetet, amit példaként szoktunk bemutatni, amely az énekesek gyakorlásánál egyértelmű. Egyikük sem azt dúdolja, hogy kákákáká, hanem lálálálá. Nem a kemény hangzóval próbálják a dallamot, hanem a lágy eL hangzóval. (Maga a dal, dallam, dalol s dúdol szavunk is ide sorolható, hiszen a Dé hangzó ejtésekor is kissé duzzad, dudorodik a száj, ha másként is, mint a Bé esetében. Aligha véletlen, hogy a ded-dad a gömbölyded, tojásdad szavakban fordul elő és mindkettő a nevezett dolgok kerekded voltát jelenti. A didi, duda, dundi, kisded és így tovább, szavak jelentésében ugyanaz a kerekdedség található! És az eL valamint a Dé is lágy hangzó. Megtalálható munkáinkban a lágy és kemény hangzók bemutatása a lágy és kemény jelentésű szavainkban. Például a lágy szavunkban lágy mássalhangzókat találunk, mint a puha, pihe, szellő, lágy, dunna, dunyha stb. szavakban. Ám keményeket a kattog, kő, kavics, kemény, kova, kovács stb. szavak meghatározó tövében!
DAD-DED-DÉD dádá



Amint föntebb látható, már szóltunk a Dé hangzóról is, amely a kemény Té-nek, zöngés, azaz lágy rokona. A hangzásban a domb, dudor, duda - didi - közvetíti a lágyságot, a kisded, édesded, dédi stb. szavaknál is. A dob dübőgése, dobaj, dobban stb. pedig a hangutánzásból adódik. Itt is forma és hang találkozik - talán éppen a szívdobajban, szívdobogásban? Mintha az is benne volna ebben, hogy a szívdobot belülről veri a vér-?! A Dé dudorodása ott van a dúdol, dudál, de a domb, domború, sőt, sajátos átváltozásban a tompa, tompor, tömzsi, tumor stb. jelentésekben is. De ide sorolhatók a hangutánzó dongó s dödörög változatok is, valamint a dübög, dübörög, s ha meggondoljuk, akkor elvont fogalomként a düh, dühös, dühöng stb. sem lehet távol e jelentésektől. A dudornál megemlíthettük volna a dülled szavunkat is. De gondoljuk meg, a dühöngő ember, nemcsak dohog, hanem dönget, bömböl, tombol stb. Lám előjönnek az eddig emlegetett mássalhangzók.
Bár az ábécében előbb jön az "ó" - majd erről a hangzóról is szólunk -, előre vesszük az emlegetett szív miatt a "szí" szótövet. Ebből lett a szív, szipákol, szipka. (p-v változás.! ) szippant, szipog, szivacs, szivattyú, s a nyelvújítás szavaiból is azok maradtak meg, amelyek beleillettek a nyelv ősi rendszerébe: szivar, szivárog, szívós, szívesség és így tovább.
SZÍV - legyen szíves
Amiről ezúttal kell szólnunk, az nem más, mint megint sajátos szófogantatás, szószülés. De ez sem áll messze az "ajzástól", logikája azonos. Ugyanis a szí-isz lényege a szívás. Ahogy a szívünk - és minden szív - azonos elven működik. Ennek az a lényege, hogy légüres tereket hoz létre, amibe aztán bezúdul a vér, majd azt a következő ütemben kinyomja, miközben újra létrejön a légüres tér. (Hasonló elven és módon működik maga a fémszivattyú is!) S ahogy tudjuk, kétfelé ágazik el a jelentés. Egyik esetben megmarad a szívás s ennek erejét jelképezi a szívós - mint kitartó - szavunk. Természetesen ide sorolódik a szívás, szivattyúzás is. A másik ág érzelmi jellegű. A "jószívű" ember jó ember. Aki jóságában szívességet tesz a másiknak, mert jószívvel, jóakarattal, szeretettel segíti. A SZÍV tehát a szeretet, szerelem, jóság s a szívélyesség jelképe is. De ne feledjük, hogy a szívünk a legősibb szivattyú és a magyar nyelv ezt a folytonosságot, ami a dolog lényegét ezúttal is megőrizte, pontosan mutatja! (Csak kurta példa, németül a szív: das Herz, a szívás, például folyadékot: saugen - emlékszünk magyar isz-szí szótőre? bizony csodálatos! -a szivattyú németül: die Pumpe, a szíveskedik: belieben, a szívós: zäh (e), kitartó: ausdauernd, emlékezzünk a "magyar' dajer, régi tartós női hajállás szavára. Az angol és más nyelvekben még ennyire sincs meg a valós és logikus összetartozás, azonosság!) És azt se feledjük, hogy a magyar "szív" szavunkban benne is van a szí-vás, szí-pákolás szótöve is! A szó jelentését tehát több oldalról erősítik a tapasztalatok, és mint mindig, alaptörvényként, a valóság szívós erői, Szíveskedjünk ezt már tényként elfogadni és tanítani, hirdetni!
ÓÓÓÓ! óhajtó?



Nem az ó-t hajtjuk, hanem az "ó" jelzi a bennünk alakuló "hajtást", ösztönzést, ösztökélést és abból lesz a szó-hajtás. Azt mondjuk: "Óóó, ha én... Ó, ha nekem... Ó, ha velem... és így tovább. Máris megszületik az új magyar szó, az óhajt, óhajtás, óhajtozik és innen már csak egy hangnyira van a sóhaj szavunk! (Ide csatlakozik más ágról az ó, ódon, ócska, az utóbbi beCÉ-zett régiség, az "ó" jelentése japánul is öreg) De az is lehet, hogy az "ódzkodás", kiejtve "óckodás" szavunk is a sokszori "óóó" én nem, nekem nem stb. használatából alakult. Látható, hogy így is születhetnek új szavak és mi emiatt ujjonghatunk! "Úúú, de szép! Úúú, de csodálatos! Ujjé! " Ujjongjunk nyugodtan örömünkben, nem ritkán az új dolgoknak.
Ugyancsak későbbi hangzó a sorban az "u-ú", de jobb lesz itt megemlékezni a másik, érdekes jelenségről, az ugat, ugatás szavunkról. Ugyanis a kutya
ú-kat ugat ú-kat mond
úa vessző úa pont
Aligha csak a játékosság izgalmas, maga a nyelvi jelenség a föntebbi szószületések rokona. Az "u" többesszáma: uk vagy úk, s megint föltételezhetjük, hogy amikor a kutya u-gat, u-kat hallat. (Vauuu!) Nagyon is elképzelhető, hogy a nyelv ezt a lehetőséget megragadta, tehette, hiszen van többes szám jel, van rag, s ezekből alakulhatott a szó. Az u-kat-ból könnyen lett u-gat. (Még az is lehetséges, hogy ez a nagyon régi emberközeli állathang segített a rag megerősítésében, de inkább az a valószínű, hogy mindezt a rag tette természetesen lehetővé.) Csak egyet nem fogadhatunk el soha és sehol: a véletlent! Mert az nem más, mint az az eset, amiről nincs véleményünk. A kutya hangadásának egyik változata a tutol, akár a zúgó szél. Összefoglalásként itt is elmondható, hogy a magyar nyelv jótékony sajátossága az ilyesfajta szóalkotás. Láttuk az óhajt-sóhajt szavaink vagy a lovak visszafogását jelentő "hőő!; "hőő! " kiáltások "többesszámosítása" alakítja ki a hőköl, bökken, meghökken, visszahökken stb. szavakat. Vagyis a többes szám jele, megint a "k" kerül a hő-k végére. De ez a fajta nyelvi megoldás hoz létre olyan szavakat is, mint például a nyög, hörög, röhög stb. szavaink. A nyögő ember nem azt hallatja, hogy "nyög", hanem csak ezt "nyö-nyö-nyö", valami ilyesmit. De mivel folyamatosan teszi, ez többször hallatszik, megint a többes szám jele társul a hangutánzáshoz és alakul ki a nyö-k majd a "k" lágyul a szó végén és a nyök-ből - amely nyögéseket jelent - alakul ki a folyamatosságot is jelentő, "nyög" szavunk. Hasonlóan a "röhög", "hörög", "hebeg", "habog" és a többi szóhoz. A Bábel előtt című könyvben szóltunk az ún. ikes igékről - iszik, úszik, mászik stb. S azt tételeztük föl, hogy a folyamatosságot a szóvégi "k" jelenti, mint a többes szám jele, ahogy az előbbi szavakban annak zöngés változata, a "g" jelzi a folyamatosságot. Mint ahogy a látszik, játszik, folyamodik és így tovább, jelzik a folyamatot. Csakhogy, amíg az itt - szándékosan - használt folyó (két jelentés!), folyamat szavakban a szótő határozza meg az állapot szüntelenségét, addig a többi esetben a többes szám jele,



többeskedése - amely mennyiségi folytonosság! - egyúttal időbeni folyamatot is jelöl és így többesedik. Lehet, hogy ez az ikes igék titka?
E rész összegezésére sem tudunk sort keríteni, egyszerűen azért, mert lehetetlen. A példák kiragadottak, sokkal nagyobb és színesebb halmazból-rendből. Mert itt is említeni lehetne a hallás és jelentés összeforrását például a "halló! " szavunkkal kapcsolatban. Ezt a szót Puskás Tivadar és a Ferenc Távbeszélő Központ kezelési módja vitte el világszerte. Ugyanis a kezelő kisasszonyok visszakérdezték a kapcsolás után, hogy "hallható"? Tehát hallják-e egymást a felek. Az idő sürgetett, a nyelv amúgy is hajlamos - lustaságunktól ösztökélve -a rövidítésekre, mostanában a nemigen szép "viszhall" elköszönés jött divatba. De fejezzük be az előbbi gondolatot. Minden bizonnyal az említett távbeszélő központ használata "vitte" magával a magyarul természetes "hallható? ", "hallani? " s a végül "halló! "-ra rövidült magyar szót, amelyből aztán nemcsak a távbeszélő használatakor alkalmazott leköszönő szó lett sok más nyelvben is, hanem mindez a "heló" köszönőszó formájában tért vissza szülőhazájába. Hümmöghetünk, ümmöghetünk, de a francia "áló"-t mond, az angol, német stb. szintén "haló"-t. Noha az ő nyelvükön nem ez jelenti a hallás vagy hallani szót, ami pedig ehhez a cselekedethez természetszerűleg tartozik.
Nem folytatjuk a sort, inkább másféle, de ősi logika okán mégiscsak ide tartozó példával fejezzük be e kis tanulmányt. (Amit egyébként majd több helyütt folytatnunk kell! Ezt megköveteli nyelvünk jellege.) Ez a fizika törvényéhez tartozik - mintha csak oda tartozna?! -s nem más, mint levegőben suhanó dolog hangadása. Az ún. Doppler féle elv szerint a felénk közeledő suhanó tárgy a levegőben magas hangot hallat, a tőlünk távolodó mélyet. (A csillagok esetében a távolodás vagy közeledés vonatkozásában fényeltolódásról beszélünk) S íme: minden felénk s itt-re, ide-re - idez, idéz - utaló szavunk magas hangú. A távolra mutató vitathatatlanul - és a példák is ezt igazolják - valamennyi mély hangú. Néhány példa a felénk mutatóra, vagy közelítőre: itt, ide, erre, ez, emez, eme, emitt, sőt: emilyen, semmilyen -sa tőlünk távolodók vagy távoliak: ott, oda, amoda, amaz, arra, amarra, amolyan, tova és így tovább. A magyar nyelv nemcsak többszörös logikai rendszer, hanem élő szervezet is. Tehát lehetségesek minden vonatkozásban eltérő példák, de ahogy mondani szokás, a kivétel erősíti a szabályt. Ez pedig azt jelenti, hogy másfajta szabályba is illenek, de oda sem véletlenül.
Az alcímben említettük az "íj" és "nyíl" szavunkat. Az meglehetősen köztudott, hogy ijedtség fogta el a tőlünk nyugatra lakókat a kilencszázas években, - ezt az időszakot nevezik -s helytelenül! -a kalandozások korának, pedig Attila jogos örökségét keresték eleink, ráadásul egyik-másik kis német királyság, hercegség stb. szövetségeseként, s azt hiszem, olyasmi is volt ez, mint ami természetes az élővilágban, az egyedek a legkülönfélébb módon őrzik környezetüket, életterüket! de most maradjunk a szónál. Kérdezhetem joggal, ha már imába is foglalták a magyarok nyilait, hogy lehet-e s van-e összefüggés az íj és ijed, ijesztő stb. szavak között. Hiszen a nyíl csakis az íjjal együtt volt fegyver, sőt, a magyar íj volt sokáig



a kor "csodafegyvere". Mert minden elvont fogalom mögött -s ezt százszor, ezerszer bizonyítja nyelvünk -a valóság található, az az elsődleges!
Még valamit említünk ezúttal is, mégpedig a nyíl és nyilall szavunk közötti lehető közvetlen és szoros, ősi összefüggést. A magyar az éles, kemény, szúró fájdalomra azt mondja, hogy belém nyilallt a fájdalom! Megintcsak ősi és sokszori tapasztalati emlék-kényszer folytán. Érdemes megnézni a nagy nyugati, de más nyelvekben is, egészen más szó a nyíl és a nyilallás, nyilallik. Nem eredendő ősemlék, ahogy a sokszor emlegetett ló fogalma, szava sem. (A tőlünk nyugatra és északra lévő népek nyelveiben, de a köröttünk élőkében sincs benne a lovagolni szóban a "ló".) Persze mondhatnánk még a példákat hosszan, amikor a magyar nyelvben logikus, tehát valós az összefüggés a tárgyakkal, dolgokkal, cselekedetekkel, valamint az azok megnevezéséből létrejött nyelvi képződményekkel, az elvont fogalmakkal. Ugyanezek a dolgok nem alkotnak a nyelvekben egymásra ható és egymást erősíti rendszert. Legföljebb kisebb körökben. Ez nyelvi kutakodásaink egyik legfontosabb tanulsága, tanúsága és igazsága. S ennek alátámasztására jött létre ez a kis dolgozat is, e könyv is, amit a lehetőségeinkhez képest alaposan kibővítünk. De arra aligha lesz mód, hogy hosszan és a maga teljességében mindent megmutassunk. Ezért szükségesek bizonyos ismétlések, hogy a nyelven belüli rendszer kapcsolati pontjait minél több oldalról mutassuk meg.
Mindezeket itt lezárva, meg kell ismételnünk a kutakodás másik tanulságát: mindenki úgy beszél, ahogy hall. Magyarán, mindenki aszerint formálja a hangzókat, ahogy azokat hallás után megtanulja. Tehát a hallás finomsága hathat a beszéd szépségére is. Ez is az alaptörvény része, hiszen a beszédhez száj, toruk, nyelv kell és persze fogak is szükségesek ahhoz, hogy árnyaltan képezzünk hangzókat. A gyerekbeszéd fejlődése egyúttal a tudatos hallás alakulását is jelenti. Végül azt is elmondhatjuk, hogy minden egyes gyermek és ember, jórészt végigjárja, tehát megismétli a maga sajátos környezetétől is vezérelve, a hangtörvények lehetőségei között, az egész emberi beszéd törzsfejlődését. Természetesen a nyelvek mögöttesében ott van kezdettől az eltérő táj, éghajlat, társadalmi út és így tovább. Mindezek okként és előzményként meghatározzák az egyes nyelvek alakulását. De azt hiszem, maga a beszéd, a szavak magja évezredek alatt nem sokat változott. Ami változott, az az írás, és az hatott bizonyos fokig a beszédre. Isten "nyelvkavaró-zavaró" cselekedete azok kacskaringóiban rejlik, mint emberi gőg és sandaság, ami mindent ki akar sajátítani, lehetőleg Istent és hatalmat egyszer és mindenkorra,
Ez is fölajz bennünket, emiatt is van nem kevés jajunk-bajunk, amivel gyakran hiábavalóan erőlködünk, bajmolódunk. Ajaj, baj a jaj!
Az utóbbi, Bábel előtt, illetve Aki fázik, fát keres című munkáinkban részben érintettük már ezeket a témákat és hangzó-összefüggéseket, ám ezek nem hagyhatók el, kiindulásul használnunk kell őket, hogy aztán a finomabb, rejtettebb és mélyebb összefüggésekhez is eljussunk. Végső soron ez nem abajgás, de nem is



bajmolódás, hanem érdekes, izgalmas játék, ami e sorok íróját, még negyven évi kutakodás után is magánál tartja.
Kézzel kezdtük, fejezzük is be kézzel e fejezetet. (A fej felül, fönt "befejezi" az emberi testet, még a fölségét, fönségét, fejedelemét, vagyis főnökét is a "fő") A K+Z önmagában is igen gazdag jelentéstartalmi elágazásokat tartalmaz. A kéz, kezd, küzd a legősibb összefüggéseket idézi. Aztán seregnyi a KÖZ jelentése. Ebből van a közös, közösség, község, közérdek, központ, éppen úgy, miként a közöl, közel, közvetít, közvetlen és így tovább, nagyon hosszan sorolhatnánk, közölhetnénk a közönséggel, közösségekkel. De az alap, a kiindulás, ahogy magam írni-mondani szoktam: a kéz kézközeli eszköz.
Ajzó kézről szólunk a címben, holott ne feledjük, hogy egyszerre működik a feszítő-ajzó kéz és ezt a feszítő erőlködést "megnevező" száj. Az ajzás hangkifejezője a szájból hallható. Ahogy az az "aj"-"aj" vagy ajaj, hajaj és így tovább. A "szájalás" beszédet jelent. Akinek azt mondják, hogy ne szájalj, annak azt mondják, hogy ne járjon a szája, ne beszéljen. (Móricz Zsigmond A tej című egyfelvonásosában használja ezt a kifejezést: "Ne szájalj! Te se szájalj. ") Azonban fejezzük be, legalábbis itt a K+Z, kéz, köz, és miért is mondjuk, mondatjuk ezt a kifejezést, kézen-közön? Főleg, ha valami eltűnik, arra mondjuk, na ez is eltűnt kézen-közön, azaz valahol, nem tudni hol. Ám kézből-kézbe adva-véve. De, hogy hol és ki? Nem tudjuk, mert "kéz kezet mos", azaz: az egyik "tisztázza"a másikat, mi-köz-ben ezt-azt eltüntet.
Ahogy másutt emlegettük, nagyon régi valóság gyakorlata volt a kézrátétellel való gyógyítás. Így a magyar nyelv erre emlékezik, amikor a beteg gyógykezeléséről beszélünk. Amikor egyáltalán orvosi kezelésről szólunk. A beteg kezelésre jár, sőt, akit rosszul gyógyítottak, arra azt mondjuk, elkezelték. Tehát újra és újra meggyőződhetünk arról a nagyon fontos tulajdonságról, ami anyanyelvünk aranyalapja, ami minden szavunk mögöttesében megtalálható, ha elég figyelmesek és alaposak vagyunk. Ez nem más, mint az ősi valóság nyelvi emléke. A kezelés szavunk jelentése a kézrátétellel való gyógykezelésből alakult. Eszerint kell kezelni ezt a szavunkat, ami a K+Z mássalhangzó képlettel az egyik leggazdagabb szókész-letet tartalmazza. Hiszen összetételben is sokszor fordul elő, például: közkatona, közmű, közrendőr, közkönyvtár, közvágóhíd közalkalmazott stb., színre beláthatatlan e szavak sora. Láthatjuk, hogy a KÖZ előfordulhat a szavak végén is. Íme eszköz, Szigetköz, Csallóköz, Etelköz, Muraköz, vagy a szó közben is, például üt-köz-ő, üt-köz-ik, út-köz-ben, idő-köz-ben, mi-köz-ben és így tovább. Elvont fogalmakat is megnevezünk vele: közvetít, közvetítés, közhírelés, közügy, közérdek, közkincs meg a többi. Gondolható, hogy összesen több száz szó tartozik a K+Z és a K+SZ mássalhangzó képletek által "határolt" szavak, szótagok köz-é. Mert hiszen a készültség végül is azt jelenti, hogy készültünk, felkészültünk valamire. Például a készületlen ember nem emeli fel a kezét az ütés kivédésére. Aki pedig felkészül, az a kezét is "készültségbe" helyezi. A készenlét szavunkban tehát



ez is benne van. Aztán itt van a késztet szavunk, amely azt jelenti, hogy tettre késztet, s aki felkészült az tettre kész.
KÉZÜLT-KÉSZÜLT Mindezek után elmondhatjuk újra és nyomatékosan, sőt, bizonyítva, hogy ami egy-két-öt-tíz stb. ezer éve készült, azt kéz kézítette, a kéz tette volt s ezt őrzi valamennyi "kész" szótővel kezdődő szavunk. De a nagy nyelvi út után, már azt is tudjuk, hogy az útra kész, tettre kész, készenlét, készlet, és minden rokonuk őse maga a gondolkodás és megfigyelés nyomán cselekvő KÉZ. Feltételezhető, hogy a "z" hangzó finomult "sz" hangzóvá, s ezáltal újabb jelentéstanalmi ág sarjadt a nyelvünkben. Mondhatjuk is: "Ahogy engem késztet, az már maga kész tett. " Annyi példa igazolja ezt a föltételezést, hogy szinte kezeskedhetünk afelől, hogy nem délibábos, hanem nagyon is valós úton járunk. De erre kezet is adhatunk, hiszen aki kezeskedik, az kezet is ad. Vagyis "parolázik". Lám, mintha a par-ola szóban benne volna a "pár". Hány kéz is kell a parolázáshoz? Kettő bizony, se több, se kevesebb. Mert a parolázás, másként kézfogás.
Az is igaz, hogy a kész, elkészültnek is több jelentése létezik. Mert elkészülhet valaki nemcsak a munkájával, hanem az erejével is. De a kiütött ökölvívóra, aki nagy ütés nyomán elfeküdt, arra is mondják, hogy "na ez kész! " Vagyis nyelvünk ragozó, szóképző kézsége, képessége- mert e jelentések rokonok! -bizony páratlan. (A régi pásztoremberek "kézsége" kis zacskóban lévő fontos dolgokból állt. Például sóból, fűszerekből, magvakból, aztán oda tartozott a tarhonya is, ami az ősi szárított élelem mai leszármazottja, kis keverő és evőkanálból stb. Avval elvoltak napokig is a pusztán, mert kovakő, tűzszerszám is tartozott hozzá. Ez a sajátságos megnevezés is mutatja, hogy a képesség kibontakoztatásához kézség is szükséges! A tehetséghez kell még tanulás és sok szor- (szer-ször-) galom. Ez az emberi világ rendje, amit, mint a valóság szülötte, sorra, rendre igazol a magyar nyelv is.
S ha mindezt végigelemezzük, átgondoljuk, akkor magunk is példák sokaságával egészíthetjük az eddigieket. (Az egész, egy, ag igg szavaink szoros összefüggéséről másutt szólunk. Itt csak arra em-ékeztetünk, em-leg-et-ve az összefüggést, hogy a magyarban az EGY lehet a MINDEN, ahogy ezt a világ-egy-etem és a világminden-ség, azonos jelentésű szavaink is bizonyítják, igazolják) Hatalmas tehát a szó-kész-let e kéz-ségek következtében, így nem is képzeljük, hogy bemutattuk a teljességet a kéz és a kész szavainkkal kapcsolatban. S magunk is készen állunk, útra készek vagyunk, s készséggel közlünk majd további példákat. Ám nem hagyhatunk ki valamit. Alighanem a két-kéz szavunknak ahhoz is köze van, hogy két kezünk van és fölfigyelhetünk a teljesen természetes t-z hasonulásra. S mivel a gyermekek a világon a nyelvet, a beszédet nem olvasás, hanem hallás után tanulják meg, valószínű, hogy ezáltal az ejtések nem sokat változtak. Maradt a torok, száj, nyelv, fogak közreműködése és a levegő áramlása. Ez a hangképző együttes százezer évek óta lényegesen nem változott, és mindez egyetemes követelménye a beszédnek. Azt se feledjük, hogy létezik az örök nemzetközi emberi "nyelv", amelynek "szavai" szinte azonosak, sőt, a lényegüket tekintve valóban azok. Ezek a



nagy fájdalom, felindulás, öröm, keserűség, düh, gyönyör, csalódás, felismerés, megdöbbenés és még több tucatnyi ingerre előtörő, önkéntelen hangadások. Ide tartozik a "héé" kiáltás éppen úgy, mint a nevetés, sikoly, nyögés és így tovább. Közös jellemzőjük, hogy nem függnek anyanyelvtől, nem is lehet tudni e hangadások nyomán, hogy milyen az e hangokat kiadók anyanyelve. Ide tartoznak a csecsemők, kisdedek sajátos hangjai, gügyögései. Miként már annak idején a Kortárs című lapban megírtuk - mintegy harminc éve -, még akkor sem lehet megállapítani gyakran az anyanyelvi hovatartozást, ha kis anyukák gügyögnek vissza a kisgyermeküknek. Hiszen többnyire valamennyien ezt az egyetemes gyermeknyelvet próbálják maguk is utánozni.
Ezzel kapcsolatban már azt is leírtuk, hogy a világon minden gyermek "egy nyelven" beszél bizonyos életkorig. Vagyis létezik ma is egyetemes emberi nyelv, azonos vagy közeli hangközlés, noha a közlők más és más anyanyelvűek. S korántsem csupán a gyermeknevetésre vagy sírásra gondolunk, e gügyögő hangoknak tucatnyi változata létezik. S mindezekből akár az is következhetne, hogy az emberiség egy nyelven beszél. Hiszen, ha a földrajzi helyzet azonos volna, valamint a társadalmi is, akkor még mindig gátolná az azonos nyelv kialakulását a távolság. De az eltérő ejtéseknek is megtalálható az oka, ami nem annyira az eltérő hangképző szervekből adódik, embernél ezek mássága nem jellemző, hanem más, valós kényszerítő körülmény. Majd ezt elemezve minden bizonnyal el lehet jutni odáig, hogy az egyes azonosságok eltéréseinek okait is kimutassuk. Például a leírások, majd az ejtések, már távolítják egymástól a sajátos földrajzi stb. elkülönültségben élő nyelveket. Alighanem a viszonylag nem távol élő népek nyelve, ha visszafelé megyünk az időben - például a népvándorlás nomádjaié - nem is tér el egymástól olyan nagyon. Független érdek volt, hogy az életfontosságú valóság megnevezések azonosak vagy közeliek legyenek. Ilyen szó lehetett például a víz. Gondoljunk csak a wasser, voda, vesi, water, víz mássalhangzóira. Amikor is állandó szereplők a "v", illetve a már ismert módon, társként változó s-z-t-d hangzók. Nem kis mennyiségű ember használja Európában a vízre a meglehetősen hasonló szót, mondhatjuk, hogy több száz millió! Ráadásul a magyar nyelv a vízkiválasztó szervet is csaknem úgy nevezi meg vese-, mint a finn nyelv a vizet: vesi. Ezek aligha véletlen dolgok! Finnül a víz birtokos esete veden. Aligha véletlenül jut eszünkbe, ezt a finn kifejezést hallva, hogy aki sok italt "vesz magához", arra azt mondjuk, hogy vedel. Ráadásul a beszédben - ejtésben - sokszor még közelebbieknek érződnek e megnevezések. Újra mondjuk, a gyermek - az ember - igazában hallás után tanul meg beszélni. A víz törökül su-benne van a hangzó és párja a magyar eső, zápor, zuhé szavakban - nem szólva a további hangutánzásról! Lásd a magyar pisil, pisa szavainkat. Törökül a vizes islak, suhu, sulak stb.
Ha a sokszor emlegetett "Aki fázik, fát keres! " mondás, gondolat alapkulcs nyelvünkhöz, akkor mellé sorolhatjuk azt is, hogy "A kéz kézközeli eszköz. " Ez talán már nem kezdetleges bizonyítás, hanem e korántsem teljes eszmefuttatás után



is késznek vehető, kézenfekvő bizonyítékkal is felér. Ezért akár kezeskedhetünk is, sőt, ezt készséggel meg is tesszük, ráadásul nemcsak kézen-közön, hanem mindig.
HASONSZŐRŰ HÍMEZ-HÁMOZ
Himi-humi hamm.
Évekkel korábban az egyik tanulmányban már emlegettem a hám, hámoz, felhám, hámlik stb. szavainkat. Sőt, összefüggésbe hoztuk, éppen a h+m mássalhangzó képlet nyomán a hím, hímes, hímez, valamint a hímez-hámoz stb. kifejezésekkel. Ezúttal Világos István (Ausztrália) közlése nyomán foglalkozunk e szavakkal. Arról beszélt, hogy vizsgálatai alatt elébe kerültek a "gyenge szőrű", "erős szőrű" stb. kifejezések és arra a következtetésre jutott, hogy ezek fontos minősítési szavak. A legdrágább fehér szőrből készült "mez" vagy öltözék volt a legelőkelőbb. Eszünkbe jutott a "hasonszőrű" szavunk, amely azonos rangú, módú emberekre utal. Igaz általában gúnyosan. De alighanem ide sorolható a szűr szavunk is. A pásztoremberek híres viselete, ami minden bizonnyal többféle "szőr"-ből készülhetett. Ehhez csatlakozik a "kitették a szűrét" kifejezés. Ez pedig azt jelentette, hogy a lányos házhoz járó legény, ezzel szándékát jelezve, "véletlenül" ott feledte a háznál, ahova járt udvarolni - az udvarban beszélgettek! -s ha az udvari "köcsögfára" kitették a szűrét, akkor tudhatta, hogy nem látják szívesen a háznál. Éppenséggel más párt, más legényt gondolnak leányuk számára. Ezen a módon tapintatosan hozták tudtára a dolgot, tehát békésen ért véget az udvarlás. Gyanítottuk korábban is, hogy a "szürke", mint szín is ide tartozik. Így alkalmunk adódik arra is, hogy a "hím", "hímes", aztán "szőr-szűr", valamint a sín szavunk több ágon is rokonítható jelentéseit megvizsgáljuk. Úgy is, hogy lássuk a víz felszínét, de úgy is, miként a "színét se láttam" kifejezés mutatja. Ehhez is hozzá lehet tenni a "se színe, se hamva" mondást. Máris látható, hogy a "hamva" szótövében ott van h+m mássalhangzó képlet. Méltóan illenek ide Babits Mihály híres és mindenképpen egyik legjelentősebb versének, Esti kérdés című remekművének kezdő sorai:
Midőn az est e lágyan takaró fekete, sima bársonytakaró, melyet terít egy óriási dajka, a féltett földet lassan eltakarja
s oly óvatosan, hogy minden fűszál lágy leple alatt egyenesen áll és nem kap a virágok szirma ráncot s a hímes lepke kényes, dupla szárnyán
nem veszti a szivárványos zománcot és úgy pihennek e lepelnek árnyán,



e könnyei, sima bársonyos lepelnek, hogy nem is érzik e lepelt tehernek:...
A dolgok hímessége, akár a hamvassága, a költő szerint finom zománc, a külsejüket fedi, de így kissé a lényegüket is kitejezi, ami nem más, mint könnyűség, kecsesség. De nem az-e a gyümölcsök hamva, a pillangó szárnyának érzékeny színezése? Egyáltalán a sín szavunkkal érdemes külön is foglalkozni, mert nagyon érdekes összefüggésekre találunk rá ezáltal. Majd segítenek azok a mássalhangzó képletek ezúttal is, amelyeket először a Kortárs című irodalmi folyóirat 1971. júniusi számában alkalmaztunk először nyilvánosan. Magunk mintegy öt évvel korábban rátaláltunk e képletekre. Ám nemcsak hasznos és mutatós ezek alkalmazása, hanem segíti a nyelvünk törvényeihez illeszkedve, a kutakodásainkat. És ezt elmondhatjuk több mint harmincéves tapasztalatok nyomán! Tegyük hozzá, nem volt ez véletlen, hiszen nem véletlenül, hanem alapvető felismerés nyomán -a magyar nyelvben a mássalhangzók hordozzák a jelentés tartalmat- vezettük be ezt a módszert. Ugyanis akkorra már "szinte" bizonyítottnak láttuk nyelvünkben a mássalhangzók alapvető szerepét. Mindez főként a szótőben látszik a legjobban és fejti ki erejét. Aztán a jelentéstartalom úgy alakul ki végül, mint az összeadás végeredménye. Ahogy a szótagok, képzők, ragok hozzáadódnak a szavainkhoz, a jelentéstartalom olyan módon változik. Alább láthatjuk az sz+n, valamint a t+n szótövi képletek megjelenését. S hasonlóan az eddig legtöbbször tárgyak k+r, g+r, t+k stb. mássalhangzó képletekhez, ezek is jelentéstartalmakat hordoznak és közvetítenek.
Az eddigiekből már látszik, hogy ugyanakkor az ősi valóság logikus kapcsolata hogyan és miért köt össze és rokonít szavakat. A szűr, illetve maga a gyapjú gyapjuk?! -, szürke, szürkés, de lehet tiszta fehér is. Gondolható, hogy az a ritkább, hiszen ahhoz fehér szőrű juhokra van szükség, ami legalább olyan ritka, mint a fehér holló. Vagy ha nem is, de például e sorok írója még nem látott tiszta fehér szőrű juhokat. (Megjegyezzük, hogy a "cserge" is juhszőrből készült "pokróc", takaró. Meglehetősen világos színű, olykor fehéresen az. Persze, lehetséges a gyapjú fehérítése is) Lássuk most, hogy- teljesen a gyakorlat logikája szerint milyen szavak sorolódhatnak minden erőltetés nélkül egymás mellé e jelentésköri rendszerben.
Hám, felbánt, hámoz, hámlik és ezek elágazásai. Később többről is szólunk. Hím, hímez, hímes, valamint a további változatok. Hamu, hamvas, hamvas, hamvad és így tovább. Ezekben az esetekben nagyon apró és nagyon finom.
Talán azt is mondhatjuk, hogy hom-ok-finom, sőt, felhő-finom, köd-finom anyagról, látványról - ami persze mindig valóság! - van szó. Így ide rokonítható valószínűleg maga a homály szavunk is. A köd is lehet szürke, ahogy az esti vagy hajnali homályt szürkületnek is nevezzük.



Sín, felszín, színvonal, színhely. színmű, helyszín, ez a jelentés, ami kívüliséget, külsőséget felszínit stb. jelenti, szintén még tovább ágazik, s láthattuk, hogy például a "se színe, se hamva" szólás köti ide nyelvileg, de logikailag is teljesen ide tartozik. Érdemes tehát ezeket a szavakat és nyelvi jelenségeket szélesebb körben és alaposabban vizsgálni, sőt, lehetnek- vannak- még további jelentéstartalmi leágazások is, ami logikai, tehát a valós összetartozást illeti. Meglehetősen sokfelé ágaznak el a finom jelentések, és nemcsak a mondanivalót, a szöveget színezik, hanem a lényeg hordozói.
Bár ezt a szót és társait is vizsgáltuk másutt, itt sem hagyhatjuk ki. Ez a szó a színész, aki színművet ad elő, s amit láttat, az nem a valóság, ezért művész, művészet, és amit előad az színmű, a színhely vagy helyszín, ahol előadja az a színpad és ő maga csak szín-lel. Lám még a lel, lelet, lelemény és rokoníthatóan ide sandítanak, ha távolabbról is. Ám ezekre is gondolhatunk, ha József Attila törvényerejű sorait idézzük:
"... fecseg a felszín, hallgat a mély. " (A Dunánál)
Amiért e kis eszmefuttatásra vállalkoztunk, vállalkoznunk kellett, az elsősorban a "hím" szavunknak köszönhető. Ugyanis hamarosan kiderült megvilágosodott - az összefüggés a "hám" szavunkkal és aztán a többivel is. Az kétségtelen, hogy Világos István közlése a szegényre, szegényesre, erőtlenre, gangtalanra utaló, "gyenge szőrű" kifejezés és társai indították el a gondolatfüzért. Mert az lett belőle! Rögtön eszünkbe jutott, mint már említettük, a "hasonszőrű" és a "kitették a szűrét" kifejezés, szólás. S ha már újra emlegettük, végül is ez azt is jelenthette és jelentette is, amit szintén emlegettünk, tehát éppen azt, hogy a "színét se lássam"! A szűrök szőrből, azaz gyapjúból újra említjük, mivel nagyon érdekes kapcsolódás, s hogy ne feledjük: gyapjuh? - készültek. És azt is ki kell emelnünk, hogy a sokféle szűrt férfiak viselték! A szűr férfiak öltözéke volt, illetve olykor több. Viharban akár sátorként is védte viselőjét. A többi már ezekből következett. Korábban is írtunk arról, hogy a szer; szor, ször sokszorosító, erősítő, nagyító stb. jelentése mintha ott volna a szőr, mint eleve sokat jelentő, illetőleg a szűr szavunkban. Hiszen a szűr szőrféléből készül. E szóban a "kézül", azaz "készül", vagyis a kézimunka által megvalósuló művelet jelentése található. Tehát a szőr-szűr, de a szór is rokonítódik. Valamint, ha kiszűr vagy elszűr valamit, például szöveten át a tejet. Magyarán, ezek a kifejezések ugyanazt a lényeget, ugyanazt a jelentést finomítják több leágazással. Így talán a sokszorozódásra utaló szül, vagy a szeret szavak is ide tartozhatnak. Mert a szűrés művelete sűrűséget feltételez. Miként a köd, a szürkület, amely szűrszínű!
De mindezt erősíti az a valóságos tény, hogy a "szőr" gyűjtőfogalom. Gondoljunk a szőrzet szavunkra és arra, hogyha valaki nem borotválkozott, arra mondják, hogy szőrös. Ezt azt jelenti, hogy az arcán nem kevés szőr található. Minden bizonnyal több száz vagy akár ezer szőr-szál! Ez a nyelvi finomság jól érzékelhető például a szalma - sz+I képlet! - szavunk esetében. Ha szalmáról beszélünk általában, hogy



vásároltunk, tettünk alomnak, hoztunk be stb., akkor viszonylag sok szalmaszálra gondolunk. De ha csak egyről van szó, akkor az is egyetlen szál szalma, azaz: szalmaszál- ról beszélünk. Ezt erősíti az "Egyszál magában. " Ez a kifejezés egyet jelent, azaz egyedüliséget. De térjünk vissza e mellékösvényről a főösvényre.
A hím és hám szavunkkal kezdtük a felsorolást. Nem véletlenül. Aki hímez-hámoz, az mind valamiképpen a dolgok, tárgyak, szövetek, gyümölcsök, sőt, gondolatok felszínével foglalkozik. Innét van az átvitt értelem elfogadott közjelentése is. Hiszen a hámozás, hámlás, valamint a hímzés - hímezés szintén a külsőre való fölvitelt jelenti. Azt is mondhatjuk, hogy a külsőséggel, azaz a felszínnel való foglalkozást. Sőt, amikor a húzó állatra, sokszor emberre is, fölteszik a "hámot", akkor azt kívülre teszik. De kívül található a lepke szárnyán a hímpor, ahogy az előbb Babits Mihály versében olvashattuk. A lepke esetében azonban ez a hímes, azaz színes "Felszín" vagy "külszín", "külcsín" lényeges. Ha elveszíti a "szivárványos zománcot", nem is képes rendesen repülni. Mielőtt tovább mennénk, nézzük e szavakat, szín-csín. Látható, hogy mennyire közeli a jelentésük. A csinosság is elsősorban a külsőre utal.
Már itt jegyezzük meg, hogy az sz-cs-vel, aztán újra bizonyítottnak láthatjuk a t-sz váltást, hasonulást is. Most megint egy kis "leágazás" következik. Eszünkbe idéződik a hímpor szavunk, ami szintén külsőség, befedi a dolgokat, mint hamv a gyümölcsöt. Ez a hamvasság nemcsak más színt ad például a gyümölcsnek, hanem annak érintetlenségét is jelzi. Persze ez a jelentés is sajátos logikai kört mutat, és ne feledjük, értéket is jelenthet. De a "hamv" lehet valakinek a hamva. Ennyire tágul a jelentés, de mint láthatjuk, megmarad a logikán belül. Hiszen, ha valakinek a hamvait elhamvasztják, abból hamu lesz, azaz por és hamu. Az ismert nyelvemlékünk, a Halotti Beszéd és Könyörgés elején olvashatjuk, hogy mik is vagyunk voltaképpen: isa pur és chomuv. Azaz, a magam olvasatában "ősi por és hamu" vagyunk. Érdekes módon az apa jelentése finnül isä, ejtése isze. Mintha ez a szó is az őst idéző jelentés irányába vezetne. S igaz, hogy még nagyobb ívet mutat a "hamvába holt" kifejezés, de minden bizonnyal ide sorolható. Holott azt jelenti, hogy valami el se kezdődött, noha szóltak róla, tudtak róla stb. Ezúttal is logikai visszacsatolásról beszélhetünk. Hiszen a holttetem még nem hamu és nem por, mégis azt mondják, hogy hozzák valakinek a hamvait. Persze majd tűz és hamvasztás nélkül is porrá lesz. Mindez benne van a tudatban és a várható biztos jövőbeli -a múlt ismeretéből is következő - történésből csatolódik vissza a jelentés. Tehát a "tetem" és a "hamvai" így jelent bizonyos esetekben és helyzetekben azonosat.
Úgy gondoljuk, hogy szinte valamennyi jelentésleágazás vonatkozásában meg lehet találni a visszacsatolásokat, illetve a hasonló logikai jelentéstartalmi köröket. Alább lássunk még néhány kifejezést a hím és a hám szavainkkal kapcsolatban. Azt hisszük, hogy ezúttal is, mint máskor, természetesnek vehető, hogy nem törekszünk a teljességre, inkább csak példákat mutatunk, de azok nyomán bárki találhat ide illő szavakat, rendszereket.



A him szavunk A magyar nyelv történeti-etimológia szótára szerint - H-Ó 2. kötet, 112. oldal - 1083-ban fordult elő írásban. Ősi örökségnek tartják. Minden bizonnyal az, csak még ősibb, mint gondolják. Összefügg a hum-kum "ember" jelentéssel, illetve a kom-kan-hím és mi mondjuk, hogy a homok - kara-kum, fekete homok jelentéssel is. Mindez valószínű. De a hím jelentése még dísz, díszes, pompás, cifra, vagyis a "hím" sajátos díszítőminta, a hímzés következménye, sőt, eredménye. Vonatkozik még ez a kifejezés a tű használatára. Például a régi zsúptetőt, ha átszúrták-döfték, hogy így is erősítsék, azt mondták: "áthímzik a tetőt". De végül is "áthímzik" a szűrt - szőrt! -, azaz a gyapjúból készült szűrposztót, szürke posztót. Feljegyezték, hogy például Sopronban "kallással" sűrítették és tették vízhatlanná a posztót. A "kallás" ütést-verést jelent, de egyúttal tömörítést is. Megint csak érdekes, hogy a "kalapács" szavunk szótöve benne van a kallás szóban. Nem ugyanekkor jött létre a nem használható maradék? A káló? A szűrszabók nemcsak a gyapjúanyagot szabták, hanem az árakat is. Többféle szűr van, köpönyegszűr, szűrsuba s valóban van "fehér szűrből csinált köpönyeg, vagy bohai szűr". Szűrkabátot - ezek között lehettek "gyönge szőrű", azaz olcsóbb anyagú szűrök is. Zala, Vas, Veszprém és Somogy megyében a pásztorok szűrkabátot viseltek. Valójában a szűr hasznos egyenruha volt, de ha kellett, mint sátorban kucoroghatott benne a pásztor. Gyerekkoromban szűrfélében járt még a kanász is, azaz a disznópásztor, szülőfalumban, a zalai Pacsa községben. De tán a csordás is, mert konda létezett és csorda. A kondást kizárólag kanásznak hívták, disznópásztornak nálunk soha. (Majd máskor meg kell nézni, hogy a pásztor, mint őrző és a "poszt" összefügg-e. Mondjuk, de nem nyugszunk és megnézzük. Úgy látszik a TESZ szerint nem függ össze. A pásztort szláv eredetűnek vélik, noha latin pastor is létezik. A poszt, őrálló, őrző, pedig német eredetű. Mi ezt nem hisszük. Alább bemutatjuk a magyar pász+tor egyik változatát.) De előbb "törjük el a szót", pász-tor. Két képletet kapunk> a p+sz mássalhangzó képletet és a t+r képletet. Azt tapasztaljuk, hogy az egyik benne van az egyik állatőrző szavunkban. Íme: boj-tár, lehet kanászbojtár, csikósbojtár, valamint lehet a csordás segítője is, a marhabojtár. A dolog akkor válik izgalmassá, ha ezt a két szót egymás alá írjuk. Az angol cow-boyt és a magyar boj- tárt. Lássuk tehát megint:
cow-boy boj-tár
Az angol - amerikai - szó jelentése. tehenészfiú. (Ejtése: kauboj) A magyar szó jelentése szintén tehenészfiú. Finnül a fiú poika, ejtése "pojka". De a t+r szóvégi képlet megtalálható a német Schwes-ter, Toch-ter, Bru-der, az angol sis-ter, de brother, a finn ilma-tar - ez ugyan levegőtündért jelent, ám a zöngésített "t" ott van a magyar tün-dér szóban is - azonos vagy közeli jelentésű szavak, és sorolhatnánk a "párjaikat". Most csak annyi következtetést vonjunk le, hogy ez a t+r képlet további alapos vizsgálatra szorul! S nem is olyan egyszerű megmondani, hogy milyen származású is például a pásztor szavunk. Arról nem is szólva, hogy a tor-nak külön jelentése is van. Ott található a tor-nác, pi-tar, tor-pan, tor-ok - is bejárat! és így



tovább szavainkban. Akkor még a -ter--tér-der-dér szókezdő szótagokról nem is beszéltünk. Mindennek érdemes nagyobb teret szentelni. Másutt meg is tesszük.
De folytassuk a h+m mássalhangzó képlet jelentéstartalmi szerepének vizsgálatát. Ezt a módszert az 1960-as évek közepe táján találtuk meg és azóta, úgy véljük, sikeresen alkalmazzuk, mert a mássalhangzók jelentésmegkötő, meghatározó szerepe meggyőző.
H+M, hamu, már idéztük a Halotti Beszédből, de lássuk mit ír róla és a következő szavakról a többször említett TESZ. Első előfordulása tehát 1195, "Származékszó, ham alapszava ősi örökség, az ugor, esetleg a finnugor korból. " E meghatározások igencsak bizonytalanok. Még néhány éve is emlegette e kormeghatározások bizonytalanságát a kitűnő László Gyula, aki szerint aligha a nyelvészet -a finnugristák - dolga például a finn őshaza meghatározása, de a magyar őshazáé sem. E sorok írójánál személyesen tiltakozott néhány finn nyelvész és tudós a magyar finnugrászok (?) "elméleteivel" kapcsolatban. László Gyula nem elfogultságból vagy kicsinyes tudósi féltékenységből volt más véleményen, hanem azt mondta, hogy azokon a tájakon, ahova a magyar nyelvészek például a finnugor őshazát "helyezik", abban a korban például a pollen vizsgálatok és elemzések alapján - nem voltak meg a hosszas ` emberi élet feltételei. Ezt a vélekedését több más, az ott élést lehetetlenné tevő dolog is alátámasztja. Lássuk tovább az ide tartozónak mondható szavakat.
Hamut, járomféle, milyen különös, szláv eredetű!
Hamv, magyar fejlemény és akkor ide sorolódik a hamvas, hamva, hamvazó stb., ezek magyar fejlemények. Amint már mondtuk, felületet jelentenek, illetve nagy finomságú bevonatot, főként az érő, friss gyümölcsökön, de van átvitt értelmű jelentésük is. Ezek olyan leágazások, amelyekről már korábban szóltunk. Hamvas lettet a szilva, a ringló, a barack, de az alma is, miként hamvas a fiatal teremtés.
De mién "hím" a "kan"? Igaz, a "kan"-ász a "kon"-dát tereli. A konda másik "ura" a kan. S az állatvilágban az oroszlántól a kakasig, feltűnőbb, színesebb, cifrább, színesebb az apaállat. De a kume, kum stb. jelentése ember, rokonság. S ne feledjük a "hum", humánus kifejezéseket. A nyelv oldja, finomítja a jelentéseket, de sohase szedi, képezi a semmiből vagy ok nélkül! Így a h+m képlet azonos vagy közeli a k+m és k+n képlettel. És megkockáztatjuk, talán a hun név maga is férfit, tágabban embert jelenthetett: Hiszen a nyelvünkben az asszonyok a férjüket, a férfiút, "az én emberemként" emlegetik. Ha embert kerestek valamire, általában férfit kerestek.
S ahogy korsóban láttuk, a hamvasság és a hímpor - mint érintetlenség és dísz, szín is - valóban összefügg, és inkább fiatal nőkre értették. Ugyanakkor a hamvas lehet hamuszürke, s ha gyümölcsöt hámozunk, akkor a felhámot: a gyümölcs héját, haját hámlasztjuk le, távolítjuk el. S nemcsak a hímzés, a dísz jelöl színt és értéket, hanem például a tejszín szavunk is jól példázza, hogy az ősi tapasztalat miként van



jelen mai nyelvünkben. Hiszen a tejszín a tej felső részén, a felszínén képződik és sűrűsödik. Így a tejszín, nemcsak tej színe, hanem a színe-java is! A tej föle, a tejföl is fönt, fölül képződik, így aztán akár a tejszín, akár a tejföl, drágább, mint maga a tej. De ne feledjük itt az ágazás "föl-felé" tör, a fölső, fölség stb. irányába.
Íme itt is visszakapcsolódtunk a Világos István állal emlegetett "gyönge szőr" és "erős szőr" értékmérő jelentéséhez. Vagyis, ha úgy tetszik, magunk is "lefölöztük a hasznát" e gondolatmenetnek. S ha már itt tartunk, mutassunk további leágazást. Csupán azért, mert nyelvünk logikáját és zsenialitását kívánjuk újra megidézni.
A szin-szün-fürt szavakat és jelentéseket szín-tén rokoníthatjuk. Említettük a "se színe, se hamva" vagy a: "színét se lássam! ", azaz, a külsejét se, szólást. Pontosabban, egyáltalán ne lássam. Így hát, ha valami megszűnik, mint látvány, el is tűnik a szemünk elől! A hangzó váltás törvénye, a t-z hasonulás is megvalósul a szün-tün szavak esetében. Van is tün-dér, és tün-emény stb. szavunk. De szündér nincs, holott lehetne. De van szünet, szűnik, szüntet, szüntelen stb. Visszalépve, van még tünet, aminek a jelentése szintén a külsőségre utal. A szín előfordul kocsiszín, helyszín és a színhely stb. szavainkban. A "szinte" jelentésében is benne van a bizonytalanság, hiszen olyasmit is jelent, hogy csaknem, majdnem. Végezetül találomra - találunk még! - említjük a hámfa, hámba fog, szélhámos - az oldalra kötött, tartalék ló, amelyik nem húz -, a homok s vele kum-gum, már 1055-ben előforduló, török eredetűnek vélt szavakat.
Reméljük, hogy a szőrtől elindulva, meghámozva-lehámozva a fogalmat, a külcsíntől eljutottunk a belbecshez, nem bizonyulunk gyönge szőrűnek. Nemcsak ötöltünk-hatoltunk, azaz nem hímeztünk és hámoztunk, noha kimaradt jónéhány vizsgálandó szó, például a homlok -a szem tán hom-luk? homorú stb. Csak a végén jegyezzük meg, hogy a hamis, hazug, hamar stb. szavainkban a ha feltételes szócska a különálló és mintegy feltételt jelez a jelenlétével. Tehát a szókezdő mássalhangzó képlet valójában nem a h+m. Ám a homlok megint csak feltűnő dolog, mint ami a dolgok homlokterében áll vagy a ház homlokzata és így tovább, emiatt sorolhatjuk ide.
Tán kissé érdemes még el-tűnődni azon, hogy ami eltűnik az mintha megszűnne? Tűnik-szűnik. Szüntelen, azaz szünet nélkül. A nyelv azt is megmutatja, hogy az azonos vagy nagyon hasonló jelentések esetében, nemcsak az ellentétek, az azonosságok is "kioltják" egymást. Talán ilyesmi a szünet nélküli szünet, azaz a szüntelen szünet értelme. A szünet nélküli szünetben ugyanúgy nincs semmi, nem folytatódik semmi, mint a szüntelen szünetben, csak az utolsó esetében, mintha el se kezdődött volna? Csakis a "szüneteltetés" működik. Persze, kérdés, hogy mi szünetel. Azonban az mindegy végül is, ám az biztos, hogy a szín-szün-tün ebben az esetben is összefügg. Ami meg-szűn-ik vagy el-tűn-ik, annak se színe, se hamva nincs. S különösen feltűnő, ha tünet nélküli tünetről beszélünk. Ebben az esetben annyira mis-másolunk, hogy a szavaknak szinte elvész az értelme. Hiszen a tünet a legtöbbször valamilyen látvány. S ami látványtalan, azt nem látjuk, ahogy a tünet



nélküli tünet sem tünet, azaz nem látható. De így van ez a számtanban is. Mert ha azt mondjuk, hogy mennyi öt nélküli öt. Az bizony semminek vehető. Az is érdekes, ha azt akarjuk tudni, hogy mennyi hetedhét! Ez nem semmi, hanem éppenséggel pontosan egy. Miképpen ugyanennyi az ötöd öt, nyolcad nyolc és így tovább. Ez már olyan példa, ami nemcsak nyelvhez, hanem a számokhoz is átvezet. De mégis előhoztuk ezeket, mert meg akartuk mutatni a szavak színét és visszáját. Összegezve, a szín szavunk egyaránt alkalmas arra, hogy valaminek az értékét vagy éppen értéktelenségét is kifejezze. Mert a felszínesség nem értékes, de a tejszín vagy a színarany igen. Ahogy a teljességet is ki tudjuk vele fejezni, ez színigaz.
A hímesség azért általában a szépség kifejezése. Aligha véletlen az a mondás, hogy úgy vigyázz rá, mint a hímes tojásra.
Mi mással is fejezhetnénk be e befejezhetetlen dolgozatot - nem mismásolást! -, mint azzal, hogy mai politikusaink zömére bizony ráillik ez a jelző mondat: hasonszőrű hímez-hámoz!
FÖL FÖL, FÖLJEBB, LEGFÖLJEBB, MÉG FÖLJEBB
Lehetne még legeslegföljebb is. Rögtön jegyezzük meg, hogy a "legföljebb" szavunknak két jelentése is lehetséges. Az egyik így is mondható, hogy a hegymászásban ki jutott végül a legmagasabbra, azaz legföljebb? De azt is mondhatom, ha nem jössz velem, legföljebb magam megyek. Azaz, ha másként nem megy, illetve: végső soron. Így a végletességet a magassággal is azonosítjuk. Az elismerést "mély tiszteletem" vagy a "jó nagy" s egyúttal az elégedettséget a "jó" és a "nagy" szavak kapcsolata jelzi. A föntebbi szót László Gyula bátyám mindig így mondta "legfönnebb" Nem is kell nagyon meggondolni, tudjuk, a föl és fönn vagy fönt hasonlót jelent. S ha valamit kiemelünk, fontosnak, lényegesnek ítélünk, akkor is ilyesmiket mondunk: főként, főképpen, leginkább, fő szempont stb. Ezért is adtuk ezt a címet e sajátos dolgozatnak, miközben a kutakodásunk szellemi múltját is meg kívánjuk mutatni, amennyire ez lehetséges. Sőt, azt is, hogy mit akarunk az olvasó figyelmébe ajánlani ennek ürügyén. Hiszen sok hasonló példát említhetünk, amikor az egyik jelentés - mindig sajátos logikával! -a másikat is idézi. S gyakran azonos logikai szál szerint is, a jelentésben benne van annak az ellenkezője is. Például az "al" szótag al-ig-ha - nagyon izgalmas szó! - véletlenül található az alsó. alul, alant, alacsony, aligha, alig, alatt stb. szavainkban sőt ahogy erről másutt szóltunk - az alvás, alvó, alszik, álmos, álom, álmodik és így tovább, szavainkban. Az alantasság például már nem alsó helyet, mondjuk pincei helyzetet jelent, hanem lelki, szellemi "alsóságot". S tán még az "alamuszi" szavunk is ide sorakozik, többekkel.
Tehát összegezve e kis bevezetőt, alább azt szeretnénk kutatni, hogy a magyar nyelvben az egyetemes világról való tudás milyen mértékben található meg. Ez valójában nem új szándék, mégis fontos részletesebben közölni, hogy mire gondolunk. Ez az egyik kísérlet.



Először is arra, hogy a "síktudat" -a Föld lapos - van-e jelen az élő, működő nyelvben vagy már a "gömbtudat" is megjelenik. Mielőtt megkísérelnénk erre a választ, el kell mondani az alábbiakat. A nyelvvel való szoros kapcsolat e sorok írója esetében nagyon régi; még általános iskolai gyökerű. Majd sajátosan alakult a középiskolában. Amikor is Bődy Zoltán barátommal - akiből nemzetközileg is ismert atomfizikus lett - folyton kerestük a nyelv időmértékes lejtését különféle feliratokban, plakátokon, újságokban stb. Az ötvenes évek elején még ő is verseket írt, de talán még többet fordított, főként angol költők, például Byron verseiből. Fontos ez, miképpen az is, hogy miféle kérdések fogalmazódtak meg bennem, amelyek valamiképpen az ember helyzetét és viszonyait tükrözik a világban. Ezért mielőtt a nyelvi példákra rátérnénk, röviden bemutatom azokat az eszmeképző gondolatokat, amelyek meghatározták a világ dolgaihoz való kapcsolódásaimat, vagy éppen a taszításokat. OK-os gondolatok ezek.
Az első, amire emlékszem - talán 1952-53-ban formálódhatott, akkoriban olvastam Az atom titka és hatalma c. könyvet - az foglalkoztatott, vajon végtelen-e az emberi képzelet. Tehát a határokkal és az ember lehetőségeivel foglalkoztam. Elég sokáig, hónapokig, tán félévig is tűnődtem ezen a kérdésen. Valamilyen választ szerettem volna adni. (Ekkor már tudtam arra a "fogós" kérdésre a választ, amelyik így szól: "Mi volt előbb, a tyúk vagy a tojás? " Valósággal dühített már a kérdés is, mert éreztem, hogy valami, éppen a kérdésben, félrevezető. A válasz persze, amit magam találtam meg, nagyon egyszerű: a kakas!) Ezek után, amikor csak lehetett, igyekeztem a beszélgetést arra terelni, hogy valaki ezt a kérdést fölényesen és kellő gőggel, a megválaszolhatatlanság tudatában idézi. Mondhatom, elég sokszor sikerült ez, és akkor gyorsan lehervadt a gőg és fölény az arcokról, mert kiderült, hogy igenis lehetséges a válasz erre is. Addig arra volt biztos, föllebbezhetetlen példa, hogy vannak dolgok, amelyek felől fölösleges érdeklődnünk, azaz kutakodnunk. Ezért is haragudtam a tyúk és a tojás kérdésére. De ezt elég gyorsan elsöpörtem az útból, mint a nem gondolkodás kövesült tanúját. Ezek után következett a végtelen fogalmának ügye-baja és kérdése. De térjünk még vissza kicsit a tyúkhoz, tojáshoz és a kakashoz. Ma már pontosan tudom, az én válaszom sem igazi felelet, hanem csupán a szemfényvesztő, rossz kérdés kiegészítése, tán kijavítása. De erre csak évtizedek múlva jöttem rá. Akkor senkinek sem volt semmiféle ellenvetése, elfogadták teljes értékű válasznak a "kakast". Ezúttal is valami hasonló dolgot, értelmezési kiegészítést is jelezni kívánok ezzel a dolgozattal. Azt hiszem, éppen azt, hogy gondolkodás, beszélgetés közben, sok rossz kérdést fogalmazunk meg! Nagyon sokat, és ez a tény teljesen félreviszi az eredeti szándékot, egészen pontosan: a kérdezést magát, ha válaszolni, még inkább felelni akarunk valamilyen kérdésre, először tehát azt kell ellenőriznünk, hogy pontos-e a kérdés. Ez nemcsak a filozófiára vonatkozik, hanem a fizikára és a matematikára stb. is. Az a néhány gondolat, amit nem itt teszek közzé először néhány kivételével - maga is válasz arra a kérdésre, hogy miért tart engem annyira magánál a nyelvünk. Következzen az a néhány alapgondolat, ami aztán jórészt meghatározta, jelezte, minősítette a gondolkodásomat egészen pontosan, arra ösztökélt, hogy lehetőleg mindig eszmeképző gondolatokig jussak el.



Az egyik alapvető kérdés, amit sokaktól megkérdeztem, de nem tudtak rá felelni, az az volt, hogy vajon kevesebb lesz-e az ismeretlen amiatt, mert egyre több dolgot fedezünk föl. Fogy-e az ismeretlen száma a mi ismereteink gyarapodásával? Az én válaszom: aligha. (Persze, éppen most kezdem sejteni, hogy ez a kérdés sem alkalmas arra, hogy emberi mértékkel megfelelően válaszolhassunk rá. A "kakas" embermértékű válasz a tyúk és a tojás kérdésére. Mint ahogy a végtelennel kapcsolatos kérdésre is végül adódott a válasz, ami megint csak "egyszerű" volt, Azt kérdeztem: végtelen-e az emberi képzelet? A felelet: nem, mert a végtelent sem tudja elképzelni! (Mostanában kaptam kézhez a bukaresti egyetemen dolgozó Bíró Béla izgalmas könyvét - hála Varga Csabának és Baranyi Krisztinának-, amelynek a címe Véges végtelen. Ha valami számomra izgalmas, az a nyelv mellett mindig is a számtan, fizika, tőként az atomfizika és a csillagászat volt. Mondhatom, hogy ezen tudományágak legjobbjai azonos anyanyelven beszélnek!) Tehát a végtelenre való válasz ebben a formában, jelenleg így áll.
A következő példázat is megjelent már az egyik kötetemben, mintegy húsz éve, de a vele való szüntelen kapcsolat elszakíthatatlan. Mert kérdés is, meg válasz is egyben. Így foglalhatnám össze: Minél tökéletesebb fényszórót készítünk, minél messzebbre világítunk vele, mindig csak arról győződhetünk meg, hogy mily roppant kiterjedéses a sötétség! S ha már itt tartunk, ahogy emlegettük, a tökéletesen körbevilágított tárgy "eltűnik", láthatatlanná válik a tény által. Ahhoz, hogy bármit meglássunk és felismerjünk, kellő árnyékoltságra van szükség! S mindez nemcsak a tény és árnyék viszonyát mutatja, hanem az ember helyzetét is a világban. Ahogy a következő példázattal is e sajátos, mondhatom kiszolgáltatott helyzetét kívánom érzékeltetni. Hiszen az ember olyan "helyen" és helyzetben van, hogy a nála milliószor kisebb dolgokat fel kell nagyítania, hogy lássa azokat. Ugyanakkor a nála milliószor, milliárdszor nagyobb dolgokat is föl kell nagyítania, hogy lássa azokat. Tehát a nagyság - kicsiség! - éppen úgy megvalósítja az arány lényegét, mint a távolság. Hiszen nagyítjuk a baktériumokat, de az atomokat is, valamint nagyítanunk kell a galaktikákat, csillagokat is. Ez meglehetősen különleges állapot. Hogyha megkérdeznénk, hogy a titokzatos és félelmetes világűr alakja milyen lehet, nem tudunk mást tenni, mint behatároljuk és a gömb alakjára gondolunk. De gömbalakra utal az a tény - vagy csak feltételezés?! -, hogy a világmindenség részei, galaktikák és galaxisok és azokon belül is a csillagok, távolodnak egymástól. Az a tény, hogy mind mindegyiktől távolodik, csakis gömb belső terére utalhat, semmi másra. Viszont, ha gömb, akkor van közepe, s ha van közepe, akkor mérhető a mérhetetlen. S minden irányt, ha nem a középpontról van szó, egy szó jellemez: kifelé. De egyúttal vissza is következtethetünk, ami mérhető, annak van közepe. Igaz, van más lehetőség is, hogy nem tudjuk a szavak igazi jelentését, csupán használjuk őket, és mindegyik szó olyasfajta képzet, mint a végtelen szavunk. (Másutt szólunk a "gömb" szóról s talán látni lehet, érzékelni mindenképpen, amit sokszor állítottunk, hogy a szavaink nem véletlenül jelentik azt, amit jelentenek. Tehát a hangzók már önmagukban, mai formájukban is hordoznak jelentéstartalmat) A nyelvről szólva is elmondhatjuk, hogy nem juthat angol, német, orosz, francia stb. pontosan azonos gondolatra, csak viszonylag



azonosra. Az is bizonyos, hogy angolul, németül, latinul stb. nem lehet úgy gondolkodni, mint magyarul. És szólni kell még az egyidejűségről. Úgy véljük, egyidejűség sincs, hiszen minden mozog a térben. Egyidejűség csakis azonos helyen lehet, mert minden logika valóság! Ahogy a kényszer is az! Fejünk agyunk! - gömbformája is eszerint kényszeríti az értelmezést.
Most, hogy már hetek óta ismerkedem Bíró Béla könyvével, amely "a körkörösség "fizikája" és metafizikája, v" alcímet viseli, sok érdekes szempont részlete, összetevője, oka s okozata világosodik meg számomra, és lesz inkább kérdéssé, mint válasszá. Ugyancsak több éves megfogalmazásom nyomán: "minden valóság logika", előbb így is mondtam, minden logika valóság, a nyelv valós rendje egyre csodálatosabbnak tűnik. És azt hiszem, hogy nem a logika volt az elvi irányadó, sokkal inkább a nyelv rendje, szerkezete és működése volt az, ami fölhívta a figyelmemet a logika - sőt, a matematika - útmutató szerepére, ami sokat segített és a kutakodásaimhoz mindenekelőtt irányokat szabott. Egyúttal megvilágosodott, hogy a nyelvünkről nem lehet úgymond "végleges" munkát írni, mert minden nap és ez sokszori tapasztalat - új és új összefüggések világosodnak meg.
El kell mondanunk Püski Sándor kiadói javaslatát. (Szerencsésnek mondhatom magam, hiszen már négy könyvemet kiadta, közülük háromban a nyelvről írtam.) Ő arra biztat egy ideje, hogy ne kisebb könyvekben adjam ki e nyelvi, szó-ját-szó kutakodásokat, az ősnyelvvel kapcsolatos dolgozataimat, hanem egy nagyobb kötetben foglaljam össze az egészet. Ez így jó javaslat, nekem is tetszik, de aligha teljesíthető. Akkor mondta ezt egyébként, amikor az Aki fázik fát keres című kötet a 2002-es esztendő tavaszán a kiadásában megjelent. De miért mondom el ezt a látszólag csakis a szerzőre és a kiadóra vonatkozó dolgot e tanulmányban is? Azért, amiért e tanulmány is íródik. Bárhogyan is foglalnám össze mindazt, amit eddig megtudtam a nyelvről, már a másnap reggelen valami újat, fontosat, érdekeset mutatna meg a nyelv. Olyasmit talán, amit érintettem, de a leágazó ösvényeken nem indultam el. Olykor persze nem is vettem észre azokat, de később az azzal kapcsolatos dolgok világosodnak meg hirtelen. Tehát igazában reménytelen a teljesség igényével való összefoglalás. Ennek ellenére, amíg csak képes vagyok rá, folytatom a kutakodást, mert a téma kimeríthetetlen. Éppen ezért el is határoztam, hogy olyan hasonlatot keresek, amivel jól érzékeltethetem a feladat lehetetlenségét. (Persze, talán igazi lehetetlen nincs is, csak a mi, emberi lehetőségeink végesek, ám nagy időben minden lehetséges?! ) Ahogy említettem, példát kerestem, hasonlatot a tehetetlenségem igazolására. A következő jutott eszembe - nem most, már régebben, csak most használom föl -, lehetséges-e az, hogy a tenger vagy az óceán valamennyi csöppje érintkezzen egymással. Minden csepp "találkozzon" minden cseppel? Gondolom, hogy a végtelen időben lehetséges ez is. Kérdés, hogy lehet-e beszélni együtt maradó csöppekről? Cseppet sem vagyok ebben bizonyos. Íme, ez a hasonlatok, példálózások hátulütője. Ugye mindenki ismeri azt a mondást: "Mint cseppben a tenger. " Azaz, kicsiben valami nagy egész tükröződik, benne van sajátosan. Ezt is használjuk, elfogadjuk, mert a lényegi dolgokra utal a példázat. Dehát belefér-e a cseppbe a bálna, a cápa, a delfin? Pedig ezek is a tenger fontos



jellemzői. Tehát ez a példa-hasonlat is sántít. És még valamit említsünk meg itt. Korábban szóltunk arról, ha valami nagyon nagy, azt is szoktuk mondani, hogy ez aztán jó nagy. Vagy a "bő" szavunkból eredően, böhöm nagy. Ha valami kicsi, akkor az szeretetre méltó. Kisgyerekre mondjuk: csöppem, csöppségem. Se kifejezésekből a szeretet is érződik. Most tán már kirajzolódik, hogy a szavakban több jelentés lehetséges. Ott van bennük és a többi szó mutatja meg, abban a helyzetben melyik jelentés érvényes. Persze ezt is a logika vezérli!
Mindezek mellett fontos, hogy jelezzem szavaink logikus több irányúságát. Erre is sok példát tudnék mondani, de ezúttal maradjunk a "vet" szavunk példájánál. Ez a szó önmagában is megmutatja azt a két irányt, ami annyi szavunkat jellemzi. Mit és hogyan szoktak, szoktunk "vetni"? Elsősorban a magvetés szavunk jön elénkbe. A magot le-felé - föld túlsó oldalán, ha itt meghosszabbítjuk, föl-felé lesz! -a földbe vetjük. A feltört, felszántott földbe. De álljunk is meg. Vajon a föld szavunkban miért található a "föl" szavunk? Illetve a "föl" szavunkban a "fő"? Hiszen szülőtájamon hogyha hegynek mentünk, azaz fölfelé, akkor "főnek" mentünk. Illetve lefelé, "lenek". De vizsgáljuk tovább a logika lehetőségeit. A fő - ide tartozik a fej is, és ne feledjük, a főből lett a fölség, a fejből a fejedelem, s a Fejérvár szavunkban, mintha benne volna a fej, fejedelem, tehát az uralkodó, a király fogalma is - ismételjük: a fő és a főt a föld középpontjától kifelé tartó irányt jelenti a bolygónk minden pontján! S addig meglehetősen helyi értékű jelentés, amíg főt és főlt mondunk. Mintha a, föld" szavunk egyetemes gömbalakká nőne, jelezve, hogy amíg csak azt mondjuk fő, föl, főnek vagy fölfele, addig síklátásunk szerint beszélünk. De ezzel a furcsa, gömbölyűséget is jelentő "d" képzővel már a "gömblátás", azaz a gömböly-ded-ség kifejezése lép előtérbe. Gondoljunk a kerekded, tojás-dad stb. kifejezésekre. Hiszen ez kerekíti le a kisded dundi formáit, ez van a didi, duda, sőt, az elvont dédi, dédelget és így tovább sorolható szavainkban!
Ahogy az előbb a vet szavunkkal kezdtük, a vetés a le-felé való szórást jelenti, ha magot vetünk. Ám ha a mag kikel, akkor megvetemedik, fölvetemedik a föld fölpúposodik! -, ami az előbbivel ellenkező irány! Elvethetjük azt a föltételezést, hogy a vet szavunk jelentése csakis a mag lefelé való szórására vonatkozik. (Huzavona-t-kozásról van itt is szó.) Mert a kikelő mag fölfelé nyomja a földet, vagyis a vetemény vetemíti föl. A szót még sokféleképpen használhatjuk. Például le is vetkőzhetünk és ki is vetkőzhetünk magunkból s elvetemülten ellentmondhatunk minden iránynak. Vethetünk gerelyt, régi sport a gerelyvetés, vagy bukfencet is. Sok példát sorolhatnánk, mert a megvetemedik szavunk a fölfelé való domborodást jelenti.
Így a magyar szókincsben bizonyos szavak arra utalnak, hogy e nyelv beszélői réges-rég ismerték a föld gömbölyűségét. Ha nem így lenne, honnét kerülne e szavakba az a tudás, amit észlelhetünk. Tehát a magyar "föld" szó sokkal többet jelent, mint a német feld. Nem szólva az égbolt szavunkról! A fejünk fölött lévő domborúságot - ami benne van a domb szavunkban! természetesen használták a magyarul beszélők! Így világos, hogy az égboltozat domború, tehát, amit



körülvesz, az is domború! Vagyis ha tovább és tovább megyünk azonos irányban a földtekén, ez mindvégig igaz. Máris egyértelmű, hogy a Föld gömbölyű. A gömbölyűségre utal a gomba, a gombóc, a gombolyag, de a gomoly, gomolyog stb., sőt, a régi gömbölyded alak miatt a gomb szavunk is. Dehát maga a bolt, boltozat is ívelt, vagyis domború!
Ilyenkor érdemes megnézni, miként van ez más nyelvekben. Például az angol nyelvben a domb: hill - ez inkább a halom szavunkhoz hasonlít! -, mert a kisebb domb: hillock hummock. S ami igazán érdekes, angolul a domború: convex, bulging, curved, round az utóbbiakban a körre, kanyarra való utalások megvannak. (Franciául a kanyar: virage, crochet, courbe.) De angolul a domborzat: the terrain; domborodik: swell, out, bulge, rise. Az égbolt: sky, heavens, de nézzük hogyan hangzik a boltozat: vault, arch, ez az a bizonyos boltív.
Lássuk az angollal közös gyökerű, idevágó német szavakat. Domb: der Hügel, domborít: wölben; dombormű: das Relief dombos: hügelig, majd az ég, égbolt: der Hímmel. Ilyenkor érdemes a latin nyelvbe is belekukkantani. Latinul az ég: caelum; az égbolt: convexa caeli; boltív: fornix, fornicatio, arcus boltozat: concameratio; a domb: collis domborít (fémet): caelo; domborodás: eminentia, tumor stb.
Hiszen az is tény, hogy a "föl" nemcsak irányt jelent magyarul, mert a tej megvastagodó, besűrűsödő felső részét tejföl-nek nevezzük. Ez irány is, de több is annál. Ez a tej fölsősége, drágább része. A "lefölözés" értéklopást jelent. Ide kapcsolhatjuk a "magas ár" kifejezést. Szavainkban egymásból-egymásba szövődnek át a jelentések, és az ellentétük is! És mindez nem mond ellent a logikának, sőt, annak jelenlétét igazolja. Így nem lehet elvetni azt az elvet, hogy a logika irányai lehetnek ellentétesek, de ahogy a bot vagy rúd is végig egyenes, akár a közepétől indulunk el, akár az egyik vagy a másik végétől. S újra mondjuk, hogy a "fő" fönt fölül van s azért ágazhat el főnökké, fönséggé, fölséggé. A fej a test legfelsőbb "szintjén" helyezkedik el, s lehet belőle "Fejedelem". Székesfehérvár Fejérvár - nevében is tán a fejedelmek, azaz uralkodók, királyok megjelölése rejlik. A megye nevét, szerencsére, ma is így írják: Fejér. (Ennek a jelentése lehet tehát: fejúr, főúr. stb.)
Összefoglalva: megint érdekes, fontos és sajátos tudást, ismeretet közölt velünk a nyelvünk.
Tehát a fő, föl, föld azonos logikai egyenesen helyezkedik el, csak azt kell meghosszabbítani, a "d" "kettőse", kerek-ded, tojás-dad, didi, deda, édesded, dudor és így tovább, e szavak valóban ezt a gömböly-ded-ség-et dédelgetik! És mindvégig következetesen! Csak találomra említünk más példát. Aki szív, szí, az befelé szívja - akár a szivattyú, a szív a vért! - szivaron át a levegőt. De ha szít, például tüzet - vagy szid, szitkozódik -, akkor a levegő ugyanazon az úton mozog, csak kifelé! A "szúrás" általában kifelé történik, de belénk is szúrhat a fájdalom, hogyha a több ezer éves nyíllövés emlékeként "belénk nyilall"! Érezhetünk



"nyilallást" is, holott eredetileg az is inkább tőlünk távolodást jelent. És így tovább. Vagyis ez a néhány példa arra mindenképpen érdemes, hogy elgondolkodjunk, hogy nyelvünk a nagy tanító, mi mindent tudat velünk, ha figyelünk rá.
BÚB - PÚP - DUDOR - BÖGY - BUGYOG
Természetesen a bugyogó is ide sorolható, de ne fussunk előre. Ugyanis a "buggyos" régi, csaknem nadrág hosszúságú, leginkább a török viseletből ismert bugyogóról van szó, illetve annak későbbi fejleményeiről. Vagy a gyermekek számára készült hosszú, "buggyos" nadrágról. De gondoljuk meg, a víz is bugyog, kibuggyan, fölbugyog és így tovább. Természetesen akad még hasonló bigyóbogyó. Először is szedjük össze és mutassuk meg azokat a szavakat, amelyeket vizsgálni szeretnénk. Ezúttal sem törekszünk a teljességre, de talán sikerül a legfontosabbakat fölsorolni. Mielőtt azonban látnánk őket, felhívjuk a figyelmet arra a tényre - amit másutt is említenünk kell, de a Kedves Olvasó talán elfelejti -, hogy a p-b-v, illetve, hogy teljes legyen a kép, a p-f hangzók egymássá alakulhatnak, egymást pótolhatják. Mondhatjuk, hogy ez természetes nyelvi törvény. Majd láthatjuk, hogy a magyar nyelvben a hangzó visszaszól, és mondja önmagát, saját maga létrejöttének módját, hangalakját, és ezek együttesét nevezhetjük meg, mint jelentéstartalmi ősmagot!
A végső célunk azt bemutatni, hogy a magyar nyelvben már a hangzóknak is van eredendő jelentésük, azaz már a hangzók hordoznak jelentéstartalmi részt. Lássunk egy-két példát arra nézve - ezt sem először tesszük -, hogy például az ásít szavunkban az ásítást hallató ember "á" hangzóját találjuk: áááá, ásít. Ahogy a csecsemő oázik, mert ezt is szoktuk mondani, akként az "ááá"-t hallató, álmos, száját tátó ember ásít. Íme, még az ásításhoz föltétlen szükséges száj, tát stb. szavakban is ott van az "á" hangzó. Ez magyar nyelvi törvény! Gondoljuk meg, ha a szelet utánozzuk, akkor az, s-sz-z hangzókat használjuk, kell használnunk. S ezekhez nem kemény, hanem lágy mássalhangzó járul: szél, szellő, zizeg, sziszeg szuszog- a szuszogás is apró szél, ami kijön az emberből -, súg vagy zúg. S ha erős, akkor már tutol, ahogy a farkas vagy a kutya. A magyar nyelvben "belép" a szóba a kemény "t" hangzó. Finnül a szél tuuli, a szél fuj tuuli puhaltaa. Íme finnül is igazolódik az f-p változás. A szél üvölthet, süvölthet stb. Az ugyancsak rokon török nyelvben a szél: rüzgár, ez a szó nem hangutánzó. (Ritka kitűnő könyvcím Az üvöltő szelek! [E. Brontä]. ) Még hosszan sorolhatnánk a példákat arra nézve, hogy azok a hangzók találhatók a szavainkban, amelyeket a jelentéssel kapcsolatban hallunk, hallatunk. Ezért van kivételesen nagy jelentősége nyelvünkben a hangutánzásnak. (Mutatós példa sok közül a k-h-g, azaz "ö" hangzóval kiejtve: köhögő vagy röhögő stb. szavunk. Amint alább láthatjuk, mi ennél is többet kutatunk. Annak idején, még a hatvanas évek végén hosszan beszélgettünk Bárczi Géza nyelvészprofesszorral erről és ő megerősítette a feltételezésünket, tehát nemcsak a hangutánzás létezik, hanem - ha úgy tetszik - látványutánzás is. Erre jó példa az ágaskodik, ágál szavunk. Hiszen aki ágaskodik, föltartja a kezét, úgy



miként a fák ága! Illetve a hangzó formálásának utánzása, már lehet jelentéstartalmi csíra.
De mire is gondolunk, amikor a hangoztatjuk-at emlegetjük? Ugye ebben az utolsó szóban benne van a "hang" szavunk. Aki tehát hangoztat valamit, az valamiről beszél, s minden bizonnyal kissé nyomatékosan teszi. Ezt jelenti a hangoztat szavunk. Hasonló a helyzet, ha valaki "hangot ad" véleményének, tehát más szóval "szóvá teszi" azt. Egyszerűen és magyarán, megszólal, beszél róla. (Hajlunk arra, hogy a beszéd, beszél stb. szavainkban, miként magában a szó szavunkban is törvényszerűen található meg az "sz" hangzó, és mintha azt mondanánk: be-szél, azaz bemegy a levegő, bemegy a szél) Persze ez a "szél" inkább mozgó, mint lebegő levegő.
Kiabál bebeszél Szájába jár ki-be szél
Lássuk azonban a feltételezés igazolását. Alább tehát a b, p, v, - p-f- és ad mássalhangzók meghatározó jelenlétét vizsgáljuk a szavakban. Ugyanis aligha vitatható, hogy már a formálásuk - ejtésük - jelentéstartalmat hoz létre, valósít meg. Persze nemcsak egyes hangzók, hanem például az "ng" együttes, ami megtalálható a hang szavunkban, és alapjában határozza és valósítja meg a hangutánzást. Ezért található e hangzó-kettős elsősorban és mindenekelőtt a hang szavunkban, illetőleg, a zeng, zeng-bong, cseng, cseng-bong, csengő, harang, kong, zsong, peng stb. szavainkban. (Az utóbbiak minden bizonnyal belejátszottak a "pengő"', mint pénz, fémcsengés jelentésének kialakításában, illetve a hajdani mesterek, kardkészítők, az acél hangjáról is következtettek annak minőségére. Tehát a "penge" szavunknak is köze van a hangutánzáshoz! Ha jól cseng a penge, akkor kitűnő az acél!) De ha próbáljuk önmagában ezt a hangzó-együttest megszólaltatni, akkor is érzékelhetjük a rendkívülien erős hatást. Az "ng" még a nem hangutánzó szavaknak is sajátos hangulatot kölcsönöz. Ilyenekre gondolhatunk, mint a "borong", "mereng", "dereng" stb. Vagyis, ahogy gondoljuk, semmi sem véletlen a világban, tehát a nyelv törvénye sem. A hangok, a hangzók egyáltalán nem véletlenül jelentik azt, amit jelentenek. Sőt, jórészt önmaguk visznek a szóba már eleve meghatározó jelentéseket. No meg a követelmény választja ki, megint csak nem véletlenül, az egyes jelentések kifejezéséhez a hangzókat, hangokat. (Mert hogyha hangpróbát gyakorol az énekes, nem a kákáká, sem a tátátá hangokat használja a dallam megvalósításához, hanem - bármilyen anyanyelvű, a lágy "1" hangzót, vagyis lalázik. Finnül dal: laulu) Ennyi előzmény után, amely azért inkább rövid, mint hosszú, nézzük végre a címben is emlegetett szavakat.
A "b" (bé, bö) hangzónak fontos, de mondjuk ki, alapvető szerepe van a bab, báb, baba, bábu, búb stb. szavainkban. Ha lerajzoljuk sorban, egymás mellé az emlegetett dolgokat, csaknem azonos alakzatokat kapunk. Mert a bab gömbölyded,



kétbúbos, dudoros alakzat. A báb, baba, bábu szintén. De ilyen a "bebábozódott" selyemhernyó is. (E sorok írója annak idején tenyésztett selyemhernyókat) És hasonló alakzatot mutatnak a bábosok bábjai, cifrázva festett, édesített tésztából formált, megsütött bábui is. Azt is megfigyelhettük, hogy a "bebáboz" szavunkban három "b" hangzó is található. Nem hagyhatjuk szó nélkül, hogy a TESZ, azaz nyelvészeink szerint a bab szavunk szláv eredetű. Magyarul 1211-ben fordul elő. A bábu szintén szláv eredetű, magyar szövegben 1111-ből ismerik. De a báb és a baba "Gyermeknyelvi eredetű. " Vagyis az utóbbiak esetében nem foglal állást a történeti-etimológiai szótár! Mert mint különálló nyelv, a gyermeknyelv nem létezik. Része a magyar nyelvnek, a "felnőtt" nyelvnek is! (TESZ A-Gy 208-210) De folytassuk az összetartozó példákat.
Búb, búbos, buborék, Zalában buborcsék, egyaránt "boltozatos" dolgok ezek. Dehát a boltozatban is benne van a "b" hangzó! Mint ahogy ott található a begy, bögy, bögyös, buggyan, bugyborékol, bugyogó, bogyó, búbos banka, búbos kemence stb. szavainkban.
Érdemes némely szót példaképpen közelebbről is megvizsgálni.
A begy és a bögy, tőként a női emlőre vagy madarak alakjára vonatkozik. Aki előrefeszített mellel - ke-bel-lel - jár, arra is mondják - főként nőre -, hogy begyesen jár". A forrás is hasonló alakzatban buggyan föl a földből. Vagy a sok regényben is emlegetett, korabeli rajzokon ábrázolt török viseletre gondoljunk megint, hiszen buggyosan áll rajtuk a bugyogó. Bugyor van körben a nadrág szárán. (Gondolható, hogy a női alsó, amely szintén változott, buggyos is volt, innen kapta a nevét, és ide tartozhat a bugyolál, bugyor stb. szavunk is) De lehet búb a fejünkön, ha megütik, és az arcunkon is. A fejünkön azonban púp is lehet, ami talán keményebb vonalú kiemelkedés. Az embernek a hátán inkább púpja van, mint búbja. A mondás szerint, ha valami terhes, nem szívesen vállalt dolog, "Olyan, mint púp a háton. " Kétségtelen azonban, hogy a búb szavunk sokkal többfelé "ágazott" el, mint a púp. Azonban van púpos teve, valamint ide tartozik a pufók, puffadt, püffedt szavunk is. (A pofon szavunk valószínűleg a pofa szóval függ össze. A pofa pedig arcunk kövérkés kidudorodásával függ össze. Lám-lám, a dudorodás szavunkban pedig három "d" található!) De térjünk rá végre arra a tényre, ami miatt ez a tanulmány megíródott. Ugyanis a "b" hangzó formálásakor az arcunk is kibúbosodik, kidudorodik. Maga a "bé" vagy "bö" hangzó ejtése is növeli arcunk boltozatát. De például a bőg szavunk azt jelenti, hogy a csecsemő vagy más lény, bőven, bőségesen adja a hangot és hosszan is. Van azonban nagyobb rangot jelölő jelentése is a bő szavunknak. A bők vagy bűk középvezetők voltak hajdan, csaknem törzsfőnökök. Tehát a bő, bőven, bőség, de még a böhöm is nagyságra utal! Ahogy a búb is arcunk oldali növekedésére utal. Már most leírhatjuk, hogy a növekedés nyelvtani rangjelzője is a "bé", pontosabban a két "b". Jó jobb, nagy nagyobb, stb. Talán ez sem a levegőből szállt alá véletlenül, hanem gyönyörűen beleilleszkedik a nyelvünk törvényébe. És mit ad Isten? A nagy böhöm állatot bölénynek nevezi a magyar, mintha csak bő-lényt mondana? Dehát ez túl



egyszerű, ugye? Vagy talán mégsem? (Hallani, hogy elég sokan válnak meg az egyetemeken a magyartól, mint tantárgytól s éppen a nyelvtan miatt. Igaz volna ez? Hát alapja van, annyi bizonyos. Itt az idő, hogy végre ősi szabályai, törvényei és lelkülete szerint tanítsák ezt az izgalmas, tudást hordozó alkotást, a magyar nyelvet!) Ráadásul a belső logikája is olyan, mint a számoké. Mert a számtanban a nullától, zérótól, "semmitől" jobbra is meg balra is bár ellenkező előjelű, de azonos értékű számokat írhatunk. Vagyis a kis-ebb-edést éppen úgy két "b" jelöli, mint a nagyobb-odást.
Ugyanakkor se szeri, se száma nyelvünkben a logikával és a számokkal való kapcsolatnak. E témáról másutt szólunk s van alkalom és példa rá bőven, bőviben, bőségesen.
Törökül bab: bakla, fasuly, íme a paszuly, bab p-f váltóhangja. Baba: bebek, bebe. Báb: kukla, bebek. böcek, az utóbbit göcsörtös, tűzre való, vastagabb fára használtuk Zalában, gyerekkoromban. A böcek "kövérebb" fababa volt, ha úgy tetszik. Olyasfajta szó ez, mint a bucka. (Egyébként beCÉzett és kicsinyített is egyszerre. Például hóbucka) Babuska: bebecik ejtése bebedzsik, benne vannak a "b"-k! Bába; ebe.
Finnül bab: papu, baba: vauva, íme a b-p-v alakulása. Báb: nukke, de a csecsemő írhatjuk így csecs-emlő- finnül: pikku lapsi, azaz pici gyermek, s mintha a lapsi szóban a "klapec" szó rejtőzne a zsargoni tájról?
Ezek után néhány megjegyzésre van szükség. Például a logikusan alakult magyar babusgat szóban benne van a "bab", illetve ez maga a "baba" szavunk. S végül is kit lehet és kell elsősorban sajátosan szeretni, azaz simogatni, kézbe venni, babusgatni? Hát a csecsemőt, a babát. Sem a török, sem a finn babusgat szóban nincsen benne a baba! De említhetnék a magyar nyelvre különösen jellemző további szavakat, amelyek remek példái nyelvünk logikai rendszerének. Ilyen például a babrál, babramunka. Azaz aprólékos mozdulatokra utal mindkét szavunk. Megint képszerűen mutatja be e szavak jelentését, amikor például ujjainkkal babot válogatunk. Tehát a babrálás nem feltétlenül a bab válogatását jelenti, ahogy a babramunka sem, hanem az aprólékos, figyelmet érdemlő, általában lassú tevékenységre utal. Megint nem a semmiből alakulnak e szavak, hanem a legvalósabb valóságból! Álljon még itt hasonló példa, amikor a "p" a szó végén található.
Nemcsak a kupac- küp! - kuporog kúpszerűen, domb domborodik dombszerűen, hanem a dada, didi, dudorodik dudorrá, s lesz gömbölyded, dadded - mint tojásdad, kerekded -, déd, dédi, édesded, kisded és így tovább.
Mert kidudorodik az arcunk is, tehát az ugyancsak puha "d" van jelen a dagadt, dagaszt, dagi, dundi - tente baba, aludj édesdeden -, s tán a "dag", azaz hegy szóban is (Musza Dag?), domb, domború stb. szavakban. Azért említettük a "tente" szót,



mert a domborulat kifejezhető a tompa, tömpe, tömzsi stb. hangzókkal is. Ezek azonban a t+m mássalhangzó képlet logikai leágazásai, amelyekről másutt- talán ez sem véletlen?! - éppen a számokkal kapcsolatban kell szólni. (Legfontosabb és alapvető jelentésük a tömeg, tömör, az utóbbi mongol nyelven vasat jelent, törökül pedig ez a szó így hangzik: demir; és ne felejtsük el, hogy a "t" hangzó lágy, zöngés párja a "d") Szerepeljen még, hiszen ide sorolható, a dada, dudor; didi, dedó - ez az utóbbi szó talán a hosszú kisdedóvóból alakult, igazán találó rövidülés. De azért még megjegyezzük, hogy nemcsak magyar dédik, dedek, dédszülők tartoznak e sajátos melegséghez, puhasághoz, hiszen a gömbölyded formák sokkal inkább ezt sugallják, mint a kemény és éles szögellések. Tehát még ilyen belső rendje is van nyelvünknek. S ahogy másutt is említjük, alighanem elgondolható az az összefüggés is, ami a kemény mássalhangzók és a jelentés között fennállhat. Például: kő, kövecs, kavics - Zalában küjj -, kalapács, kovács, kopácsol, üt, csattog, pattog stb. Azaz a kemény jelentéseket mintha alátámasztanák vagy megerősítenék a kemény mássalhangzók. Hasonlóan ahhoz, hogy a lágy, szél, szellő, puha, pihe, dunyha, lanyha, dal, dallam, dúdol - miközben kidudorodik az arca! -, enyhe, nyál és így tovább. E szavakban a lágy mássalhangzók erősítik a puha s lágy jelentéseket?
Törökül a dajka, dada: dadi, a nagyapa, nagypapa (tata): dede.
Ám nehogy azt mondják, miért nem nézünk meg más nyelvet is? Azokban nem érvényes az a nyelvi törvény, hogy a "búbosodás" kifejezésénél a "b" hangzót használják? Megnézünk néhányat, mondjuk az oroszt, németet, angolt, franciát. Azt tapasztaljuk, hogy bár nincs meg az a többágú logika és azok rendszere ezekben a nyelvekben, bizony a "b"-t ők is használják, a bison bizony bő-lény, azaz bölény, németül der Bison, ám bison franciául és ugyancsak bison angolul, de angolul még buffalo, oroszul zubr; de az amerikai bölényre ők is használják a bison elnevezést. Lássuk tovább:
Németül bab: die Bohne, baba: Puppen, Baby, báb: die Puppen, baba: die Paeppe, bábjáték: díe Handpuppe, búb: die Haube, bő: weit, buborék: die Blase, a púp: der Buckel. Mint magyar bucka, vagy gondoljunk a böcekre!
Angolul bab: bean, báb: doll, marionette, puppet, de ezek jelentik a bábu szót is, buborék: bubble, púp: bump, bunch, csecsemő: baby, bő: full, looset, bába: midwife.
Francia nyelven a bab: baricot, a baba: bébé, baby, báb: poupée, búb: buppe, (a madár fején), toupet, bonnet, buborék: bulle (forró vízben bouillon), púp: bosse, gibbe, végül a bő: large, ample, vaste és így tovább. Az utolsó szó, mintha a magyar "vastag" lenne.
Orosz nyelven is lássunk néhány szót, a bab: bob, faszoly, báb: kukla, baba: kukla, mint játékszer, baba, csecsemő: maljutka, búb: témja, buborék, folyadékban:



puzürj, bucka: bugor; púp: gorb (csaknem görbe), bő: obilnüj (a termés bő) vagy viszokij.
Jól érzékelhető, hogy a "b" hangzó előkerül ezekben a nyelvekben is, de ritkábban és nem következetesen, ami az őshangzásra vonatkozóan, a belső logikai rendszer hiányára utal.
Mert érzékelhetjük az előbbi példákban, hogy amíg a magyar nyelv minden vonatkozásban használja a "b" hangzó képzéséből következő tényezőt, nemcsak térbelieket, de időbelieket is elkülöníthet a két "b". Aligha tévedünk nagyot, ha ezúttal is a hangzó formálása adja azt a jelentéstartalmat, amit aztán a "b" hangzó eleve tovább ad azoknak a szavaknak, amelyekbe belekerül. Különösen akkor nyilvánvaló ez így, ha a szavak elején b+b képlettel szerepel. S amint így egybeáll, bár nem is teljesen, mert minden bizonnyal vannak olyan szavak amelyeket nem is említettünk, akkor látható világosan az a feltételezésünk, hogy e szavak törvényszerűen, a valóságból fakadó, azonos rendszerhez tartoznak, tehát nem is jöhettek át más nyelvből a magyarba.
Sokkal inkább az a valószínű, hogy a magyar nyelvből kerültek más nyelvekbe. Ezek a nyelvünkben meglévő logikai, számtani rendszerek mindezt egyértelműen bizonyítják!
Itt volna az ideje végre átírni a TESZ köteteit, mert hamis tételeket és adatokat tartalmaznak, és nemcsak tartalmazzák, hanem "tudományosan" terjesztik azt, mint igazságot. Ezzel ezen az európai helyen az egész magyarság ellen vannak. A trianoni diktátumot is erősítik! A további mivoltuk egyre nyilvánvalóbban a magyar nemzet ellen való véteknek számít!
Ki vállal ezért felelősséget?
DZSINGISZ KÁN ORDOS PUSZTÁJA
Ordos- ordas- hordás? - Hun királyi aranykincs
Írásban sem először emlegetjük, elemezzük az ordas szavunkat. Ahhoz, hogy újabb késztetést érezzünk elővételéhez, arra volt szükség, hogy elolvassuk Érdy Miklós könyvét, amelynek címe A hun lovastemetkezések. (Magyarországért, Édes Hazánkért Kiadó, 2001) E kitűnő munka utolsó két fejezete A nagy ordosi hun aranykincs, illetve Az Ordos pusztai magyarok valóság vagy legenda címet viseli. Noha az egész könyv érdekes, fontos, ezúttal főként e két fejezetben szereplő szó indított el bennünk olyan gondolatokat, amelyek nyelvi kutakodásaink jelentőségét is mutatják. Olyan dologra adunk magyarázatot illetve szavak jelentésére -, amiről eddig nem tudtak bizonyosat. Nem túlzás, ha e módszerrel újra nyelvünk alapos ismeretének fontosságát igazoljuk. A könyvben emlegetett "Ordos pusztának"



néveredetét sem ismerik, sem a jelentését, a könyv írója szerint, az ott lakók se, magyarán, sem a mongolok, sem a témával foglalkozó kínai tudósok. Nekünk pedig olyan elmélet állt egybe, ami sok mindent nemcsak magyarázni, hanem bizonyítani látszik. Elsősorban is azt, hogy a magyar nyelvben valódi ősi tudás rejlik és képes arra is, hogy évezredeket kössön össze. Olyan szavakat - fogalmakat - tud értelmezni, amelyeket senki és semmi más. Másutt említettük az "egyívásút" szavunkat, amely elvont fogalmat jelent. Hiszen a nagyjából egyidősekről van szó, nem pedig azokról, akik mondjuk, együtt isznak a kocsmában. Az "ívás" sem az italozásra utal. (Bár kérdés, vajon isznak-e a halak? Mármint vizet?! ) E szavunk teljes ménékben elvont fogalom, holott hajdan egyfajta természeti vagy életjelenség kifejezője volt. Tehát minden ízében a valósághoz tartozott! Ugyanis nagy valószínűséggel azt jelentette, hogy a halak íves ívó úszással ikrák millióit rakták, le a nagy folyókban és azt megtermékenyítették. Mondhatjuk akár azt is, hogy ez az íves, ívelt mozdulat a halak szerelmi mozgása. Hajdan ezt a pusztai népek megfigyelték és azt is tudták, hogy az "egyívású" szó jelentése azonos időben való megtermékenyítés. Ez fontos volt azért, mert azt is tudták, tudniuk kellett, hogy a roppant mennyiségű ikrából a folyó melyik részén lesz majd mód és mikor, halászni.
Tehát az ilyen és hasonló tudás -amit megőrzött nyelvünkben ez a kifejezés is -, az életet jelentette. Tehát e szavunk ősi mögöttesében is valódi tudás rejtőzik. De említhetünk más példát is arra nézve, hogy ősi tudás rejtőzik nyelvünkben. László Gyula foglalkozott munkáiban a díszes, szép tarsolylemezekkel. Ő írja azt is, hogy azokat nemcsak domborítással formálták, hanem öntéssel is készültek. Ez azt jelenti, hogy voltak öntőminták és amelyek azonos öntőmintákból kerültek ki, ott formálódtak, azok egyöntetűek voltak. Miként az egyívású, ma már az egyöntetű szavunk is elvont fogalom. Egyik szó esetében sem gondolunk az eredeti jelentésükre mai használatukkor. Természetesen arra nézve, hogy szavaink mögöttesében nagyon komoly tudás, ismeretsor húzódik meg, említhetnénk még sok példát. De ezúttal ez a kettő is igazolja az ősi tudás rejtőzködésének gyönyörűséges tényét. Mondható, hogy ez nyelvünk egyik legfontosabb jellemzője, ami talán a világ valamennyi nyelvétől elkülöníti.
Említenünk kell, hogy időközben a kezünkbe került az Emese című könyvecske, amelynek szerzője, a Mongóliában több évig dolgozó, kitűnő nyelvi ráérzésű Tardy András, a maga természetes, józan parasztesze szerint kezdte figyelni és elemezni a mongol szavakat.
Ráadásul az elmúlt hónapban, 2003 elején, mongol szótárt is módunk volt tanulmányozni - hát hol is - az ausztráliai Melbourne-ben, ahol a házigazda, Világos István és felesége Eszter is sok időt szentel újabban a nyelvkutatásnak. Világos István főként a számtannal, az ősi számok megjelenítésével foglalkozik. Tehát három kiadvány összetalálkozván s tegyük hozzá azt a kis mongol-magyar szótárt, amit e sorok írójának kérésére írt le egy itt tanuló mongol fiatalember, sikerült kialakítani az alábbi eszmefuttatást, bár döntő tényező az a nem mostani



felismerés volt, hogy a farkas fogalmára a magyar nyelv több szót használ. De mielőtt ezt elemeznénk, említsük meg, hogy a "véletlenek" szerepe is jelentős lehet. Ám hogy az értést segítsük, ha vázlatosan is, de vizsgáljuk meg az Emese szavunkat. Hiszen a magyar ősanya az Eneh, Emese, Emesu, aki' "emlős", azaz emse. és az "emlő" miatt emlős, tehát nő! A monda szerint álmában megtermékenyítette a Turul - sólyomféle, sokak szerint kerecsensólyom - és a fiát ezért hívták Álmosnak. Pontosabban azért, mert Emese ősanyánk azt "álmodta", hogy ágyékából folyók, királyi folyamok erednek, azaz dinasztiának lesz ősanyja. De azt is tudni kell, hogy azén Álmosnak is volt apja, mégpedig Ügek. Másként Ügyek. Az ügy szavunk folyót, folyamatot jelent s ha meggondoljuk ügyes-bajos dolgaink hosszasan zajlanak. És a mai ügyeink is folyamatos dolgok, sajnos, nem is rövid lejáratúak! (Erdélyben van Feketeügy nevű folyó!) Vagyis az Ügek-Ügyek neve nyilván abból a valóságos tényből eredhet, hogy Ügyek sokféle ügy elintézésére volt képes, azaz ügyes volt és nem ügyetlen! Mindez arra újabb példa, hogy nyelvünkben egyetlen szavunk jelentése sem véletlen! Az ősi mögöttesben mindig megtaláljuk a valóságot. Noha ezt a jelenséget másutt is említjük, itt sem fölösleges a rá való hivatkozás, és korábbi megállapításunkat igazolja. Alighanem minden eddig létező egyetemes emberi tudás magja, lényege benne van a magyar nyelvben. S mivel Ügyeknek sok ügyről és összefüggésről, sőt, okról volt véleménye, bizony ő okos is lehetett.
A korábban említett mongol fiatalember - csak vezetéknevére emlékszem, a házigazdái szerint is Colmon-nak hívták - itt tanult az egyetemen és közeli rokonunknál lakott körülbelül egy esztendeig. Többször is találkoztunk és megkértem, hogy magyar szavak mellé írja oda a mongol megfelelőket. Bár műszaki érdeklődésű volt, útépítő, mégis készséggel vállalta a kis szótár elkészítését. Elsősorban az alapszókincshez tartozó testrészek magyar szavait írtam le, például fej, kéz, láb, szem és így tovább, majd néhány tucat más szót is. Innen tudom azt a fontos mongol szót is, hogy tömör, s ennek jelentése vas! Ezt a szót is körüljártam, de nem árt röviden utalni itt is arra, hogy a szótőben megtalálható a t+m mássalhangzó. A vas erőt, tömörséget stb. jelent.
Colmon műszaki érdeklődése ellenére érdekesnek találta a feladatot. S akárcsak Tardy Andrásnak, neki is volt érzéke a nyelvhez. Mindezt elég hamar észrevettem. Különösen akkor lelkesedett be, amikor a mongol tömör szóról elmagyaráztam a magyar jelentéstartalomhoz való kapcsolódást. A vas is erős és tömör. S ebből eredeztethető a tömzsi szavunk is. De lássuk csak, miben segített nekem a mongol fiatalember, aki mostanra ötven év körüli lehet. Már csak azért is kell szólni itt erről, mert ennek is köze van Dzsingisz kánhoz, az itt tárgyalt témához. Alighanem természetes az is, hogy alaposabban és részletesebben kell majd foglalkoznunk ezzel a felismeréssel a szám szavunkat aprólékosan elemző részben.
Tehát a tömör mongolul vasat jelent. Ami a magyar jelentését illeti, magyarul is benne van az erő jelentése. Ugyanis a tömzsi, tömb, támad, támaszt stb. szavakban föllelhető ez a jelentés.



De gondoljuk meg, hogy a tömzsi kisgyerek, másként vastag. A vastag erőt, erőset is jelent. Például a vastag ág erős, nagy súlyt kibír. De hát benne van a "vas"! Ahogy zömök ember is tömzsi, vastag és a "zöm" jelentése szintén sok, az emlegetett dolgok nagyobb részét jelenti zömmel a zöm szavunk, Különben a z-t hasonulás lehetősége pedig nyelvi törvény. Lásd a finn sata, magyarul száz. Látható, hogy t= z. Aki pedig erős kifejezést alkalmazott, úgy fogalmazta meg véleményét, az jó "vaskosan" mondta meg. Megint ott a "vas"! De gondoljunk az erőnek, mint sokaságnak a kifejezésére. A magyar nyelvben - ahogy másutt is említjük -a sokaságot ezekkel a szavakkal fejezhetjük ki: tömeg, tömérdek, töméntelen- temérdek, teméntelen. - tömkeleg, tetemes, aztán a sűrűséget, ami erős is, tömény és így tovább. Természetesen a sok és az erős, mint mennyiség, ami "átmegy minőségbe", zömében erőt is jelent. Ezért erős ital a tömény ital, s talán a tombol szavunk jelentésébe is ez a szótövi t+m csempészi az erő jelentését?! Hiszen soha, sehol nincsen "véletlen", csak a mi tudásunk, s ezzel véleményünk, vélekedésünk támaszkodik véges dolgokra.
A tömör szavunkhoz szegődhet a tompa, aztán a tompor, tömpe stb. szavunk is. A töm, valamit betöm is ide sorolható. A töméssel általában anyagot sűrítünk. De hogyan kapcsolódik ide Dzsingisz kán és talán Temüdzsin, Tamerlán vagy megint másként nevezve, Timur Lenk? Valószínűleg úgy, hogy a Dzsingisz kán seregét Arany Horda néven emlegették. És tudjuk, hogy Dzsingisz kán ősei a mongol eredetmonda szerint, farkas és szarvasünő voltak. Itt szükséges megkérdezni, hogy van-e, lehet-e összefüggés Dzsingisz kán és Róma között? S ha van, hogyan a honnét származik, miként kapcsolódik mindez Romulushoz és Remushoz? Egyáltalán, kapcsolódik? Rómától vették volna át a mongolok? Ilyesfajta kapcsolódás nem nagyon fordult elő nyugatról keletre eredeztetve! Még ha, mai tudásunk szerint, a római birodalom előbb is létezett, mint ahogy Dzsingisz kán élt. Dehát az etruszk alapítású Rómában ez igenis lehetséges úgy, hogy keletről jött ez a hiedelem, mint ahogy annyi más, és az etruszkok is keletről jöttek, méghozzá magas műveltséggel! Például ezt bizonyítják gyönyörű szobraik. Várkonyi Nándor írja: "Az etruszkok körül szintén sok még a rejtelem. Ők is kész és fejlett műveltséggel, az érett történeti nép állapotában lépnek elő a homályból az i. e. II, évezredben", Hérodotosz Kisázsia belsejéből, Lüdiából származtatja őket, de az is figyelemre méltó, ahogy Várkonyi Nándor is kelettel, nemcsak a görögökkel, hanem egyiptomiakkal, valamint Babilonnal is kapcsolatba hozza az etruszkokat, akik a római istenek neveit is adták. A római Juno nagy valószínűséggel az etruszk Uni-ból származik, miként a Minerva, szintén az etruszk Menerva-ból. Tehát az "őskelet" az ősműveltség egyik színhelye. Mert akkor még, ahogy László Gyula szokta emlegetni, nem művelt nyugat, hanem művelt kelet volt. Talán erre utal Götz László remek munkájának főcíme is: Keleten kél a nap? Minden bizonnyal. De Massim. o Pallottino Az etruszkok című könyvében szintén felsorolja ezeket az isten-párhuzamokat: Uni Juno, Menerva-Minerva, Seluan-Silvanus, Satre-Saturnus, Maris-Mars és így tovább. Az etruszk műveltségről így ír: "Etruria ugyanis a félsziget közepén a kultúra egyetlen világítótornya volt, amely meglehetősen távoli idők óta sugározta fényét az általában elmaradott népekre... " Tehát a távoli idők



bizony Róma és Dzsingisz kán előttiek! De az etruszk hamvvedrek, sírok, házformák is kelet formáit idézik. Az egyik hamvveder kifejezetten jurta alakú. Kissé sok volna a véletlenből!
S ha már László Gyulát emlegettük, hadd idézzünk tőle Dzsingisz kánnal kapcsolatban, a Hunor és Magyar nyomában c. kis remekléséből: "Dzsingisz kán származása. Élt egy kékesszürke farkas, ki az Ég rendeléséből született. Felesége egy rőtes szarvasünő volt. Átkeltek a Tenggisz taván, megszálltak az Onon folyó forrásánál, a Burkánkaldun hegyénél, ott született meg a fiuk, Batacsikan. "
Már vissza is kanyarodhatunk az "ordos" szóhoz, amelynek származását, eredetét, jelentését nem ismerik ott, azon a helyen se, ahol - Dzsingisz kán vélt sírja közelében - létrehozták a nagy hadvezér síremlékét, mauzóleumát, a három sárga kupolás építményt. Egyébként a kán 1162-1227 között élt. S hogy miként kapcsolódnak összefüggő láncolattá az eddig emlegetett szavak? Az Arany horda seregeit tumeneknek nevezték. Egy Tumen-tümen tízezer lovast jelentett, tehát roppant nagy erőt, páratlan sereglést. Amikor Batu kán hazánkban járt, éppen három tumen lovassággal jött. Ekkora lovas haderő, lovas hadsereg, sehol a világon nem létezett. Ez a tömör- tömeg- tömény- tumen fogja össze a kutakodás és a válasz logikáját. Ennek szellemében felelünk arra kérdésre, hogy az ordos- ordas összefüggése Dzsingisz kán személyéből és eredetmondájából következhet. És az Ordos- pusztán, amelynek teljes térsége akkora lehet, mint a Dunántúl és a DunaTisza-köze együttvéve, teljes joggal épült meg a nagy kán síremlékeként a mauzóleum. És a Sárga folyó által "átölelt" terület is a farkas-ős miatt viseli az ordos nevet? Kérdezzük ugyan, de nagyon is kézenfekvőnek tartjuk a választ. Rögtön jegyezzük meg, hogy Magyarországon is van Ordas és Ordacsehi nevű helység. Valamint azt is megtudtuk, hogy az ordos törzs testőr csapatféle volt, és ahol laktak, az az "ordó". Azaz a sátorpalotás fővárosokat Ordónak hívták. Vagyis a farkas, az ordas - valaha hordás volt, hordában, falkában járt, de portyázott is aztán toportyánféreg, benne a "portya" szavunk, együtt rövidre zárják a kört. Minden értelmet nyer. Hiszen az eredetmonda több évezredes is lehet! Tehát a keletről való származás több mint valószínű! (Kedves ismerős figyelmeztetett, hogy éppen a Sárga folyó nagy kényszerű kanyarja az oka annak, hogy ezt a folyókanyar jelenséget a földrajztudomány "ordos"-nak nevezze, mert kemény ősplató, ősszárazföld állja ilyen esetben a folyók útját) A TESZ szerint az ordas szavunk 1239-ben fordul elő először, persze latin betűs írásban. Ismeretlen eredetűnek vélik. De mint látható, a magyar nyelv, a mi nyelvünk tudja, hogy nem román eredetű talán az orda sem, amely tömörülő anyagot, a tej túrósodását jelenti. A túrósodás olyan, mint a víz sűrűsödése a turzás. A ló háta sebtől "gyűlik" meg, másként szólva "túrosodik"! A magyar nyelv több ágról igazolja a jelentését.
A csodálatos aranykincs, ahogy erről -színes és fekete-fehér képekben is - beszámol Érdy Miklós, mintegy négy kiló aranyat jelöl, amely 21-féle aranytárgyból áll. Mindössze három ezüst tárgy tartozik hozzá. A kínai tudósok is hun uralkodó kincsének vélik. Különösen szép az aranyfejdísz, rajta olyan aranysólyommal,



amelynek türkiz feje és a farka is mozgatható. Sőt, ha a viselője mozgott, járt-kelt, a korona jellegű fejdísz aranysólyma is "mozgott", mintha el akarna repülni. Megjegyezzük, hogy a Nagy Péter Szibériai Aranykincse néven ismert gyűjteménynek is köze van a hunokhoz, valamint a Pazirik ikonográfia nagyon hasonlít a hun ikonográfiára. Vagy említsük Érdy Miklós nyomán Lin Gan kínai professzort, aki a kérdésre azt válaszolta, hogy maga is úgy véli, létezik kapcsolat a hunok és magyarok között s erről könyvet is szándékozik írni. (Ez a bennünket érdeklő igazi, nagy kincs! KD) A hun aranykincs több darabján farkasveretek találhatók, például övcsatpáron, aranyövön. Talán az sem véletlen, hogy az észak kínai - főként ujgur- népdalok pentaton jellegűek. Mindezek is mutatják a türk népek ősi jelenlétét és hatását. A hunok egy része is beleolvadt a kínai népbe, de például az ordosiak, főként a nők, mondhatjuk, magyar arcúak. Vonásaik nyomán az utcán is fölismerhetők. "Tojásdad alakú, állban keskenyedő arcuk és fehér, világos bőrük van, jól fejlett orrnyereggel. " - írja Érdy. Az is feltűnő, hogy Ordos nevű falu, város nincs, csak terület és törzs van. Az Ordos megyéi között található Jungar zászló. A zászló olyanfajta területet jelenthet, mint nálunk hajdan a járás volt. Egyébként a hunok mongol neve hunnu, a sivatag vagy tán homok: mongolul samó, shamó. (Japánul a homok sava, gondoljunk a sívó, sima, sivatag stb. szavainkra. Eltörve siva-tag, sivár föld. A nagyobb együttlévő földet így is szoktuk kifejezni: ez a rész egy tagban van. Lásd még a tagosítás kifejezést, amit most nem kell taglalnunk)
Összegezve az eddigieket, már sejthető, hogy hova kívánunk elérni? Miféle értelmezéshez és magyarázathoz. Az ottaniak tehát nem ismerik Ordos nevének eredetét. Nincs ilyen nevű település, csak törzs. Magyarországon, mint említettük, van Ordacsehi és Ordas. Dzsingisz kán "isteni" őse farkas volt és szarvasünő. Híres seregét aranyhordának nevezték, magyarul a "hordás" csoportos, sereges megjelenést is jelöl. "Hordában jár. " - szokták mondani. Bár a nem kívánt jelenlétet valakinek, sőt, elküldését, így fejezzük ki: Hordd el magad! " Ez is a rokonság hordozója. Bár a hord szavunk a nyelvészeink szerint ősi örökség, a horda pedig vándorszó, az ordas ismeretlen eredetű. Nekünk mégis meglehetősen messziről, s valósan ismerős. Az is feltételezhető, hogy a hordás szavunkból lekopott a "h" és így lehet ezzel az óriás szavunk is, ami hóriás lehetett. Maradéka benne van a hórihorgas - tán a Hargita szavunkban? Jó helyen sejthetik az aranyhordás Dzsingisz sírját, ha azt az Ordos területén képzelik el. A szavak és jelentések egymás felé mutatnak, egymás jelentéstartalmát hordozzák és egészítik ki. Dehát segít ebben eligazodni, mint látjuk, a magyar nyelv ősi tudása, mely mindezeknél is ősibb időkből való!
Ez az összefüggés, sok mással együtt, kiváló példa arra vonatkozóan, hogy szavaink mögöttesében több ősi fogalom rejtőzik, illetőleg valamennyi valóságos dologhoz kötődik. S nemcsak a szavak, hanem a hiedelmek, hitvilág mögött is ősi tapasztalatok valósága csillan meg, mint a tudás aranyfedezete.
Ilyen az egész nyelvünk!



Aranykorona az ordosi hun aranykincsekből Forrás: Dr. Érdy Miklós A hun lovastemetkezések c. könyve NYÍL VAN VALÓ
1.
Nyelvünket nemcsak a látható, érzékelhető valóság alakítja - bár a kezdetektől annak volt rá a legnagyobb hatása! -, hanem alakítják a valóságból való szellemilelki "párlatok", a hiedelmek is. Minden bizonnyal ennek köszönhető, hogy a magyar nyelvnek sajátos, logikán és ősi tapasztalaton, valamint hangtörvényen alapuló szó-, gondolat- és eszmeképző ereje van. Ezt sem lehet elégszer elmondani. Ki tudja miért, erre a nagyon fontos tényezőre nem figyelünk. De nem figyelnek a nyelvészek sem. Még az írók közül egy-egy, mint az alább említettek, vagy utánuk következő Kosztolányi Dezső mutatott még rendkívüli érzékenységet a nyelvünk iránt. Mindezt azért fontos többször is emlegetni, mert például a magyarság "szegénységeként" emlegetik, hogy nincsenek nagy magyar filozófusok. De igenis vannak, csak azok egyúttal nagy magyar költők is! A magyar költészet nemcsak képgazdag, de páratlan a gondolatgazdagsága. A magyar költészet eszmeképző! De aligha tévedek, ha azt vallom, hogy eszmeképző már maga a nyelvünk is. Ezért is beszélhetünk nyelni filozófiáról. Már évtizedekkel korábban leírtam József Attila sorait, az Eszmélet című verséből:
Csak ami nincs, annak van bokra, csak, ami lesz, az a virág, ami van, széthull darabokra.
Ráadásul ezek a sorok nemcsak filozófiát, hanem fizikát, számtant, csillagászatot sűrítenek. Magam Einstein híres képletére gondoltam, E=mc2. De talán mehettem volna korábbi időkbe, Bolyai János felfedezéséig, aki a semmiből teremtett új világot. Elég gyorsan megvilágosodott előttem az is, hogy pontosan ezt a gondolatot, a végtelen viszonylagosságot s a lét általános tünékeny-törékenységét, tehát e gondolat lelkét korábban is megfogalmazta már nagyságos Berzsenyi Dániel ország gazda, íme:
Oh, a szárnyas idő hirtelen elrepül S minden míve tűnő szárnya körül lebeg.
Amúgy is a magyar költészet egyik fénylő magassága A közelítő tél című Berzsenyi-vers. Ezért, ha a magyar irodalmat, a költészetet kivonjuk a magyar oktatásból, akkor a magyar gondolkodásmód, a magyar filozófia satnyul, sorvad el hamarosan. Az ilyen remeklések nyelvünk csiszolt gyémántjai és gondolati palotáinknak nemcsak örök díszei, de erős tartói is. Tehát a magyar nyelv a költészetben összesűrítve mutatja meg képességét - képességünket! - amikor a matematika rendező erejével tartja a magasba a muzsikát, test a lelket s áttetsző



csillogása mögött a végtelenség titkai ragyognak. Ha ez nem filozófia, akkor mi az? Ez a filozófia csúcsteljesítménye!
Ugyanezt állapíthatjuk meg a népköltészetünkről, a népi hiedelemvilágunkról is. Mi most a nyelv késztető lehetőségeinél maradunk, és a szavak, egyszerű és összetett szavak fogalmi és valóságból eredeztethető születését, alakulását mutatjuk be. Alább erre említünk érdekes, de nem egyedülálló példát nyelvünkből. Máris leírjuk azt a szót, amiből kiindulunk, ez pedig nem más, mint a sokszor használt nyilvánvaló szavunk. Persze több nyelvi ösvényen közelítjük meg. Egyrészt azért, mert hitelesebb lesz a végeredmény, másrészt a többféle látószög pontosabban mutatja a képet és többet tanulhatunk a nyelvünktől, mert van mit tanulnunk tőle mindabból, amit tíz- és tízezer évek alatt magába fogadott, illetőleg eleve önmaga létrejöttének okaiból s módjaiból megőrzött önmagában mostanáig. Ahogy már emlegettük, nemcsak szó-kincstár, hanem "tárgyi" bizonyítékokkal felérő leletek tára, élő, működő, szellemi múzeum. (Itt rögtön emlékeztetünk arra a tényre, hogy a magyar nyelvben önálló, egész szavak is hasonlóan működnek és hoznak létre új szavakat, új jelentéseket, mintha ragok vagy képzők volnának. Ezek közé tartozik az L+L alak, más és más magánhangzókkal. Íme: lel, - lel-et, és a szó végén: kémlel, vagy: fél-ek - szem-fél, a mély hangú magánhangzók esetében például a fog-lal, tag-lal, nem kezdődik magyar szó "lal"-lal. A mély hangú ragoknál említhetnénk többet is, de most lássuk a "nak-nek" alakot, "nak"-kal nem kezdődik szó, nem is ragozzuk. De már a magas magánhangzójú ragot tovább ragozhatjuk: "-nek'; - neki; őneki stb.) Mondhatnánk, hasonlóan közelítjük meg a nyelvet magát, mintha repülőgépről tájékozódnánk, majd leszállva nagyon sokat gyalogolunk, hogy utána sajátos összegzéssel újra elénk táruljon lentről és föntről egyszerre a nyelvi tájék. Kezdjük hangulatos "mellékösvény" kanyarulataival.
Ismerjük a csűrés-csavarás kifejezést, ami olyasmit jelent, hogy valamit kacskaringósan és körbejárósan közelítünk és csak talán a végén derül ki a lényeg. (Ha kiderül!) Azonban mi most nem a mellébeszélés, ködösítés miatt lépünk olykor kitérő - de a végén visszatorkolló - ösvényekre, hanem a szélesebb körű látásmód kedvéért. Említem, emlegetjük ezt a szókettőst, de nem nagyon gondolunk arra, hogy valójában mit is jelent. (Mint ahogy más szavak esetében sem!) Nem beszélve a szótárak félrevezető szerepéről! Elég, ha a már sokszor emlegetett földönfutó szavunkra gondolunk, ahol például az angol homeless szóban sem a föld, sem a futás nincs benne! A jelentése egész pontosan hontalan. Dehát a magyar szó finomabb és pontosabb, mert a honos és hontalan egyaránt lehet földönfutó! Másutt tárgyaljuk, hogy a ló életbevágó jelentőségéből fakadt,. következett az említett földönfutó szó jelentése. S akinek még lova sem volt, az szerencsétlen. És ne feledjek, ahogy emlegetjük másutt is, nem véletlen a "megjárta" kifejezés. Hiszen a gyaloglás szavával fejezi a nyelvünk, hogy valakinek valami baja lett. Ugye, Iám azért, mert nem volt lova és gyalog kellett "megjárnia" az utat, a sorsot!
Általában azt tapasztalhatjuk a szótárakat vizsgálva, hogy más nyelvekről szinte nincs is kivétel a legtöbbször emlegetett nyelvek esetében: angol, német, francia,



orosz, spanyol, olasz stb. - azt állapíthatjuk meg, hogy a szavaik sokkal távolabb vannak a valóságtól, mint a magyar nyelv szavai. Gondoljunk például az orvosi kezelés fogalmára. Ez a szavunk annak a gyakorlatnak a valós emlékét őrzi, amikor kézrátétellel gyógyítottak. De még a labdarúgásban használt "lekezelte a labdát" kifejezés is arra utal, hogy olyan nagyszerűen vette birtokba a lábával, mintha a kezével tette volna. Miként a kézzel való ősi munkálkodás található a készül szavunkban. Az élet gyakorlata és a logika azonosan jelenik meg a nyelvünkben! És így tovább, százával sorolhatnánk a valóság mögöttes és hitelesítő jelenlétét szavainkban. Ide tartozik a nyíl, nyilall szavunk is. Lássuk tehát, mit is takarhat a csűr, csűrni, csűrés csörlés stb., kifejezés, nem szólva arról a valóságról, hogy maga a csűr szavunk is kétjelentésű. Az egyik jelentése, hogy teker, például csörlőt forgat és az a hely, ahova a termést begyűjtötték, a pajta vagy a csűr. Itt is és másutt is az a kérdés, hogy a pajtában használtak-e csörlőt, emelőt valaha? Illetve mennyire függhetett össze a begyűjtés, betakarítás fogalma a csűréssel, csavarással, csördítéssel? Talán az egybehordást, gyűjtést, össze-sűr-ítést, tartósítást jelenti (Érdekes a szótő jelenléte a török nyelvben, ahol is a csürü -jelentése megrohad, elrohad, ez nem tűrhető- t-sz-s hasonulat-, tehát be kell gyűjteni, mert ártalmas a csűrés? Azaz a dolgok csűrése-csavarása?! Ez is meggondolandó. De azt is mondhatjuk, a nyelv szabadsága erre is teret és lehetőséget kínál és élnünk is kell a gondolattal, hogy addig csűrte-csavarta, amíg ki nem, fa-csarta-ta belőle mondjuk a dühöt, indulatot vagy éppen az igazságot.
(Érdemes megcsodálni nyelvünk sajátos képességei közül egyet: csa-var, fa-csar nemcsak hangzásbeli, de jelentésbeli közelségét! Kissé hasonló helyzet a ka-Ián és a ka-nál esetében. S ha már emlegettük, törökül a csark jelentése kerék, másutt írtuk, hogy a török tekerlek jelentése is kerék. Azonban sose felejtsük, hogy szótárak készítői nem lehettek elég alaposak, nem ismertek átfogó rendszert, sem a logika őserejéről nem tudtak. Mert például a török tekne első jelentései csónak, kis hajó, csak a második jelentése dézsa, teknő. Magam ezeket az együttlévő mássalhangzós szavakat, még az 1960-as évek végén szótekéknek neveztem el! Aztán ott van a "bicska" és a "bicsak" szavunk. A bicska behajtott pengéje is megbicsak-lik. A bokánk kifordul, kibicsaklik. Magam e többféle használati lehetőségből azt a következtetést vonom le minden alkalommal, hogy az a nyelv a szavak ősbirtokosa, amelyben többféle azok használati lehetősége.) A csar- és a csűr mássalhangzói azonosak! A csűrés-csavarás sokasítja például a ráfordított időt, ha úgy tetszik, meg-sok-szor-ozza! Bizony érdekes, hogy törökül a csarpi: -szer, szorozva (a szorzójel olvasata matematikai példákban); csarpilan: szorzandó, ám a csarpik, csurpuk. girbegurba, tekervényes. (Azért ez is izgalmas, nemde? I) S ha ide vesszük, a madarak görbe csőrét is, ami tán mégsem a cső+orr együttese, annál is inkább, mert a mai formájú cső, mondjuk tízezer éve igen ritka volt, ha egyáltalán volt, ám a madarakat sokkal régebben ismerték s közelről. S addig nem nevezték volna meg a csőrüket, amíg a cső maga nem vált közismertté. Persze a "csöves" szarv, szaru létezett. Abból készült például az ivókürt. Ez a "cső" valóban szerepet játszhatott a madárcsőr megnevezésében! (Érdekes madárnév például a küszvágó



csér! Ez a madárka feltűnően a csőrével munkálkodott. Mindezt azért említjük, mert a nyelvészek szerint a csőr szavunk a cső+orr szavakból alakult.)
2.
Belénk nyilall
Sokféle ok és érv, valós tárgy s tény azt bizonyítja, hogy a magyar nyelvben korántsem véletlenül jelentik a szavaink azt, amit jelentenek. Magyarán, a nyíl nyilvános, nyilvánvaló stb. szavainkban sem véletlenül van jelen a nyíl szavunk. Ennek a szónak ősi, valós értelme nagyon régen kialakulhatott. Tehát volt elég idő arra, hogy a valódi, tárgyi fogalomból és a hozzá tartozó jelképi eszméből létrejöjjön az elvont fogalmi jelentés is. Akárcsak a másutt részletesebben körüljárt és elemzett szemérem,, fennhéjázó, egyívású, egyöntetű stb. szavaink esetében, amelyekhez még százával sorolhatnánk társakat. Ezeknél kivétel nélkül valós tapasztalati emlékezet áll a jelentés mögöttesében. Mi már nem emlékezünk a gyökerekre, de a nyelvünk még "emlékezik" hogyan jöttek létre szavaink és miként ágaztak- bogaztak s miféle okok és törvények szerint. S miután ezt a gondolatot a magyar nyelv egésze igazolja, nem tételezhetünk föl mást, mint azt, hogy a nyilvános, nyilvánvaló stb. szavainkban is őseredeti valóság nyomán van jelen ma is a "nyíl", aminek réges-régi éles szúrása a nyilall szavunkban is meg-nyil-ván-ul, s ugyancsak nem véletlenül! (Az emlegetett angol nyelvben is más szó a nyíl és más a nyilall. Nem olyan erejű, múltú és hatású a nyíl által okozott éles, szúró fájdalom valósága s ezáltal emlékezete sem, mint a mi nyelvünkben. De ezt elmondhatjuk a német, francia, orosz stb. nyelvekkel kapcsolatban is. Az elkerülendő lapozgatás miatt, írjuk ide, angolul a nyíl: arrow, a nyilallás: shooting/stabbing pain. Németül a nyíl: der Pfeil, a nyilallás: der Stich) Persze vehettük volna bármelyik európai nyelvet, akár távolabbit is, aligha tapasztalnánk mást. A magyar nyelv feltűnően idézi ma is az ősi valóságot, annak ok-okozati, azaz logikai összefüggésében, minden ízében és egész működésében.
A címben három szót találunk: nyíl, van, való. E fogalmakból az első, a nyíl tárgy, valós dolog, megfogható. A másik kettő elvont fogalomként tartható számon. A van a létezést - levést - fejezi ki s hasonlót, árnyalati eltéréssel a való- levő, lévő, meglevő, vala stb. - szavunk. (Jegyezzük meg, hogy pontosan így ejti az angol az one: egy jelentésű szót: van. Másutt szóltunk az EGY, IGEN, ÉN, VAN szavaink egyik nyelvből a másikba való nagyon érdekes áthallásáról. Ami az egyik nyelven például igen, az a másikon én és így tovább.) E mellékhajtások valójában a fővonalhoz tartoznak, hiszen azonos elv szerint ta-lál-hatunk rájuk, lel-het-jük meg őket. A létezést leginkább kifejező szavak közé tartoznak a következők is: él, élet, ell, eleven, vala, lét stb. S ha megfigyeljük ezek változatait - megint csak mintha csűrnénk-csavarnánk a témát -, azt látjuk, hogy szüntelen főszerepet kap a logika. Az állat, élőlény- az ember is az, de az EM+BER mint végső alak, sajátos gyökerekből fejlődött - szül, ell és úgy él. Az él-és, él-et a legfontosabb. Aki el-öl



halad az az él-en jár. Lásd, élharcos, éllovas stb. (Így csatlakozhat ide a kés eleje, azaz éden S tán az el-éne el-sőbb-ség-e is?! )
De ide sorolható az él-énk, él-vez, él-elem, él-el-mes, (el-més?) él-ed kifejezés is. Aki él, az született, azt szülő szülte, anya-öl-ben él-edt, öl-el-és nyomán. (Finnül: syli, ejtése szüli, jelentése: anyaöl. Ahol az éledés, majd a szülés történik. Ugyancsak finnül oleva: levő, való; olla: van, megvan, törökül pedig az olan: létező, meglévő.) Tehát a valóságot erősítette a vala. De nemcsak valaha, ma is. A valóság lényege az élő jelenlét, a személyes jelen-lét, miközben saját szemünkkel látjuk a világot. Ezért a legfontosabb tanú a szemtanú. S mivel ezt nagyon régen "tudja a nyelvünk", e legfontosabb testrészünk vesz részt a személy szavunk képzésében. Ez a lényege. (Tájszó: szemét, szemétes.) A látó, néző pedig szem-lél, azaz meg-lel valamit közben és kialakítja nézetét, azaz a véleményét. S ez is az ő szem-lél-et-é-hez tartozik. A vél-emény szó elején ott ta-lál-juk a "vél" alakot, ami az együttlét s a való, vita, s -val-vel rokona. Például a val-a-ki-v el szavunkban megvan mind a két rag, a magas hangú és a mély hangú is. Sőt, ebben az esetben, mivel összetett szóként működik, a nyelvünkben ez a kifejezés kifejezetten fittyet hány a magánhangzó illeszkedés törvényének, a szó elején mély hangúak a szótagok, a második részben magas hangúak. De mielőtt a csűrést-csavarást és elemzést folytatnánk, lássuk a valóságot, előbb a nyilat, aztán az íjat.
A nyilat éles kőből, csontból, fából, nádféléből, tollból készítették korábban, majd a hegye fémből kalapálódott. Az az érdekes, hogy nem egészen illik bele azon magyar szavak sorába, amelyekben a hangzók keménysége vagy lágysága eleve meghatározza a jelentéstartalmat. Gondolhatunk a kemény, kő, kattan, kovács, koppan, csattan és így tovább, szavainkra, ahol a hangutánzást kemény mássalhangzók hozzák létre. De még a kés, csata, sőt a csete- paté is idézi a fémes csattogást. (A csete jelentése törökül banda, csoport, érthető, hogy kisebb egységek között lehet csere-paté, a nagy seregek csatáznak!) De a nyíl szavunkban, szokatlan módon csak az "í" vehető kemény hangnak. Azt azonban ne feledjük, hogy nyilazáshoz íj is kell! Valamint az ijed, ijedtség, ijedelem stb. szavainkban, mintha maga ez az eszköz lenne a szótő. Ijesztő kérdés? Lehet, ám az "i-í" akárcsak máskor, itt sem engedelmeskedik a magánhangzó illeszkedés szép törvényének. Hiszen íjjal, íjnak, íjat mondunk, de már ijed, ijesztő, ijedtség stb. Amíg tehát erről a nagyon fontos fegyverről magáról van szó, nincs illeszkedés. Amint a valós fogalomból elvont fogalom lesz, jellemző az illeszkedés. (Szükséges még ennek körüljárása, ahogy másutt is jeleztük, például az ízen-üzen, ügyekvő- igyekvő változás esetében. Vagy a síppal, hídra, s ugyanakkor vízre, vízzel szavaink vonatkozásában vár ránk még iz-galom s bizony, iszony, nem iz-get, hanem iz-gat bennünket a téma. De így már rendben van: izeg-mozog, izgő-mozgó.) Alább még egészítsük ki kissé a föntieket.
Az "í-i" jellemzően kemény magánhangzó! Mivel kis lukon-likon képződhet, síphangnak neveztük. Viszont az emlegetett íjnak, mondhatjuk nyugodtan, történelmileg, az ijedtséghez nem kevés köze van. Ugyanakkor, aki nagyon



megijed, netán élete veszélyben van, az sikít, sikolt, sikolyt hallat, sikítozik, visít, rikolt, mert süvít-sivít belőle a hang. Igen, a sikoly erősen hangutánzó eredetű és a hangutánzás fő hangadója ez az `i-í' hangzó. Vagyis kérdezzünk a számtan - és zalai nagyanyám - szavával, tehát hányadán is állunk a nyíllal? S megint vissza kell utalnunk a nyíl és a nyilall valós, több ezer éves tapasztalati összefüggésére, amit a jelentés többszörösen igazol. Hiszen hegyes, éles a nyíl maga, éles, szúró fájdalom a nyilallás! S az is, amit nyílnak vonhatta le a következtetést eleink hitéről, vagyis, hogy a túlvilág ebből a szempontból ennek a világnak a tükörképe. Ebből persze sok minden következik, ez nem magában álló hiedelem, hanem az egész létezésmúlás filozófiai rendszer része, amivel majd érdemes lesz külön is foglalkozni és kötelező levonni a szükséges következtetéseket. (Amikor mindezt leírom, megszólal a távbeszélő csengője, jelzése, Borbola János hív Hollandiából. Egyrészt közli, hogy megtalálta a Londoni papírusz példáiban a piramis peremes szót. Nagyon örülök. Majd a kötelező szavunkról érdeklődik. Így jövünk rá, hogy a kötelezés is valóság volt! Kötéllel kellett mérni! (Máskor éppenséggel megkötözni!) Tehát majd foglalkozni kell a köt, kötelék, mint összetartozás, kötés, kötél, kötözködés, beleköt és így tovább, nagyon érdekes, visszaható logikát is újra igazoló szavunkkal. (Most jut eszembe a dakota indián megnevezés, szövetséget, azaz "kötést" jelent) A lényeg, amiért itt említettük a dolgot, hogy megint megvilágosodott Borbola János kutakodása nyomán, mintegy mellékesen, az elvont fogalom - köteles, kötelesség stb. - valóságos és logikus gyöke! De menjünk tovább. Mi most arra vállalkozunk, ami témánkhoz tartozik s egyúttal föltételezésünket megalapozza.
E sorok írójának szerencséjére, már csaknem harminc éve közeli viszonyba került az emlegetett régészprofesszorral, majd az utolsó éveiben nemcsak a lakásán, hanem a Magyar Művészeti Akadémia Kecske utcai székházában, illetve odamenet és visszajövet, sokat beszélgettünk ezekről a kérdésekről. László Gyula kérdésemre válaszolva, elmondta, hogy a legvégén lévő csontváznál, a legalacsonyabb rangúnál is volt legalább egy nyílhegy. (A vessző "nyél" része elkorhadt.) Majd újabb kérdésre, amit a következőképpen fogalmaztunk meg: lehetséges, hogy a "pálcát tőrnek fölötte" kifejezés mögött is az illető vétkes nyilának eltörése állt? Ahogy a lefokozott katonának letépték a rangját - elvették övét s vele hajdan az övéit? -, mint ahogy például a királyt koronázáskor, felövezték?! Azaz rangot, hatalmat adtak neki? Nos, ezek megkérdezése után a régészprofesszor válasza az volt, hogy mindez valóban összefügghet és lehetséges, elgondolhattuk tehát a további következtetéseket.
A régi népeknél - például az indiánoknál is - csakis harcosok, azaz felavatott férfiak vehettek részt a nyilvános tanácskozásokon. Kik is és hogyan? harcosnak felövezett és felavatott férfiak, mégpedig NYIL VANosan. Azaz: volt nyiluk! Így csakis nyílvan- osan szólhattak, ami azt is jelentette, hogy szemtől-szemben közösség előtt! Így máris ott rejlett a jelentésben a későbbi nyilvánosság szavunk. A nyelvi egyszerűsítés több tízezer évre ural vissza, amikor a van, vala, stb. megerősítő, pontosító, bizonyító szó volt! A nyilvánosság egyúttal jelenlétre, szólásra



jogosított. Innen már lehet elvonásról beszélni, s a nyit, nyíltan alakra rövidül a szó. Ám következhet több kérdés, például a nyit, kinyit-ajtót, ablakosa szótő a "nyi" volna? A mássalhangzó képlet ny+I szerint, valamennyire ide tartoznak a nyal, nyál, nyél, nyúl, nyúló - mint nyúlánk, s a nyújtó, nyújtózik stb. szavaink. A nyal, nyál, nyél is nyitásra, nyílásra utal. (A nyel szájzárásra!) S ahogy a nyújtózó ember nyúlik s lesz nyúlánk, hasonlóan alakulhat a nyíl, nyij-jé. A nyíljon helyett mondják is, hogy nyijjon. (Sok más esetben is megfigyelhetjük a j-l váltást. Válu, vályú, vájat stb.) Az is feltételezhető, hogy az íj és a nyíl egy szó volt és a nyíl a hegyes szúróeszköz nyele volt! Így ez az alak került a magyarok közelében élő kis népek nyelvébe, ahol ma is njel, njil, finnül például nooli, észtül nool. Mert e kis népek átvettek a magyar nyelvből és megőriztek régebb alakokat. Illetve például a finnekkel való együttélésre is valahol a déli tájakon került sor a jégkorszak alatt.
Az ő északra való vándorlásukat helységek neve őrzi ezernél is több kilométer távolságban Finnországtól délre, valamint legalább tízezer évvel korábbi vándorlásuk tanúja a Kalevala. (A finnek hivatalos és tudományos álláspontja sok vonatkozásban eltér a magyar finnugrász nyelvészekétől. Ők tízezer éve őshonosnak tartják magukat a Balti részeken. Ezt az álláspontot támasztják alá például a Lengyel Tudományos Akadémia ásatásai is. Másutt is említettem, hogy sok szavuk, például a sota: csata kifejezésük, amiből több tucatnyi alkot rokonértelmű szót, szinte egy az egyben sumér szó! Mindazok, akik nem tudnak mást, mint az ún. finnugrizmust támadni, bizony sajnálatra méltóak. Mert mindig könnyebb támadni valamit, mint eredeti eszméket létrehozni, eredeti, még eddig nem ismert tételeket, törvényhatásokat fölfedezni. Itt és most ennyit el kellett mondanom.) Tehát a nyelvi rend szerint a nyílás - ami az íj "nyitását" is jelenti - és a nyitás összefüggésének lehetősége nem kizárt. Sajátosan rövidülnek, illetve változnak szavaink, és mindig a könnyebb ejtés irányába. Gondoljunk a pénz- píz, a lau- lú, azaz ló stb. szavakra.
Jól látható, hogy a nyíltól milyen nagy utat tett meg a nyelv a nyilvánosságig és a rettenetes nyílászáróig. Nem könnyű azonnal fölfogni vagy fölismerni még azt sem, hogy bizonyos rövid szavunk ott van egy hosszabb szóban. Hát még azt kideríteni, hogy miért került oda és hogyan határozza meg az ősi valóság a mai jelentéstartalmakat. Mi a nyíl, van, való szavakat csupán példának szántuk, sajátos mutatványnak arra nézve, hogyan működik a nyelvünk. Se szavak nem kivételek, hanem meghatározók. A legtöbb ősi szavunk mögöttesében hasonló valódi tények és tapasztalatok állnak. Mai szavaink végső következmények, de sosem véletlen alakulatok.
AKI FÁZIK FÁT KERES, de még sok mindent, mást is csinál!
Átlépve néhány hasonló példa - noha mégis más változat - bemutatásának nyelvi ösvényére, aligha találhatunk alapvetőbbet, jobbat annál, hogy "aki fázik, fát keres". Miért tarthatjuk ezt a különösnek ható mondatot alapvető példának? Újra



érdemes ezen eltűnődni. Mert minden bizonnyal nagyon régi, valamint jellemző az egész magyar nyelvre, annak ősi voltára, annak fejlődésére és egyúttal "raktározó", beépítő tulajdonságára is.
Kezdjük azzal, hogy tudják már: e szóban: fázás, fázik, fázós, valamint az összes ragozott alakjában: fázom, fázol, fázik és így tovább, benne van a, fa" szavunk! (A fazék szavunkban is! Mert a fából készült edényben is lehet főzni! Erről másutt szóltunk! Ez a "kövesztés", amikor izzó követ tettek a fazékba és attól forrott föl a víz! S főtt meg a hús.) Valahogy úgy alakult ez a szavunk, mint a nőzik. De a történelmi és tapasztalati okok megőrzésével maga a nyelv utal arra, hogy miként fejezzük ki a hidegérzetet, sőt, annak megszüntetésére való törekvésünket. Vagyis nemcsak a meleg hiányát. Nem úgy, ahogy a "melegem van" formában mondjuk, ha jelentős a melegérzetünk. Hiszen nem használjuk a "hidegem van" kifejezést, hanem a hidegre utalva és egyúttal a meleg hiányára, azt mondjuk: fázom, fázunk. Azaz fa után kell járnunk, fa után járunk, hogy meleget - tüzet - hozzunk létre. Tehát az egyetlen lehetséges és szükséges cselekvést közöljük. Arról beszélünk, hogy tüzet kell raknunk, szikrát csiholnunk, de leginkább éghető anyagra van szükség, ami e szó születésének idejében általában a fa lehetett, semmi más. Akár azt is mondhatjuk, hogy ez a szavunk a nyelvi filozófia szava! Mindezek után az sem lehet véletlen, hogy hasonlóan alakítja a nyelvünk az ételkészítés létrehozásának folyamatát, amikor a főz, főztünk, főzünk stb. szót létrehozta. Tudjuk, hogy annak elkészítéséhez nemcsak tüzet használunk, hiszen több dologból "kotyvasztunk", elegyítünk valamit, tehát használjuk a fejünket, a főnket is. Csakis így logikus és érthető igazán, hogy amikor valaki gondolkodik, mert rászorul a fejtörésre, akkor azt mondjuk: "most aztán fö a feje! ". Azaz: most aztán fejnek szükséges használnia a fejét. Ezért a szóazonosság a "fő" - fő (l) - az étel és a "fő", első fontosságú a fej használata kifejezések között: fő a fő! Vagy gondoljuk csak meg, ha valaki valamit jól elgondolt, akkor azt mondjuk, hogy "na ezt jól kifőzte": tehát jól használta a fejét. Így már visszaható lesz a logika. Mint ahogy visszaható a megfázott alak. Itt aztán már valóban elég messzire vagyunk a fától! Másként azt mondhatnánk, hogy meghidegedett, viszont azt mondjuk is, hogy meghűlt. Ám ha jól meggondoljuk, itt is figyelemre méltó a kiindulás, hiszen a hő, hév, hőség, heves szavaink az alapjai a hős szavunknak, tehát a hősiességnek is. A heves ifjakból lesznek a hősök, akik nagy hévvel cselekszenek, azaz forró fejjel. De ezúttal a kivétel erősíti a szabályt, mert éppen a közelinek mondható magánhangzó változása az ellenkezőjére változtatja a jelentést. Mert hő, hőség jelenti a meleget, és a hűs, hűvös jelenti a hideget. Tehát a meghűlt jelenti azt, amit a megfázott. S talán a híve, a hűség innen ágazott le. Aki hű hozzám, az a hívem. A hívők is hűek a vallásukhoz, ha úgy tetszik, a hiedelmükhöz hűek. (Itt is föllelhető az í-ű változás. De említsük a "sok hűhó semmiért" kifejezést. Ebben benne van a forrófejűség és a hideg számítás is) A fő, a fej "fejleményeiről" másutt szóltunk, például a ki-fej-ezés szavunkról! És magunkat is figyelmeztetve, újra írjuk ide, hogy a kötelez hasonlóan jelenthette a kötéllel való mérést, mint fázás a fa után való járást, a fa keresését, vágását, a tűzrakás előkészítését. Úgy gondolom, hogy az ilyen és hasonló rá-lel-ésekkel igencsak izgalmas ösvényekre léphetünk a jövőben is. Sőt,



éppen az ilyen nyelvi lehetőségek jelentik a magyar nyelv sajátos, megkülönböztető útját.
Nem mintha hasonló - ezt a szót például majd szemügyre kell venni, szem+ügy-re!, mert hogyan kerül egymás mellé egy szóban a "has", az "on" és a "ló"? Honnét jönnek? Mi okból és mit hoznak magukkal, amire mi már nem emlékezünk? - más nyelvekben nem fordulna elő. Alighanem ez elkerülhetetlen, meg kell vizsgálni azokat is ebből a szempontból. A magyar nyelv rendszerének azonban ez a lényege! Bárhol is nyúlunk a nyelvünkhöz, ez a rend, ez a rendszer mutatja magát. Emiatt bármiről is tárgyalunk a nyelvvel kapcsolatban, nem kerülhetjük ki ezt a rendszere, amelynek azonban végső lényege az, amiről többször szóltunk, hogy minden fogalmunk őse, csírája a valóság. Tehát valamennyi elvont fogalom mögöttesében, az idők messziségéből elénk világlik maga az élet, amelynek törvényei alakítják kezdetektől a nyelvet is. Ezt azonban teljes egészében, eddig csak a magyar nyelvről mondható el s azzal kapcsolatban ennyire nyilvánvaló! Nem is érthető, hogy a nyelvvel foglalkozók mindezt eddig miért nem vették észre? Csakis egyre gondolhatunk, hogy a céljuk nem is magyar nyelv kutatása volt, hanem akarva- akaratlan, ilyen-olyan, semmiképpen sem tisztességes birodalmi eszmék szolgálata. S ennek esett áldozatul a nyelvünk lényege, lelke, arculata. Emiatt nem tudjuk mindmáig, hogy valójában milyen nyelven beszélünk.
Szeretnénk azt hinni, hogy ezek után ennek örökre vége, annál is inkább, mert ez nemzeti, öntudati és fennmaradási kérdés!
Amikor a magyar nyelvről beszélünk és kutakodásaink eredményeit tesszük közzé, akkor valójában a magyar őstörténetről szólunk, akkor a legnagyobb - megtartó! erőnkről van szó! Létezésünk lényegével érintkezünk, csodálatos önvédelmi fegyverzetünk meglétéről tudósítunk. Ha nem ilyen komolysággal viszonyulunk a nyelvünkhöz, akkor önmagunk vesztét segítjük elő! Páratlan az a méltóságos dicséret, amit több száz költő és irodalmár, az elmúlt századoktól napjainkig ír rajongva a magyar nyelvről s amit gyönyörűséges kötetben tett közzé a magyar erdészek segítségével A mi nyelveink címmel nemrég Grétsy László. A magyar erdészeket nem lehet eléggé dicsérni, nagyon sokat tesznek a magyar költészet e szépséges és nagyságos magyar szellemi erdőség, lelki ősvadon és "ősmértan"; ősrendszer fönntartásáén, ápolásáért. Tehát a magyar nyelv egyik legnagyobb teljesítményéért. E szép, tekintélyes kötetben csaknem háromszáz magyar költő, író, irodalmár ötszáz verse, írása ünnepli magával ragadóan nyelvünket. S aligha jellemző sok nemzetre az az elragadtatás, szellemi másállapot, ami a magyar költőknél, íróknál, irodalmároknál, írástudóknál, lelkük-lényegük vállalásával megnyilvánul.
A valóság ősi, kemény jelenléte jellemzi szavaink mögöttesét. Erről érdemes teljes - ha ez lehetséges - tanulmányt írni. Sőt, talán könyvet is, hiszen ez nyelvünk létének, működésének lényege. (Ugye feltűnt, hogy nem csak az élet, az élmény, élelem stb. szavaink kezdődnek az "él" szavunkkal, hanem annak fordítottja jelen



van a "lé-t", "le-vő", mint va-ló, sőt a "lé-nyeg" és így tovább, a szavainkban.) Majd ha eléggé ösztökél bennünket az "ősztök" - üstökös? - csóvája, ostorozása, akkor nekivágunk annak a tanulmánynak, ami alighanem az ajz, ajzó, ajzás, ajzott stb., szavainkkal kezdődik és ad már számunkra izgalmat, feszültséget. És e szavakat majd az ásít, ámul szavak követik s ebben a sorban találjuk az egyöntetű, fennhéjázó, forró, forgó, kéz, kezd, küzd, készít, kifejezés, szemérem és még soksok más szavunkat, amelyeket százával, ragozott-képzett változataikat ezrével (!) sorolhatnánk. S ezek logikus elemzése nyomán az lesz a tisztességes, ha átírják a TESZ szócikkeinek zömét. Ezt akkor is kötelező felelősséggel állíthatjuk, ha azt is tudjuk, hogy sokkal több kutatnivaló van hátra a magyar nyelvvel kapcsolatban, mint amennyi ősi titok, törvény és rendszer eddig megvilágosodott előttünk. A továbbiakban ösztönözzön bennünket az a felismerés, hogy nem létezik elvont élet, így a nyelvünk is a valóság szerves része, tehát minden, amit annak tartozékaként elvontnak nevezünk, végső soron a valóság jelenlétét tanúsítja. Amikor a nyelvünkkel foglalkozunk, akkor a valósággal foglalkozunk! A legfőképpen a magyar valósággal, egyúttal a magyar és egyetemes ősvalósággal.
SZÓ- JÁT-SZÓ VERSEK
OOÁÁBÉCÉ
Ooáábécé oá pulya pólyás cuppants rá aábécé cöcö cé szája szélén foly a lé
Öcskösöm csüng telt csöcsön szép cécó ez nagy öröm ajakáról leível ajzó édes anyatej
Babám dadám dédike bíbelődő báb bibe bűvös-bájos kisbaba virágzó szív harmata
Ooáábécé ooáá áá hogyha tudná mondaná De majd mondja úgy hiszem az élet az mi üzen
Könny nélküli e sírás így sohase mondja más fújja torok-trombitás:



OOÁÁBÉCÉ OOÁÁ ÁÁ Ki nem érti - tudhatná!
A csecsemő sírása könny nélküli jelzés. Képzővel e hangadásból is szavak születnek: oázik, oázás, oáznak, oáz-hat-nak stb. A csecs-csöcs-csúcs itt valóságosan egybeáll, sőt a cöcös, csecse-beesés gyermeknyelvben a csüccs, lecsücsül stb. is a cipp-cuppos Cé hangzó sajátos szerepét bizonyítja. Azonban nem korlátozódik az amúgy sem elkülönülő gyermeknyelvre egyetlen kece-becés szavunk sem, a felnőttek is mondják egymásnak, na itt most lecsücsülünk.
A versekhez itt-ott, ahol kell, fűzünk megjegyzéseket, amelyek dehogyis véglegesek és teljesek, a Kedves Olvasó felelős dolga, hogyha eszébe jut még valami ide tartozó, azt hozzáteszi. ] ó is volna, ha ilyesfajta kiegészítésből minél több jutna el hozzánk! A nyelv nem egy emberé, hanem mindenkié! Ám azért ezen a helyen jegyezzük meg, hogy e verseket, amelyeket szándékosan válogattunk, ha külön kötetben közölnénk csupán - némelyik meg is jelent már könyvben is, bár különböző kötetekben, más részük is lát először napvilágot - mindössze azt gondolná a Kedves Olvasó, hogy talán érdekesek, sok vonatkozásban mintha különcök volnának, de nem jutnak el a termőtalajig, a magyar nyelvig. Ugyanis az a szándékunk, hogy megmutassuk az egyes versek, szavak hátterét, gondolati és formai gyökereit. Azok nélkül valóban csak öncélú vagy ilyen-olyan játéknak vehetné őket bárki. Így azonban, a könyv elolvasása után nyomban és egyértelműen látható, hogy miféle nyelv áll e versek mögöttesében. Valamint az is tudatosul, hogy szó sincs öncélú játszadozásról, sokkal inkább e csodálatos nyelv lehetőségeinek, amennyire lehetséges: tudatos és természetes használatáról s talán nem túlzás vagy szerénytelenség, műveléséről adhatunk hírt. Ezért is kerültek a teljes versek a könyv végére, egyáltalán nem azért tehát, mert kevésbé fontosak. De reméljük, hogy mindezt maga a Kedves Olvasó is fölismeri, ezért ehhez további magyarázatot nem is tűzünk, csupán az egyes verseknél hívjuk föl a figyelmet találomra, néhány adódó nyelvi érdekességre.
ÁCSI-BÁCSI
Ácsi-bácsi ácsi ács göndör haja rőt forgács
Ácsol-bácsol jól barkácsol tető lesz a gerendából
Ácsi-bácsi Ácson ácsol



ácsorogva fát forgácsol
faléc faék lesz az ágból Jól él Ácson ácsolásból
Az ácsi-bácsi szavunk, valamint az öcsi és társai, valamennyien a csecsebecsés gyermekbeszéd szülöttei. Érdekes szó az ácsorog, amelynek jelentése hasonló, mint az áll-dog-ál szavunké. Valamint figyelemre méltó az ácsi, amely alighanem a visszaható kettőzésből jött a világra. Ugyanis, ahogy emlegettük, minden szavunkkal lehet úgy játszani, hogy az ábécénk első mássalhangzójával (és gyakran a becézéssel élve), új szó jön létre. Ilyen az anya-banya, amikor is mindkét szót használhatjuk külön is vagy az említett ácsi-bácsi, noha az ácsi! inkább fölkiáltás. Tehát általános használata nem egyértelmű. Lássuk a néni-béni, néne- béne szavakat. Szintén csak az elsőket használjuk önmagukban is. De például az egyedem-begyedem vagy az ingyom-bingyom kettősből az egyiket sem lehet külön használni. Ezek valóban hangulatfestő szavak. Most találomra válasszunk néhány szót: fejem-bejem, fülem-belem, szájam-bájam, kezem-bezem és így tovább. Azt láthatjuk, hogy a birtokos raggal használható könnyedén-bönnyedén a legtöbb szavunk. De az ismertebb maci-baci (bocs), medve-bedve, tehén-behén, ökör-bökör stb. kettősöknek többnyire szintén csak az első tagja használható. (Ha a Cé használatakor azt mondjuk, hogy becézzük, akkor ezeket a szavakat bebézzük) Vannak azonban kivételek. Elsősorban azok a szavak, amelyekben benne van a Bé vagy a Cé. Így például a bab, baba, bába stb. szavakat nem tudjuk tovább be-bézni. De például a cica szavunk is e kettőzésnél cica-mica lesz. Az alapjáték természetesen az ÁKOM-BÁKOM.
Lehet is tovább játszani:
Ákom-bákom cékem-békem nyelvem az én ékességem
Az ékesszólás kifejezést nem kell magyarázni, de nem árt megjegyezni néhány dolgot. Aki szépen beszél, az ékesen szól. Aki csúnyán kiabál, arra pedig azt mondjuk, éktelenül ordít vagy üvöltözik. Ami ékes az díszes, mutatós. Az ÉK szavunk egyik jelentése az ÉK-SZER, ami általában ragyogó, csiszolt - sokféle ékalakú lapocska határolja! -s ezért ékeskedik főként a hölgyek nyakán, kebelén, karján, kezén stb. Van azonban egy alapvető jelentése is! Ez pedig az emberiség legősibb, de mindmáig nélkülözhetetlen ESZKÖZÉT jelenti, ami az emelő őse volt és aligha nélkülözhették például a piramisok építésekor! A könyvben ezúttal is



bemutatjuk azt a rendkívüli mértani ábrát, amelyet nyelvünk ékeskedése hozott létre, illetve azt a építményt, amit a MAGYAR NYELV TERVEZETT!
ÁGASKODÓ
1.
Ágaskodik ág az ágon Ágál- ág áll ág magában
2.
Ágról-ágra ágál-bágál Nincsebb bogabb ágbogánál Kis ág nagy ág törött ág Fáj az ágrólszakadtság
Aligha kell magyarázni, hogy mennyire képszerű az ágaskodás! Ha karjainkkal fölfelé nyújtózunk, nyúlkálunk, akkor hasonlítunk az ágaikkal nyújtózkodó fákra. Van még néhány nyelvi külön-leg-es-ség ebben a versben is.
Például nemcsak az ágaskodik, hanem az ágál szavunk is. Aztán figyelemre méltó még a más nyelvre minden bizonnyal le se fordítható: Nincsen bogabb / ágbogánál kifejezés. És még bogozhatnánk vagy bog-oz-gat-hat-ná-nk tovább ezt a néhány rövid sort, amelynek lényeges jellemzője, s ezt tény-leg ne feledjük: a tömörség.
BAJ - BAJNOK Bajnok bajjal bajmolódik Sosem babra megy a tét Aki bajnok
sosem jajjal bajlódik az üggyel bajjal Nincs számára lehetetlen Nem tétováz
tehetetlen Tetteiben tehetősen főnek tartja a fejét
Szóltunk a BAJ szavunkról, amely összefügg a BAL szavunkkal, hiszen a baljós hír valamilyen bajról tudósít. (Most jut eszünkbe balek módon, hogy talán a balta a



balkezesek szekercéje, kis fejszéje volt?) Az is nyilvánvaló, hogy a BAJNOK dolga segíteni a bajban, elhárítani azt. Az is világos, hogy a bajlódó, bajmolódó, és a mindezt hangosan szétkiáltó ember abajog, amikor bajait mondja. A "Nem babra megy a játék" pedig arra utal, hogy a szegények nem pénzekért, aranyért játszottak különféle játékokat, hanem babszemekért. De az mégsem volt babramunka!
CSECS-EMLŐ
A csecs-emlő csecse-becse A csecsemők drága becse
CSÜNG - CSÜGG
Csecsemő csüng az emlőn kisanyu mosolya feljön Napfénylés árad szét arcán és már egy kicsikét pajzán
eM-es MONDÓKA
EMBER emlő emse Anikó Enikő Emese és nem is mese e mese Nézzük emsénk vemhes-e?
KIS VÁLTOZAT
Kicsi kecses kece lányom Kincsem-bincsem e világon Az eddigiek után, e négysorosokhoz nincs is hozzáfűzni valónk.
ÉR ERED - ERIGGY!
Ér ér ér odaér Hozzám hozzád hozzáér Ér ér ér értékes
Enyém tied övé lesz Ér ér ér eredet A nyomába eredek
Ér ér ér megered Így erednek vízerek



Ér ér ér szemérem eredetem
megértem Ér ér ér fagyökér Mind megeredt aki él!
Meglehetősen érdekes és rendkívül gazdag az ÉR, ERED, ÁR, ÁRAD stb. szavaink sora, s ahogy erről korábban írtunk e könyvben is, nagyon is gyanítható a logikus rokonság. (Úr ír, olvashattuk régebbi könyvekben.) Kétségtelen, hogy maga a betűírás, kézírás is beleillik az erek, erezetek mutatós sorába. Ráadásul az írás szavunkat még ma is a varrottas díszítő elemeinek előrerajzolására is használják. De a hímes tojás díszítése is írókával készül. Azonos mássalhangzó határozza meg az ÍR, RÓ, RAJZOL, IRKA-FIRKA, az érdekes és végső soron becézett - kecses KACSKARINGÓ, ami azért kicsike is, jelentéstartalmait. Nos, ez a különleges mássalhangzó, természetesen az eR hangzó, amit úgy ejt mindenki, különösen hosszan, kitartóan - ha képes rá -, mintha a nyelvét Forgatná, pörgetné.
FENT FÉNYES FÉM
Fényesség Fényes ék
Fényesre fent fönt az ég Fényes ég fémes ék
Fenyegető fényesség Aki fen az fenyeget
Körmönfontan fényesít fenekedő fémeket
Talán nem is volna-lenne szükséges bármit is mondani e vers után, hiszen azt sugallja, hogy a fémlés és a fény-lés szavaink között összefüggés lehetséges. Miként a fen és fenyeget, illetve fenekedik stb. szavak között, s valamivel többet sejtünk meg a körmönfont szavunkról is. A fonalak fonása valóban a körmön történik. Alaposan, aprólékosan (babramunka), ámde egyúttal gyorsan is. Arra se gondolunk, hogy aki valamit tényesít, az a fényt növeli. A fényesített fém jobban



világít, azaz fényesebb, fénylőbb. De menjünk tovább olyan vershez, amelyhez tán még ennyit sem kell fűzni.
FŰZ
Fűzfát fűz füvet fűz Fűzővel fűződő fűzött fűzfát
fűvel fával körbe tűz Fűzfát fűz füvet fűz
Áll a fűzfa mintha volna sárga lánggal vessző fénnyel égő tűz
Az világos azonnal, hogy a fűzfa és a fűzés összefügg. Olyan fa, aminek az ágait, rugalmas voltuk miatt, akár a fűzőt, fűzni lehet. (Persze előbb volt a fűzfa, mint a fűző!? Ámbár ezen igazán el lehet tűnődni. Az igaz, hogy fűzfa magától kínálta a fűzés lehetőségét! Hát még maga a FŰ?! ) Igen, a fű és a fűz tán előbb kapcsolódhatott. Mert aki fáz-ik, fát keres. Aki füvet bujtatna ruhába, mezbe stb. az megfelelő füvet keres, tehát már akkor fűz-ik.
Legalább annyira érdekes a tűz szavunk, amely nem ég, lobog, lángol... Hiszen alighanem, sőt bizonyosan másról van szó! A TŰ-ről! Aki azzal dolgozik, az tű-zik. Nemcsak azt jelenti, hogy tűzdeli, szurkálja a tűvel az anyagot, hanem át is húzza-fűzi, amikor tűzi. Még zalai nagyanyám, Dobos Katalin is azt mondta lecsukható Singer varrógépe volt -, ha valami kisebb varráshoz látott, hogy "körbetűzöm" ezt vagy azt.
GÖCSEJ
Domború a dombok háta domb a tájék tompora Dimbes-dombos szép
Zalában van a dombok otthona Gödrös Göcsej kátyú göcsört girbe görbe utakkal



Ráncos gyűrött arcú a föld engem mégis marasztal Domború a dombok háta domb a tájék tompora
Szebb vidéken mint Zalában nem is élnék én soha
Emlékezzünk a TÖM, TÁM, TEM szótéglákra, szótövekre. S tán nem is említettük a síkságon elhelyezkedő város nevét: TEMESVÁR - azaz TÖMÉSVÁR, földvár, de szóltunk a TÁM-falról stb. Úgy mutatkozik, hogy a TOMPA, TÖMZSI, TÖMÖR, valamint a DOMB, DOMBORÚ, sőt TOMPOR, mint kiemelkedő domborulat, szintén ide csatlakozik és természetesen több, itt nem említett szavunk. E versek - olykor csupán játékos mondókák - éppen azt a célt szolgálják, hogy e szavak jelentését fölerősítve tudatosítsák. Valamint ezekkel is föl kívánjuk hívei a figyelmet arra, hogy a korábbi szószármaztatások felületesek voltak és ma már sokkal szélesebb körű, nagyobb távlatú összefüggések figyelembevételével kell és lehet s szabad bárminemű következtetést levonni. Van azonban egy érdekes szavunk, amelynek a szótövében ugyanaz a mássalhangzó sor szerepel, mint például a TÖMB szóéban, ez pedig a TOMBOL kifejezés.
Már többen és többször is a szemünkre vetették, hogy miféle dolgokat művelünk. Nem vagyunk tekintettel arra, hogy ez vagy az a szó a nyelvészek szerint (Kik azok, hiszen a legtöbb szócikk névtelen a TESZ ben!) szláv vagy más származású. Mondtuk és valljuk, a korábbi szószármaztatási módszerek nemcsak elavultak, hanem addig is bizonytalanoknak vehetők. Magunk már húsz éve (!) vagy még több, író-olvasó találkozókon több helyen is szóltunk arról, hogy a szavak származását is jórészt hatalmi, ha úgy tetszik, birodalmi érdekek döntötték el. Mert kivéve néhány nagy egyéniséget, középszerű emberek nyelvészkedtek! Így nekik is az volt a jó, ha valamit kimondtak, az mindörökre érvényes. Nos, ez nincs így, különösen az olyan tudományágban, mint a nyelvészet, amely bizonytalanságok közepette adta s vette a szavakat. Nem volt elismert és természetes rendszer, ami segítette volna. Szókincsünk alapja és zöme jóval korábbi annál, mint az ismert följegyzések, okmányok! Ez tehát nem lehet bizonyító erejű, ha csak nem számítjuk ide a sumér ékírást! Hiszen az is írás, feljegyzések tömege található a ki tudja még hány tízezer meg nem fejtett égetett agyagtáblán!
Az mára aligha vitatható komolyan, hogy ragozó nyelv volt, sőt, sokak alapos és tudományos munkája nyomán az sem vitatható, hogy nyelvünknek sokféle köze van ehhez az ősi nyelvhez is. Ideje tehát a magyarellenességből és tudatlanságból egyaránt következő "nyelvészet" józan parasztésszel is tarthatatlan megállapításait újra gondolni. Elég a TESZ három vastag kötetét végiglapozni - elég egyet is! ahhoz, hogy lássuk, milyen gyakran ellentmondóak a megállapítások és milyen nagymértékű a bizonytalanság. (Mindezt azért írtuk ide, mert egy barátunk telefonált, hogy a múlt heti - 1998. szeptember második hete van - Élet és



Irodalomban írt ellenünk T. GY. úr. Szokásához híven, mondhatnánk.) Persze ő semmi másra nem hivatkozik, mint arra, ez vagy az a szó szláv származású, mintha isteni kinyilatkoztatás volna a dolog. Aztán természetesen korlátozni kívánja a gondolkodás szabadságát, a lehető logikai összefüggésekre sem gondol, nem is teheti, hiszen nem foglalkozott a nyelvvel, csupán elolvassa miről mi a hivatalos vélemény. A hivatalos véleményekről pedig, különösen ebben a hazában, meg lehetne az értelmes különvéleményünk! Nekünk meg is van! Nem szólva a mintegy negyven éve elkezdett és azóta egyre alaposabb kutakodásról, amikor is maga a nyelv bizonyít helyettünk is, miként ebben a könyvben ezt sokszor érzékelheti a Kedves Olvasó!
AGYABUGYA
1.
A nagy agya gyagya a kis agya gügye gyogyós agyabugya agyalás az ügye
2.
Nem mindenki agyalágyult aki nagy agy alá nyúlt Nem mindenki gügye- gyagya kinek arra jár az agya
Gyagyulásunk gyáva ágya nincsen abban gyógyulása csak a gárgyult agyafúrtnak akit fájón fejen fúrtak
3. Agyabugyálják agyam Agyalom gyagya magam Naponta miért hagyom hogy fejen üssenek s agyon
Nem gondolunk magára az emberi agyra, ha azt halljuk, hogy agyonütöttek, agyonvertek valakit. Azt hiszem egyértelmű, ha ezt halljuk, akkor arról szerzünk tudomást, hogy akit vertek, ütöttek, az meghalt. Az agyonverés, agyonütés ezt közli velünk. A halál tényét elsősorban és mindenekelőtt. Általában nem is elemezzük magunkban, hogy miért lehetséges ezekkel a szavakkal közölni a halált? Pedig, ha meggondoljuk, emögött is a valóság hiteles tapasztalatai állnak. Akinek a fejét, pontosabban az agyát ütik, az hal meg a legelőbb. Akinek csak a testét, lábát, alfelét stb., az igen sok ütést- verést- rúgást túlélhet. (Előfordult itt az a nagyon gyakran



használt kifejezés "igen sok". Nyilvánvaló, hogy ez a jelzője a soknak, növelni kívánja és erősíti is a sok jelentéstartalmát. Vagyis azt jelenti, hogy "nagyon sok", valóban sok, ami sok. És ezt az egyszerű igenléssel nem érnénk el, ha az IG-EN szavunknak nem volna még külön számtani ereje is! Ez sem más, mint az ősegy hatása) Vannak még idetartozó kifejezések, például, "jól megagyalták", vagy alaposan "elagyabugyálták". Ezekből azonban nem vonjuk le azt a következtetést, hogy halálos volt a verés. A szavak agy, ágy, egy, így, úgy, ügy, ügyefogyott, ügyes, ügyetlen mögötteséből csak az ÜGY szavunkat emeljük itt is ki. Az eredete ÜGEK lehetett, aki Álmos apja volt. Nos az ügy jelentése folyamat. Emlegettük az Erdélyben található Feketeügy nevű folyót, de gondoljunk arra, hogy aki ügyes, az sok dolgot képes megoldani. A folyamat lényege a logikai folytonosság. Például a folyó lefelé folyik, a hegyek között általában keskenyebb, de gyorsabb, amikor kiér a lankára, lankad a folyása is. Tehát aki ügyes, az hosszan és alaposan képes dolgokat intézni. Míg az ügyetlen, éppen úgy nem, mint az ügyefogyott. Hiszen az az egyetlen, akinek nincs ügye - ügytelen volna, ha a nyelvünk nem törekedne arra, hogy minél kevesebb mássalhangzó kerüljön egymás mellé - és az az ügyefogyott is, akinek folyamatosan nincs kapcsolata a világ dolgaival. A világ dolgai pedig ezelőtt öt-tíz-húszezer évvel, a túlélés feltételeinek szüntelen fölismerését, tudását és szemmeltartását jelentették. Ennyit agy-ügyeinkről.
ÖRDÖGSZEKÉR
Irgő pörgő boszorkányszél Táncol sárga sánta tölcsér Ireg forog pörög a rög kerekednek kerge körök
s kunkorodó forgó homok utva- futva elkanyarog Boszorkányszél úgy kavarog miként rögzött pörpatvarok
bukfencező szava gurog Port kavarván port kevervén s csavargatja tekeredvén agyabugyás agytekervény
VIRÁGÉNEK
Szemeden ma páros pára Vergődésed várás vára Pörös piros arcbástyája nem fogad be éjszakára



Magányom a mag magánya agyam gyanú melegágya Érbozótom vérvirága átlüktet a hervadásba
Magányod a mag magánya Agyad gyanú melegágya Szemeden a pörös pára tövis-könnyek fakadása
HADD-EL HAD
Had hatalma hadd-el-had Ha behódol lelohad
Ötölhet és hatolhat mélyére nem hatolhat
Had hatalma riaszthat Határtalan nem hathat
Megle-het-ős-en hat-ás-os e kis versike abban a vonatkozásban, hogy összefüggést sugall a hat, hatás, hatalom, hatol, s a had stb. szavaink között. Sőt, még több is lehet. Mert gondoljuk csak meg, a hét (7) erőt (is) jelezhet. Ha valaki bet-ven-ked-ik, az leg-én-ked-ik! A hat és a hét tehát ősi jelentéseket rejtenek. Gondoljunk az egészen magyar HETEDHÉT szavunkra, amely távolsági, messzeségi jelző! Azt jelenti, hogy nagyon-nagyon messze van az, ami a hetedhét határon is túl van. Pedig számtanilag ez a legnagyobb távolság, EGYETLEN EGYSÉGNYIRE van csupán. De ez a mesebeli egység lehet akár a világ-EGY-etem is! Hiszen mit jelent a hetedhét? Azt, amit a negyed négy, ötödöt, hatodhat, vagyis EGYET! Ez is a magyar nyelv rendkívüli lehetőségét jelenti. (látszólag megint magánügyet teszek közzé, de csak látszólag, hiszen a tanulsága a fontos. Egyik verseskötetem címe: HETEDHÉT s angol irodalmi lexikon számára kértek kis szócikket, amelyben föl kellett sorolni a megjelent könyveket is. Bizony több angolul jól tudó barátom sem volt képes megnyugtatóan angolra fordítani ezt a magyar szót) Vagy vegyük a hat, hat-hat-ós, hat-ás, hat-al-mas, hat-ár vagy éppen a hat-ár-ta-lan szavakat. Aligha kétséges az összefüggés. A HATALOM pedig összefüggött és ma is összefügg az erővel. Így hát a had, a had-ser-eg, hat-ol stb. újra csak teljesen logikus összefüggést mutatnak. Ezt a kis verset mintegy húsz éve írtam, büszke voltam



arra, hogy benne volt az "ideiglenesen" Magyarországon állomásozó szovjet hadseregről vallott véleményem is. A vers már akkor megjelent lapban és kötetben is. Tudom, hogy nem nagyon vették észre, de ahol csak lehetett, magam magyaráztam el "mellékesen" tanároknak, tanítóknak s általában elismerőleg derültek rajta. Mondták, bizony fontos a sorok mögötti. Én pedig azt mondtam, hogy nincs sorok mögötti! E versben sincs! Éppen a sorokban van a lényeg! Ugyanis, ha a sorok maguk zavarosak, akkor a sorok "mögötti" sem lehet más! Ha a sorokban hazudnak, akkor a sorok mögötti sem lehet igaz! Miután nyelvről, értelmezésről van szó e könyvben, ezt a véleményemet is el kellett mondani!
HUZA-VONA
Huza-vona vonaton hoz-hez-höz-höz utazom Hoz-hez-höz-höz húz a von Hozzá haza házhoz húz huza-vona vonatom
Korábban szóltunk a huzal, vonal, húz-von stb. szavakról, de talán nem említettük a hozni, huzagolás, hezitálás stb. szavakat, amelyek mind rokonságban állnak egymással és a hez, hoz, höz raggal. Vagyis az uralkodó mássalhangzó páros a H+Z, s amint látható, más magánhangzóval is szerepelhetnek, például az "u"-val. Sőt, ellenkezővé válik az irány, ha elhúz valaki. Olyannyira, hogy már a "Húzz el! " kifejezés éppenséggel nemcsak a hezitálást, hanem a tőlünk való elküldést, távolodást jelenti. A "kod" fordító jelenléte, például kap-kod, röp-köd, rep-ked, csap-kod és így tovább, a vissza-hat-ást jelenti. Ugyanis ez szépen megmutatkozik a huz-a-ko (d) -ik szavunkban. Ami azt jelenti, hogy ide-oda lendül-bendül a szó, a kéz. És hogy a szó határa nem a huzakod-nál van, azt bizonyítja a huz-a-kod-ni alak is. Ugyanígy használatos a tól-től ragok esetében a tol-a-kod-ik, tül-e-ked-ik kifejezésekben. (A K+T, illetve a K+D benne vannak a KÚT, KÁTYÚ, a G+D pedig a gödör, gádor stb. szavakban. S ha a G+T képletet nézem, akkor máris ott vagyunk a gat-getnél, ami a folyamatosságot gát-ol-gat-ja. S lényegében ezt teszi a "kod" rejtett ragként. A lép-ked, húz-kod vagy huz-a-kod-ik stb. ugyancsak tag-olja a tevékenységet. Ilyen szavakba simuló finomságig jelen van a mássalhangzók, különösen a kettős mássalhangzók "molekuláris" jelentéstartalom hordozó szerepe. Érdekes szavunk ezzel kapcsolatban a, hoz-a-kod-ik" kifejezés. Amikor valamit nem akarnak megbeszélni vagy kényelmetlen arról szólni, akkor mondják, hogy "Már megint ezzel hozakodik elő! "
IGE IGÉZ
Ige igéz ha igazság Gézengúzok gúzsa gazság



Gazt a gazban gúzsa tartja Igát igéz igazadra
Ez igazán igazi izgalom! Az ige, igen, igéz, igény stb. szembetűnően rokonok. Föntebb szóltunk arról, hogy számunkra ez a mondás: KEZDETBEN VALA AZ IGEN, nyelvi törvény is egyúttal. Azt is állítottuk, hogy az IG helyhatározó rag további ragozása az IGEN. Nos az igaz, igény, de még az ige is beletartozhat ebbe a csoportba. A dolgokat lehatároló IG ped-ig összefügg az EGY szavunkkal, valamint az EG-ÉSZ szavunkkal. (Emlékezzünk, a magyar nyelv szerint az az EGÉSZ-SÉG-ES ember, akinek két szeme, két keze, két lába stb. van. Akinek csak egy, az félkarú, félszemű, féleszű, azaz együgyű! De ezt igazolja a félszeg, félnótás, félkegyelmű szavunk is. Sajátos, a kettes számrendszer életszerű megjelenése mindez! Aminek a fele se tréfa, az egész sem az! Ezt se FEL-ed-jük! A feledés is megbontja, éppen mert FELEZI, azaz csökkenti az egész jelenlétét. Így feledés, felelet is logikusan csatlakozik ide.) Mindezek most már sokadszor villantják azt a külön-leg-es és sajátos belső rendszer, ami nyelvünk lényege s aminek ismernünk kell minden részét és működésének csínját-bínját ahhoz, hogy például a szavak származtatásához hozzászólhassunk. Érdekes szórészek fénylenek föl, ha az egyik előbbi szót tagoljuk: szár-maz-tat-ás-á-hoz. A SZÁR bizony beleillik a szor-szerször rendjébe. Hosszabb folyamatosságot jelent. (Benne van az egyik magyar város nevében - SZEK-SZÁR-D, okiratban 1015-ben szerepel -, ahol Szár Lászlót, Vazul testvérének fiát, majd I. Bélát eltemették) S nem kevés okunk van arra, hogy a sor, sors, sorol, sorozat, sőt a sorvad stb. szavakat is ide számítsuk. Egész kis ser-eg van belőlük is. Talán itt említjük azt az állapotot, ami szintén ide tartozik, amikor meglágyul az eR. Tehát a képlet ez lesz: SZ+L. Vagyis a SZÁL szavunkat kapjuk, ami része egy másik szavunknak: SZAL-MA, Így gyűjtő fogalom. Ha szalmát hoztunk, legalább egy öllel az állatoknak, alomnak a szállásra. De ha csak egy szálat, akkor így kell mondanunk e szót: SZAL-MA-SZÁL. Egy és hosszú, vékony. Szép szál ember, egyszál magában, szálfa termetű és így tovább. A örök akadékoskodók, de soha semmi újat, jelentőset létre nem hozók kedvéért írjuk ide a HÁZ, HAUS, HOUSE, CASA (KÁZA), HAZA szavakat, tűnődnivalónak.
Itt jegyezzük meg, hogy a szállás, szálláshely neve talán onnét való, hogy az állandó s tetős építményeket szálas növénnyel, nád, sás, gabonaszár (szalma) fedték?! Rokonnak minősített nyelveken a szálfákból összekötött tutaj neve. A száll ismeretlen eredetű! (Szer-intünk viszont kapcsolatban van a SZÁR-ny, SZÁR-nyal szavunkkal. Aki meg-száll, az megtelepedik, ha rövid időre is. Amikor szálláshelyeket kerestek eleink, akkor ott valamennyi időre meg kívántak telepedni, oda szállásolták be magukat. Ács jelentése is van!) Nos, a TESZ 3. kötetében, ŐZS 660-661. oldalon, a SZÁLL ismeretlen eredetű, de azért az ősi magyar szókészlethez teszik. S a szállás - 1211-ben fordul elő okmányban, a száll 132-ben az utóbbinak szár-mazék szava! Mer lehet pihenő, pásztorkalyiba, istálló és sokféle szálláshely. Ám a SZALMA szavunk a TESZ szerint szláv eredetű: szlama, sláma



stb. (Nyilván valamelyik szláv nyelvben is működik ez a rendszer?! SZAL-MASZÁL!)
Mindezt ezúttal is azért írtuk le részletesebben, mert az is döntő és egyetemes, hogy ne mássalhangzó torlódással kezdődjenek szavak! Ha a szalma mondjuk szerepelt rovásírásban, akkor nem jelölték Wa magánhangzót! De a magyar s elődei tudták, hogy ott magánhangzó van, míg akik más nyelvűek voltak, azt általában nem vették figyelembe! Tehát a rovásírás ősibb volta döntő ebben az esetben is. A szárnyalás szavunkban pedig nemcsak az jelenik meg, hogy valaki száll, repül, hanem az is noha kimondatlanul -, hogy SZÁR- nyát sok-SZOR kell mozgatnia! Ez is a magyaros árnyékjelentéshez tartozik!
KECS-BECE
Ha becézed a lovat paci lesz belőle A szamárból csacsi lesz a tehénből böcce Ödön válik Döncivé
s Lacivá a László Ha becézed szereted ácsi-bácsi bátyót Kece-bece gyerekek
ez nem ákom-bákom Cica-mica csapa cé cincog benne három Bice-bóca maci bocs
kecske-becske csacska Icipici cimborám KÓFIG-FICKÓ mondja: réce ruca recece
kukorica böcce Hány cé cirpel versemben? Uccu! Számold össze!
Nem is kell mondani, hogy ez a versike a be-CÉ-zés-re példa. Illetve a kicsinyítésre, kedvesítésre utal. Nagyon jellegzetes szavaink e vonatkozásban az ici-pici, picike, picur, vagy a piciny, picinyke, picurka, pindurka. (Franciául petit ejtsd pöti, magyar pöttöm!? - vagy a már említett finn szó: pieni, jelentése pici,



kicsi) Dehát másutt is szóltunk mindezekről, csupán fölelevenítjük, hogy a versek segítségével jobban megmaradjon mondandónk.
KÉKELLŐ KÜKÜLLŐ
Nagyküküllő Kisküküllő Víz-körökben káka-küllő
Parti bokron kökénykékek Körös-körül körösségek
Kökörcsinek kökény-ékek Körös-körül Körös-kékek
Körösségek körös-kékek fölkékellő ékességek
Nagyküküllő Kisküküllő egybekel ahogy illő
Máris mondhatnánk a játékot, mely szerint KÖRÖSKÖRÜL KŐRÖSÖK AVAGY A KŐRÖSÖK KÖRE SOK. Vegyük figyelembe, hogy a körözöttet is körkörös mozgással, azaz keveréssel készítik - kéz-í-tik! - el. A vizekben az ég kéken és a hegyek képe. De kék a kökény - kök mongolul kék -sa kökörcsinek is "kékek és lilák", azaz főként kékes árnyalatúak.
KORONG FOROG
Görbe bögre forog körbe Karimája kerek pörge
Pördül görbül kerekedve



Fürgén forog körbe-körbe
Korongokon hengeredik kerekdeden forgolódik
Korong forog körbe-körbe Kerekedik görbe bögre
Ezúttal sem nagyon kell magyarázni e verses "bizonyítványt", hiszen a KÖR, a GÖR-beség szabályos alakzatairól szólnak e sorok. (Ha megfigyeljük, most nem tekintve azt, hogy milyen származásúnak tartják ezt vagy azt a szót a nyelvészek, vajon miért található vagy éppen miért nem eR hangzó a következő szavakban: bögre, csésze, pohár, csupor, ibrik, findzsa, e szavak jelentései nagyjából azonos ivóedénykékre vonatkoznak. A kupa, kupica, kehely KÚP alakja se kerülje el a figyelmünket, valamint a vár-KAPU, a KUPOLA, ám a kupac, kuporog, s tán a kupak stb. azonos vagy közeli oldal-KÉP-e is idevág?) Ami a bögre szavunkat illeti, mintha meglenne a mély hangú változata is, ami persze nagyobb: a bog-rács. Azt is látjuk, hogy a körre utaló eR hangzó benne van a bögre, pohár, csupor, ibrik, de a korsó szavunkban is. Az utóbbi egyenesen a korongra utal! Az alapvető és egyetemes tárgy e vonatkozásban a KERÁMIA! Amely magyarul egyszerre utal a FOR-májára és a FORgatásra, hiszen KOR-ongon KÖR-be forgatva készült készült= kézült! -, valamint arra is, hogy milyen módszerrel készítették, kerekítették kerekre.
A következő vers többféle szempontból is figyelmet érdemel. De ezeket a titkokat hadd találja meg ezúttal maga a Kedves Olvasó.
KOL-DÚS-KÁL
Ablakabb luk lukabb ablak Üvegebben átláthatlak Hatás áshat koldus dúskál
Szalma száll ma de csak egy szál Szalmaszálas lesz a szállás



Hat lak lakhat benne áldás Hathat lakhat hathatósan
Bőrbörtönben egy lakó van És börtönben ha fogda fog Szájban banzáj lazul a fog
Ablakabb lik likabb ablak láthatóan áthatóak Alak laka önnön bőröm
Önnön én-ben elrejtőzöm Versem sem ver senki kit sem
Tékajátékaként ihlem: szélbe beszél kiabál ki Nem a némaki bár bárki!
KUKUCS LUKUCSKÁLÓ
Hom-lukon át Kukucskálok lukucskálok az ablakon léken-lukon csöndluggatót
kiabálok szájat tátok szám lesz árok kia- be



kiabálok lukas lugast átlukasztok szem-emléket
kilikasztok ligeteket liggatgatok hom-lukon át
kukutcskálok lukucskálok s csönd-likosztót kiabálok
Lak, lék, lik, luk, az ab-lak-on kinézünk, az em-lék talán az a lyuk, amelyen a múltba látunk?
De félre a tréfával, a lik-luk, lyukas, lukas, likas, mint a liget és a lugas. Ezek is sajátosan lyukasak, likasak, liggatottak. Okkal föltételezhető tehát, hogy a lugas vagy lugas, valamint a liget szavunk is innen származtatható. Egyébként a liget bizonytalan eredetű, de lényegében nem tudnak róla semmit, a lugas szavunk viszont ismeretlen eredetű a TESZ szerint! Ez is annak a rég tarthatatlan állapotnak a következménye (ne mondjuk ilyen esetben, hogy köszönhető, mert a rossz következményeknél ez nem igaz és sérül a nyelv hitele), amely zsákutca! Ezt csak a vaskalaposság nem ismeri föl! Ez súlyos vétek, gátolja a további munkát, mondhatjuk azt is, hogy reakciós magatartás! Hogy a ham-lak és a ham-luk között van-e összefüggés? Egyelőre nincs rá további magyarázat, ám mi minden lehetőséget leírunk, ez a gondolkodás szabadságának lényege. Mi nem állítjuk, hogy kőtáblákra vésünk törvényeket, csupán a lehető összefüggéseket jelezzük! De ezeket közzétenni nem habozunk, támadások és fenyegetések ellenére sem! (Bizonyos okokból a lük-tet szavunkat is ide gondolnánk, bár az inkább a lök, lökő-dik szavunkhoz tartozhat.) A lak, lakik, lakás és a lék között logikai kapcsolódás elképzelhető, mint ahogy az ab-lak is nyílás, rés, lék ha úgy tetszik. Tehát likluk. A luk szavunknak tágabb értelme, jelentése is létezik: "Te ebben a lukban laksz? " mondják, ha valaki egészen kicsi szobában, helyiségben lakik.
(Az odú szavunkról szóltunk, Kiszely István idézi régi, több ezer éves kínai feljegyzés nyomán, mint hun-szkíta szót. Lehetett az hodu is, mint az ordashordás, és akkor a kotu=gunyhó, ház szavakkal is összehozható teljesen szabályosan!) Nos valahova ide kívántunk kilukadni.
LAK LIK



Lak lék lik mókus kibújik Fél füle fáj gallyon álldogál
Lak lék lik búsan bebújik Fél foga fáj diót nem darál
Odúba bebújva bugyolálva búba Lak lék luk lik csetlik-botlik
Odúban odabenn nem bántja senki sem lak lék luk lik csöndben csetlik
A SZAVAK NEM EGYMÁSTÓL FÜGGETLENÜL JÖTTEK LÉTRE! Ezt talán már korábban ki kellett volna emelni. Persze az eddig leírtakból ez is következett, mégis fontos, hogy nyilvánvalóvá tegyük. Ezt azért is mondjuk, mert például a csak, csuklik szavaink bizonytalan eredetűek. Azaz nem tudják a lehető választ, noha összekapcsolják őket. Ez jó. Mindig örülünk a hasonló bátorságnak. Mi azonban most még tovább megyünk. Itt a jó alkalom arra, hogy sokkal több szavunkat rokonítsuk, egyrészt a mássalhangzó képletek, másrészt a természetes váltások, valamint a jelentések közelisége miatt.
Az alapképlet tehát az SZ+K, példaszavak: SZŰK, SZÜK-SÉG, SZIK, SZIKÁR, illetve a fordított sorrendben a K+SZ, küszöb, keszeg, kasza stb. De hasonlóan ide tartozik a K+S, kis, kés, keskeny, keshedt stb., valamint az S+K, sík, sekély, és rögtön jöhet a CS+K, CSÖKÖTT, CSÖKKENŐ, csekély, csík, csuk s tán innét való a teljesen elvont CSAK szavunk is. Az SZ+G képlettel kapjuk a szegély, szegény, szeg, az alszeg, felszeg stb. szavakat. De ez akkor érdekes, ha rögtön egymás mellett látjuk őket, különösen akkor, amikor a SIK-Á-TOR szavunkat vizsgáljuk, amely szintén ismeretlen eredetű. Lássuk tehát az azonos mássalhangzókból alkotott képleteket mindkét irányban. (A SIK-á-TOR-ba érve meg is TOR-panunk!)
SZ+K: SZŰK, SZÜKSÉG, SZŰKÜLET, SZEKERCE, SZIKÁR, SZIKE, SZÉKHELY, az a szegély, perem, csík, ahol a székelyek székelnek, laknak, SZAKASZ stb. K+SZ: KASZA, KÜSZÖB, KESZEG, KÚSZIK stb.
K+S: KÉS, KESKENY, KESHEDT, KIS (KOS - öklelő szarv?), KAS (fonott, levegős), KÁSA (apró!), KÓSTOL, kicsit vesz magához stb.



S+K: SÍK, SEKÉLY (SOK - ellentét!), SIKÉR (tányér), SÜKET (bezárt hallás?) stb. SIKÁTOR (sikál, síkos, siklik).
CS+K: CSEKÉLY, CSÖKÖTT, CSÖKKEN, CSUK (BECSUK - BICSAK-LIK) sőt az említett, csökkentő hatású CSAK, CSÍK (mint kes-keny, szeg-ély, má-csik) stb.
K+CS: KICSI, KECS, KECSES, KACS (KECS-KE, mint kecse-es-ke), KÖCSÖG, ez az edény SZŰK szájú. (Van még kacsa, kocsi, kucsma stb., nem tudjuk a kapcsolatot.)
SZ+G: SZEG, SZEGÉLY (csík, perem, szél, lásd: segg), valamint nagyon fontosak a belőle képzett szavak: szeg-ény, al-szeg, fel-szeg, szeg-ről-végről, meg-szeg, elszeg-ődik, szeg-let, szög-let, szög (szűk!) és így tovább. Jól látható, hogy a K-G, valamint a rokon s-sz-cs hangzók képletei több tucat esetben - persze nem írtunk ide minden lehető kifejezést! -a kicsiségre, csekélyre, szűkülésre, keskenységre vonatkozó jelentéstartalmakat hordoznak. (Meglehetősen kevés például a G+SZ, G+Z, G+CS, valamint e képletek fordítottjaival kezdődő szótő. Van ugyan a géz, gaz, göcs is mint a göcsöm szótöve? De általában nem jellemző. Kis, szűk hely, szeglet a zug)
S hadd jegyezzük meg, a nyelv ezúttal is rugalmas. A keszeg szótöve a kesz, mint a kes-keny, kes-hedt stb. A ke-v-és szavunk is sajátos kivétel, de ide tartozik. Ugyanakkor a keszeg szavunkat így tagoljuk (tag-ol-juk, tagoljuk) ke-szeg! Miért e kettősség? A magyarázat egyszerű. Mert a k-g közeli rokonhangzók! Így a KES-, KESZ, KECS- ugyanúgy képviselik a mássalhangzó képletet, mint mondjuk a SZEG, sőt tán a SZIG-ORÚ, de a SZEGLET, SZEGÉNY, SZEGÉLY stb. szavak mindenképpen. Tehát elválaszthatjuk őket a szótagolás szabályai szer-int (sze-rint), valamint a szótő értelmezésének logikája szerint. De mindez valóban korántsem teljes példatár. Most jutott eszünkbe a SÚG szavunk. Hát nem szűkítése ez a hangadásnak? A SÜKET pedig a teljes elzárást jelenti. S visszatérve a SIKÁTOR és a CSUKLIK szavunkra, egyiket sem tudja értelmezni a TESZ. Hadd próbáljuk meg, ámbár talán egyesek szerint nagy vétséget követünk el.
Ha jelentésekből próbáljuk összeadni a sikátor jelentését, akkor tördeljük el: SIKÁ-TOR. Már láttuk, hogy a sík-sik lehet szűk. És milyen utca a sikátor? Szűk! S ha valami szűkül, akkor kissé lassítjuk a lépteinket, azaz meg-TORpanunk, akárcsak a TOR-pácon. De szűkülést is jelent a száj után a torok, torkunk. (Folyónál ki-tár-ul a tor-kolat, amikor bele-tor-kotlik a másik folyóba vagy a tengerbe) Ám a torok, mint olyan, általában szűkülést jelent. Távolról idelátszik, ha a T+R képletet nézzük s ezekről sosem beszélünk eleget, a halotti TOR, de a bi-TOR, bá-TOR is a rokoni körbe vonható. Ám ugyanúgy a TÖR, TÖRVÉNY, DURVA, DURUNG, DORONG, DÖRGÉS és így tovább adódnak a finomabb, távoli leágazások. De folytassuk a CSUK-LIK szavunkkal.



Megintcsak szentségtörést követünk, ha azt merészeljük föltételezni, hogy ez a "lik" nem véletlenül hasonlít a lik-luk-lyuk-hoz. Hiszen újra oda lukadunk ki, hogy ezúttal két önálló szavunkból alakult a CSUK-LIK szavunk, amelynek jelentését ismerjük. Az a lényege, hogy gyorsan és hirtelen, inger hatására nyílik és zárul keményen a légcső (?), a torkunk minden bizonnyal! Vagyis csuk (ódik-nyi) lik. A nyílik szótöve a nyi- is lehet, hiszen nyit, nyitás, nyitva stb. Igaz, hogy magam a nyílt, nyilvános, nyíltság szavunkat az ismert logikával a NYÍL szavunkig vezetem vissza. Ám a nyíl is lehet fejlődés eredménye, mert a nyílhegynek a nyele a nyílvessző! (Nyíl, nyél! ) S maga a ní-, nyí- az ősi alapszó, s hozzátartozik az íj?! Nem vagyunk ijedősek, de most kissé ijedten nyilatkozunk meg, ám azt nyil+van+os+an és valóban szemtől szemben tesszük.
LEG ÉS LEG
Leg-legénebb leg-én-ked-és én-ki aki legénykedés
Lesz-e híreik tény-leg vég-leg kik leg-inkább én-ked-ének
legeslegek leg-ek én-ek nagylegények énekének?!
Hát leg-én-kibb, akibb leg-én nem leg-énykedhetek, mert a LEG-ről annyi tudható, hogy előfordul a felsőfok képviselőjeként: legszebb, legjobb, legnagyobb s végül a legesleg alak, amelynél már nincs leg-ebb! De megtaláljuk a tény-leg, mér-leg, végleg, sőt mélyhangú formájában az utó-lag, futó-lag, látszó-lag stb. szavakban is. Melles-leg megjegyezzük, hogy amikor nem ez a szerepe, magunk csak a lóg, lug, s lak-lék-lik-luk kemény változatában leltük meg. Így az L+G képlet, sem a G+L, nem használható nagyon. Az utóbbi a galagonya, gelegenye, gelencsér, gölöncsér dehát ez mindkettő gerencsér-goló stb. néhány szó tövében található meg. Azt is megjegyezzük, hogy a legény szavunk, a TESZ szerint ismeretlen eredetű! Mi ezek után teljes joggal gondoljuk - leginkább - tősgyökeres magyar szónak. (És nem tagadom, hogy annak idején, amikor e vers íródott, örültem az utolsó sor: énekének, mert hogy hasonló nyelvi lelemény, mint József Attila tanítani verszárója.)
Hadd álljon itt a legel szavunk, amely szintén ismeretlen eredetű. Be kell vallani, hogy magam sem tudok mit kezdeni e szóval. Mindezt azért vetem papírra, mert



nem szeretném, ha bárki azt gondolná, én aztán megoldottam mindent. Szó sincs erről! A nyelv sokkal régebbi képződmény és egyszerre összetettebb és egyszerűbb - sokféle elágazásokkal, rejtett indákkal és erezetekkel - közösségi alkotás, hogy azonnal mindent átlássunk. Az az érdekes ebben a szóban, hogy mindkét irányban ugyanazt jelenti! De azt nem mond hatom, hogy az igekötő "le" szavunk a szótő vagy a "leg"? Ha leg-alább ezt sikerülne megsejteni, előbbre jutnánk e szavunkkal kapcsolatban. Annyi valószínű, hogy a legel szónak inkább a második része a fontos, mert alighanem az él, élni, (ell), eleven, elemózsia, él-el-em stb. szerepel a jelentésében, hiszen a nomád népeknél valóban ALAPVETŐ LÉTKÉRDÉS volt a legelő! Az állatoknak minden részét fölhasználták! Így a LEG-ség bizony illik az él-et-hez. Annak része eleve az elevenség. Ez nemcsak szójáték. Igaz valóság! Tehát erre kell gondolnunk ezúttal is legelőbb!
NÁL-NÉL
nál-nél volnál hogyha lennél!
Ennél innál Annál ennél!
Aligha szükséges sokat hozzáfűzni e nyolc sorhoz, hiszen azonnal látható, hogy a nál, -nél helyhatározó raggal való játék lehetőségeiből mutat be rövid példát. Ezúttal inkább - az inkább helyett mondhatnánk nagyobbrészt, jobban stb., de mint látható, a középfokos két Bé-t akkor is szerepeltetni kellene -, a magánhangzók az érdekesek, mégpedig főként az ennél, innál szavakban. Nemcsak itt említjük, hogy van néhány ősi és alapvető szavunk, amelyeket ráadásul a csecsemők is csaknem így ejtenek, ezek az elemi táplálkozással függnek össze. Történetesen az evéssel és az ivással. Ezek azok a szavaink, amelyeknél csak az egyetlen magánhangzó biztos a szótőben, az "e", illetve az "i", e-vés, e-szik, i-vó, i-szik, i-tal stb. (A Vé megint sajátos átkötő hangként szerepel, hasonlóan a lója - lova, tó-ja - tava kifejezésekhez, lásd e-vő, i-vóJ Mintha a kisgyermekkori magánhangzós enni-inni kérés maradt volna meg a nyelvünkben, de már észre se vesszük, mert a nyelv lehetőségei, ragok, képzők teljes jogú szavakká alakították e magánhangzókat.
Engedtessék meg egy apró külön jegyzet. Úgy látja az Olvasó is, hogy nem szükséges belelovallnunk magunkat az olyan példák erőltetésébe, amelyek igazolják nyelvünk rendjét, működését, tulajdonságait vagy törvényeit.
Hogy az eredeti és a nyelvünkhöz hű szóval éljünk, elég meglovagolni a lehetőségeket, az adottságokat, azaz kihasználni. Amúgy is maga a nyelv adja alánk



a lovat. (Kis példa arra nézve, hogy a lóval való ősi együttlét milyen gazdag hatással volt a magyar nyelvre. Még érdekesebb a dolog, ha meggondoljuk, hogy a belelovall helyett is a lóhajtáshoz, lovagláshoz közeli szót használunk: belehajszol.) Talán nem is baj, hogy olykor így, "elszórtan" újra és újra fölhívjuk valami érdekes és fontos dologra a figyelmet. Önmaga közegében jobban belevész a hasonlók sorába a példa. Ezért írtuk és írjuk a pici megjegyzéseket elkülönítve is, újra és újra. De azért igyekszünk ezt nem lóti-futi módon tenni s lehetőleg nem lóvátenni lódításainkkal senki fiát. S még valami eszünkbe jutott, ténylegesen akkor, amikor e sorokat írjuk: ma is ismerős (sajnos!) az adóbehajtó, végrehajtó stb. szavunk. Vajon hogyan került bele a "hajt"? Miért mondjuk, hogy behajtják az adósságot? Vagy jön a végrehajtó? Legyünk hajthatatlanok és ne tágítsunk (?) e példától. Tételezzük föl, hogy annak idején vagy még régebben, a már beláthatatlan időben, az adó jó részét valóban úgy hajtották el. Azaz a lábán ment a hajtott jószág, adóba. S a hajtók kiabálták is a marháknak, hogy "Haj! Hej! Hajszi! " Vagyis hajtották, hajszolták őket - az adót!
TAT-GAT-NAK
Gátolgatnak buktatgatnak
pedig gyalog haladok Napkeletnek napnyugatnak
vak kutyái megugatnak de gazdáik nem vakok!
Hebegtetnek tátogtatnak hepe-hupás szótagot
Kaptatókon kepesztetnek buknak bőknek békát köpnek
pökhendien hőbörögnek Csak az értelem dadog!



Ezúttal főként a magyar szavak játékos lehetőségeiből mutatunk be néhányat. Érdekes a Zalában használt kepesztet szavunk. A jelentése, hogy nehéz talajon, esetleg hegynek - arra a nagyobb dombokat is hegynek nevezik megy fölfelé. Vagy érdekes jelenség a pökhendi, a szótőben éppen a "köp" fordított sorrendű mássalhangzóit találjuk. De mondjuk is, hogy pök, pökdös, a köpdös helyett. Ugyancsak figyelemre méltó szó a hebeg dadog, hepehupás stb. Aligha véletlen, hogy a hepe-kupa, kipes-kúpos, púpos-gödrös utat jelent. A he-beg-ő-ha-bog-ó pedig zavartan a "ha-he"-ket ismétli. Ahogy a da-do-gó is kettőzi a szót.
EB VAGY KUTYA
Ú (vírí) kat ugat a kutya ú-kat ugat ú-kat mond Ugatásban úa betű úa vessző úa pont
Ú-kat ugat a kutya Az eb éber éjszaka Ugat-vakkant az ebünk Ebre ebül ébredünk
Nemcsak a kutya, de a vau-vau kifejezésekben is benne van az u-gatáskor hallott úa hangzó! Miután már számtalanszor láttuk, hogy nincsenek véletlenek, ezúttal az olvasóra bízzuk a többféle következtetés levonását.
TOMBOLÁS DOMBJA
Úgy hever a domb mint lomha halom elhalkult doromb macskaajkakon
Tömpe tompaság földtompor tömör domborrú basát tolva tündököl
Tomboló tömbök a rengetegben rengenek rönkök tengő tengerben
Áll tömzsin a domb a lomha halom



Tomporán csapong avar ruha-lom
Tombolás dombja fájdalmas tompor Agyam lett tompa tömpe dalomtól
Most is több olyan szó és szóhelyzet található e fönti versben, amiről érdemes szólni. Ez az a vers, amit szintén e könyv írása közben vetettem papírra, mert a lomha halom erre ösztökélt. De ahogy máskor is történt, egyéb vétkem is kapcsolódik a vershez. Az ilyen, ami már korábban is eszembe jutott, a TOMBOL szavunk lehető összefüggése a TÖMB szóval, illetve a TOMPA, még inkább a két Bé hangzóval, pontosabban a középfok jelével. Arról szintén töprengtünk korábban, hogy az arcdudor növelő, búbot-púpot képezd Bé hangzó formálás, valamint a BŐ, BÖHÖM stb. közötti valós összefüggés, valós lehetőség. Így a hangzóképzés valósága, az arcunk buborékszerű állapota, nagyságra utal. A tömbös dolgok rendszerint tompák, nem szegletesek. Tehát az mb és az mp is rokon mássalhangzó kettős. A tompor domborulat, a tömb s tömpe és a tompa rokon jelentések. Ez az egyik tényező, a másik a tombol szavunk, amelyben szintén jelen van az mb és mintha ez is a két Bé-t helyettesítené. A tömör jelentése mongolul vas, tehát erő. A tömb és a tömörség, valamint az erő, rejtetten összefüggnek. S ha így van, akkor út, legalábbis ösvény vezet bennünket a tombol szavunk jelentéstartalmához! Természetesen ez csak logikai feltételezés.
Nos, hogy mi itt kérdezősködünk, az hagyján, egy ember nyelvi kutakodása után, ez természetes. De tudósok, nyelvészek tucatjainak kutatása a következőkhöz vezetett. Ide írjuk, röviden, tömörítve a TESZ munkatársainak véleményét - és ez a hivatalos! -, a 3. kötet 937- 938. valamint 965. oldalán olvashatók mindezek részletesen.
Tombol a szócsalád alapja a tomb, hangutánzó eredetű. Tomp vitatott eredetű (1211), a comb felső része stb. Tompa (1135) szláv eredetű. Tompor származékszó, a csípő, far főnevekből keletkezett. Tömör nyelvújítási alkotás. Mint emlegettük is mai mongol szó, jelentése: vas. Tömpe (tempe), magyar fejlemény, hangrendi átcsapással keletkezett. Tömzsi a töm ige családjába tartozik, (tömérdek, tömör) stb.
Több magyar fejlemény és így tovább, tart a hasonló bizonytalanság szavak százaival kapcsolatban! Ráadásul megnéztük az első kötetben a domb szavunkat. Domb előfordulása (okmányban), 1307, ősi örökség az ugor korból. Domború 1193, a szócsalád tagjai származékszók. Alapszavuk a domb főnév.



Nos nem kell tombolni, csakis ilyesmi várható attól a nyelvészettől, amelynek nincs tudomása nyelvünk belső rendjéről, törvényeiről.
E sorok írója a három nagy kötetet a megjelenésük óta forgatja s valósággal kijegyzetelte. Ezért jelentheti ki becsülettel, hogy nagy bennük a bizonytalanság, nem fogadható el sok-sok érvelés. Ideje volna e köteteket újra írni, mert minél tovább hat a téves, rossz és a bizonytalan, annál nehezebb lesz a hibaigazítás!
Nem szólva arról a csekély tényezőről, hogy ezt a munkát jól elvégezni: nemzeti érdek) Tovább így tartani, nemzet elleni vétek.
LENDÜLETES INDULÓ
Sok dalia felindul Lovon dúlni elindul
Lódítja az indulat lóról dúlja a falat
Palánk kondul láng lobog a zászlóik ló-bogok
Deli délceg daliák a hódolást dalolják
S ha dúlásról szól a dal dallama is diadal
Dúlni dallal lódulok szó lovall ha én dúlok
Mindezeket inkább csak hangulatkeltésnek írtuk ide föl, a következő "lovas" versekért.
LOHOLÓ ÜTEMEZÉS
Lovak a réten robognak felágaskodnak lobognak



Zászló a fényes lófarok lóbog bokrosul föllobog Vágta a mezőn
trappolás Vágatot vág a vágtatás Patkót koptat a lópata Követ szikráztat a vasa
Lovak a réten robognak fölágaskodnak lobognak zászlók s bokrostul lófarok száz ló s csikaja felnyihog
Csillaguk köves vízmeder kavics verődik föl ezer Lovat lovall ki lóra száll A lovas lohol-lóhalál
SZANSZKRIT
Megpatkolta a lovat Ló lábára vert utat Futtathatja a lovát patkó védi a patát
Lóthat futhat lovával a megpatkolt patával Paci pejkó paripa útpadkán fut a pata
Aki úton lovagol ellepi az útipor Bár patakban nem úszik rajta patak patakzik
Patát patkol a kovács Várja az elpatkolást Lovassal míg odajut lólábakon fut az út
E versekben sok izgalmas, rejtett-bejtett kifejezés található. Rögtön kérdés lehet az utóbbi címe. Magam furcsállottam annak idején, amikor megjelent, hogy a szerkesztő nem kérdezte meg, miért ez a címe? Nagy kár, mert megmondtam volna, hogy Körösi Csoma Sándor szótára szerint, a patha szanszkrit szó jelentése út! Ez



adta az öletet a vershez. Amennyiben eleink inkább a ló lábára, a patára erősítették az "utat" s ez egyszerűbb volt, mint utakat építeni. Így mintha a ló a lábán hordta volna utazáskor az utat.
Mivel a ló szavunkkal többször is foglalkoztunk, íz-lel-ges-se a Kedves Olvasó az olvasottak alapján ezeket a verseket. (Amelyek, nagyon reméljük, "nyelvtani" eligazítás nélkül is érdemesek az elolvasásra) Természetesen az itt közölt versválogatás abban is rokon, hogy a nyelvünk gyönyörű lehetőségeiből mutat be néhányat. Amint látható lesz, nem mind könnyű olvasmány, olykor-de ez így igaz általában is - meglehetősen "agyafúrtan" bújik el a mondanivaló fénylőbb része, mint kőben a nemesérc erei. Már a most következő vers is a nehezebbre nyújt példát.
KUTAKODÓ
Kutakodik futamodva az út s beleegesedik fénylőn a kékség Isten kiált rettentő homorút íjasodik a mennybolt hétrét
Hat hatás hat s behatol hathatósan Hetedhét hetvenkedik hetvenhétszer A val-vel van minden valóban haddelhadd önkénye szerves kényszer
Számomra szám részemre rész számos Számvetés növel majd számtalanná A hathatós hatás létet megbatároz Remeklés ront rombolást is rommá
Talán csak annyit tűzünk hozzá - nem fűzővel és nem is fűzfával -, hogy a szavakhoz a félreérthetőség felől is közeledhetünk. Ám ha megvan a gondolat finom belső feszültsége, íve, akkor összeáll a közölnivaló érzelmi része s talán az értelmi is. Itt már mintha muzsikát hallanánk, de az összhang többrétegű szövődmény, s olykor karcol a hegedű, kopog a zongora. (Ugye emlékeznek, a zengő tambura alakult át a nyelvi használat folytán zongorává.)
De ami a leglényegesebb, megtalálható a hang szavunkban a hangutánzón zengő eNGé, s ahol fölbukkan e mássalhangzó kettős, ott cseng-bong-zeng-zsong-döngkong és így tovább mindaz, amiről HA EnGé, HA NG, akkor az hang, hangzó stb. Mindezt vegyék kis játéknak, nyelvi tréfának. De sose feledjük, az emberi nyelv hajdan éppen úgy jött létre, alakult és fejlődött, mint a gyermekek nyelve. Minden egyes gyermek a csecsemőkortól a kiskamasz korig, megismétli az egész emberiség nyelvi törzsfejlődését. (Amennyiben valóban valóság volt mindaz, amit törzsfejlődésnek gondolunk) Mert más lehetőség is elképzelhető.



TILI-TOLI HUZA-VONA
Tili-toli huza-vona tili-toll vonaton ide-oda utazom Tili-toll huza-vona jövök-megyek ide-oda haza-vona vonaton Huza-vona robog tova innen-onnan jár amoda
husza-vona vasúton Huza-vona tili-tola vason vásik lábanyoma vas a vásó vas a nyom
Huza-vona tili-tola csitteg-csattog ide-oda rtta jista vonatom
Nem vállalkozok semmiféle magyarázatra. Csak rontanék a dolgon. Úgy érzem annál többet és pontosabbat erről a témáról nem tudnék prózában sem mondani, mint amiket a vers közöl. S egyúttal megjegyzem, hogy ez vonatkozik a következő versre is, csak másfajta szempont miatt.
ÖLŐ ÖLÜ
Ölő öln ölyv vagy: vérengző vércse Lebeg az ég alatt Nesz se hull a szélbe
Lebeg s híjj-hújj lecsap Vagy talán héja volt? A kis szürke pocok karma késébe holt
Hej-haj héja-világ ölők ölyvek vércsék Isten karma között a lét: halál-vétség
László Gyula is leírta, hogy a honfoglaló magyar törzsek totemállatai zömében ragadozó madarak voltak. A fő szent állat a turul - vagy turuj? - volt. Azt már említettük, hogy e madarak neve összefüggött valamilyen jellemző tulajdonságukkal. A vércse nevében a vér szavunk található, az ölyv-ölű nevében az ölő, illetőleg a sólyom, héja, sas stb. nevében a szárnysuhogás és így tovább.



Tehát megint nem véletlenről van szó. A név elvont fogalom, de visszavezethető a valóság valamely vonatkozására, a karom, horgas csőr a karvalyéra.
Alább néhány rövid verset mutatunk be. Annak ellenére, hogy csak néhány sorosak, elég sok fontos nyelvi jelenséget megtudhatunk belőlük, illetőleg hitelesítik azokat. Valójában az ilyen és hasonló játékokkal már kezdetben is ez volt a célunk és az úgynevezett "gyermekversekben" is ezt igyekeztünk megvalósítani. Volt is, aki ezt észrevette. No nem sok barát, ismerős, de közöttük volt Weöres Sándor, a nagyszerű, zseniális és kedves ember, aki huncut mosollyal mondta egyszer lakásukon, hogy tiltott áruval is kereskedek. No és azt is mondta, ami számomra nagyon nagy elégtétel volt a támadások ellenében, hogy velem szívesen dolgozna együtt. És ezt nem azért közlöm az olvasóval, hogy magamat helyezzem előtérbe, hanem azért, mert amiért engem hivatalosan támadtak és támadnak (még most 1998 szeptemberében is), azt a csodálatos Weöres Sándor, mint különleges erényt tartotta számon!
VITÉZ
Innal inal Ví ha vitéz Oda odáz Ide idéz
Tesz ha bátor tettet tetéz El nem inal vív ha vitéz!
Nos a vitéz szavunk a TESZ nyelvészei szerint déli szláv eredetű! TESZ 3. kötet ŐZS 1164. oldal. (Írásbeli előfordulása 1208.) A mi bajunk ezzel a megállapítással az, hogy ugyanebben a kötetben, néhány oldallal később, a vív szavunk esetében azt írják: ismeretlen eredetű. Igaz, azt is hozzáteszik:
"Tőváltozatai alapján szókészletünk régi elemei közé tartozónak látszik. " Ez a valóság! Mert a VI-adal, VÍ-v, VI-askodás, VI-téz tette volt, aki vívott - nem vívódhatott! -, annak tennie kellett! Vagyis a VITÉZ szavunk összetett szó, minden bizonnyal a legrégebbi szavaink közé tartozik, mert a VI+TESZ-TÉZ összetételből alakulhatott. (Ahogy már utaltunk a KÉZ-KÉSZ-KÖZ stb. lehető alakulásra. De ez nyelvünkben nem nagy változást, egészen természetes alakulást jelent csupán. Hiszen a fogalmak szaporodásával, az ős-valós FOG-alom ágazik-bogazik el és az időben minél jobban távolodunk a kezdetektől -a kikezd szóban is benne van a kéz! Akivel kikezdenek, azt meg akarják verni! - annál inkább szükség is van a különbségtételekre, a szavak finomodására. Az is föltételezhető, hogy annak idején nem volt külön eS, eSz, Zé, Zsé, Cé, Csé hangzó. Hanem ezek "gyűjtőhangzója"



létezett, s az vált el, az finomodott a fönt felsorolt hangzókká. S alighanem ez az őshangzó, az eS vagy
Zé-hez állhatott közelebb) Itt is említsük meg újra azt az alapvető, szinte törvényerejű állapotot, hogy minden bizonnyal először egytagú szavak alakultak ki véglegesre. (Erről ír Mario Pei is, az ismert amerikai nyelvész) Ezért azok a természetes ős-szavak, s miként a gyermekeknél, azok kettőzése a hitelesítő bizonyosság, a tudatosság jele. A magyarban csodálatosan alakultak ki e módon a ba-ba (bö-bö), dá-dá, ma-ma, pa-pa, bi-bi stb. szavak. Tehát a vitéz már összetett szó! Mégpedig olyan, amelynek mindkét tagja önálló jelentéssel bír vagy bírt. A tett, a tevés, a tesz, a hozzátesz, rátesz, azaz TETÉZI valamivel az addigit, az addigi tettén Tehát a tetéz szavunkban is megtalálható a "téz" alak. Persze mondható, hogy az tet-éz, csakhogy a "te" szótőnek ehhez a jelentéshez nincs keze, itt valamilyen cselekedetről van szó, az az eddigiek nyomán is VI-TAT-HA-TAT-LAN! Már többször tárgyaltuk, hogy a tat és a tet, valamint a tét, logikusan is összetartoznak.
A következő négysoros mintha a számokhoz illene, de az olvasó elég gyorsan gyanakodhat, hogy ezúttal is többről van szó!
FELEIM
Az ellenfél fél A félelem egész A két fél félelme félelmetes rész
Amiből rettentő egész lehet! A háborúkat is a kölcsönös félelem összegyűlése, a gyűlölet okozza. De érdemes ezt a verset íz-lel-get-ni, eltűnődni nemcsak számtani hanem lélektani és sajátos ősi, magyar nyelvtani voltán. (Érdemes itt megemlíteni, hogy az elgennyesedett sebre Zalában azt mondták gyerekkoromban: meggyűlt a seb, s rossz seb lett belőle!)
RÉT - TÉR
Rét tér- réti pipitér Zsip-zsup sárga zsibavirág Búj-búj előbújnak kéklő égcsöppek pici ibolyák A nefelejcs csupa ékkő
Fit fut a szél s szól - elszelel Csak a szellő széle marad Fülemüle fülel: beszél-e amikor füttyög a rigó



a delelő nap alatt? Gyémántcsiszolás a patak Tulipán pirosat csönget Falombon suttogás hintál
Tere támad a csöndnek Csak az árnyékunk kalimpál Fűz-fűz vesszeje lassan a bokrokon átfűződik
Gigás gólya köröz magasban Lebegő levegő fújja puhán alája a tájak rugóit LÁBBÓ - LÁBAD
1.
Láb lép lápon lábal Lapos lepel lep el
leplezetlen lepedék Lapu is zöld alapú húsos levél alakú Lapogatom levelét
2.
Szemem könnyben úszik Szemem könnybe lábad Gyalog is megjárom az utat utánad
De hogyha kell vízen lábolva kereslek Könnyben úszva könnyebb lábnak és szemeknek
Jó, hogy ezt a verset is bevettük a válogatásba? Nem tudom. Amúgy is kimaradt sok ilyen-olyan, ami talán nem hiába volna itt, de határt kellett szabni magunknak és a könyvnek is. Az alább következő vers valóban kettős tükrözés, mert középen összehajtva is tükörkép, valamint a végétől visszafelé, azaz előre olvasva is ugyanazt jelenti, mint az elölről való olvasáskor.
Mivel valóban fontos, hogy ezt a verset ne "törjük" el, külön oldalra írjuk. Ezáltal azonnal látható mindaz, amit a címe is sugall. Természetesen ilyesfajta játékot többször is írtunk, vagyis több közül választottuk ezt a példát.



KETTŐS TÜKRÖZÉS
TÉT E TEKE FEKETE ERŐK ÖRÖK ŐRE
TETTET TETTET EGEK ÉGI KÉK IGÉK EGE
MAGAM EMELEM-e
MAGAM Ó EGEK ÉGI KÉK IGÉK EGE
TETTET TETTET ERŐK ÖRÖK ŐRE E TEKE FEKETE TÉT
A tekegolyó, a fateke, régi falusi játék. De talán a teke-nap, az elfordulás és a tegnap között lehet kapcsolat? A teke szavunk benne van az ide-oda való forgást, fordulást, teketóriát jelentő szavunkban is. Maga a T+K képlet és a T+G, stb. képletek nagyon sok szavunkban előfordulnak. Ilyenek a példákban említett teknő, tekenő, teke, téka (mint zárt doboz), idevág a tok, ladik, ládikó, tégely, tokmány, dikó, tégla (noha szögletes, de volt másfajta is), toka, halánték, veríték, tajték, folyadék, ivadék, zuhatag, tagló (tektit!), uszadék és így tovább. Korábban kifejtettük e szótekék, szótéglák egészen sajátos szerepét.
Néhány rövid versféle következik, LOGIKA főcímmel.
VÁLTOZATOK
HAMAR mar ha SEBESEN ha HAMAR SEBESEN mar ha SEBESEN HAMAR mar SEBESEN ha mar HAMAR
ha SEBESEN mar HAMAR SEBESEN mar ha HAMAR SEBESEN ha mar HAMAR ha SEBESEN mar HAMAR



ha HAMAR mar SEBESEN HAMAR SEBESEN ha mar HAMAR ha SEBESEN mar ha HAMAR mar SEBESEN
SEBESEN mar ha HAMAR SEBESEN ha mar HAMAR SEBESEN HAMAR ha mar SEBESEN ha HAMAR mar
HAMAR mar ha SEBESEN ha HAMAR SEBESEN mar ha SEBESEN HAMAR mar SEBESEN ha mar HAMAR
Ez a játék még változatokkal folytatható! Érdekesen mutatja a "mértani" összefüggést a hamar lovak sebessége - sebesültsége - és a lóhalál között. Ha sebtiben is, tömören is.
ARCOMON
Arcomon karcok karcokban harcok harcokban arcok arcokban karcok
Mint a jó domborművek, amelyek tömörítve, egymáshoz beszorítva az alakokat, ábrákat, úgy ábrázol nem is történést, sokkal inkább filozófiát ez a négy sor. És mutatja, hogy még tovább lehet kicsinyíteni és akkor is ennek a változatai nagyítódnak elénk, mint a Mandelbrot-féle ábrák.
De következzen hosszabb vers, másfajta, hogy ne unatkozzon a Kedves Olvasó.
MEZTELEN JELMEZ
A jelmezem mizem-mázom Grimaszokkal maskurázom
Mese mese mézes massza meztelen az ember maszkja



Mulat ámul majmol másol mintát rámáz formájáról
Működése édes maszlag hasonmása ámulatnak
Műremekek remetéje merengések temetője
Merül mélyít mezőt mozgat kúszva-mászva maszatolgat
Magát metszi száz mintába mélységekbe magasságba
Édes mese műve maszkja jelmeztelen fölmutatja
Ámul-bámul mulat mélán maradéka málladékán
Ebben a versben a mez, maszk, máz, de egyúttal a mező, mászik, mélyül, megy stb. lehető összefüggései is fölrémlenek. Szándékosan használom ezt a szót, mert egyes szem- és szellem-vakított emberek, ezeket olvasván, bizony megrémülnek.
VALAHA
Valaha vala lova ha lova vala való
Valaba lova való vala vala lova lovaló



Valaha lovaló lova vala lovaló való
Tulajdonképpen csak három szót használtunk ehhez a kis versikéhez, a vala, ha, ló, szerepel különféle változatban és még folytattattuk volna! Talán kicsit kutakodva, íz-lel-get-ni lehet nyelvünk nagyszerűségét. Vagy talán éppen ősi voltára találtunk rá?
ALSZEG BESZEG
Alszeg félszeg szegélyt beszeg szegény félszeg ilyen-olyan egyik-másik
csíkos mácsik csúszik-mászik sík tányéron figurázik Alszeg felszeg
szegletében székel szikár szigetképpen sekély-bekély
csekélységem keskeny kezű sovány legény leg-énségem
Szószóló változatok Kerényi Józsefnek
ELLENTÉTES EGYÖNTETŰ
1.
Kutakodik futamodva az út utva futva telítődik űrös odva s beleegesedik fénylőn a kékség
s lőn a fény egesedő keménység mert fenn a lenn és lenn a fenn ahol a bal is fordulhatna jobbra mert mitől merre a föld középpontja



talpam alatt is az egek boltja és mindez csalóka Istenemberem Égben boltozatban homlokban lékben lukban gyülemlő lágyan
izzik minden parányi vulkánban minden agysejtben és nem is rejtem A szürke redőzet: táj a tájban hol őz űz őzet s VAD MENEKÜL
BELÜL MINDEN VADÁSZBAN
Uram! Utakodék a futamodás egesedik egészben a nagy kék s nyelveiket kilógatva ügetnek mondataim e kutyamódra ugató
s gazda netán libegő igenek igék ez őszi naptályogos tájon ahol magam is eltájolódtam s magnak magammá magamosodtam
szómagzások színes szanaszétjét feszíteni szítva szerteszét még mikor szülém sem szült csak készült új születésére maga anyám is
ü-kat ugat a kutya s nyaral a nyár is magyar magyarnak magyaráz! Káromlásos e szép szentbeszéd hogy megismered a MAGYAROK ISTENÉT
Mind ha-ha-hadarom ha-bogva he-begve egyre egyezkedve egyedem-begyedem nincs egyebem csak egy ebem s egészként esem egyéni egyedekre
egyre-másra egyre egészre igenre egyenesre igére ígéretre ikerre Máshol másoló másolatra mi-másra? EGYségre KÉTelkedésre HÁROMkodásra!
De ki őrzi a születés előtti őshalál neszét? Előt előzni nem nyelvtani ragra-bogra! Nem!



Nagyobb az értetlenség bugyra s kútba-sutba dugva is meglelem
Ó édes földem gömb-egem csak szólj rengeteg hatalmas anyanyelvemen melynek emlői nem csecse-becsék míg legjobb főik kifőzik
a becsületszépséges becsét Az utcahossza szélfulladásos s rossz szagúakat sóhajt a város Én feszülve születtem szülémtől
s nem tiszta füredi feredőben de ringtam anyaméhben iszamosban Szamosban Marosban hamarosban Egyre idősödve az idétlen időben
Csak egyetlen megjegyzés, az idétlen jelzőt a koraszülöttekre használták. Azt jelezték e szóval, hogy nem élte rendes idejét az anyaméhben, tehát e rendes idő előtt született. Mivel az is előfordult - nem is ritkán -, hogy a koraszülések (és persze a falusi, mezei) szülések alkalmával sérülhetett az újszülött, s ha agyilag is sérült, arra is ráfogták, hogy idétlen. A butáskodó gyerekekre szóltak így rá: "Ne idétlenkedj! " E változatok, a fönti és az alantiak is valójában ugyanarról szólnak, azonban mégis mások sok vonatkozásban. Leginkább talán a téma megközelítési módja hasonló.
EGYÖNTETŰ EGYÍVÁSÚ
Fenn a héja fennhéjázik íves íven halak ívnak így lesz együtt egyívású
ikrából a sok-sok iker szemtől-szemben szemtelenül szemtanúk közt szemelgetve személyesen szemlélődik
s fönt a feje fejedelmi az a fő most hogy FŐ legyen főleg s FŐKÉNT fönségesen FEJlődjenek fejlemények
érdek s érték értelemmel érdemeljen eredendő



színrelépést szüntelenül a helyszínek színhelyén már
tündököljön tűnő tündér a szivárvány mint színármány íveljen át földtől földig napról napra és naponta
mindennap együtt a nappal pirkadattal virradattal villámodva pirosodva parázslástól átpirulva
veresedve vörösödve majd konyulva alkonyatkor elnyugodva nyugovóra napnyugatra nyugalmasan
s másnap újra napkeletről keljen kelve keletkezve korán s kellőn kikeletkor a nap másnap másnaposan
s harmadjára hasonlóan mindig ugyanúgy egyenlőn ennen-önnön önmagában egyetemes egyenlegként
mérlegelve fényt sötéten s ahogy állítják: a fénynél nincs más gyorsabb csak az árnyék mit a tárgyról egybevágón
kivetít a végtelenre az égi kék nagy vásznára gömbölyded árnyvilágra hogy elemző elemében
elmélyedjen minden elme -ság-ség sokká sokasodva a sokaság érdekében érjen érték s érdek egybe
s LANkadatLAN LENdületLEN a szor-szer-ször szerveződjön



rendszeresen Pusztaszerré nagy ijesztő számszeríjjá
szerszámokká ezerszámra ajzó ajkkal anyák apák abajgással bajmolódva babák bibik s dadák dédek
szíveskedjenek szívesen s szívélyesen szívósodni ha fájdalom nyila nyilall nyíl VAN-osan nyilvánosan
képük képét képességét kéz-kezesen közzétenni kikezdeni és kezelni változatot változtatni
VÁLTOZATOK VÁLTOZATAI
Kút kutakodik mélység elmélyed Út futamodik utva- futva szél széled író ír irtózatosan megiramodva irtón zsong-bong bele agya odva mintha agya is agyagodna!
S főnt teleegesedik kékkel az ég csak kékellés van nincsen rajta részlet számtani gond-e vagy lelkiismereti ha a fél félve felezi az egészet?
Égbe boltozatba homlokba- hom-lukba homorú homlokzatba Iukba homorul elképedve a képesség a kép s képen képezve képességünk gátját
netán agyabugyán gyáván gyagyulva ahol már nem segít semmi imádság s mert millió éves ember vagyok arcomon a PILLA PILLANT PILLANATOT
s ezt nevezzük nevén időnek noha időtlen marad csak mi idősödünk kell ez a lék-lukas lakás-kaloda s magány nem fogantat magzatot!



Hiába vagy bátor és merész csupán kettőből lehet igazi EGÉSZ ez az emberi egyezés ez a KÉZSÉG életért vagy halálért bomlik
részekre az éltető egész-ség? Gyűl a szavak igenes igaza egyenes igénye De gazos giz gaza is rengetegedik Uram s ez a haza
hova hív a -hoz-hez-höz s vagyon-e vajon valahol vagyona? S lesz-e mint jog juss itt-ott-hon valaha? Va-ve-vá-vé válunk s arcunk nem más
mint sajduló örök egyetlen ÓRA S nincs rajta egyéb csak az elmúlás ráncokból kalapált mutatója! S rugalmatlan rugója
Még néhány változatot közlünk arra nézve, hogy nyelvünk ugyanazt a dolgot hányféleképpen képes megközelíteni. Hogy egészen az érzések mélységéig elvezet bennünk, ha nem arra törekedünk, hogy csupán az eszünkkel fogjuk föl a szavakat, hanem engedjük hatni azok szokatlan állapotában és egymáshoz való viszonyában létrehozott sugárzását.
Az alábbi versek is változatok, ám a lényegük - szándékunk szerint -a nyelvünk sokféle tulajdonságának fölvillantása.
VÁLTOZATOK
Virágra vérre borra pőre bőrre Virágra vérre virradatra porra pörre pőre bőrre varra vörösbor-bíborra vörhenyre vérehullásra
perzselő párosságra arca pernye párájára lázra vörös pirkadásra szeme borára nyelve bíborára
barna bőrét verőpírra rózsa öle parazsára



Hogy ne is emlékezzek másra vérét vettem e papírra
VÁLTOZATOK EGYVELEGE
Sí siet sima síkon mintha menne sima sínen
simulékony sikló siklana tól-től hoz-hez-höz tova tól-től tolná gurutl tili-toli toliga taliga
tól-től tolná hoz-hez húzná erről-arról ról-ről róla számomra is számtalanszor számvetésként mondaná:
számosnak és számtalannak csupán számok számítanak mindaz számít aki számol nem leszámol csak elszámol
számottevőn kiszámítva jót jobbítva javasolja s rovására írja róla szeles széles ez a róna
ahol lába nyom rovója de ki tehet erről-arról tán a töl-től tulajdonos ettől-attól tolvajlója?!
Az alábbi versek is változatok, ám a lényegük - szándékunk szerint -a nyelvünk sokféle tulajdonságának fölvillantása.
VÁLTOZATOK
Virágra vérre borra pőre bőrre Virágra vérre virradatra porra pörre pőre bőrre varra vörösbor-bíborra
vörhenyre vérehullásra perzselő párosságra



arca pernye párájára lázra vörös pirkadásra
szeme borára nyelve bíborára barna bőrét verőpírra rózsa öle parazsára Hogy ne is emlékezzek másra vérét vettem e papírra
VÁLTOZATOK EGYVELEGE
Sí siet sima síkon mintha menne sima sínen
simulékony sikló siklana tól-től hoz-hez-höz tova tól-től tolná gurutl tili-toli toliga taliga
tól-től tolná hoz-hez húzná erről-arról ról-ről róla számomra is számtalanszor számvetésként mondaná:
számosnak és számtalannak csupán számok számítanak mindaz számít aki számol nem leszámol csak elszámol
számottevőn kiszámítva jót jobbítva javasolja s rovására írja róla szeles széles ez a róna
ahol lába nyom rovója de ki tehet erről-arról tán a töl-től tulajdonos ettől-attól tolvajlója?!
Láthatóan arra törekedtünk, hogy a könnyebben befogadható játékok előre kerüljenek, majd csak utánuk következzenek - nem a nehezebbek -, hanem az összetettebbek, amelyek már sokkal jobban és bátrabban élnek a nyelvünk lehetőségeivel. Ámbár úgy hisszük, hogy még mindig nem közelítettük meg igazán a végső magasságot, sem a mélységet. A végére azonban újra könnyebb játékos verseket gondoltunk. Íme:



RIG-RAGOS BIM-BAN-BAN
Ban-ben-ben bimbam van Harangszó a harangban Benn benn énbennem azonkívül kívülem
Tól-től-től tulajdon taligám eltolom Ettől-attól amattól pénzemet a kamattól
Rá-rá-rá ráróra rovásait rárója Rig-rag rág ragozom hiri-hara haragom
Val-vel-vel vele van Evvel-avval maga van Ha valaha volt vele nála nélkül nélküle
Ben-ben-ben énbennem Ének az én-ekben Ban-ban-ban magamban Harangban bimbam van
Ugye meglehetősen VIL-ágos, hogy mi-ben mi van? Érdekes, hogy olykor használjuk a következő kifejezést, főként válaszképp: Vanni van, de... Nos, a lenni len, nem használatos. Legföljebb így: lenni lehet. Most látjuk, hogy nem szóltunk arról a különleges logikáról ami például a VILÁG, VILÁGOSSÁG, VILLÁM, VILLANY, VILLÁMODIK (hajnalodik, pirkad) stb. szavaink jelentéseit összeköti. Magam a vasúti kocsikban figyeltem föl arra az ötnyelvű feliratra, amelyben négy nyelven az elektro- szókezdéssel jelölték azt, amit valaha egy rendes magyar vasúti dolgozó kitalált, a másik jóváhagyta és így került az ötödik, a magyar nyelvű feliratba, hogy VILLAMOS FŰTÉS. Ugyanis, amikor a villany, villamos, villamosság szavak megszülettek, talán senki sem gondolt arra, hogy mindez a VILLÁM lényege is, amellett, hogy VILÁGÍT, nem is akárhogyan! Nos, hogy annak is ugyanaz
lényege, mint a villamosságnak, a világító villanynak, a villamos árammal haladó villamosnak és így tovább. Aztán az is a nyelv csodája, hogy a VIR-radat, VIR-rad, tán a VIR-ág, majd a PIR-kad, PIR-ul, PÖR-köl (perkel perzsel, illetve a VIL-lan, VIL-ágos stb. szavak jelentései lám összefüggnek, teljesen szabályosan érvényesül a hangzóváltás p-b-v, igaz a Bé inkább BOR, BŐR, BER-zseny, BOR-dó, BAR-na



stb., vagyis a pirkadás-virradás-hajnallás sötétebb színeit idézik, hordozzák. S ha már itt tartunk, eszünkbe jut, hogy az is érdekes: a HAJ-nal szavunkban is a fényelülés, inkább a világosság hajlata, íve található és az al-KONY-ban is a hajlat, de sokkal inkább annak KONY-ulása található. A le-konyul-al-konyul hangulatában is összefügg az esti sötétedéssel. A naplemente a nap lekanyarodásával.
Persze kimaradhatott sok olyan szó, kifejezés, amivel találkoztunk az évtizedek során, de majd csak akkor kapunk a homlokunkhoz, amikor már e könyv megjelent, hogy ez is, az is kimaradt. Ezen nem lehet csodálkozni, hiszen az elmúlt évtizedek jegyzetei mintegy száz dossziéban nyugszanak és sok apró, de fontos részlet, bizonyosan nem is kerülhetett ide. Dehát mások is beszélnek magyarul, csak segít eligazodni e gyönyörű rengetegben ez a munka. Majd csak rá-rábukkannak egy-egy szóra és az örömet okoz! Végezetül tűnődébe kínálunk két rövid verset. Az egyiknek már van rokona e kis gyűjteményben, nem baj, látható, hogy az embert nem hagyja nyugton a nyelv és gyakran unszolja (ezt a szót is meg kell majd vizsgálni), ösztökéli további kutakodásra éppen úgy, mint játékra. Az ösztök, ösztöke korbácsszerű, hajtó eszköz, ütik vele és haladásra ösztökélik a jószágot. (Az ösztön vajon miként kerül ide?) Ezt is és még sok-sok mindent a világosság felé kell tartani, hogy még többet megtudjunk a szavakról, a nyelvünkről s végül is - magunkról.
ERDŐN-BERDŐN
Erdőn-berdőn gyökerek megeredt faerek Gyökerek vízerek forrásához eredek
Eredj erünk vízerünk Eredjen meg gyökerünk Eredj erem vízerem eredeti gyökerem
Eredj eriggy kis vízér fénylő folyóvá legyél Forrás örök gyökered mindig utánad ered!
NG - HANG CSENG-KONG-BONG-ZENG
A hangok a hangok! Szelekből cafrangok egekbe dobálva



Csobbannak a kékség végtelen tavába
Harangszó kavarog kongásban zsongás van Zsongásban kongás van Zeng-bong a bongató
érceket kongató Zendülő bendülő ellő cseng csöng csengő Hallgatag erdőmély
dúdoló zöld moha mohazöld dalra kél
Végül, de nem végezetül s végső soron nem is végzetül következzen egy másik, nyelvünk rendszerét és logikáját kiválóan MAGYARÁZÓ vers.
AKI FÁZIK AKI FÁZIK FÁT KERES
AKI FÁZIK BOKÁZIK TOPORTYÁNKÉNT PORTYÁZIK HAJASZÁLA LESZ DERES AKI FÁZIK FÁT KERES
A nyelvünk sajátos lehetőségeinek költői igénybevételével kapcsolatban mutattunk többféle példát, jobbat, közepeset s talán a Változatok darabjaiban olyanokat is, amelyek már-már igazán és méltón mutatják a pompázatot, rendet és csodát. S főképpen azt, ami e sorok íróját is meglepte, hogy mintha előre lépve, egyszerre visszafelé léptünk volna a nyelv gyerekkora irányában. Mintha a HALOTTI BESZÉD ízei és tömörsége is ránk köszönne a verssorokból. Erre igazán nem számítottunk, ez újabb ajándék, amit nyelvünktől kaptunk. Azzal a mértani ábrával együtt, amit szintén újra közzéteszünk e könyv lapjain. Ide a kis gyűjtemény végére két érdekes verses játékot szánunk, talán még nem befejezésül.
TÉSZEK-TÉZEK
1.
Dadogtattatottak Dideregtetettek Tátogtattatottak nem tétlenkedhettek



a tettettettetettet nem téve is tesztek
2.
TEZem tészem teszem tettem Csak a TéTlen tehetetlen
TÉZek tészek beteTÉZek tettet és szót TELETÉZEK!
Dehát végül is mi ez az egész mutatvány-sor? Ugra-bugra és bukfenc, irgő-pörgőforgó és rig-ragos képzős képesség képtelenségei, csecsemők oábécéje, egyedembegyedemes BECÉZÉS, valamint KÓ-FIC FIC-KÓS és KOL-DUS DÚS-KÁL-ás anyanyelvünk hetedhétországon túlról való kincsesbányájában, jótét játék és törvény összhangja. Élő lélegző rengeteg, de ugyanakkor logikai rendszer. Jobb, mint a számtan, mert fejlődőképes és önmegújító! Vagyis
SZÓ SZÓ SZÓ SZÓSZÓLÓ ÓHAJTÁS SÓHAJTÁS
SZÓRAGOZÓ SZÓRAKOZÓ SZÓHAJTÁS
ŐSNYELV - NYELVŐS?
Lehetséges kapcsolatok a sumér és más nyelvekkel Minden megértés alapja a logika és a számtan
E munka elsődleges célja az volt, hogy sok olyan magyar nyelvi tulajdonságot, jellegzetességet mutasson be mintegy negyven évi kutakodás után, ami nem köztudott, holott nyelvünk lényegéhez tartozik. Mint olvasható lesz alább, a példa nagyon is sajátos, aligha van még nyelv, amelyen e dolog ennyire törvényerejű és logikus. A példa egyetlen összetett szó: MEGFELEL.
Amikor ezt a szót használjuk - és sok más hasonlót - nem gondolunk arra, hogy értelmi magját a logika és a matematika határozza meg. Az összetétel első fele a



MEG, nemcsak igekötő, hanem az összeadásnál használt szavunk: öt meg nyolc, húsz meg tizenöt és így tovább. Vagyis amikor összeadunk, akkor két régi kisebb összegből nagyobb összeg - tétel - lesz. Nos ennek összeforrasztó szava a MEG. Így aztán már az is érthető, hogy általa miért kap nyomatékot, hangsúlyt a szó: megírd! De még így is: írd meg! A "megteszem", "megmondom" stb., nagyobb nyomatékot ad a szó jelentésének. Ha úgy tetszik: a jelentések erejét adja össze.
De lássuk a szó másik felét, a FELEL szavunkat. Korábban, másutt - több helyen utalva e különleges magyar nyelvi képességre -, amikor a felek, tárgyaló felek, ellenfelek, felebarát stb. szavaink jelentését levezettük és igazoltuk azt a felismerést, amelynek lényege, hogy létezik a MINDEN EGÉSZ, és a magyar nyelv ennek megfelelően értelmez mindent. Az az EGÉSZ-séges ember, akinek két szeme, két karja, két lába stb. van, akinek az egyik hiányzik az félszemes, félkarú s az együgyű az féleszű, félszeg, félnótás és így tovább. Vagyis a számtani valós FÉL és a FÉL-szegség vagyis a FÉLÉS, FÉLELEM között logikus összefüggés áll fönn, mégpedig ősi! Ugyanis, akinek fél szeme, fél lába, fél esze volt, az előbb pusztult el! Az FÉLHETETT, hogy védtelensége folytán mindenféle veszélynek jobban ki van téve, mint a többiek! Azt félre is állították! Ez hosszú évezredek tapasztalatai nyomán beleivódott a nyelvünkbe is és máig hatóan őrzi a történéseket. De erről hosszabban és alaposabban írunk e munkában másutt. Itt csak a figyelmet hívjuk föl e tényre. Ugyanis minden bizonnyal a magyar nyelvben összefügg emiatt a FÉL, FELEL (mint FEL-elősség is!), FEL-ek alapjelentése! Aki felel, válaszol, az ki-EGÉSZÍT valamit, ami éppen a felelettel válik egésszé! Miként a tárgyaló felek sem azért alkotnak egészet, mert az összeadott számok páros szám lesz, hanem azért, mert két fél kell minden egészhez! Ebben az esetben a tárgyalás az egész. S lehet a tárgyaló FELEK száma eltérő, mondjuk három és négy, öt meg hét, akármennyi, a tárgyalás csakis a felek együttes jelenlétében történhet, válhat egésszé.
Tehát amikor azt válaszoljuk arra a kérdésre, hogy ez és ez jó lesz? Akkor A KÉRDÉS, valamint a dolog, amiről szó van az "az egyik Fél" és ennek nyomán, amennyiben mi magunk helyesnek tartjuk, akkor azt mondjuk, hogy jól van, MEGFELEL az a dolog, tárgy, gondolat, tett. Így lesz egész a dolog lényege, akár tárgyalásról, akár egyszerű üzleti vásárlásról van szó. Azt is mondhatjuk, hogy az IGEN (és az EGY) helyett mondjuk, hogy MEGFELEL, de ez egyszerre igenlés és megegyezés is!
Láthatjuk, hogy az egyszerű szó-váltás hátterében is a számok ereje és logikája világít! Az adja a végső, értelmi erőt, magyarán a jelentéstartalom ősmagját! S minden jel arra vall, hogy nyelvünkben (más nyelveket vizsgálják meg azok, akiknek anyanyelvük) valamennyi nyelvtani módot, viszonyt, fordulatot a számtan és a logika határoz meg! S ennek FELEL MEG a magyar nyelv. Ezt szolgálják a sokféle lehetőséget, értelmi és érzelmi, finom elmélyülést lehetővé tevő ragok, képzők, jelek, mindenféle toldalékok és nyelvi törvények. Mindezek fölismerése és sokszoros bizonyítása nyomán adtuk egy korábbi könyvünknek az Ősnyelv



nyelvŐS? címet. S a csaknem négy évtizedes kutakodás összegezése e Bábel után címet viselő munka.
E kis föntebbi példa jelzi, hogy sokkal többször - szinte mindig - valamilyen számtani műveletet végez a magyar, ha ragozza, képzi szavait. E nyelvi képességet sikerült elég sok és mutatós példával igazolni, igényesen igenelni. Arról is többször szóltunk, hogy bizonyos hangzók jelenléte a szavakban, alapjában meghatározza a jelentéstartalom egy részét, de általában az egészét. Erre természetesen kínálkozó példák a jaj-gatás, jaj-dulás és a sikoly, sikoltás. Mivel a Jé nem igazi mássalhangzó, nem is kell hozzá tudatos száj-nyelv stb. formálás, ha úgy tetszik "kijön" magától erős külső vagy belső ingerre, rendszerint erős, hirtelen fájdalomra vagy ijedelemre. Aligha véletlen, hogy az IJEDELEM szavunk tövét az ÍJ hangpáros adja! Már-már IJESZTŐ ez a mélységekig hatoló, valóban a számtani műveleteket jellemző jelentésbeli finomságokat fölmutató nyelvi képesség. Itt is említeni kell a sikít, sikolt, sikoly, sivít, visít szavainkat. A legkisebb likon-résen kitörő hangzó az i-í. Likhang-síphang. (Benne van, méghozzá meghatározó erővel a nyíl, íj szavainkban is, aligha véletlenül!) Nos a szintén többször emlegetett mássalhangzó képletek alapján -a könyv végén is szolgálunk mutatványokkal, példákkal - mondjuk a K+R, illetve zöngés rokon hangzó, a G+R képletek több száz magyar szótőben fordulnak elő, most jelzésszerűen utalunk a föltűnő egyezésekre. Ide soroljuk a GY+R (gyűr, gyúr, gyűrű stb), valamint a H+R (hurok, horog, horhos stb) képletű szavakat is. S látható, hogy a KÖR-alak vagy annak egy része benne is van a jelentésekben!
Újra fölidézzük, hogy mintegy háromszáz - de lehet, hogy több - olyan szavunk van, amelyben benne van az EGY. De arról nem beszéltünk, hogy nagyon sok esetben, az egy jelenléte legalább kettőre vagy többre utal. Íme; egyenlet, egyensúly, egylet, egység, egyezmény, egyesület és így tovább. E szavak jelentése föltételezi a másikat, illetve a többet.
Lássunk valóban csak példaként a sokból, olyan lehetőségeket, amikor az azonos vagy közeli mássalhangzók, ugyancsak azonos vagy közeli jelentéstartalmat hordoznak más és más nyelvekben. (Mint láthatjuk a sumér szó gyakran a magánhangzót tekintve is egyezik, erre most itt csak két példát mutatunk: a sumér GUR jelentése forgat, s a GURIGA szavunkban ezt megtaláljuk! Götz László közli a görög szót is, amely GYR-o és a jelentése ugyancsak forgat. A sumér TAG jelentése üt, s íme a magyar le-TAG-lóz!) Valóban letaglóz bennünket mindez és nem is mehetünk el szó nélkül e tények mellett. Noha ténylegesen az a célunk, hogy a magyar nyelvet ismerjük meg minél jobban. Alább még néhány meglepő példát közlünk azok számára, akiket a téma a továbbiakban is érdekel. Jelezzük, hogy tudunk a dologról, bár a többi már más, talán későbbi munkánk témája lehet. Ezért hangsúlyozottan csupán arról akarunk számot adni, hogy tudunk e lehetőségekről, sőt feltételezzük azt is, hogy a valahai ősnyelv, amelyhez a mai nyelvek közül a magyarnak lehet a legtöbb köze, itt alakult ki a Kárpátmedencében. Illetőleg az a lehetőség sem csupán a mesék világába tartozik, hogy



akár maga az emberiség (Az élet máshonnét került e bolyóra és tán végső halála sem itt következik be!), tehát a nyelv sem itt alakult ki. Ám mindez másfajra vizsgálódás tárgya. Ezúttal azt mondjuk el nyelvünkről, ami csaknem bizonyosra vehető, illetőleg, aminek a feltételezése nem légből kapott hiedelmeken alapszik, hanem, ami lényegében bizonyítható.
2.
Szótövek -mássalhangzó képletek Kis példatár a megértéshez
Az alábbi példákat Götz László, Bobula Ida, Badiny Jós Ferenc és P. Anton Deimel munkái nyomán közöljük.
Korábban bemutattuk, hogy a K+R vagy például a hozzá közeli G+R mássalhangzó képletek mily gyakran fordulnak elő szavaink elején - de a végén is megtalálhatók , és hordozzák a jelentéstartalmat. Látható példák a KAR, KER, KÖR szókezdéseknél, s noha nem teljes a lehető szavak felsorolása, így is e három szótővel legkevesebb ötvenhat (56) szót tudtunk alkotni hamarjában, bár csak a szavak elején használtuk őket. Alább lássunk példákat a G+R-rel kapcsolatban.
G+R: guriga (a guriga, kis karika, azaz gur i-ka, de a szóvégi "K" meglágyult és amúgy is könnyebb és egyértelműbb így például a többes szám kifejezése: gurigák stb.), gurul, gurgó, gurgat, gurog, görgő, görög, gördül, görbe, görnyed, görcs (körös fagörcs, göcsön), gerinc, girinc, girnyö, gerezd, gerenda, garat és így tovább. Bárki jól láthatja, hogy a körre, kerekségre, karikára, irgő- forgó- pergő-pörgő mozgásra, ferdeségre, görbeségre utaló jelentéstartalom mindvégig jelen is van!
Götz László közli a következő példákat:
GART-en = KERT, (nemet), GARD-a=KARÁM, (gót), HORT-US=KERT, (latin), CHÓRTOS=be-KER-ített hely (görög), GARD-as=KARÁM (litván), GRAD-u= bekerített hely, város (ószláv) stb., majd a továbbiakkal bővíti a KÖR-t. De előbb még itt se feledkezzünk meg Körösi Csoma Sándor kis szótáráról, amelyben ott van az udvar, mint bekerített hely (út-vár?), a szanszkrit dwaram szó. A TESZ szerint szláv eredetű az udvar szavunk. Ugyancsak a nevezett szótárból még jó példa a KARA=kar, kéz, KORH=kór (a hajlott, görbe hátú ember koros és kóros is!), a szanszkrit KUKARA jelentése pedig az előbbi, ugyancsak szanszkrit szavak nyomán, szinte kitalálható, nem más, mint görbe karúW. Dehát a kis görbeség minden kar természetes alakja, akárcsak a kardé!
A bővített szótár: GYR-o=teker, csavar, KYRT-e=fonadék (görög), GYR-us = csavarodás, tekervény, gyűrű, CRAT-is = fonadék (latin), GURT-il = öv (gurtni?), HURD=fonadék (ófelnémet), GÜRT-el=öv, KRATT-e=kosár (fűzött-fonott), HÜRD-e=karám (német), és miért ne legyen finn is? (Ez már saját példa.) KARA =



orsó, tengely, KARTELLA = kerül, kitér, KARSAS = ferde, görbe, sanda, KERHO = kör, klub, KIRJOA = cifráz, kivarr, hímez, KURVA = kanyar, lásd francia kurve stb. De nagyon hosszan sorolhatnánk a példákat még más nyelvekből is, azonban a következetesség egyetlen nyelvben sem közelíti meg a magyart! Ugyanis a K+R (R+K), G+R (R+G) mássalhangzó képlettel kezdődő szótövekből, a magyar nyelvben kétszáznál is több szó alkotható!
Alább talán még szemelgethetünk kicsit a sok példából, történetesen a sumér szavakból. A sumer, sumér vagy szumir népnév eredetét, netán jelentését nem igazán ismerik. A magyar nyelvben az SZ+M mássalhangzó képlet legfontosabb szava a SZÁM! S ha számba vesszük, hogy hány szavukban fordul elő, megint több tucatot találunk a számlálótól az emberszámba szavunkig. Meggyőződhetünk arról, hogy ennek a szónak rendkívüli és ősi időkbe nyúló jelentése van. De arról csak másutt szólunk - amit egyébként korábban, a Magyarok című folyóirat 1989/8. számában a szem szavunkról megírtunk -, hogy a szemelget, szemenkint, egy szem, két szem, három szem és így tovább, formában, a SZEM szavunkkal SZÁM- olunk. Vagyis a SZEM SZÁM. S a képlet: SZ+M. Arról még kevesebbet szóltunk, hogy az N-M rokonsága is fönnáll. Tehát aligha véletlen, hogy a szándék, rászán, mennyit szán rá stb. kifejezések mögöttesében ott van a szám, A szánalmasra aligha lehet számítani s akit megszánnak, annak szánnak valamit, azt végül is emberszámba veszik! Íme a logikai és nyelvi kör is azonos következménnyel zárolt. De lássuk a szabad szemelgetést. Először mi is a magyar szót írjuk le, majd utána a sumer megfelelőt.
BÁBA - BABA, az összefüggést aligha kell külön magyarázni.
BAJ - BAL, erről a kapcsolatról is szóltunk már, amikor a vízszintes logikát emlegettük. A jó kéz a jobb kéz s ha így van, akkor a bal kezünk a bajkezünk, mert bajt jelent a balsors, baljós, ballada és így tovább. S az az igazán érdekes, hogy ezt igazolja a sumir nyelv önmagában is:
BOLOND - jelentése szintén BAL. Szótőben fordul elő. Magyar nyelvben a BALOG szavunk s az ezzel összefüggő BALGA, BALGATAG stb. szótövei egyeznek meg a sumir szóéval.
(És most már maradjunk a sumir megnevezésnél. Noha dr. Bobula Ida sumert ír, Götz László pedig szumér-t, de hadd említsük meg, hogy Badiny Jós Ferenc akinek a lapjában, az Ősi gyökér-ben már 1971-ben megvédett a főszerkesztő az itthoni, Élet és Irodalomban megjelent otromba támadás ellen, de a lapban még 1998-ban is megkaptam az ÉS-től a magamét - nos, Badiny könyve borítóján kívül a sumir alakot használja, de belül a sumer olvasható a címben. A szövegben fölváltva találjuk a sumir és a sumer alakot) Sumer, sumir stb. képletek: SZ+M+R, lehet szám-ér-ték)?



A sumir BAR magyar jelentése: ég, tűz, ragyog, világít. Ez jórészt megfelel a magyar PAR- ázs, PIR-os, VÖR-ös, VÉR-es, VER-es, BER-seny vagy BER-zseny stb. szavaink jelentéseinek, hiszen tüzet, pirosat, parázslást jelentenek.
CSATA - sumir SATA és itt álljunk meg egy pillanatra. Ugyanis a finn sora jelentése: háború, had, harc, s ezzel a szótővel legalább kétszáz finn szó kezdődik.
Érdemes ide írni e töméntelen sokból még néhányat. Sotilas = katona, közlegény, harcos, sotavoima = haderő, fegyveres erő, sotia = hadat visel, hadakozik, csatázik, harcol, sotalaulu = harci dal, sotarinta = csatarend és így tovább sorolhatnánk hosszan a hasonló összetételeket. Vagyis a finn szó közelebbi rokonságot mutat a sumir szóval, mint a magyar! Nem ez az egyetlen! Így a finn nyelvet nem szabad számításon kívül hagyni! S nem szabad összetéveszteni ezt a dolgot, a zsákutcába vivő magyar finnugrászai képviselőinek korlátolt és erőszakos véleményével! Maguk a finnek sem értenek egyet ezekkel és azt vallják, hogy tízezer éve őshonosok a balti részeken. Miként ezt példának okáért a lengyel tudományos akadémia több ásatása, régészeti bizonyítása is elismeri.
Lassan már az lesz a vízválasztó, hogy aki csak a finnugrászatot szidja (s bizonyos fokig a finneket is), az általában nem hozott létre önálló művet, annak nem voltak önálló gondolatai, s főként nem önálló kutatásai! Mert a szumir SATA, a finn SOTA és a magyar CSATA vitathatatlanul azonos szó! (Illő itt megjegyezni azt is, hogy a magyar csete- paté, a csett- csatt, a csitteg- csattog, csapat, csapás, mind a fegyverzaj, a csata hangutánzása is egyben) A "csata" törökül: banda, csapat.
DALIA- sumir DELI, de itt van még a magyar DÉLCEG is, miként ez élete DELE, mint magasa, hiszen az ég legmagasabb pontján DELEL a nap! (Ebben a szóban benne vannak az ETELE, azaz Attila név mássalhangzói!)
GEREZD - GURU, GÖLÖNCSÉR (GERENCSÉR) - GIRAG, GÖNDÖR - GUR, lásd a magyar bongyor, girbe-görbe-gurba stb., GÖRBE - GAR (+ba), így és ehhez hasonlóan jelzik a ragokat, képzőket a sumir nyelvben, de mi ezúttal csak az azonos vagy közeli szótövekkel foglalkozunk. Különben is, az itt közölt csekély példatár csupán jelzés, figyelemfelhívó szándékú.
GÖRCS - GAR-+su), ezúttal szándékosan tettük ki a toldalékot. GÖRÖNGY - GIRIN, a sumir szó ebben a formájában is csaknem azonos! KACSA - KAS, KUSU, ám ne feledjük, hogy a mi nyelvünkben a kacsa réce, ruca is! Mint ahogy a lúd, liba és a hívószó: burinee! A kis libák neve burica. KÁD - KÁD, azonos. TÁR, TÁRHÁZ -TAR, TOK-DUK, (oda beledug?), TÚR - TUR, TÚRÓ - TURU, ZABLA - ZABLU, (Mintha csak a sumir szóból a zab+ló-t hallanánk ki?)



Még nem egészen illeszkedik a mély magánhangzó. De az alföldi "laó" és "lú" tájszavaink előhallatszanak. Még akkor is így van ez, ha semmi közük nem lett volna a lóhoz! A zablának ugyanis minden bizonnyal volt köze, de azon is eltűnődhetünk, hogy a zabos vagy a megzaboláz szavak sem véletlenek és kapcsolatban lehetnek a lóval.
Nem folytatjuk, hiszen mindez ízelítő csupán, és nem is volt célunk összehasonlításokat végezni, csak ahol ezzel a saját mondanivalónkat tudtuk jobban érthetővé tenni. Akiket a sumir-magyar rokonság, nyelvrokonság kérdése érdekel, azok úgyis dr. Bobula Ida, Badiny Jós Ferenc, Götz László, P. Anion Deimel és mások munkáit tanulmányozzák. A mi célunk az volt és maradt, hogy a magyar nyelv rendszerét, ha úgy tetszik, rejtett titkait mutassuk meg. Már csak azért is, mert illő tudni végre, hogy milyen nyelven beszélünk! Miféle csodát hagytak ránk eleink. Hogy mindez eddig nem került napvilágra, abban kétségtelenül vétkes a vaskalapos finnugorászai nem kevés képviselője!
Mi mégsem azzal kívánunk foglalkozni, hogy őket marasztaljuk el, mert erre nincs is szükség. hiszen amennyiben igazunk van, akkor szükségtelen minden más tevékenység, a természetes igazság elvégzi önmagában is a megfelelő tennivalót.
3.
Mutatvány vázlatok Érdekesebb mássalhangzó képletek és szavaik
B+B - Csak a folyamatosság kedvéért írjuk ide:
BAB, BÁB, BÚB, BABA, BÁBA, BÁBU, BIBE, BIBI stb. (Azonnal szembetűnő az azonos alakzat megjelenése.)
Bé hangzóval végigvettük a fontosabb lehetőségeket, valamint jeleztük a Cé-t is, mint sokféle lehetőséget, pl. C+D, C+K stb. Valamint a CSé-eS-eSZ jelenléte a CSEKÉLY, SEKÉLY, KESKENY, KASZA, KESZEG, KÉS, KÜSZÖB stb., stb. szavakban, az eR-rel társult Ká és Gé együtteseit bemutattuk.
Alábbi példáink alkalomszerűek.
A ragok, képzők önálló jelentésű szavak voltak, illetve azok ma is. A nyelv nem "talált ki" értelmetlen szótagokat, sem szórészeket külön, azért, hogy azokkal értelmesen közvetítsen fogalmakat, gondolatokat. Ezt akár törvényszerűnek is vehetjük általában is. Tehát aligha alakult -nak -nek, -ra -re, -ből -ból, től -tól, -ban -ben és így tovább, önmagában általában nem is használható szótag. Sokkal inkább az vehető bizonyosra, hogy a nyelv fejlődése folytán az egytagú szavak csatlakoztak, és fogalmakat vittek az újjáalakuló szóba. Lássunk egy lehető példát. Ha például azt mondjuk, hogy valaki felül, bizony több jelentésre is gondolhatunk.



Lássuk csak, hogy melyekre? Arra, hogy felül az ágyon, ahol eddig feküdt. Aztán arra, hogy felül a lóra, vagyis fel-ül-re is kerül. Hiszen ezzel egyúttal felül-ve felül is lesz. Mert valóságos, hogy azt is jelenti, valaki, valami felül van és nem alul. (Nem alul ül, hanem felül ül) Érezzük is kissé, hogy az "ül" kétszeri szereplése furcsa, de mégis arra kell gondolnunk, hogy az ilyesfajta képzők az egytagú, önálló jelentésű szavakból alakultak kezdetben, később azután történhettek kopások. De ha már elfogadtuk, hogy ott, abban a helyzetben az egytagú szó képző szerepét vállalta, akkor már jöhet a pótlás és így alakulhat a szó tovább. fel-ül-et-re stb. (Most villan belénk, hogy érdeklődhetnek Jóska, Pista felül vagy felöl!) És ez sem FEL-ÜL-ET-ES-SÉG! Az ET és ES összefügghetnek EZ-vel, az ÉS- sel is stb. A nyelv önállóan alakította a szavakat. Különösen érdekes az a már hosszú fejlődés nyomán kialakult működés, ahogyan a valós fogalomból elvont fogalom lett! Mert a csendül, rendel, pendül, vagy például a lapul, vakul stb. esetében csak ritkán gondolhatunk arra, hogy aki lapul az laposan ül, testhelyzete ellaposul. S itt már működik a magánhangzó illeszkedés. Gondoljunk a leülepedik szóra, amely csaknem vízszintes helyzetet jelent. De gondoljuk meg, hogy korábbi, egyszerűbb alakjában milyen lehetett a nyelvünk? Olyasféle, mint a kisgyerekek nyelve, amikor még csak inkább szótöveket és szógyököket raknak egymás után, majd csak később finomítja mindezt a nyelvtan - ragok, képzők, jelek - tudatos használata.
Mivel ez alapvető tulajdonsága nyelvünknek, fontosnak tartottuk, hogy még a kötet végén néhány érdekes dolog ott legyen. Ilyen a mássalhangzó képletek eredendő szerepe. Mert meghatározó az, ahogy e hangzó-molekulák kialakultak és magukba foglaltak jelentéseket. E jelentéstartalmak olykor meglehetősen széleskörűen és rugalmasan alakulnak az élő nyelvben, de ős-szerepük felismerhető. Lássunk példát az egyik leggazdagabb "molekula" SZER-epével kapcsolatban.
Sok-SZOR-i és SZOR-galmas SZER-vezés után ejtették SZER-ét a puszta-SZER-i, másként SZER-i SZER-ződésnek, amikor SZER-vezetten és SZER-tartásosan foglalták több-SZŐR- ös rend-SZER-be az ország állapotát, valamint SZER-vezeti törvényeit, amelyek SZER-int majd működnie kell.
Érdekesen jelenik meg a szám-SZER-ű, szám-SZER-int, szám-SZER-íj stb. szavakban, de a SZER-szám szavunkban is. Azt mondhatjuk, hogy az SZ+R sokféle jelenlétének, alkalmazhatóságának se szeri, se száma! Különösen akkor, ha ide számíthatjuk, e sok- SZOR-ozó rend-SZER-hez például az S+R képletet is. Hiszen a SER-eg, SER-egély, SER- eglés, valamint a SOR, SORJÁZIK, SOROZAT (Az angolban series= sorozat, például sorozatszám = serial number, de egyúttal ez a sorszám is!). De ide tartozhat például még a SER-te, SÖR-te, a sok apró SZŐR, illetőleg, amitől SER-tésnek hívjuk a SÖR-te borította SER-rést. És a SOR-akozást folytatva, a SORS, fa-SOR, de az ellenkezőjét jelentő SOR- vad, SOR-vasztás stb. szavai is e logikai rend-SZER-be SOR-olódnak. Lássuk példákkal ezt a mássalhangzó képletet:



SZER-ény, -int, -elem, -kezet, -keszt, -kesztő (-ség), -telen, -te-szét, -ü, -fölött, -ep, -eplő, -ez, -ző, -ződés, -zemény, -elő, -et, -etet, -te, -tartás, -encse, -zet, -zetes, -vez, -vezet, -elvény, -ves, -v, -szám, (-da) és így tovább, miután harminckétféle használatot fölsoroltunk.
Alább olyan példákat mutatunk be, amikor a SZER a szavak végén és nem ritkán a szavak közepén található.
-SZER -a szavak közepén, meg-SZER-ez, rend-SZER-int, egy-SZER-ű, ténySZER-ű, kény-SZER-ű-ség, rend-SZER-es, ék-SZER-ész, egySZER-ű-en, megSZER-vez stb. -SZER - ék- rend-, fé-, fű-, táp-, kény-, Puszta-, ország-SZER-te, átSZERvez stb. Ugyanígy érdemes beleturkálni, ha csak alkalom-SZER-űen is, a SZOR-SZER-SZÖR egyéb SZER-epeibe. (EZER-SZER!)
Egyebek még:
SZÖR: -ny, -nyű, -nyűség, -nyeteg, -nyszülött (SZŐR, SZŐRMENTÉN, SZŐRÖS, SZŐRÖZ stb), SZŐR-me, SZŐR-szál (mint sűrű, SZÖRP, SZIR-up) és így tovább. (A szörnyű, szörnyeteg, szörnyűség, mint nagyság jelenik meg!)
SZOR: -galom, -galmas, -os, -oz, -zat, -ong, -oroz, -ul, -itkozik, (SZÓR) -akozni, akozás, -vány, -vány-os-an stb., illetve: el-, fel-, le-, ki (SZÓR), végül a szavak végén: sok-, hány-, száz-, utol-, valahány- és hasonlóan tovább, ide vonva tán a köSZÖR-ű, SZŰR, SZÜREMLIK, SZÜRKE stb. kifejezéseket is, amelyek logika szerint ide illenek.
Így azután valóban SZÉPSZERÉVEL több mint száz szavunkban szerepelnek önlétükhöz képest több-szőr-ösen! - ezek a külön-leg-es szó-elemek. A sokszorozás - többnyire - nagyobbító jelentését viszik a szóba, de például ellenkező irányú ez az erő, ha a szoros, szorít, szerény, sorvad, serény stb. jelentéseire gondolunk. Ám a logika sínén ott maradnak és azt mondhatjuk, hogy e vonatkozásban is, a kivétel erősíti a szabályt. Magunk ide számítjuk, soroljuk, vesszük, tesszük a SZÁRNY szavunkat, hiszen a szárnyalás sokszori szárnycsapást jelent! Aztán az ágazóbogazó SZARV szavunkat, a SZÁR-mazás stb. szavaival együtt. Érdekes a SZÁL szavunk, mert éppen az ellenkezője annak a fogalomnak, amit itt a legtöbb jelentés tartalmaz, illetve ez is kétarcú szó. A SZALMA (SZAL-ma), gyűjtőfogalom. Aki szalmát hoz, az általában több tucat szál-at hoz. Ölnyit, szekérnyit stb. Ugyanis, ha egyetlen szálról van szó, akkor ismétlünk: SZÁL-MA-SZAL, azaz szalmaszál. Mint szálfa, az egyenes, vagy egyszál magamban, egyszál ingben és így tovább. Már szóltunk róla, de itt is megjegyezzük, hogy az ős-szó és tartalom lényege az EZER, Z+R a képlet. Így aztán a ZŰR szavunk is sokféle dolog együtthatását jelenti, s nem véletlenül!



Még megemlítjük a mássalhangzó képlet fordított irányú szótöveit: R+SZ, azaz RÉSZ, részel, részes, részvét-el, részarány, risztek reszket, rezeg, rozoga, reszel, vagyis ap-róz!
4.
A számtanhoz kapcsolódó szójelentések Kis alkalmi példatár
SZÁM, a szám én vagyok: SZÁMOMRA, RÉSZEMRE, NEKEM, MAGAMNAK, SAJÁT RÉSZEMRE, SAJÁTOM, ENYÉM, TULAJDONOM, BIRTOKOM (bírom, bírság stb.).
Aztán következnek a számnevek s ezek jelenléte a szavakban: egy, kettő, három, majd az emlegetett egyezmény, egyesség, egyetemes, egyensúly és így tovább még kb. háromszáz szavunkban.
Már írtunk róla, hogy a kételkedés, kétség rokonsága is ide tartozik, valamint a sok, több, sokaság, tömeg, hatalmas, nagy, böhöm, vagyis mindazok a jelentések, amelyek nagyságra, számszerű és térbeli hatásokra, viszonyokra, viszonyításokra vonatkoznak. Például a tör, töredék, darab, rész, többlet, fel-es-leg (aki szer-ez, az több-ször-öz, de egyúttal rész-el, része-sül is valamiben), részleg, ró, rovás, felez, eloszt, szoroz, szerez, első, második, elseje, másodjára, adat, adag, adás-vétel, kallódik, káló, dús (kol-dus - dús-kál), kelendő, elkel a kelme, vőlegény - ve-vőleg-én -, gaz-dag, szeg-ény, félszeg (fél-pénz, fél-ár, fél-kegyelmű, fél-nótás), félvak, félig-meddig, mennyi, mennyiség, hány, hányadik, hányados, hányadikon és így tovább! Még szavak sokasága függ össze közvetve vagy közvetlenül a számmal, számtannal. Például az arány, aránylag, ár, érték, pénz, fizetés, elad, adó, adósság, dehát nem is soroljuk tovább, ki-ki megteheti. (Nem is kell tehetősnek lennie!)
T+R, (T+L) TAR: -ka, -kó, -ol, -ló, -aj, -éj, -ja, -kállik, -kálló, -t, -tozó, -tozás, -tozik, -tózkodik stb. (pi-TAR) TOR: -pan, --ok, -nác, -kolat, -ony, -nyos, -nyosul, -onyiránt, -na, -oz, -ol, -torkoll (-ik), -zsa, (bátor, bitor, botor), -ma, -zó, -z, -zul, -zulás, -zsalkodik (Torda, Torontál stb. TER: -v, -vez, -vezet, -vező, -vel, -més, -mészet, -mészetes, -el, -elő, -elés, -em, met, -mezes, -emt, -emsés, -emtő, -emtmény, -ül, -e-fere, -ít, -íték, -izés, -ítő, -mel, -melő, -melés, -asz, -cel, -ebélyes, -kel, -hes, -jed, -jedelmes, -feszt, -mék stb. TÉR: -ül, -ség, -fogat, -ít, -ti-vevény, -ül-fordul, -d, -és (megtérés, kitérés stb) TÖR: -ő, -del, -köly, -melék, -edék, -ek, -edelmes, -vény, -vényes, -vénykezés, -ik, -leszt, -leszkedik, -ténés, -ténelem, -téntek, -ekvő, -ekvés, -tet, -tető, -zs, -zsökös, öl stb.



TUR-TÚR-TÚR: -ó, -zás, -káli -és, -elem, -elmes, -emkedik (feltúr, eltűr, tortúra stb)
Láthatjuk, hogy e nem is teljes áttekintés máris azt igazolja, hogy száznál több szavunkban található meg a T+R képlet. Most jut eszünkbe, hogy a nagyon fontos TERÜLET szavunkat nem is írtuk föl és minden bizonnyal akad még hasonló szavunk. Ugyancsak nem szóltunk a fordított irányú képletekről: rét - tér, rút - túr, s ezek további lehetőségeiről. S nem vettük még a lágyult eR-t, vagyis a T+L képletet. Azzal kapcsolatban valóban csak vázlatosan említünk néhány lehetőséget. Valamint nem említettük a nyilvánvalóan ide tartozó DOR-DÖR-DUR szótöveket sem. Talán előbb a T+L képletet nézzük röviden:
T+L talál, találat, tál, tálca, tálka, tálal, tallóz, tele, tél, (dér), telel, telít, telt (kissé kövér), túl, túlságos, túloz, túlnan, túlzás, túlzó, tulajdon, tulajdonos, tulajdonság (amit birtoklunk, az is tulajdonságunk), tülekedik, tolvaj, tól-től, ettől-attól, tulajdonít, tolong, tol, talicska, tologat és hasonlóan tolódik tovább.
Nagy DÉR-rel és DUR-ral DUR, ván s DOR-onggal DOR-gálya rá-TÖR, s megTOR-olja a bá-TOR a bi-TOR-on sérelmét. S máris TOR-ozhatnak, a TOR-mától el-TOR-zul az arcuk és kezüket TÖR-delve fogadkoznak, nincs vége a TORzsalkodásnak! Nem TOR-pannak meg bo-TOR-ul a TOR-nácon, pi-TAR-ban, DUR-unggal betörnek s DÁR-dóval DÚL-nak, TÖR-nek-zúznak.
Lehetne folytatni ezeket a tanulságos példamondatokat.
Annyi máris látszik, hogy még többféle mássalhangzó képlet is előfordulhat, létezik, noha a Ká és a Té hangzóval, valamint az eR-rel, mint csatlakozóval, található nyelvünkben a legtöbb. Ahogy szótárainkban is ellenőrizhető, Ká és Té hangzóval kezdődik szavaink több mint negyven százaléka. Az összes többi hangzóra jut a maradék hatvan százalék. Hamarjában közölhetnénk még képleteket, amelyeket magunknak össze is állítottunk, de nem kívánjuk ezekkel terhelni e könyvet. Csak jelezzük, hogy például a K+p (K+V, K+g) képletekkel is érdekes alakzat és rendszer mutatkozik: kapu, kupa, kupica, kupac, kuporog, kepe, kaptató, koponya, kopja, kova, káva, kéve, kapaszkodik, kepesztet, kép, képző, képes, kúp, köpű, kápa, kapa, kobak, köb, kebel (dudor, mint ahogy a kupa, kupac is egyfajta kuporgó alakzatra utal, a régi boltíves kapuval, kupolával, kúppal együtt), kupak stb.
Kétségtelen azonban, hogy az egyik legérdekesebb szó-TEKE a T+K, K+T, T+G és a G+T mássalhangzó képlettel kezdődő, illetve a K+R, valamint a T+R. De a maga nemében igencsak fontos a K+Z, K+S, K+SZ, K+CS, illetve ezek fordított sorrendű képlete. Leginkább talán ezek esetében érzékelhető az azonos vagy közeli jelentéstartalom vándorlása.



A gömbölyűség, de talán még inkább a sajátos alakú egybetartozás kifejezői a teke, tok, tök, toka, halánték stb. valós formái, de az elvont fogalmakat jelentő, főként D+K-s képletek, például szándék, növendék, ajándék, szurdok, érdek, de a D+G-s vendég stb. tagadhatatlan képzőfélét mutat föl, amikor is a TAK, TEK, TÉK, TIK, TOK, TÖK, TUK, TÜK és így tovább, T+G-vel és a változatokkal alkot szótekéket. S ezek előfordulhatnak a szavak elején és végén: taktika, patak, tagló, asztag, tékozol, érték, tikmony (tojás), tik, tokmány, titok és így tovább, különösen sok szavunk alakul így a D+K és a D+G közreműködésével, mint látható föntebb is. E szótekék ugyancsak százas nagyságú szóréteg alkotói. Például a vízhez, folyáshoz közelálló szavak: folyadék, csapadék, tajték, uszadék, ivadék (hap, zuhatag, patak, veríték és így tovább.
Említhetnék még a fontosabb szótekék között a K+Z képletet, amely az egyik alapvető jelentéskör őse: KÉZ, KEZD, KÜZD (a KÉZ KÉZKÖZELI ESZKÖZ), KÖZ, KÖZÖSSÉG, KÖZEL, KÖZVETLEN, KÖZLEKEDIK, KÖZÖL, valóban még hosszan sorolhatnánk s ráadásul kettő van belőle! Tehát a KET-KÉT-KÉZ ősi összefüggést is mutat. Aki valamit mondjuk írásban közöl, arra mondható "hivatalosan" közlést eszközöl. A központ középső pont, középpont. (Finnel kétszerezi: közkőz, azaz KESKUS.) Miután többen is írtak a finn és magyar nyelv rokonságával kapcsolatban, hadd jegyezzem meg, hogy ezt sose vitattam. Magam már 1973-ban a Lahtiban megrendezett nemzetközi költőtalálkozón felolvastam finnül az erről való vélekedésemet és szavak tucatjaival támasztottam alá az álláspontomat. Most már azt is tudom, hogy nagyon sok finn szó alakja és jelentése közel áll a sumir szavakhoz, Aki tehát csupán azzal foglalkozik, hogy ezt cáfolja, az tévedésben leledzik! Nem szabad összetéveszteni a finneket, a finn nyelvet a magyar és más finnugrászat képviselőivel. Közülük sokan olyan "tudományt" képviselnek, ami zsákutcát jelent és gátolja a további kutatásokat is. Az ilyen "tudomány" már káros, visszatartó, tehát vétkes álláspont is. Az igazi tudomány nyitott, s újabb és újabb ismeretek és összefüggések felfedezésére ösztökél. Mert bár talán nem lehet elérni a tökéletességet, de arra mindig törekedni kell. Csakis ez lehet az igazi tudós Ars poétikája! De a magamfajta, megszállott kutakodóé is!
A BECÉZÉS MAGYAR EREDETŰ
Példaértékű szótári kutakodás
Korábban emlegettük részletesen a be-CÉ-zés természetes eredetét. A csecsemő ccöcös cuppanásaitól kezdve, amit a szopás alkalmával hallat, egészen addig, hogy a jólesősen elfogyasztott étel vagy ital után, magunk is jót cuppantunk: ccö, ez jó volt! Nos ez a cirógató, cirmos, cica-micás, ácsi-bácsi, cuki, kece-bece, maci-baci, paci, böcce-becce-boci, eredendően ősi csecse-becsés csecsemőnyelv, a magyarban egyúttal nagykorú is. Nemcsak gyerekek használják, hanem felnőttek is. A Cé hangzó bekerül a szóba s ezáltal a szó cirógató jelentéstartalmat kap. (A szopás cuppantó hangjait sok ezerszer hallatja és hallja a csecsemő, de a felnőtt sem felejti



el, ennek egyetemes gyermeki, valamint egyetemes ősi voltáról már 1972-ben írtunk a Kortárs című lapba.) Így az anyaság elemi szeretete, a kedvesség egyedülálló égése is kapcsolódik e szavunk előzményeihez.
S mint annyiszor a nyelvi gyakorlatban, a magyar nyelv megnevezi ezt az állapotot: így alakult ki a BECÉZÉS szavunk. (Ha már nem emlékeznénk, gondoljunk a selypít és a pösze szavakra, azokból is megtudjuk, hogy az illetőnek az S-SZ hangzók ejtésével van gondja. Hogyha kissé tréfásan akarnánk e példákat gyakorlatban is bemutatni, akkor olyasmit mondhatunk, hogy aki selypít, az a pösze szót pöcé-nek ejti. Aki pösze, az a selypít szót így ejti: szejpit. De nehézséget okoz például a csizma szavunk ejtése is, mert így mondják: csisma és így tovább.)
De akkor sem túlzunk, ha azt állítjuk, hogy nyelvünkben az azonos jelentésre azért van (lehet) két szó, mert külön kínálja magát a hangutánzás. Gondoljunk például a hány, bányás, kihány stb. szavunkra. Ezek a kifelé "törekvő" hányság-mennyiség megnevezései. Ebből lesz a tűzhányó, amit a fúró kihány - se fa, se! forgács -, kihányja a földet stb. (Nyilvánvalóan összefügg a hányatott, hányatottság és így tovább, de ez kissé oldal-leágazás.) Viszont ide sorakozik az okád, okádik szavunk is, mégpedig a hangutánzás lehetőségeként. Ugyanis ez a szavunk az öklendezikkel együtt azt fejezi ki, amit hányáskor minden ember hallat! Akármilyen anyanyelvű! Ugyanígy, aki köhög, az kö-hök-et hallat. Nagyon hosszan sorolhatnánk a hasonló hangutánzó szavainkat. Említjük itt is e példákat, egyrészt emlékeztetőül, másrészt mert ennek a tulajdonságnak gyönyörű leágazó- j s a az a jelenség is, hogy nyelvünk bizonyos hanghasználatot, szótag- és szóhasználatot, sajátos visszhangként megnevez. Ilyen az öööö nyomán az ötlet. Amikor elgondolkodik az ember, akaratlanul is az ööö hangot adja. De ahogy emlegettük, a bizonytalankodó, aki ööö, ha... öööö ha... nyökögésével beszél mellé, az ötöl-hatol. A selypítőt és a pöszét említettük, valamint több más szavunkat is, gondoljunk még a hőőő-zésre, amit a lovak megállításakor mond a kocsis. Persze ma már egyre kevesebb a kocsis, de azért van még hőkölés, hátrahőkölés, meghökkenés és így tovább. Vagy ott van a nógat szavunk. Azt mondjuk no, akkor, no, no, gyerünk! Igaz, ahogy a hőőzés is lehet hóózás, a nógatás no-ja lehet na, azén nagyjából mindez és még sok más kifejezés vitathatatlanul a hangutánzás szülötte nyelvünkben. Végül is azért emlegetjük ezen a helyen e szavainkat, mert a beCÉzés is egy hang, hangzó, használatának kimondása. A kimondott és hallatott-hallott hangutánzás pontos megnevezése. (Természetesen ide sorolható a csók, de még a puszi szavunk is.) Ez aligha lehetett tudatos, sokkal inkább annak a következménye, hogy nagyon régen megvan ez a nyelvünkben és szinte ösztönösen kínálkozott a megnevezése is. "Mit pöcéskedsz! " - hallottam gyerekkoromban kisgyerekektől. Ahogy a buta enyhítéseképpen a te baca! - kifejezést. (De lehet, hogy a marha, azaz a böcce, becce helyett mondta ezt emlékezetem szerint egy kislány a fiúnak) Jól látható, hogy egész rendszer bontakozik ki előttünk, noha sok példát nem soroltunk föl, az effajta nyelvi lehetőségből. Mindez szintén megkülönböztetetten magyar nyelvi jelenség. Nyelvünknek egészen egyedi



tulajdonsága. Hiszen e kis dolgozatnak az a célja, hogy bemutasson néhány jellemző példát arra nézve, hogy mennyire félrevezetnek bennünket a szótárak!
Az teljesen világos, hogy a valóság természetes nyelvében, a mi nyelvünkben, az ősi nyelvi törzsfejlődés elemei is megmaradtak, és ezek megismétlődnek minden gyermek esetében, amikor beszélni tanul. Csakhogy ezek a hangok - szopás, cuppantás -, egyetemes kényszerhangok. Nem kötődnek anyanyelvhez. Kérdés, miért csak a magyar nyelv őrzi így töretlenül szerkezetében és szókincsében s fejleszti szinte tökélyre, az inkább még érzelmi töltésű hangzókat? S ad nekik értelmi töltést is. Leírtuk: a nagy marha vagy tehén a csecse- becsés gyermek szemszögéből lesz böcce, hecce stb. Aztán kissé nagyobb körbe tartozó szavakra mondjuk, hogy becézettek. Nemcsak a Lacit emlegetik becézettként, hanem az Ilit, Palit stb., szintén. Vagyis a kicsinyítésnél jelentős szerepet játszó "í" hangzó (icipici, picur, kis-kicsi stb.) részvétele a "becézésben", már jelentésbővülés, bekebelezés következménye.
A kiindulás és a lényeg azonban a sokat használt Cé megnevezése, eredendően ez a tény a természetes és logikus! Ezen az egyetemes valóságon alapul a magyar BECÉZÉS szavunk. Tehát, ahogy láttuk, akárcsak a többi szavunk, ez sem véletlenül hordoz ilyen-olyan jelentéstartalmat, ez esetben is igazolódik a tételünk. Lehetnek a világban CÉLTALAN dolgok, de OKTALANOK nem. Másként fogalmazva: célja csakis (ön) tudatnak lehet, oka mindennek van.
Mindezekről azért szólunk még külön is, mert szótárakat forgatva, sokszor elborzadtunk azon, hogy szótárak készítői mennyire vakon tapogatóznak, amikor egy-egy idegen szó mellé odaírják a magyar jelentést. Nagyon sok példát sorolhatnánk, szinte minden második szavunk jó példa lenne arra, hogy milyen lehetetlenre vállalkoztak a szótárak írói, szerkesztői, de a fordítók is.
Lássunk csak egyetlen példát. Honnét tudja a szótár készítője, hogy mondjuk a fut, rohan, szalad, inal, lohol, vágtat, iramlik, trappol, száguld stb., szavak esetében melyik a megfelelő a másik nyelven? (Erről is szólunk másutt is, mint ahogy az ismétlések általában szándékosak. Azt akarjuk, hogy az olvasó több ponton is kapcsolódjon a mondandóhoz, többször is rögzüljön benne ugyanaz, ha más és más leágazásokban is) Ráadásul még nem is soroltuk föl minden lehető szavunkat, amelyek a gyors menésre, sietésre vonatkoznak. A fő "hibás, " minden nyelvek közül leginkább a magyar nyelv. Gondoljunk csak például a lóhalálában szavunkra! Nyolc-tíz nyelvet megnéztünk, azokban szó sincs a lóról! Ámbár világosan és érthetően, sőt, ahogy korábban logikusan levezettük, hogy anélkül értelmetlen az egész. Éppen a ló jelenléte, a lovon való közlekedés jelenti a nagy sebességet, gyorsaságot - az abban való személyes részvételt-, de sebet, sebbel-lobbal-iságot is stb. (Nem szólva arról, hogy a ló fölgyorsította a történelmet!) Tehát bőven válogathatnánk a szavak közül, de mi a becézés szavunkat választottuk. Néhány nyelvben megnéztük a becézés, becenév stb. szavakat. Nos mi nem is vonjuk le a



következtetést, csak megmutatjuk a szavakat s kérjük tűnődjön rajtuk a Kedves Olvasó. De előbb lóhalálában nézzük meg, éppen ezt a szót.
Lássuk előbb néhány nyelvben a LÓHALÁLÁBAN szót. Angolul, a szótár szerint at breakneck speed. Már nem is szólunk a lóvátesz, lódít, lókötő stb. szavakról, amelyek nyelvünk valóság alapjához, annak is a leglényegesebb részéhez tartoznak, minden bizonnyal több évezrede, hogy a lohol, loppal, lopakodik és így tovább, szintén innen ágazó jelentésekről ne is szóljunk. De ne feledjük ide írni, hogy angolul a ló= horse. A "ha ló nincs, a szamár is jó" kifejezés pedig imigyen található: "half a loaf is better than none" (v. no bread)
Németül a ló das Pferd, a szótárbeli közlés szerint a lóhalál (á) ban=Hals über Kopf, in gröster Eile. Hát ez meglehetősen félrevezető! (S hány lehet ilyen és hasonló a szótárakban?! Hiszen még a régies, már nem nagyon használt Ross szó sem szerepel e mondásban!) Ugyanis a der Hals jelentése nyak, torok, gége. Die Eile jelentése sietős, sietség, der Kopf a fej. De most nézzük meg a magyar-német szótárban. Íme: nyak=der Hals, torok=die Gugel/Kehle der Hals, gége=die Kehle és így tovább. Noha a Kehle közel áll a köhögéshez, de ezt úgy látszik a németek elfeledték, a német nyelv elfeledte vagy nem is tudta? De azért különös, hogy nem egyértelmű, hogy melyik szó jelenti a gégét, a torkot és a nyakat? Ámbár tagadhatatlan, hogy a nyakon belül van a gége, annak felső része a torok - mint torkolat s tán tor-nác, mint bejárat, ahol meg-tor-panunk, s pi-tar is? - de mindez elkülönül a magyarban. S főként mi köze ennek a lóhalálában szóhoz? (Kétségtelen, hogy mondható az is, nyaktörő sebesség, de lehet nyaktörő mutatvány álló helyzetben is. Bizony a szótárak készítőinek oda kellene írni, nincs ilyen a német nyelvben, de van helyette ilyen-olyan szólás-mondás)
Orosz nyelvben a ló= lóságy, kony (lágyító jellel!), s rögtön lássuk, hogy a lovagolni szóban benne van-e a ló? Vagy hiányzik, mint a német nyelvben? Tehát orosz nyelven lovagol = ezdity, katátyszjá, lovaglás = verhovájá ezdá, katánye verhóm, lódít (lök) =dvigáty, tolkáty lódul=sebelisz (lágyjel), trógáj.
És itt álljunk meg! Két dolog miatt is, ezek olyan jelenségek, amelyeket léptennyomon tapasztalunk, a szótárakat forgatva. A hasonló szavakat megtaláljuk a német, angol, francia, spanyol stb. nyelvekben. Vagyis egy-egy szó, szórész, mintha a magyar nyelvből való áthallás, átvétel volna, csakhogy nem mindig közvetlen ágon, ám a logikai kapcsolat kimutatható! Nos, akik már olvasták korábban a tól-től tagok sokrétű szerepét nyelvünkben, valamint a seb logikus belekerülését a gyorsaság rokon értelmű szavába a sebességbe, azok velünk együtt gondolkodjanak el! Hiszen itt látható, hogy éppen a lóval kapcsolatban bukkan föl az orosz nyelvben a lódít egyik jelentéseként, amint a szótárban is jelzik a lök is benne van, a tolkáty orosz szó, benne a -tol! Miután lökik a dolgot, valami-től valahova lökődik! De ez aligha orosz fejlemény! Ez jellegzetesen az átvételekhez sorolható, a nyelvek hajnalából! S mintha csak ezt támasztaná alá a másik orosz szó, amit a lódul után találunk az orosz szótárban, a sebelisz+lágyítójel. Ebben



pedig a seb szavunk található, ami a magyarban logikusan a lóhalál gyorsaságnak, a sebződésnek a következménye! Tehát megint azzal a jelenséggel találkozunk, mint amivel százszor szembekerültünk, mintha a magyar nyelvi rendszer széttört darabjai bukkannának föl egyes nyelvekben?! Ha ad magára a nyelvtudomány és nem marad meg a szolgai hajbókolásnál, mindezeknek alaposan utána kell nézni! Ugyanis túl sok ahhoz a hasonló példa, hogy véletlenről legyen szó! De menjünk tovább.
A spanyol nyelvben a ló=caballo, lódít (hazudik) = mentit bromear, mintiendo stb., nem függ össze a lóval, lókötő = ladrón, de caballos, lovagol = cabalgar, loval=incitar, lovarda=estatna ecuestre, lovag=caballero, például a Búsképű Lovag=el Caballero de la Triste Figura.
De a lóval kapcsolatos szóösszetételekben, például lószerszám, lovaglóiskola stb., és még tucatnyi szóban nincs benne a ló! Noha, amint láttuk, a spanyol nyelvben vezet bizonyos kapcsolat a ló szóhoz, ám a lohol, lódul, lovall és így tovább, szintén nem az ősi valóságból épülő szavak. Érdekes szó a lópata=casco. Még a kilátszik a lóláb kifejezésben sincs benne a ló. Az az érdekes, hogy e nyugatinak vehető nyelvekben a lovag szóban benne van a ló általában, de ezzel arról tudat bennünket a nyelv, hogy a lovag lovon járt, holott magához a lovagiasság fogalmához lényegében nincsen köze a lónak! Gyalogosan is lehetne valaki lovagias. Tehát amikor e jelentés kialakult, akkor a lovagok lovon járók voltak. Dümmerth Dezső írja Az Árpádok nyomában című nagy munkájában, hogy a lovagiasság bizonyos formái éppen innen terjedtek nyugatra, Szent László híres lovagkirály volt! Az egyszerű katonák lovagiassága nem is kapott volna hírértéket, az kellett, hogy ismertek legyenek az első képviselők! (Mindenesetre elgondolkodtató, hogy a barbár magyaroktól ilyesmi terjedhetett nyugatra, ahogy Attila sem rombolta le Rómát, a kutyapojájú hun király bizony megkímélte. De a germán nyugatiak nem ezt tették!) Talán itt említjük, visszautalva az orosz nyelvre, hogy a lovascsapat= gruppa vszádnyikov, illetve többször is feltűnik, mint például a lovasroham = kavaleríjszkája atáka, a spanyolból ismert "kavalérüj" stb. szóalak. (Megjegyezzük, hogy a latin nyelvben sincs benne a szótár szerinti lóhalálában szóban a ló! Nem is lehet, hiszen nem voltak jelentős lovascsapataik a rómaiaknak, csak a centurió - vezető, százados - járt lovon, de nem volt kengyele, mert még nem ismerték! László Gyula szerint a hunok és magyarok hozták be a Kárpátmedencébe a kengyelt.) Ha megnézzük, a kengyel felső része félköríve, de benne is van a szóban a K+N - ken - képlet, ami a kany-ar, köny-ök, al- kony, kony-ul stb., szavainkban, és a kampó, gamo - Eszter-gom, ahogy Badiny Jós Ferenc írja: Istárgam, ott a Duna nagy kany-arja -, gombóc, gömb is ide tartozik, ahogy már másutt írtunk erről, de például a gömbszerű keny-érre is utal.
A francia nyelvben a ló = cheval - nem nehéz fölfedezni benne a kabal-kaval szóalakot. (A kaba állítólag sólyomféle, de e sorok írója inkább lónak gondolja. S miként a ráróról, amely valóban sólyom, vadászsólyom, ma azt hiszik, hogy lóféle, mert lovak neveként szerepel. A sólyom szintén Iónév: Sólyom, s lóhátról, a



Ráróról röppent el a sólyom, a ráró. A két szó nemcsak képletesen, de valóságosan is keverhető.) Franciául a lovaglás = équitation, monte, lovagol= monter; lovall=exciter, lókötős voleur de chevaux stb., néha látható a kapcsolat, de például a LÓLÁB esetében többféle, hosszú mondatot ír a szótár, de azokban sincs benne a ló! Íme: laisse percen le bout de l'oreille vagy je vous vois venir avec vos gros sabots. Aligha azt jelentheti, amit magyarul, hogy kilóg a lóláb! Hasonló értelmű szólás lehet, tehát egyenesen hiba a szótárban ezt és még sok minden mást, magyarázatok nélkül közölni! Mert most már nagyon kilóg a lau lába. (Lau, tájszó, németül futni laufen!? )
Most érkeztünk el célunkhoz. Hiszen a be-CÉ-zés szótári megjelenését kívántuk, szintén röviden, bemutatni. A lóhalálában szavunkkal kapcsolatos kis mutatvány csupán a bevezető volt. Természetesen olyan eligazító egyben, ami szoros kapcsolatban áll a mondandónkkal. Sőt, annak szerves része. Talán enélkül nem is volna érthető az, amit közölni szeretnénk. Az pedig nem más, mint a szótárkészítés, nyelvtanítás - idegen nyelvű és anyanyelvű! - alapos és átgondolt felülvizsgálata az újabb kutatások figyelembevételével. E néhány szó emlegetése és elemzése csak példa a sokból arra vonatkozóan, hogy tele vannak a szótárak hibás közléssel, mégpedig azért, mert a nyelvészet illetékesei felületes munkát végeztek. (Vannak üdítően jó kivételek, mint például Papp István szótárai!) A cél nem az, hogy a nyelvek egymástól való távolságát hangsúlyozzuk, hanem inkább a közelséget! Ám ahhoz az szükséges, hogy lehetőleg a valóban egymásnak leginkább megfelelő szavak, illetve jelentések legyenek a szótárak oldalain. Már csak azért is, mert a legtöbb ember valóban azt hiszi, hogy minden szó tényleg teljes mértékben megfelel egymásnak, amikor két nyelv szavaként egymás mellé kerülnek, mint azonos jelentéstartalom. Ez pedig, ahogy láttuk, egyáltalán nem így van. Viszont lehetne jobban és pontosabban közölni a szavakat, mélyre hatoló, új módszer szerinti elemzések után.
Valójában a véletlen - nos és a sok, mindennapos szótárlapozás, tanulmányozás ösztökélt arra, hogy a beCÉzés jelentéseit néhány szótárban megnézzük. A magyar nyelvben, amint erről többször is szóltunk, megvan az ősi cöcc-cicicuppantós, cikicuki cirmos CÉ! De nemcsak ősi, hanem egyetemes ez a hangzó, ez a hangadás. És mégis, mintha csak a magyar nyelvben volna jelen logikusan és törvényszerűen, valamint szintén rendszeri alkotva?! Vajon miért? Nos, ez is az a tényező, amely bizonyíték arra nézve, hogy a magyar nyelv lényeges tulajdonságait tekintve eltér a világ legtöbb nyelvétől, valamint arra vonatkozólag is, hogy nyelvünk a valóság nyelve. A Cé-s cuppantás az élet, a valóság hangja, éppen úgy, mint a nyögés vagy a nevetés. Így hát benne lehetne minden nyelvben!
De, amint láthatjuk, nincs benne. Persze mi csak néhány nyelv szavait néztük meg, de ezek között ott vannak az ún. világnyelvek.
Kezdjük a spanyol nyelvvel. Becéz = acariciar; azonban a spanyol nem ejt cé-t, általában a latin alapú nyelvekben a mély magánhangzók előtt "k"nak ejtődik a cé,



a magas magánhangzók előtt a spanyol nyelvben "sz" hangzó lesz. (Ezért ejtjük Frederico Garcia Lorca nevét így: Federikó Garszia Lorka) Tréfásra fogva a dolgot, a spanyolok legföljebb pöszén becézhetnek. Becenév= sobrenombre, becézés=carino, balago, caricia, s nagyjából ezeket a szavakat használja a spanyol nyelv, a becézget, becézgetés, becéző jelentésekkel kapcsolatban is. Igaz, a cé hangzó ott van, csakhogy ká-nak, szi-nek ejtendő!
Következzen a francia nyelv. Becéz = cajoler, caresser, dorloter, choyer, becézés=caresses, cajolerie, a nyelvre vonatkozóan: language hypocoristique, becéző (-k, -t, -en) = caressant. A szótár nem gazdagít bennünket nagyon, azt pedig a franciáknak vagy a franciául jól tudóknak kell eldönteni, hogy ez az egyetemes cirógatás, amit az ősi cé ma is élően jelenít meg minden nyelvben, ma milyen és mekkora szerepet kap? Persze a nyelvi igazságtételhez is le kell vetkőzni az ún. nagy népek gőgjét! Ha erre nem képesek, akkor marad a nyelvi elnyomás! Ami azért nem teszi a magyar nyelvet semmivé, mert éppen az az erőssége és nemzet megtartó ereje, amit nehézségként emlegetnek a külföldiek. Az élő logika!
Írjuk ki szó szerint az angol szótárból: becenév=pet name, (tréfás) nickname, becéz=1. (névvel) coll by a pet name, 2. (simogatva) (molly) coddle, becézés=1. (névvel) petting, 2. (simogatva) fondling, becézget=1. (névvel) pet 2. (simogatva) fondle. Itt sem találjuk az egyetemes hangzású, ősi cét!
A német nyelvben a becenév=der Kosename, becéz= (lieb) kosen, herzen, aztán a becézget, becézett, becézgessen stb., lásd becéz! Az természetes, hogy a simogatás, a szeretet, a szív stb., valamilyen módon kapcsolódik a jelentéshez. Ám maga a becézés csakis a magyarban alkot így, az ősit és mait megnevező, külön szót!
Természetesen az orosz nyelvbe is odaírták ezt az egyébként oroszul sem létező fogalmat. Mert a magyar nyelv öntörvényéből következik, hogy szó- és jelentésalkotó, tehát eszmeképző nyelv! Van simogatás, szeretet, cirógatás és így tovább, de becézés, mint sajátos megnevezés, bizony nincs! Az orosz nyelvben becenév = laszkátyelynoe ímja becéz (kényeztetve) = laszkáty, nézsity természetesen lágyítójellel az utolsó hangzók! -, nos, ennyi és nem több.
S végül lássuk a rokon nyelv szavait. A finn becézés (névvel=kutsuminen, lempinimellä, csakhogy a becenév = lempi /hyväily /hellittelynimi és a lempi szerelem, szerelmeskedés, a Lempi női név, a lempiä pedig szeret, szeretkezik stb., tehát itt sem jelenik meg a csodálatos és teljesen eredeti, csakis magyar szó, a becézés.
Természetes, hogy minden itt emlegetett szó és jelentés külön megtalálható a magyar nyelvben is. A szeretet (általában a szeretetre és a szerelemre nincsen külön szó a nyelvekben!) és a kedveskedés, szívesség, szívélyesség, cirógatás, simogatás, mind megvan, de a kicsinyítés is a maga módján ide sorolható. Hiszen az ici-picipicurka kicsi, sőt, a kicsikém szavunkban minden együtt van! A kicsi-ben benne



van a cé-t helyettesítő, a csókból ismert csé! A kicsinyítésben részt vevő "í" hangzó, valamint a kicsinyítő, de inkább kedvesítő ka-ke-kó képző, hiszen a ke-dves-ke szóból lesz kedveském, illetve a ki-csi-ke szóból a személyes névmás birtokos ragjából - enyé-m! - alakul a KI-CSI-KÉ-M, ez az egyszerre kedvesített, becézett és kicsinyített szavunk alakja. Ez az, amit a nyelvünkre vonatkozóan logikai rendszernek nevezünk az élő szervezetben, a magyar nyelvben. De ez csak egy tulajdonsága a sok közül, amely miatt azt mondhatjuk és mondjuk, hogy nyelvünk lényeges tulajdonságait tekintve, a világ legtöbb nyelvétől eltér. Nekünk már csak ezért is, szívbéli kötelességünk becézni, szeretni!
CSECSE-BECSE - KECE-BECE
Kis összefoglaló
Különleges és szépséges magyar szavak ezek. Olyanok, amelyeket már a meglévő és régóta használt nyelv maga teremtett, saját képére és hasonlatosságára. Emlegettük a Kls kece lányom kezdetű népdalt. Abból fényeskedik elénk a kece szavunk. Úgy gondoltuk, foglalkozni kell még ezzel a magyar nyelvi jelenséggel, ami nyelvünk egyik csodája. Hiszen a lényege ősi és egyetemes. Ezért is érdemes, sőt, kötelező alaposabban, csupán a be-CÉzéssel, összegező szándékkal foglalkozni. A kece-bece kifejezés magyarázatát ez a szép könnyed és lendületes népdal segíti bemutatni, s egyúttal a becézés jelentőségét is jobban értjük. Ki is az a "kis kece" leány, aki, mint a szövegből megtudjuk, fehérbe vagyon". Azaz fehér ruhában és "fehér a rózsa" ami a "kezében vagyon". Nos, nem kövér csúnyácska hölgy, nem vén szipirtyó, hanem a menyasszony, aki általában fiatal és karcsú, kecses, keskeny derekú s egyúttal becézni való teremtés. (Lám a teremtés szavunk nőre illik, hölgyekre, leányokra, asszonyokra mondjuk, hogy kedves teremtés stb.). Talán ez sem véletlen, hiszen sokkal jobban részt vállalnak az ember teremtéséből, mint a férfiak. S ha szabad, akkor fogalmazzunk komolyan és pontosan: a nőkben nő meg, teremtődik meg, lesz a magzatból csecsemő - csecs+emlő -, azaz gyermek. S talán a nő, valamint a nől, növekedik, nevelkedik szavunk sem véletlenül azonos, illetve közeli!) De folytassuk a kece-bece kedvesítő, becéző szópáros finom körüljárását, azzal a logikával, ami a valóságból, az életből származik. Hiszen a nyelvet, amely a legnagyobb közösségi alkotás, a való élet és a földrajzi, társadalmi, élettani stb. körülmények formálták. S aligha a nyelvtan volt először, az csak a fejlődés terméke s éppen azért alakult egyrészt természetesen, másrészt egyre többször már tudatosnak mondható beavatkozással, hogy a nyelvet használni lehessen. Itt jegyezzük meg, hogy a szavaink és jelentéseik sem véletlenül alakultak, hanem ok-oson. A legnagyobb szerepe a nyelvek kialakulásában hajdan is az volt, ami ma: a hangutánzás! Ennek gyakorlatát minden mai csecsemő, kisgyermek átéli. S minden gyermek-ember úgy beszél, olyan finomsággal, árnyaltsággal, ahogy hall. Csak a hajdani, több százezer éves, beszéd-törzsfejlődés rövidebb időre zsugorodik. De tény, a csecsemők, pólyások, ici-pici-kicsik,



csöppek, csöppségek jó néhány hónapig a világon mindenütt egy nyelven beszélnek. Valójában ez a legnagyobb világnyelv!
A kece-bece szópáros mindkét tagjában ott találjuk a Cé hangzót. Dehát honnét is való ez a cirmos, cicás, cirógató, cuppantós, cukros hangzó? Ennek eredete is egyetemes, csakhogy nem maradt - ki tudja miért? - ilyen valós és logikus nyoma más nyelvekben, mint a magyarban. Ez a Cé a szopáskor -a "c" hangzó kiejtésével bajmolódók (benne a "baj") "copás"-t, "copik"-ot mondanak - is több milliószor hallatott és hallott hang, amit a csecsszopó először érzékelt. De ott van a "felnőtt" nyelvben is, hiszen, amikor jólesően ettünk és ittunk, akkor magunk becézzek az érzést, amikor elismerően cuppantunk: cccö-ecö-cö. (Talán a magánhangzó inkább az ö-ü-i keveréke? Ám a cuppantás az egyik legősibb hangutánzó szavunk lehet. Amelynek "c"-je ott van még a cici, cumi, cucli stb. szavainkban is). Ez a "c" teszi lehetővé, hogy ilyen szavaink ezerszámra legyenek: öcsi, ácsi-bácsi, Laci, Juci, pici, paci, macibaci, boci, böcce és így tovább. Vagyis a magyar nyelv mintha megnevezné bizonyos hangzók használatát, azok szereplését vagy éppen hibás jelenlétét. Gondoljunk a pösze kifejezésre, a pöszének az "sz" hangzóval vannak gondjai. A selypítőnek az "s"-sel, a raccsolónak az "r" hangzó "pörgetett" ejtésével stb. Még sokféle, lényegét tekintve hasonló példát tudnánk említeni - másutt emlegetjük is legalább két évtizede -, de most itt is kimondjuk: beCÉzéskor a Cé hangzó belekerül a szóba, ezáltal a becézésnek szó szerinti, hangzó szerinti értelme is van! Tehát az ősi és egyetemes hangadás megjelenítődik és maradandó tulajdonsága lesz nyelvünknek. Alapjához tartozik még, hogy gyermeknyelvként is emlegetik, ámbár egyáltalán nem külön része a nyelvünknek. Annyi igaz, hogy a nagy marha, azaz a tehén a gyermek szemszögéből nézve lesz becce vagy böcce, a borjú boci, a nagy ló paci, a szamár csacsi. Vagyis a csecse-beesés kiindulás ad szép és pontos magyarázatot. Mert a becézés következtében lesz a László Laci, az Ödön Dönti, az apróság ici-pici kicsi, csepp csöppség, csöppnyi, a nít csúnya és így tovább. Mielőtt a példákat szaporítanánk, hadd mondjuk el, hogy mostanra a becézés fogalma kitágult és magába foglalja a kedvesítést, kicsinyítést. Mindez logikus. Hiszen kiegészül a cirógató Cé, elkülönül a kicsinyítő "-lza-Ize" stb., illetve a kedvesítés is. Így aztán egyúttal másik érdekes nyelvi tulajdonság is kialakult, a ka-ke-kó stb. képzőkkel és a "ke" jelzi a ke-sítést, kee, kend, kegyelmed, őkelme stb., vagyis a kend mellett az "í" ez a kis likon-lukon formált magánhangzó is logikusan vesz részt a kicsinyítésben, kedvesítésben. (Ez a gyorsan formálható hangzó nem véletlenül hallható a sikolyban és található a sikoltást megnevező magyar szóban!) A mai gyakorlatban az Ildikó Ildi lesz, az Aladár Ali, vagyis a három szótagú nevek két szótagúvá alakulnak, az egy szótagú Pál is Pali, tehát két szótagú lesz. De ezáltal nemcsak a Júlia lesz Juli, a Mária Mari, Marika, Mariska, Maris és így tovább, hanem kialakultak a Cili, Luci, Picu, Lonci, Juci, Vica, stb., becézett nevek is. Vagyis a logikus nyelvi jelenség névadói a "c" fennhatósága alatt álló szavak.
De ez a nyelvi lehetőség vagy tulajdonság teszi lehetővé, hogy például legyen öcs, öcsi, öcskös szavunk - ami a világ többi nyelveiben nem található meg - miként



ácsi-bácsi sem. Azt is mondhatjuk, hogy az öcs, öcsi, valójában becézett "ö". Ezért lehetséges a maci-baci, cici, cucc, cók- mók, cica, cicus, sőt, a cicahívogató "cic" szavakat mondani. Aztán mindezeket kedvesítve alakul a Jucika, Vicuska, öcsike, cicuska és így tovább. De ne feledjük az emlőt szopó csecsemőt, aki egy-egy szopás alkalmával nyolcvanszor, százszor cuppant, amikor szívja az édes anyatejet -s naponta ötször-hétszer szopik! -, ennyiszer hallatja és hallja a "c" hangzót. Miközben érzi az édesanya testének melegét, az anyatej édes ízét. A ki tudja hány tízezredik szopás után, egyszer csak kódolódik agyában a jó érzés, az édes íz és a cuppanó hang együttese, és ez meg is marad benne - bennünk! - mindannyiunkban halálig tartó és meghatározó élményének, tehát természetes a mi felnőttkori, jó érzést elismerő, kimutató cuppanásunk is! Mindezt az együttes hatást jelenti az ősi és egyetemes becézés nyelvi jelentése. Gondoljuk meg, hogy anyanyelvtől függetlenül cuppantanak ez okból kifolyólag más népek gyermekei és maguk a felnőttek is, ha jót ittak vagy ettek. Ám ezekre a természetes összefüggésekre nem emlékezik a nyelvük! Pedig ez megint az élet valóságából következik! Sajnálatos, hogy ezt és a többi, nyelvünkben meglévő ősi összefüggést nem veszik észre, nem tanítják iskolákban, nem tud erről ország-világ.
Ezért is vonódik egybe ma a nyelvünkben a becézés, a kicsinyítés és a kedvesítés. Illetve azért, mert felületesen ismerik azt a nyelvet, amely minden képességünk ősanyja, ősereje. Az említett, egybevont három nyelvi - emberi - jelenség fontos bizonyítéka állításunknak, mely szerint nyelvünk lényeges tulajdonságait tekintve, különbözik a világ minden nyelvétől! S ez a páratlan nyelvi jelenség meghatározhatja a szószármaztatás módszerét éppen úgy, mint annak bizonyíthatóságát. S ahogy korábban emlegettük, más nyelvekben is használják a becézés fogalmát, csakhogy azokban semmi szerepe nincs a "c" hangzónak, a cuppanásnak, a máig létező ős-Cének.!
Lássuk a mai egybemosott valóságot. Van tehát kicsinyítő képző, ám létezik kedvesítő képző is. A kicsinyítő képző sokféle lehet. Íme: ahogy említettük a borjú boci lesz, a kis ló lehet pacika, de csikó is. Ebben az utóbbiban már benne van a gyermek szemszögéből való becézés, a "csi", illetve a "kó". De jelen van a csibe, csirke, ki-csi-ke szavunkban is. A kó-fic szavunkkal különös mutatványt hozhatunk létre: KÓ-FIC - FIC-KÓ. (Másutt közöljük a Becézés című verset.) S ha megpróbálnánk összegyűjteni a valóban be-CÉ-zett szavainkat, alighanem nagyon meglepődnénk az eredményen. Hiszen ki gondolná, hogy talán a kincs, de főként a kincsem szavunk is az édes kis gyermek édesanyai vagy édesapai megszólítása. Álljon itt a kötetben másutt olvasható versből négy sor.
Egy kis láz egy kis máz Kófic Fickó maskuráz
Érdekes, ha a "kó" vagyis a mély magánhangzójú kedvesítő szótag kerül előre, akkor jobban illik gyerekre a szó. Ám ha a "fic" kezdi a szót, akkor már lehet az illető modortalan fickó is. Ez a nyelv gyönyörű rugalmassága. Talán a fickándozás



is "becézett" jelenség? És akkor netán a "vicc" szavunk eredetére is volna néminemű "magyarázat"?
Csalafinta dolog ez, mert a szép nyelvi szabály érvényesül ugyan, de a nyelv élő volta olykor-olykor fittyet hány vagy fütyül erre így-úgy, amúgy. Mert végül is az ici-pici vagy a kicsike, kecses, csíp-csup, csipet, csöppség, pinduri, picur stb. szavainkban érvényesül mindaz, amit elmondtunk. Olyannyira igaz ez, hogy a szép hangutánzó szótőhöz, például a cin-ke szavunkban, már szükségtelen a kicsinyítés, kedvesítés. Nem mondjuk, hogy cinkeke vagy fecskeke, lepkeke stb. Mint ahogy a karcsú vagy kecses (keskeny) derekú jelzőknél sem mondjuk, hogy karcsúka, kecseske, keskenyke, netán a népdal után keceke. Mert már a szó elején ott van a képző és meghatározza a jelentést.
Jól láthatóan elkülönül tehát a becézés, a kicsinyítés és a kedvesítés, miközben logikusan össze is függ! Mégpedig gyönyörűen, ahogy láttuk. De mindezekről tudnunk kellene nekünk, magyaroknak! Jogunk van ahhoz, hogy annyira megismerjük nyelvünket, amennyire csak lehet. Ezt nem tilthatja meg semmiféle hatóság, semmiféle hivatal! Mert ha mindezeket tudjuk, erősebbek, védettebbek vagyunk sokféle hazuggal és orozóval szemben, minden vonatkozásban! Nem vagyunk a média, a hazugság kiszolgáltatottjai.
Alább még példákat említünk, hogy minél több vonatkozás mutassa meg e szép és nagyszerű jelenségnek a határtalanságát. Hiszen szinte minden becézhető. Sőt, a "cuki" jelzőként minősít cselekedetet, embert, tárgyat és így tovább. Arra vonatkozóan is tudunk szavakat mutatni, hogy e páratlan nyelvi lehetőség következtében szavak százaival gyarapodott és gyarapodhat a szókincsünk!
Kapcsolat van ugyanis a "c", "cs", "s", "sz", sőt, hangulatilag még a "z" és a "zs" hangzók között is. Az utóbbinál apróra utal a hemzseg, bozsog, zsizsik, pezseg stb. Az "íz", "ízeltlábú" és így tovább ugyancsak apróra, netán "zúzalékra" utal. (A jószágban a zúza kis kavicsokat rejt, amit például a tyúkok nem véletlenül "esznek" meg. Azt a zúzában elraktározzák, és azok segítségével zúzzák össze a magokat! A zúza neve sem véletlen tehát a magyar nyelvben, mert zúzó szerv!) Talán előbb kellett volna újra említeni, hogy a csók szavunkban is ott található a "csecsecég", és tény, csókolózáskor a szájban cukor képződik! (Milyen eredetű is lehet a cukor szavunk?! S egyébként az "íz" szavunk tárgyalásakor, amikor bemutatjuk az ízízes-ízös-ides majd idős, édes - méz - stb., logikus, ténylegesen valós összefüggéseit, mindez eszünkbe jut akaratlanul is) Az ember maga körül mindent kedvesíteni, kicsinyíteni, becézni akar, hogy ezzel is kimutassa a szeretetet. Eléggé meggyőző az a tény, hogy a kenyér szeretetét a cipó szóban jeleníti meg páratlan módon a nyelvünk!
Íme: a tik, tyúk, pipi, pipe, gérce, jérce, csibe, kacsa, réce, ruca, illetve a lúd, liba becézett kicsije a zsiba. Például a tyúkokat így hívjuk pií pií. A kis libák libuskák, lilik, lilikék. A ludakat - buricákat - így hívogatjuk burinee, burinee. De általában is



a csík, mácsik, csípő, csak, csök, csekély - sekély! szegély, keszeg, küszöb- még a kés, kasza is -a keskenységet idézi. És mintha a kevés szavunk is a "ke" kicsinyítő képzővel kezdődne? De a fi-ú, ifiú, ifjú és maga ifjú, ifjúság is ide csatlakozik távolibb rokonság alapján. Vagy említsük a coca, koca, malac, illetve a pulyka, kecske stb. szavainkat. A kisgyermek csecse, a felnőtt innen származó csecse-becse képzetébe mindez jelen van. A csámcsog hangutánzó inkább, akárcsak a csicsereg szavunk. De házőrző ebünk is kutyussá, kutyácskává, kuszivá, kutyókává stb. alakulhat és alakul is. S végül újra idézzük meg a "Hiszi a piszi" mondást. Ez ugyanis "magyarra lefordítva" azt jelenti, hogy a dolgot, amiről szó van, csak kicsi pici-piszi gyerek hiszi el, senki más. Tehát mi nem. A kicsi-pici pösze gyerek mond piszit, esetleg még a cica helyett is sziszár.
Mindezek a korántsem teljes, lehetséges példák is azt igazolják, hogy a nyelv megnevezés. A szavak és jelentések elkülönítik egymástól a világ dolgait, majd mint láttuk, finom szálakkal össze is kötik a későbbiekben. Ez a szemünk láttára kibontakozó Finom rendszer egyúttal megmutatja a nyelv (ejtődésének, alakulásának módját, a logika folytonos jelenlétét. Nekünk meggyőződésünk, hogy minél több finomságra, árnyalat megnevezésére képes a nyelv, annál régebbi. Annál több "emléket" raktározott el rendszerében. A magyarságnak erről tudnia kell, védeni, óvni a nyelvet, nem pedig rombolni és tékozolni, hogy aztán az is tovább védjen, erősítsen bennünket. Ránk fér ez minden vonatkozásban!
Az olvasó talán azt gondolja, hogy egy-egy dologról sokszor beszélünk. Mi úgy véljük, hogy még most sem elégszer ahhoz, hogy mindenki elég gyorsan fölfogja mind e dolgok jelentőségét az egész magyarság szempontjából!
LOVALÓ VALÓ - VALÓSÁGA LÓ
Amikor az ember lóra ült, fölgyorsult a történelem
Ma még beláthatatlan, hogy a ló háziasításának mennyi mindent köszönhetünk. Az emberiség nemcsak a tengereken, óceánokon ért el távoli földrészekre, hanem lovon is fontos dolgokat fedezett föl, miközben kényszerűen is, gyors ütemben volt kénytelen újfajta műveltséget megismerni, gyakorolni, fejleszteni. A magyar nyelv több száz szót köszönhet a lóval való együttlétnek. Nemcsak a lovagol, lókötő, zabla, nyereg, kengyel, vágta, csikó, lohol, lovall, mén, csődör, kanca, gyeplő stb., hanem az ilyen ki-fej-ezéseket is, mint a lót fut, lódul, lóhalál, lovas, lóvá tesz, lódít, valamint a fajták, illetve a színek nevét, például hóka, pejkó, pej és így tovább. Ebből következik, hogy az úgynevezett nomád népek sok vonatkozásban elmélyültebb kapcsolatba kerültek a természettel, mint a letelepedettek. Műveltségüket szüntelen gazdagította a természet fenyegető valósága, amely egyúttal űzte, hajtotta őket új és új tájak felé, és nemcsak a népvándorlás gyorsult föl, hanem az ismeretek szaporodása, tehát maga az emberi tudás és történelem. E



gyorsulásnak is nyelve a magyar. Közvetlenül a tudás alapjaiból alakult, miközben megjegyezte és elraktározta önmagába saját alakulásának rendszerét. Csaknem azt mondhatjuk, hogy a tégla megtanult építeni és emlékszik az épülés folyamatára, annak rendszerére. A tudás ismeretekből épül szüntelen. Nyelvünk sem hagyta abba az épülést, még azzal is védi magát, ha olykor porlik, de aztán újra összeáll, mert azt is tudja, hogy ezt miképpen tegye. Magyarán nyelvünk tulajdonsága is, nemcsak a lehetősége, a folytonos megújulás, azaz nyelvújítás.
Az USA-ban 1967-ben az eocén kori kőzetrétegben találták meg a "kis" ősló csontvázát. Ezt Eohippuis-nak nevezik. Ez volt a legősibb lólelet, amelytől már követhető a lovak fejlődése, mintegy 60 millió éven keresztel. Európában és Ázsiában tehát nem találták meg napjainkig az ősló maradványait. Mert talán itt nem is volt ősló. Majd a házilóként számon tartott változat őse, az Aquus caballeus létezéséről tudnak, amely egymillió évvel ezelőtt élt. Az Eohippus róka nagyságú állat volt, négy ujjal a mellső és hárommal a hátsó lábain. Tehát a ló igazi őshazája a mai észak-Amerika, ahonnét a ló, vélhetően, körülbelül 20 ezer évvel ezelőtt, a még meglévő átjárón - természetesen az oda átmenő, majd részben visszatérő eurázsiai emberrel - átjött, Ennek a jelek szerint -a tudósok szerint! - húszezer éve lett vége, azaz utána nem jött át onnét ló, sem a Bering- szoroson, sem másutt. (Sőt, visszament Kolumbusszal és másokkal, tán már a sokkal korábban Amerika északi részét (elfedező vikingekkel) A ló végső kifejlődése tehát Eurázsia keleti részére, illetve a földrész melegebb éghajlatú részeire gondolható. Általában az a vélemény alakult ki a tudomány képviselői között, hogy Amerikában kihalt a ló. (Az amerikai vadlovakról szó sem esik) S majd a XVI. században - tehát mintegy tíztizenegyezer évvel később -a spanyol hódítok vitték vissza a már háziasított lovat.
Egyik érdekes fajta, a karcsú, könnyed, az őzre-szarvasra hasonlító sötétbarna tarpán, amelynek szőre télen kifehéredett. Ez volt Árpád népének lova is. (Ma ún. négy primitív lófajtát különböztetnek meg a következőképpen: tundra ló, erdei ló, tarpán, amelyhez a szkítáknak, hunoknak, avaroknak és magyaroknak szintén közük volt, illetve a przewalski ló) Ma már ki kell mondani, hogy a ló nagy tömegben és harci eszközként való megjelenése fölgyorsította a történelmet, nevezetesen a népvándorlást. De hozzá kell tennünk azt a nagyon fontos tényezőt, hogy kényszerűen új, magasabbrendű nomád műveltségnek is ki kellett alakulnia a nagy tömegű, irányított lótartásban, jószágtartásban. Többen gondoltak arra, hogy a görögségnél ábrázolt kentaur a lovas embertől való félelem ősmegjelenítése. Arról azonban kevés szó esik, hogy a lóval való együttélés, a háziasított ló családhoz való tartozása megváltoztatta az emberi társadalom jellegét. A háziasított ló értéke páratlanul nagy volt. A nomád népeknél úgyszólván családtag volt a ló. (Mondják, Balassi Bálint, ki nagy lószakértő és kereskedő is volt, három hölgyre cserélte egyik szép lovát.) Nem szólva arról az Európában ismert vélekedésről, amit imába is foglaltak: "A magyarok nyilaitól ments meg uram minket. " De hozzátehették volna, hogy a lovas magyarok nyilaitól! Hiszen a ló és a nyíl együtt számított igazi csodafegyvernek annak idején. Vagyis a gyorsaság, a mozgási csel és a nyíl együtt volt újszerű, félelmetes fegyver.



Eleink, akár a hun népek - szkíták - vagy avarok, magyarok a korai lótartók közé tartoztak. Nem véletlenül beszélnek így Kodolányi János hősei: "Hogy van a családod és a lovad? "
S még néhány fontos megállapítás a lóval kapcsolatban. Először is, át kellett alakulnia a társadalomnak, amely jelentősen fejlődött a lóval való együttélés következtében. Mégpedig vitathatatlanul magasabb osztályba lépett. Lássunk bevezetőben néhányat azok közül a szavaink közül, amelyek azonnali látásra vagy hallásra felidézik ezt a rendkívüli háziállatot.
A már részben emlegetett szavak után említjük a további szavakat és kifejezéseket, amelyekről olykor nem is gondoljuk azonnal, hogy a lóval vannak összefüggésben. Például tán a lopva, lopódzik, lopózik, de különösen a lop szavunkról sokáig magunk sem gondoltuk, hogy összefüggésben lehet a "ló" szavunkkal, amikor elénk került a meglovasít kifejezés, ami bizony szépen kifejezve, lopást jelent, aztán "magas ló", a "ló másik oldala" és így tovább. A lószerszám, lóverseny, lóerő, lótartás, lóra termett stb. összetételek és kifejezések már természetesen azonnal utalnak a lóval való kapcsolatra, míg az említett lop vagy a később említendő, például szolgáló földönfutó szavunkról nem gondoljuk ugyanezt. (Csakis lovon ülő nép szemszögéből lehet a gyalogos földönfutó, aki megjárhatja, azaz bajba kerülhet, ha gyalog járt, mert nem volt lova! Itt is felhívjuk a figyelmet nyelvünk rendkívüli voltára, ahogy logikusan fejezi ki a ló hiányából adódó különbözőséget. A gyalogló bajba kerülhetett, és "megjárhatta! ") Ugyancsak a lóval való ősi és szoros együttélés szülte a sajátos gyorsaságra, "sebességre" utaló lóhalálában szavunkat. Ám mintegy kétszáz vagy még több szavunkat köszönhetjük a lónak s akkor még magának a háziasított állatnak fajtáit, színét és így tovább, nem is említettük, noha e szavakat százával számolhatjuk! Mire is gondolunk? Lássunk néhány példát: patkó, elpatkol és így tovább.
A lopásra, az eltulajdonításra miért éppen a "ló" szavunkat használjuk? S mivel az elmúlt negyven év kutakodása százszor-ezerszer bizonyította, hogy a nyelvünkben nincsenek véletlenek, ezúttal is ok-osan kell gondolkodnunk, s hagyatkoznunk kell a nyelv sok tízezer vagy százezer éves emlékezetére! (Zárójelben említjük a lobog, lobogó szavunkat. Mert amikor megbokrosodik a ló, s a hátsó lábait felrúgja, a farát feldobálja, akkor lobog, s ló--bog lesz a farka! De hiszen ismerjük jól a lófarkas lobogót is! Maga a megbokrosulás bokrosodás - remek képi képződménye nyelvünknek, valóban a megbokrosodott ló hasonlít a szélcibálta bokorhoz. A bokor pedig a boglyához, a boghoz és így tovább. De azt se feledjük, hogy a lobogó szavunk rokonértelmű párja a zászló! Ez pedig további összefüggésben lehet a székely lófők lovas osztagaival, egységeivel, amely tán száz ló és lovas volt! Az mindenképpen érdekes tény, hogy a lobogó és a zászló szavunkban egyaránt benne van a ló. De hadd említsük, hogy a lob, lobogás, lobbanékonyság és így tovább, kapcsolatban állhat a megbokrosult lóval. A zászló vagy lobogó hasonlóan lobog, verdes, táncol a szélben, mint a fellobbanó s lobogó tűz lángja! Íme a ló-bog és a lobogás természetes összefüggései. Mert amikor fellobban vagy lobbot vet a tűz,



vagyis fellángol, az is rokon kép a föntiekkel. (Említettük a török lófarkas lobogót. Törökül a ló: at, beygir, a lobogó és a zászló egyaránt bandira, bayrak, sancak.). Az összetett szavak között pedig még ilyeneket találunk: lóvásár, csataló, hátasló, lódobogás és így tovább. Csupán azt jelezzük, hogy korántsem merítettük ki azoknak a szavaknak a sorát, amelyek kapcsolatban állnak a "ló" kifejezéssel. Dehát lóra vonatkozik a mén, kanca, paripa -a beCÉzett paci -, a pej csődör, hóka, kesely és így tovább, még több tucatnyi szavunk, miként említettük, több száz. Nem szólva az ilyen szavakról, mint például az üget, vágtatás, nyargal, nyergel stb., amikor a lópata a földet, füvet vágta, közben ki- és felvágta. Aztán a pata, patkó, patkol mi történik, ha a lovas vagy a kovács "elpatkol"? elmegy "más világba". Nagyon figyelemre méltó, hogy Kőrösi Csoma Sándor már mintegy százhetven éve fölhívta a figyelmet arra, hogy a szanszkrit nyelv tanulmányozása éppen a magyarság számára fontos! (Dehát kérem, állított össze ilyen bizottságot a Magyar Tudományos Akadémia? Küldött ki fiatal, tetterős tudósokat ennek tanulmányozására? Nem tudok róla!) Miközben ismert az általa lejegyzett kis szótár, amelyből magunk is tudjuk, hogy szanszkrit nyelven, az út: patha, az utazik: pathati, az utas: pathin, az utazó: pathika, pathilla. Mára nemcsak a lóra használjuk a következő szavakat, de minden bizonnyal hozzájuk kapcsolódtak hajdan: nyargal, nyihog, nyereg, zabla-de zabbal is zaboláznak, mint emlegettük másutt is -, s a "zabos" lónak éppen a zabálástól, azaz a zabtól múlik el a zabossága. (Tűnődhetünk a rosszemlékű zabrál kifejezés létrejöttén is! Az is a lopásra vonatkozott!)
De mi ne tűnjünk zabolátlannak, ha egy kissé "oldalazunk" is az alábbiakban, persze lóra termetten. Említettük a patát, patkót, de az elpatkol kifejezést is. Miután a német - és több más nyugati, északi - nyelvben a lovagolni szóban természetes közvetlenséggel nincsen benne a ló, például a das Pferd, a mai alak nem vesz részt a lovaglás fogalmának képzésében, vagy ha egy régebbi ló-fogalom részt is vett, azt mára "elfeledte" a német nyelv és maradt az utazás, a die Reise: utas, reiten: lovagol. Kérdeztük, hogy mi is történik, ha valakire azt mondják: "elpatkolt"? Az meghalt, kimúlt, de azt is jelenti, hogy elment, eltávozott az élők sorából. Megint kötelezően adódik a kérdés: az elpatkolás miféle alapon jelenti az életből való távozást? (A Szent Mihály lova nem magyarázat, sőt, a kérdést erősíti) Talán nem hiábavaló, ha afelől kérdezősködünk, vajon nincs-e összefüggés, kapcsolat az említett szanszkrit patha: út, pathati: utazik, a patati: vivő, szállító stb. és a lópata, lópatkó - amikor az utat verték a ló lábára! - vagy az útpadka, egyáltalán a menés, haladás, elmenés között? Ha nem volna az ősi, a nyelvi tudatalattiban máig meglevő összefüggés, akkor nem azt értenénk az elpatkol jelentéséből, hogy eltávozott! Mindez rövidke jelzés arra nézve, hogy igazán még senki se vizsgálta meg alaposan a nyelv, nyelvek ilyenfajta lehetőségeit. Vagyis a valóságból kiindulót, az igazit. Mi már megtettük ezt -a szent Kőrösi Csoma Sándor nyomán -, az Árpád szavunkról írt tanulmányban is, de még ez is nagyon kevés a teljességhez. Csupán figyelem felkeltésre jó.
Tegyünk kis kitérőt a lobbot vet kifejezés kihívásaként is. Ámbár lobbot nem lehet vetni le a földbe, annál inkább fölfelé a tűz lángjával! Mert nem egyszer



találkozunk olyan magyar szavakkal, amelyek használat közben önmaguk ellentétét is jelentik. Ilyen a vet szavunk. Hiszen maga a vetés lefelé történik, a mag a földbe vetődik, azaz a földbe kerül. Viszont ennek következményét sok ezer éve ismeri a tapasztalat, hogy a földbe dugott mag nyomán a föld fölvetemedik, megvetemedik, így kel ki a vetés, ami fölfele tör. Tehát kétirányú a jelentés, ám ugyanakkor önmaga alapjelentésének logikus folytatása rejlik benne. A jelentés másik irányba is kitágul, teret nyer. (Vet-tet, tev-ő? Vagy vetü-bötü-betű szavunk őséről is szó van? A kapus "elvetődik", aztán ki tudja "hova, merre vetődik" az ember?) Majd másutt erről hosszabban szólunk, többre vetemedünk, persze nem elvetemültként. Itt csak alkalom szülte a közbeszólást. Sőt, ha borzolni akarjuk az idegeket, valamint a kedélyeket, márpedig miért ne akarnánk, akkor azt látjuk, hogy a vet visszafelé tev, mintha a tevékenység szavunk töve lenne a vetésnek, ennek az életfontosságú tevékenységet jelentő szavunknak az elindítója! És ne röstelljük újra elmondani, hogy az ismeretlen betű szavunk is, hiszen "betűvetést tanul a gyerek", összefügghet azzal, hogy a sumérok annak idején agyagba vetettek betűt, akár a magot a földbe. S akkor még nem szóltunk a vetkőzik valós jelentéséről, ami azért rokon a föntiekkel s valóságra utal. Ám a kivetkőzik magából mondás már elvont fogalom, s a vetkőzés nyomán az ember lényege és a lélek mutatkozik meg. Vagy éppen a másik irányú jelentés az elvetemültség. Ebből a "mire vetemedett", "arra vetemedett" kifejezés alakulhatott.
Az már egyértelműen mondható, amire utaltunk is, hogy a háziasított, idomított ló tömeges megjelenése jelentősen fölgyorsította a népvándorlást ez alatt főként a keletről nyugatra való népmozgásokat értjük -, tehát, magyarán szólva, valóban fölgyorsította a történelmet! Ennek persze előzménye volt, mégpedig az, hogy sajátos lovas-műveltség alakult ki, amely magasabb rendű volt a korábbinál -a gyalogosnál! - és megkülönböztette a letelepedett közösségek zártabb és sokkal szegényesebb műveltségétől. Amikor egyre nyugatabbra ért el a ló nagyobb tömegekben, akkor már "hozta magával" mindazokat a dolgokat, amelyek szükségesek voltak nemcsak a lovagláshoz, hanem a lótartáshoz, tenyésztéshez, sőt, a lovas seregek csatáihoz. Így a nyugati népeknek nem kellett semmi újat kitalálni, jórészt készen kapták a gyeplőt, a féket, zablát, nyerget, majd sokkal később a nagy pusztai népektől a kengyelt is. Ezeket a dolgokat a történelem eddigi tanítói és írói is, többnyire elfeledték. Szerették, még ma is szeretik a nomád életmódot lekicsinylően kezelni, holott egészen más az igazság! A lótartó nomádságnak ugyanis saját iparosokat, kézműveseket kellett kinevelni, most már a lótartással járó tevékenységek miatt is. Gyeplőt, sokféle szíjat és kötelet kellett készíteni, aztán zablát, majd kengyelt, nyerget, tehát lószerszámot azon túl, hogy íjat, nyilat többféle nyílhegyet- készítettek s különösen az ún. visszacsapó íj elkészítése a ragasztások stb. miatt, ami olykor éveket is igénybe vett.
Tehát többféle "feldolgozó" és előkészítő módszerre volt szükség, nem szólva a lótenyésztéssel - általában az állattenyésztéssel - kapcsolatos tudásról. Mert el kellett készíteni a nomádoknak a kardot, a lándzsát, kopját, csákányt vagy fokost, aztán a patkót. De maga a lótenyésztés szinte genetikai fölismeréseken kellett, hogy



alapuljon. Ugyanis nemcsak gyors, karcsú lovakra volt szükség, hanem erős teherbíró lovakra is. Tehát nagy tudás és tapasztalat kellett ahhoz, hogy különféle célokra tenyésszenek lovakat (is). Na és a ház - jurta, nemez stb. - elkészítése sem volt egyszerű feladat. S akkor még nem szóltunk a nomád életmóddal együttjáró kényszerű tudásról, ami azt jelentette, hogy ismerniük kellett nemcsak a füvek, fák, folyók helyzetét, állapotát - bizony a legtöbbször körben több száz vagy ezer kilométeres távolságokban! -, hanem a csillagos ég változásainak törvényeit éppen úgy, mint a szelek járásáét. S azt se feledjük el, amiről mostanában írt Borbola János, hogy a földművelés legalább két fontos ágra tagolódott, s az egyik nagyon jellemző volt a folyóközi vagy az egyiptomi, amelynek az volt a lényege, hogy az áradás tette termékennyé a földet. Nem kellett úgy szántani s magot vetni, a földet elboronálni, mint az általános földművelőknek a síkságokon. Nem volt szükség a hantnak olyan nagy erőt kívánó föltörésére, például a mélyszántásra, s ez meghatározta a földművelés eszközeit is, azaz a kétfajta növénytermesztés közötti különbséget, noha a végtermék a gabona, a mag azonos volt. Aztán más volt az aratás - főként sarlóval történt -, de tán a cséplés és az őrlés módja is. Bár az utóbbi azért minden bizonnyal hasonlított. S mindezt tükrözi, igazolja a mai magyar nyelv! Őstörténetünk legnagyobb és legrégebbi bizonyítékainak szó-kincs-tárat
Talán itt érdemes megemlíteni a Somogyfajszon megtalált őskohókat, amelyek mintegy 900-1200 évvel ezelőtt már működtek s amelyeket a nagyszerű Stamler Imre talált meg. Erről is másutt szólunk. Még csak annyit, ha nemcsak Somogyországra gondolunk - nem véletlenül maradt meg az ország kifejezés máig -, külön ország volt, külön uralkodókkal! -, akkor évi 40-50 tonna vagy még több is lehetett a magyarság vasigénye. A helyszínen akaratlanul is a kínai ún. népi kohók jutnak az eszünkbe. Nagyon jó, hogy a DUNAFERR illetékesei segítették a lelkes kutakodó embereket: dr. Ágh Józsefet Sütő Zoltánt, Zsámbok Istvánt, illetve dr. Költő László és dr. Gömöri János régészeket, s ma Honfoglaláskori Emlékhely. (Reméljük, hogy Magyar Kálmán régész is teljes szívvel támogatja a közös ügyet, amely, ha nem Magyarországon élnénk, világszenzáció volna!) Minderről is szükséges majd külön írni.
Már a Bábel előtt című kötetben is szóltunk róla, de itt sem árt többször is emlékeztetni arra a sajátos szavunkra, ami így hangzik: földönfutó. Nos erre is, mint annyi más szavunkra, érdemes fölfigyelni. Mert eltűnődhetünk azon, hogy miért van ez a szavunk, mit jelent ez a különös és különleges kifejezés? Miért van arra szükség, hogy megjelöljük a földönfutót? Hiszen mindenki, aki fut, az a földön teszi. Nem a levegőben, nem a vízen. Hát akkor mi áll a szó mögöttesében? Mert gyanítanunk kell, hogy áll ott valami, nem is akármi! Nagy oka van ennek is. (Például az angol homeless szótár szerinti jelentése földönfutó, ám ebben a szóban nincsen benne sem a futás, sem a föld! S hány és hány ilyen szótári félrevezetés fenyeget bennünket?) Az ok a valóságban rejlik s a mögöttesében ott érzékelhető a korabeli társadalmi állapot és fölfogás, ami ezt a szót világra hozta. Azon tájon, a pusztákon, abban az időben, a lovon ülő nép szemszögéből, akinek nem volt lova, az szegény, szerencsétlen, sajnálnivaló és földönfutó volt. Mert bánni veszély jött,



az menthetetlenül megjárta. Azaz a gyaloglás, a járás szavunkkal sem véletlenül fejezzük ki a bajba kerülést. Sokszor mondjuk erre-arra, hogy na ez is az is, de megjárta! Vagyis valami rossz történt vele. Említsük, e szavak is a lótartás, a lovas nép általános sajátosságai miatt alakultak. A ló tehát ott van a háttérben!
Ez is ide tartozó kitérő volt, de kapcsolódhat mindazokhoz a jelenségekhez is, amelyek a ló szavunk nyomán mutatkoznak. Hiszen talán meghatározható, hogy ez a szó, ez a fogalom hol és mikor került a magyar nyelvbe. Az mindenképpen, hogy miféle szerepet töltött be és annak milyen nyomai, utódlásai maradtak meg a mai napig. Tehát nem kell nagyon belelovalni magunkat a témába, adja az magát, kínálja a lehetőségeket. Mert itt még nem említettük a pányváz, lovastámadás, rugtat, zaboláz, befog, lovas kocsi, éllovas stb., valamint a "gyia! Gyüte! " és a hóóhőő! kifejezéseket és társaikat. (A hóó-ra, hőő-re a lovak hátrahőkölnek s ebből alakult a hőköl, meghökken stb. szavunk) Aligha sikerül minden ide tartozó szót itt összeszednünk és megmutatnunk, ez nem is célunk, de azt reméljük, hogy az itt közölt példák elegendőek arra, hogy a további következtetéseket ki-ki levonja.
Emlegetnünk kell az olyan szavainkat is, mint a csikó, csikós, gyeplő, szőrén üli, nyerít, nyihog, hám és így tovább, amelyek hol közvetlenül, máskor közvetve kapcsolódnak a lóhoz, mint a csikó - másutt szóltunk erről is -, ám nem árt itt is emlegetni, hogy a csikó szavunkban benne van a ki-csi, illetve a -ka -ke kicsinyítő képző "kó" alakja. Például Lac-kó, mac-kó is ide tartozik. (Ezek játékos formája a FIC-KÓ, KÓ-FIC, amelyről szintén több helyen is megemlékeztünk már.) Visszatérve a csikó s a csikós szavunkhoz, ne legyünk restek megjegyezni, amit a harmincas évek közepén Kosztolányi Dezső tett közzé Négyessy professzort idézve, aki viszont angol források nyomán írta a harmincas évek közepén, hogy egy átlagos angol munkás mintegy háromszáz szót használ egész életében. S ugyanakkor a pusztai magyar lovasember, a "közönséges" csikós legalább százötven kifejezést tudott csak a lóra, a lóval kapcsolatban! Ez is utóbizonyítéka annak, hogy a nomád életmód szükségszerűen sokrétűbb és gazdagabb tudást követelt, mint a városi, letelepedett s beszűkült életforma. Eleve sokkal nagyobb szókincsre volt szüksége az érintkezéshez. De ez aztán meghatározta a gondolkodás finomságát és mindenféle lehetőségét is. Így a nyelvünkben rejlő ősmélység tán az oka a magyar fogékonyságnak, sőt, a világelső, képgazdag, a filozófiát is rendkívülien tömörítő, magyar költészet páratlan nagyságának. Valamint a magyar találékonyságnak és a logikus, céltudatos gondolkodásnak törvényszerű és hiteles magyarázata is egyúttal.
Lóhalálában -sebbel- lobbal -sebtiben
Gyanítható, hogy egyáltalán nem véletlenül foglalkozunk a lóval. Eléggé sajnálatos, hogy elmélyült és igazán átfogó munka nem született a ló történetéről, a lóval kapcsolatos dolgokról magyar szerzőtől, olyan, ami lovas nemzethez méltó. (Legalábbis nem találtunk) Olyan, amiben a ló története, múltja, a lovaglás lovasság - tényezői, a lótenyésztés és a ló "használata", a lószerszámmal, más



eszközökkel együtt, a teljességre törekedve mutatná meg e szép élőlény, az ember fontos társának -a kutya mellett! - jelentőségét. Annyiszor elhangzik, hogy lovasnép vagyunk és ki tudja, hogy miért nem született magyar ember tollából nagy, nemzetközileg is ismert és elismert munka. Igen sajnálatos ez. (Ezt a témát is fontosnak tartotta Széchenyi, aki meghonosította a lóversenyt hazánkban.) Viszont ne legyünk igazságtalanok, se telhetetlenek, hiszen több kötetes munkát adott közre a lovakról az a Vecseklőy József, aki - aztán többek között - Nemzetgyilkossági kísérlet Trianon címmel írt nagyon fontos és alapos munkát. Ezt a könyvet el kell olvasnia minden magyarnak, de jó volna, ha angolok, franciák is ismernék! A továbbiakban kissé mégis helyesbítenünk kell - bár alapvéleményünket fenntartjuk -, mert időközben megtaláltuk dr. Vecseklőy József Ló és az ember című munkáját, és sok érdekeset tudtunk meg a lóról, noha nekünk olyan kívánalmaink vannak, amit a nagyszerű Vecseklőy József nem tudhatott. Alább foglaljuk össze röviden a munkáját.
Rögtön idézzük az igazi szakértő gondolatait: "A lovaglás formálja meg az ókor két utolsó évezredének sorsát és történetét, időben és térben a Kínai Birodalomtól Közép-Ázsián át Elő-Ázsiáig, majd tovább Európáig, a Római Birodalomig. " Hasonlót gondoltunk és hangoztattunk mi magunk is már akkor, amikor először elemeztük a magyar nyelvben őrzött szavakat és kifejezéseket. Nyelvünk emlékezete gazdag anyagot őriz mindmáig a lóval kapcsolatban. Mivel a legtöbb mai, európai nyelvben, sem más nyelvekben nem "fedezték föl" a hasonló lókapcsolatot, több fontos következtetést is levonhatunk abból, hogy a magyar nyelvben ilyen gazdag a kapcsolat emléke és valósága. Először is azt, amit Vecseklőy József is emleget, aki régi kínai történetíróra hivatkozva idéz: "a hun nép harcban és viszályban lóhátról építette ki birodalmát, s szerzett hatalmat és tekintélyt az északi népek százai felett". Tehát nem tűnt el nyomtalanul a nyelvük. Élt tovább a hunok után az avaroknál s ahogy László Gyula leletek, összefüggések nyomán föltételezte, bizony a hunok s avarok is ezt a nyelvet beszélték. A mai magyar nyelv bőven utal eme a lehetőségre! Olyan, mint valami élő bizonyíték) S valami nagyon fontosat tegyünk ehhez hozzá: éppen az tekinthető bizonyítéknak, hogy egyetlen hun, avar szavunk sem maradt. Olyan, ami egészen bizonyosan az volt. Vajon miért? Véleményünk szerint azért nem vesszük észre, mert annyira azonos a miénkkel, annyira belesimul a szavaink közé. Mi a réten keressük a füvet! Ott is volt, ott is van. Vagyis sem a hunok, sem az avarok nem beszéltek annyira eltérő nyelven, hogy az észrevehető lett volna!
De lássuk ismét a szerző véleményét, mert a ló főszerepe évezredeken át tartott, egészen addig, amíg a gyorsaságára nem volt már szükség. (Remélhető, hogy majd egyszer ezt is el- és fölismerik angol, francia, német stb. illetékesek és tanulmányozzák is. Majd eljutnak az igazi következtetések levonásához, ahogy mára elismerik a kocsi és a rugós hintó magyar eredetét)
"Következik Attila és a népvándorlás barbárainak a keresztény világot elsöpréssel fenyegető áradata. A ló segítségével volt csak képes az eurázsiai sztyeppe



népessége kialakítani azt a villámgyors és átütő erejű harcmodort, amely messze felülmúlta a megtelepült kultúrnépek hadviselését. " Aztán az arab sivatagból jönnek a lovasok, de következik a már magyarnak tudott lovasság s idézzük latinul is e könyv nyomán: "De sagittis Hungarorum libera nos Domine! " Jól tudjuk mit jelent: "A Magyarok nyilaitól ments meg Uram minket! " Ám itt a ló mellé társult a már alaposan kifejlesztett ún. visszacsapó íj, azaz a nyilazás csúcstalálmánya. E kettő, újra mondjuk, együtt jelentette a "csodafegyvert", miként már emlegettük. Jó volna, ha történelemtanáraink is szólnának e dolgokról! Aztán Dzsingisz kán és Batu tumenjei, viharos lovas seregei következtek, amelyek három nap alatt értek el a Vereckei szorostól a budai falakig, miközben lezajlik a Muhi csata is. Három nap alatt, csatázva tesznek meg csaknem félezer kilométert. Nem hírvivőként, hanem seregben, fegyverben, harcolva. Érdemes apró kitérőt tenni és ezúttal is emlékeztetni arra, hogy az "íj" szavunkban is benne van az "ív". Miként boltozat is íves, mondjuk is, hogy boltív. Egyrészt emlékezzünk a halak íves, ívó mozdulataira. Ebből van az "egyívású" kifejezés, ami elsősorban az egyidejűségre utal. De magát az ikra "lerakást" és megtermékenyítést, a halak örökös íves mozgására annyira jellemző ívás szavunk fejezi ki. Tehát megint egy szó, ami önmaga magyarázata! De hogyan kerül ide az íj? A magyar nyelvben bizonyos szavak esetében, ezek - úgy tűnik - egytagúak, a birtokos rag átalakul. Például nem tója, fűje, lója, hanem tava, lova, füve stb. Aztán a haj, hajlék, héj, héjlak, hajó, hajlat stb., de még a hajnal szavakban is, mintha az ívelést, hajlatot jelezné a "j" hangzó. Benne is van a lágy hajlékonyság. Nos, mintha az íj- ív esetében ez a hajlékonyság is jelen volna! Jelen is van. (A "jel" szavunk is érdekes. Minden "jelféléhez" természetesen hozzátartozik valamilyen ívelt, hajlat, hajlás, legyen az rovás, füstjel, jelvény, hogy mai szót is mondjunk. Persze itt érdekes az is, hogy magunk vagyunk a jel, ahol jelen vagyunk a jelenben, jelenetben, ahol megjelenünk, ott azonnal jelet adunk, jelet hagyunk, s innen van, hogy a legbiztosabb tanú a szemtanú, mert ő jelen volt személyesen és látta a dolgot. Így az se véletlen, hanem ok-os, nagyon is logikus, hogy a magyar személy, személyiség szavunk a "szem" szavunkból, a biztos jelenlétet jelentő kifejezésből alakult - más nyelvekkel ellentétben, holott a szemtanú a számukra is a legfontosabb, ugyanígy a jelenlét is! De tessék megnézni a szótárakat, megvan-e az a természetes kapcsolat az embert jelentő "személy" szavukkal más nyelvekben is? Ha valaki "személyesen" tesz valamit, természetes, hogy ott jelen van, s az is, hogy szemmel látható a jelenléte!
De miért szóltunk erről? Mert a "j" sokszor helyettesíti az "l" hangzót, hiszen mindegy az írás, ezúttal az ejtésről van szó. Különösen Zalában, általában a Dunántúlon mondták, hogy illem ollan, folik, kálha, góla és így tovább. Így aztán maga a bolt, boltozat szavainkban is benne van az íveltség, a hajlékonyság, illetve nemcsak a hajlat, hajlás látványa, hanem jelentésének lényege. Bár másutt írtam erről, de ide tartozik, főként az ősi kapcsolatait tekintve, a szemérem, szemérmes stb. szavunk. A TESZ írói, nyelvészek, nem tudják a szó eredetét. Nem is lehet tudni szavaink jelentésének eredetét, sem a szavak származását a magyar őstörténet ismerete nélkül. Ugyan e sorok írója "csupán" a magyar nyelv kutatásából indult ki



és sok dolgot megtudott a nyelvünktől a magyar őstörténetről! Noha erre nem gondolt, nem is számított. Ma már bizonyosra vehető, hogy a való világ történéseitől függetlenítve hiábavalóság a nyelv kutatása. Ám az is igaz, hogy a legtöbb bizonyíték, a legnagyobb és legrégibb közösségi alkotásban, a nyelvünkben található! De lássuk röviden a "szemérem" szavunkat. Önmagában hordja magyarázatát. Hiszen két szóból áll: szem+érem. Eredete ősi hírvilágból való hiedelem. Egyrészt gyakorlati szerepe volt az éremnek. A holtak szemére tették, hogy az lecsukva maradjon. A jobb szemre - ha lehetett - aranyérmet tettek, hogy a túlvilágon is süssön nekik a nap, a bal szemre ezüstérmét, hogy a másvilágon is világítson nekik a hold. (Mintha csak az arany és az ezüst értéke azt is kifejezte volna, hogy a holdsütés, holdfény eredete a napból való. Tehát a nap a fontosabb, az arany az értékesebb.) Az a "szemérmes" leányzó, aki lesüti a szemét, ha mondjuk szégyelli magát - netán a "szemérmét "? Lám, a névadás leágazása hova vezet! De egyúttal arra is logikus, valós magyarázatot nyerünk, hogy honnét ered a "sütés" szavunk? Azaz, összefügg a napsütés a meleggel és a fénnyel, de szem lesütése éppen azt jelenti, hogy gátolja a fény szembejutását. Újra példa mindez arra is, hogy a napsütés és a szemlesütés ellentétes jelentést rejteget, bár az ellentét egymásból következik. Olyasféle ellentétet mutat talán, mint a füllent szavunk. Aki füllent, az hazudik, nem mond igazat. Azonban a hazugságot a fül segítségével kívánja érvényesíteni.
De térjünk vissza, ha nem is lóhalálában, a lovakhoz. Ha akarjuk, a "lovaló való"hoz. Marco Polótól tudjuk, hogy "Kublai kán birodalmában a főútvonalakon egymástól 40 km-es távolságra lóposta állomások voltak, állandóan 200-1000 útrakész lóval, a birodalmi lovasposta-szervezet 300 000 lóval rendelkezett, a küldöncöknek - váltott lovakkal - napi 320-400 km-t kellett megtenniök. KözépÁzsia népeinek lótenyésztése és lovaskultúrája tehát történelemalakító tényezővé válik. "
Bár ma már nem kiáltjuk Arany Jánossal: "Lóra magyar, lóra! Most ütött az óra... ", noha kiálthatnánk, mert volna miért. De van-e ló? S lenne-e lovas? Petőfi Sándor vesztét az okozta, hogy a legnagyobb veszélyben nem volt lova! Emlékezzünk a földönfutó szavunk történelmi tapasztalatokat rejtő jelentésére! S mind a többi szavunkra, köztük a nagyon fontos és sok mindenre választ adó lóhalálában kifejezésre. Nyelvünk őrzi mindazokat a fogalmakat, amelyekről már Vecseklőy is ír, sőt, arra is utalhatunk, hogy nincs önmagában fejlett lótenyésztés s egyébként elmaradott nomád társadalom! E kettő csak együtt létezhet Mint ahogy lehetetlen ott számítógépezni, internetezni, ahol nincs távbeszélő és villanyáram. Mindenfajta lényeges kiugró eredményhez az egész közösség fejlettségére szükség van, anélkül ez sem lehetséges. Mondható tehát, hogy ezt az ősi időkben gyökerező fejlettséget igazolja és bizonyítja a magyar nyelv is! Az aránytalanul sok Nobel-díjas, ifjú matematikus diákjaink győzelme a diákolimpiákon és így tovább. De mondhatjuk, hogy megmaradásunk titka, illetve oka és magyarázata is a magyar nyelv! A történések és tények egymást igazolják és erősítik. Ezért fontos ismerni nyelvünk titkait!



Tehát a ló jelenléte a magyarság ősi társadalmában meghatározó jelentőségű volt, ezt nemcsak a sok lóval való fogalom és szó jelenléte bizonyítja a nyelvünkben, hanem számos és számtalan mondás, kifejezés. Olyanok is természetesen, amelyekben nincsen benne maga a ló szó. Legalábbis formailag. (Gondoljunk megint a "földönfutó" vagy a "megjárta" szavunkra!) De közvetve rájöhetünk a nagyon is szoros kapcsolatokra. (Arra is rákérdezhetünk nyugodtan, sőt, ez a kötelességünk, hogy tán ez az egytagú szó nem azok közé tanozik-e, amely szavaink ragokká és képzőkké is átalakultak? Megintcsak "délibábos" szellemben érdeklődöm afelől, hogy például a bitor-ló (cset-lő), bot-ló - aki bot-or-kál, az bottal járva bot-ladozik! - lova-ló, hason-ló - lásd: hason-más! -, zász-ló, nyila-ló, iram-ló, ló-du-ló, szárnya-ló, ámuló, bámu-ló, szám-o-ló, csukló, tar-ló, tor-o-ló, tár-ló (istál-ló?! ), vonag-ló, át-ló, nyak-ló, hanyat-ló, sár-ló, s a többi szavakban található "ló" képző őse nem lehetett-e a ló szavunk maga? Illetve nem lehet-e összefüggés? Gondoljunk arra, hogy a paci szavunk is lovat jelent. Talán a paripa be-CÉ-zését? A becézés bizonyos! Látható, hogy a ló meghatározó szerepet kapott. Hiszen mindenütt jelen volt tízezer évek óta. Ha a lop szavunkban benne lehet márpedig erre van lehetőség! -, akkor igazán sok másra is rákérdezhetünk. Ha nem így volna, akkor miért mondanánk azt a tolvajlásra, lopásra, hogy "Na, ezt is meglovasították! ", azaz eltulajdonították, elvitték, ellopták? Hiszen a ló a jelzett időkben roppant érték volt és nem volna csoda, ha azzal mértek volna minden mást. (Vecseklőy is idézi a keleti és déli népek vélekedését, akik olykor a legelső helyre teszik minden gyönyörök között, a lovaglást. Asszonyok elé helyezik a lovat!) Gondolható, hogy a lólopás még az emberölésnél is nagyobb vétek lehetett. Legalábbis hasonló volt ahhoz.
Amikor ki kellett fejezni valamit, akkor a legfontosabb tényezők kerültek előtérbe minden vonatkozásban. (Gondoljuk meg, az "öl", anyaöl és az "ell", "ellés" nagyon is kapcsolatba lehet az "él", "élet", "lét" stb. szavainkkal.) S ha már itt tanunk, újra kisebb kitérőt teszünk, éppen az ell-él-élet-élen-élvez-éllovas és még hosszan sorolható szavak összefüggéseiről. Különös tekintettel arra, hogy a kés is éles, a késél is "él! " Vagyis a kés éle, az a kés eleje! Tehát el-él jelentéstartalmi összefüggés így is fönnáll. Aki az elején lovagol, az az éllovas) Elején lenni valaminek nem más, mint az élen lenni, élén haladni. S ekkor talán maga az "el" kötőszó valóságosan is az előliséget, elmenést, eltávolodást stb., jelenti. Magyarul többszörösen igazul és érdekesen hangzik, hogy az él-eté az el-őny. Így már jobban fölfogjuk, hogy az ölből való ellés a sz-ül-et és. Ide sorolja a magyar az öl és az ölel, majd az elöl ell. Legalábbis az embernél. Így válik különös szóvá az el-al-él szavunk. Most már csak arra kell rájönnünk, hogy az öl, mint ölés másik iránya miként csatlakozik ide?! Talán erre is rájövünk majd. De ne feledkezzünk meg a lóól, lú-ul s tán a ru-úr jelentéstartalmi árnyalatokról sem. A lovas úr volt a gyalogos fölött! És ez a "fölött" szó szerint is értendő!
Alább vázlatosan áttekintjük a ló szavunk jelenlétét összetett és más szavainkban, s megpróbáljuk kideríteni a jelentések kapcsolatait. Akadhat eszméink között lehetőség és valóság egyaránt. De azt valljuk, hogy minden lehetséges összefüggést



meg kell vizsgálni és mindezt le is kell írni, hogy majdan, ha mind több dolog világosodik meg nyelvünk ősi törvényeiből és mára kialakult rendszeréből, előttünk álljanak a kérdések. Mert a kérdések pontossága már a választ közelíti. Mielőtt néhány szavunk vázlatos elemzésével meg kívánnánk mutatni az ősi, tapasztalati összefüggéseket, azaz a valóság közvetlen hatását a fogalmak és nyelvi alakjaik megjelenésére, hadd hívjuk föl újra a figyelmet ama, hogy a legtöbb nyugati nyelvben a lovagolni szóban nincs benne a "ló". Vagy az a tény, hogy a ló keletről nyugat felé terjedt el, a nyugaton kialakult nyelvekbe is később került, tehát nem eredendő élmény, nem elemi jelenlét e nyelvek szavaiban. Inkább más összefüggésekkel kapcsolatos, például az utazással, a lovagsággal, noha annak lényege a lovagiasság, ám nem maga a ló! Ló nélkül is lehetünk lovagiasak. De mivel e fogalom alighanem szintén keleti eredetű, s rögtön kapcsolata volt a lóval, a lovon járók voltak lovagiasak, tehát e fogalom: ló+emberség - lovagiasság, ebben a formában kölcsönződött nyugatra. Dümmerth Dezső történész-író is emlegette, hogy a lovagiasság több vonatkozása - többek között - Szent László idejéből és példájával került a franciákhoz! Tehát a tény, hogy a nyugati, északi nyelvekben a lovagolni szóban nincs benne a ló, arra figyelmeztet, hogy a valóság nagyon is hatással volt a nyelvek, illetve szavaink kialakulására. A nyelv pedig a társadalmak, emberi közösségek legnagyszerűbb alkotása, tehát hallgathatunk köz-léseire!
LÓ - ahogy ígértük, játszunk és elemzünk kicsit. Nem lógunk meg a feladat elől. Rögtön itt van ez a négy, jellegzetes szavunk: lókötő, lopva, lop, meglovasít mindegyik a lopással, eltulajdonítással kapcsolatos kifejezés és mindegyikben benne van a ló! A lókötő lopózkodva elkötötte a lovat, mert kötelet vetett a nyakába és úgy "vitte" el. A hátára ugyanis nem vehette, szükség volt kötélre, akárhonnét is lopta el. Amikor ez a fogalom kialakult, akkoriban nem pénztárcát, pénzt loptak, hanem embert - nőt, lányt stb. -, valamint lovat. Ezek képviselték az igazi értéket, méghozzá az életértéket. Azonnal írhatjuk a magyar közmondás nyomán, ami így hangzik: "Aki hazudik, az lop is! ", hogy tehát, ha a lókötő lopott, akkor hazug is, azaz: lódít, illetve lóvátesz, vagyis becsap, ugyancsak hazudik. De a tolvajlással függ össze alighanem a lopva, lopózik, lopakodik. Vagyis előbb volt maga a tény, az óvatosan "elvégzett" eltulajdonítás, majd ebből következhetett maga a kifejezés, amelynek a lényege az a magatartás, amit főként a lopva szavunk határoz meg. Annak változatai a lopakodik, lopózik, loppal és így tovább, magyarán ebből a gyakorlatból új fogalmak s új szavak sora jött létre.
Következzenek a lódul, lohol, lót-fut, lóti-futi, meglóg, ellóg és így tovább. Gondolható, hogy ezek a mozgással függnek össze, a lovagol-lal, a lovon való haladással. Aki indul, az meglódul, aki lohol, az már fut, s aki lót-fut, az lovat futtat, ha nem is lóhalálában. Ez a szavunk az eredendő bizonyíték arra nézve, hogy a ló szavunknak milyen jelentősége van nyelvünkben s egyúttal arra is jó példa, hogy nagy tér és jelentős időtartam áll a mögöttesében. (Ez a tény talán sajátos időszámításban is segíthet?! Illigék vajon vizsgálták-e ezt?)



Lóhalálában jelentése: gyorsan, sebesen. Az elemzési kiindulás, hogy az ember a szárazföldön a ló hátán lett résztvevője, részese a gyorsaságnak, majd a- történelmi - sebességnek. Addig csak maga futott, de nem volt, nem lehetett tartós a gyalogos gyorsasága. (Maratonnál is elkelt volna egy jó ló!) Addig csak látta az ember, hogy repül a madár, száll a dárda, a nyíl, a kő és így tovább. Addig fogalomként is csak a gyorsaságról volt szó, a ló részvétele által alakult ki a sebesség szavunk. Amikor megerőltetés, a gyorsaság következtében előállott sebzettsége, a sok seb okozta a ló halálát. De előbb patája sérült, martja sebesedett ki, netán a lába tört el. Tehát a ló a rettenetes vágta miatt lett tele sebbel, és sebesülése, sebessége miatt pusztul el! Vagy a tényleges lábtörés miatt el kellett pusztítani. Köztudott, hogy a ló törött lábcsontjai nem forrnak össze. Bár egyébként talán életben maradna bizonyos lábsérülések után, de emiatt el kell pusztítani. Látható hogyan alakul ki a lóhalálában kifejezés háttere, ősi, tapasztalati köre és azt máris kifejezi a nyelv! De itt is el kell mondani a következőket. A sebes, sebesült, netán sebekkel borított lónak láza lesz, gyulladás lép fel. Akkor is, ha a martja marjad föl, azaz: ekkor lesz túrós a háta. Az a szegény "közös ló" is így jár, kisebesedik a háta, ha feltöri a nyereg. A gazdátlanság aztán végez vele. A lázat, gyulladást pedig "lob"-nak is nevezzük. Mondjuk, hogy ellobbant a torka valakinek. Ezek után érthető és logikus, hogy sebbel-lobbal vagy a sebtiben kifejezések honnan valók, illetve miért jelentenek gyorsaságot. S jegyezzük meg, ha a szavak jelentéseinek van oka, márpedig van, akkor az egyes ragok, képzők mögöttesében is meg lehet találni azok keletkezésének és alakulásának okait. Vagyis elképzelhető, hogy a "ló" szavunk először önmaga teljes értékét és jelentését képviselte nemcsak a lohol, lóvátesz, lódít, lókötő szavakban, hanem előfordulhatott a szavak végén is. "A lónak négy lába van, mégis megbotlik. " Így tartja a régi megfigyelés, így őrzi azt a közmondás. Vagyis ritka a bot-ló ló. (A botol, botlik, botladozik, botlás és így tovább, későbbi fejlemények, de a bot-lani, bot-or-kálni, botladozni szavainkban aligha véletlenül található a "bot" szavunk. S tán ez nem botor feltételezés és a fabat- ká-nál tán többet ér?! ) Mi történik a bottal botlóval vagy a botló lóval? Megbicsaklik, önmaga elé keresztben áll lába vagy embernél a bot és láb együtt. S mivel az olló szavunk magyar fejlemény, noha nem tudják, hogy miért, talán valamelyest eligazíthat bennünket az alábbi sajátos megfigyelés. Vajon a való szavunkban a -val, -vel alak a szótő? Mert egyébként lehet van, vanni, mint lenni. A számoknál ott van a magasrendű negy-ven, öt-ven stb.
Ha elképzelhető, hogy a nyelvfejlődés ősidejében úgy történt a beszéd, s különösen az írás, hogy az alapszavakat egybemondták vagy a képírásban azt rajzolták, amiről szó volt, az utóbbi pontosan igazolja is ezt. Nos, hogy a szavakat egymás után mondták, összevonták más szavakkal, tapasztalati módon is, tehát ez volt az ősnyelvtan (?! ). Például képírásban a lépő ember jelentése a rajzokon -a sztéléken vagy más egyiptomi ábrázolásokon - megy, jár. A szemé, persze maga a szem, de a néz, lát, figyel stb., szintén az őseredetit jelenti a logika szerint. A fej persze fejet jelent s talán még "főtörést", azaz gondolkodást is. Bizonyos eszközök a használatukat is jelentik. Ha így lehetséges, akkor a mai képzésben váltakozó "ol", "lo" és "ól" "ló" a keresztben álló lábakat is jelentheti? Mert az olló jelentése és



lényege a keresztben való mozgás! Mondják is, hogy ollóba fogva. Ha hátul összenyomjuk, akkor az eleje is összemegy és ezáltal vág! De ennek a középen való rögzítéssel kikényszerített keresztezés az oka! Az is érdekes, hogy gyakran mind a két irányban használhatjuk e szavakat, szórészeket: bot-ol, bot-ló, haj-ol, haj-ló, tor-ol, tor-ló, bitor-ol, bitor-ló, sor-ol, sor-o-ló, de sar-ló és nem sarok de már tar-ol, tarló és így tovább. Míg máskor például a hanyatló esetében nem mondjuk, hogy hanyatol, de a hasonló már majdnem hasonol, hiszen hasonul-hat. De mindezek kérdezősködések csupán. Mert ha a megy szavunkban a táv-ol-odást erősíti az elmegy, el-száll, el-suhan, el-végez stb., akkor mindezek valóban kötelezően meggondolandók. De még az egy helyben levőség esetében az el-áll, azaz eláll az eső. Ebben az esetben tán az esés tényének távolodásáról van szó. Az el-le, hasonló az ol-ló-hoz, de azt se feledjük, hogy a ló máig ismert első írásbeli előfordulása, a TESZ szerint 1055, - lu alakban történt. Tehát az ul-lú is szerepelhet képzőként. Például for-d-ul, de for-du-ló. Aztán, mielőtt az eső el-áll, már lohad a zuhogás, zuhé. (Zuhanás) Tehát el-áll, lo-had. Azaz valami le-lo-had, tán a vágta vagy éppen a lo-va-ló szándék? A megoldás nem egyszerű, legalábbis látszólag, mert maga az "ó" is képzőnek tűnik. Lássuk például - de nem véletlenül! -a száguldó szavunkat. Miként is alakulhatott e többször képzett, ragozott alak? Mi a szótő? Talán a "szá" vagy a "szág"? Mert akkor a szág-ul-d vagy a szág-ul-d-ó szóalakban benne van az emlegetett "lu" fordítottja az nul". Valami bal-ul üthet ki, nemcsak al-ul, hanem felül is. Az ul-ül, de tán ol-il s akkor ló-lő s a lu-lü is ebbe a körbe tartozik? Szemben azzal, aki szág-ul-d, lassan jár az, aki lő-dörög és nem ló-halálában lo-hol, lót-lut, vagy éppen lódögében, mert ezt a formát is használták a sietésre. (TESZ, H-Ó 783. oldal.) No kérem, sietni, sietve menni igazában csakis síkon lehetett, de már siklani sível, kétségtelenül le-j-tőn, le-fe-lé vagy le-fe-le. De ne siessük el a következtetés le-vonását, viszont aligha árt az ügynek ha el-gond-ol-kodunk ezen is, s talán nemcsak ló-dögiben.
Lássuk röviden, hogy néhány, a ló kifejezéssel összekapcsolható szavunkról mit ír a TESZ!.. Említettük, hogy a ló szavunk "lu" formában 1055-ben fordul elő írásban és ősi örökségnek tartják. A lovarda nyelvújítási szó. Mindezek lehetségesek. A nyelvújítás szavairól általában az a véleményünk, hogy azok, amelyek beleillettek a magyar nyelv törvényeibe, megmaradtak, de azok amelyek nem, életképtelennek bizonyultak. Jó példa erre a "zengő tambura" esete, amelyből a zongora lett. Érvényesül az új szóban a nagyon fontos "ng" hangzó együttes, hiszen a hang szavunkban is ez zeng-bong-cseng-csöng, valamint a csengő, harang stb., szavainkban is. Érvényesül tehát a hangzási - hangutánzó! - törvény, valamint a tömörítésre való törekvés. E két dolog meglehetősen régen meghatározza a magyar nyelvet. Ennek egyik példája - amely szintén természetes nyelvi törekvés -a mássalhangzó hasonulás. Például, amikor azt mondjuk, hogy kezünkkel. Ez a szakemberek szerint a következőképpen alakult: a kezünk-vel vé-je hasonult "kává" és így nem ejtünk három egymás utáni mássalhangzót. Sőt, ha jól meggondoljuk, valójában az "eN" hangzó is egészen rövid ideig s meglehetősen "fölnyomva", tehát alig hallható. Lényegében a megerősült "k" hallatszik igazán. Így nem jön létre a mássalhangzó torlódás. És a magyar beszédben csaknem teljes



mértékben megvalósul az az arány, ami megint természetesnek mondható, hogy nagyjából annyi magánhangzót ejtünk, mint mássalhangzót. Ha az emlegetett Há, Jé-t nem vesszük igazi mássalhangzónak - amire megvan minden okunk -, akkor szinte valós lesz beszédünkben a magán- és mássalhangzók 50-50%os aránya. Ez a tény az alapja a kiegyensúlyozott, szép dallamú beszédnek is. Legyünk azonban tárgyilagosak, mivel az egytagú szavainkhoz általában két mássalhangzó tartozik, jön, megy, jár, szem, száj, haj, fül, stb. a mássalhangzókból valamivel több van, még akkor is, ha a kettős hangzókat egynek tekintjük. S tekintve, hogy a magyar nyelvben a mássalhangzók határozzák meg a jelentéstartalom zömét és jelekre is szükség van, valamint a ragok egy része is többnyire egy magánhangzóból és két mássalhangzóból áll: -ban-ben, -tól-től, -hoz-hez-höz, valóban kissé több a mássalhangzók száma. Mindez azonban kis kitérő volt, lássuk, hogy néhány szavunkról hogyan vélekedtek a TESZ szócikkeinek szerzői.
Lob, benne van a sebbel-lobbal szavunkban és nyelvújítási szóelvonásnak vélik. Magam ősi szógyöknek tartom, ahogy a lobog szavunk sem, idézem: "hangutánzó, hangfestő elvonás". A lobog és a lobogó szavunk sokkal inkább képutánzó, ahogy emlegettük a megbokrosuló lovat, amint a farkát és hátsóját fölvágja, így lobog a ló-bog. Miként a tűz lángja is lobog, sajátosan megújuló és szétfoszló "lobógó". Említik a lóbál, lóbáz szavainkat, amelyek minden valószínűség szerint, valóban ide sorolhatók. Ugyanígy a lóg,, meglóg a már említett lódul szavunkkal együtt. Aki meglóg, az elmenekül. S a nagy pusztaságokon gyalog aligha lehetett elmenekülni. Aki tehát meg-ló-gott, az egyúttal meg is lovasított éppen egy lovat s alaposan belelovalta magát a lovaglásba, különösen, ha üldözték.) De ha nem sietett, csak lófrált, vagy lődörgött, e szavakat már bizonytalan eredetűnek tartják. Sőt, feltételezik a német laufenből való származását. (Itt is halkan megkérdezzük, a "lau" bizony a Tiszántúlon lovat jelent, ott így ejtik sokfelé. S ha már a német szó töve teljesen és egyértelműen magyar szónak látszik és a ló elterjedése keletről történt nyugat felé s ezúttal gyorsaságról van szó! Akkor miért nem lehetett átadó a magyar nyelv?!)
Lohad, a lohol, lohog rokonságának tartják, ami valóban valószínű, de ezúttal sem érnek el lóig! Azt írják, hogy hangutánzó szócsalád. Eléggé felületes megjelölés, mert valójában hol itt a hang? Például a lohad esetében? Vagy a ló megint csak véletlenül volna jelen ezekben a jelentésekben? Aligha! A lomba ismeretlen eredetű, akárcsak a lórom, amelynél ezt írják: "Vizsgálatot érdemel az a lehetőség, hogy a latin lorum szíj, gyeplő, ostor, venyige, hajtás a szőlőtőn főnévvel függ össze. " Hát igen, ez vizsgálatot érdemel! Ugyanis a rómaiak nem voltak híres lovasok, nem volt nagy lovas hadseregük, az ismert keskeny utakat hazánkon is át, a gyaloglóknak (Érdekes a gyalog+ló!? Majd foglalkozni kell vele!) építették legalább évezreddel később, mint amikor már "út" került a lópatára, patkó formájában, éppen a keleti szkítáknál. A római seregben csak a centurió járt lovon, de nem volt kengyele. Csak "lóbálta", "lóbázta" a lábát. Ahogy szintén latin eredetű lucerna - tán lócérna? -, ami lámpát, mécsest jelent. Hát ez nagyon ide tartozik! Ugye?! Noha a lóhere rokonságába sorolják egyébként. A lop szavunk is előfordul



az eddigi tudásunk szerint 1130-ban, a Paztur környezetében Lopu alakban. (Egyébként emlegetik a lóhere igazolásaként, mint lehetőséget, a macskahere, kutyatök stb. elnevezéseket is, nagyon helyesen.) De a lop, loppal egyébként ismeretlen eredetű szócsalád. Nem is lehet más, ha nincs logikus alaprendszer, ami eligazíthatná a kutatókat. De itt kell megjegyeznünk, hogy a lóca, amelyen gyerekkorunkban "lovagoltunk" szláv, közelebbről szlovák eredetűnek tartatik nyelvészeink által. Nos erre azt mondjuk, ebben az esetben egy nagy rendszernek, a be-CÉ-zés igencsak meggyőző rendszerének része ez a szavunk is. Amennyiben hasonló rendszer van valamelyik szláv nyelvben, akkor fejet hajtunk. De ha csak néhány példa van, akkor ezúttal is kételkedünk a származásban! A lófő összetett szó, minden bizonnyal így van. A nemes székelység lovon járt, határvédő volt a székely, aki a SZEG-élyen, az őr-SZEG-ben, vagyis az Őr-SÉG-ben SZÉK-elt vagy az Erdélyt csaknem félkaréjban ölelő CSÍK-ban. Másutt emlegetjük a szűk, sikár, keskeny, kés, kasza, küszöb és a többi összefüggéseit, valamint azt is újra, hogy ne feledjük, a sek-ély vizű tóban általában csek-ély mennyiségű víz van!
Belelovaló lovaglásunk végére értünk, lohad lódulásunk, azt hisszük, hogy nem tettünk lóvá senkit, nem lódítottunk, ámbár olykor kissé lóti-futian, sebbel-lobbal igyekeztünk és sebtiben, lókötő módra lóbáztuk a szavainkat, a mieinket, a jussunkat. Ámbár nem kiáltottuk elégszer, hogy huj-huj hajrá! Nem hajigáltunk sem dárdát, sem rárót nem engedtünk vadra, íjjal-nyíllal nem fenyegetőztünk, csupán józan parasztésszel és logikával közelítettük nyelvünket, ahogyan korábban is tettük. S abban hiszünk, hogy megtudjuk, hogyan is hívták eleink valaha a lovat, amellyel - akivel! -a rónát rótták, mert lehetséges, hogy "ró" volt, "ní" volt a ló, a paci, parádés paripa. Valónk ősi lovalója. Vagyis a ló az egyik bizonyítéka föltételezésünknek, mely szerint, szavaink létrejöttét a va-ló-ság határozta meg, mint ahogy a világ rendjét is. Ez nyelvünk ősi, alaptitka!
Fejezzük be ezt a kis részt egy húsz évvel korábban írt versfélével, szójátékkal. Jól figyeljük meg, hogy mennyi érdekes összefüggésre késztet figyelni bennünket ez a néhány szó.
VALAHA
Valaha vala lova ha lova vala való Valaha lova való vala vala lova lovaló
Valaha lovaló lova vala lovaló való
Aligha tudtuk a maga teljes valóságában bemutatni a ló ősi szerepét eleink életében, illetve egyúttal a nyelvünkben való fogalmi megjelenés idejét. De az a



tény, hogy szinte külön, egész nyelvet alkotnak a lóhoz kötődő szavak, kifejezések, szólások a nyereg szavunktól kezdve a patkolásig, azt igazolja, hogy eleink, illetve a magyar nyelv ősidejében már különleges, szinte műveltséget alakító és meghatározó szerepe volt a lónak. Érdemes volna megvizsgálni, van-e még, létezik-e ma is olyan nép, nemzet, amelynek a múltját a valóságban és a nyelvében is ennyire befolyásolta a lóval való szoros, sorsalakító együttlét. Mert azért annyi látható az eddigiekből is, hogy ennek a négylábú társnak döntő szerep jutott az egész emberiség vonatkozásában. Kétségtelen, hogy előbb a keleti térségekben, miután Amerika északi részéről átkerült Ázsiába, de azután csaknem az egész emberiségre nézve vált döntővé a ló szerepe. Elég a hun, avar, magyar, majd kun, tatár, jász stb. népek nyugat felé való rajzására gondolni. Sok tíz- és százezer lóra volt szükség ehhez! Ezúttal újra álljunk meg és tűnődjünk el azon a történelmi felfogáson, amit minden alkalommal emlegetnek, mint a népvándorlás okán. Ez nem más, mint a szaporodó népek szüntelen növekvő nyomása. Mármint, hogy ez volt az oka a nyugati irányba történő kalandozásnak, vándorlásnak, valamint a jószágok növekvő száma, szaporodása és a csökkenő legelők. Mindez együtt elég ok volt arra, hogy kényszerien is mozduljon a népesség, katonaság, jószág.
A népvándorlás nemcsak keletről nyugat felé történt. A japánok például valahonnan az Ural alól, a Káspi-tenger környékéről - ezt majd pontosítsák a szakemberek -, tehát az a lényeg, ami a tény, hogy nem nyugati irányba indultak el mai hazájukba, hanem keletre. Mindez, valamint az a meggondolás, hogy minden nyomással általában együtt jár a "szívás", joggal gondolhatjuk úgy, hogy eleinket nemcsak "tolták-nyomták" nyugat felé - például a hunok is több irányba mentek -, a lényeg, hogy nemcsak egyirányú volt a népek, törzsek stb. mozgása.
Feltételezhető valamilyen törvényszerű egyetemes "szívás-vonzás" is. Például a jégkorszakok szerepe sem elhanyagolható, valamint az utánuk következő özönvizeké, miközben maga a föld, a talaj is "mozgott", változott. Ha így van, akkor újra ahhoz a korábbi elképzelésünkhöz adódik nyomaték, amelyben arról szóltunk, hogy a nyelvünk ősbölcsője a Kárpát-medence. Itt született, itt alakult ki a magyar nyelv őse. Majd a jégkorszakok elől, tőként az északi részekről, nagyobb embercsoportok vonultak le a déli tengerekhez, folyópartokhoz, szintén hullámokban, köztük tízezer évekkel, majd később, amikor az éghajlat újra élhető lett, "emlékezve. az őshelyre, indultak vissza, méghozzá céltudatosan! (Másutt írtam arról, hogy sok minden arra vall, hogy a mai magyar nyelvben két nyelv mintha két nyelv-, két magyar nyelv élne ma is együtt és alkotná ezt a ma beszélt nyelvet. Olyasmikre gondolok, hogy nem volna szükség arra, hogy egy fogalomra két vagy három szavunk legyen! Nem rokonértelmű szavakra gondolok, hanem olyanokra, mint az év, esztendő, ezek éppen úgy nem rokonérzelmű, sokkal inkább azonos érzelmű szavak, mint a, fej. fő, koponya stb., hiszen az emlegetett év ugyanazt jelenti, a 365 napot, mint az esztendő. Érdekes volt látni és hallani az egyik angol filmen -a Spektrum tévé műsorában -, hogy a mai naptárt kialakító Gergely pápa, egy Dénes nevű szkíta matematikust bízott meg a naptár elkészítésével! Az angolok aligha tudták, hogy miféle nagy dolgot mondanak ki!



Akkor talán el is hallgatták volna. Így viszont a Dénes név és a szkíta származás igencsak fontos lett a számunkra! Valójában nem is értettem, amikor láttam ezt a naptárakról készült tudományos filmet, hogy miért fontos, hogy a naptár egyszerűsített, szökőnapos változatának kidolgozóját származása szerint is megnevezzék. Az ezzel kapcsolatos ősforrásban nyilván így szerepel. Még zárójelen belül említsük meg, hogy már kétszáz körüli azoknak a szavainknak a száma, amikor egy fogalomra több szót használunk, eb, kutya, aztán például a disznó (óiráni?), sertés, koca, coca, vagy liba, lúd, zsiba, illetve kacsa, réce, (utca) és így tovább. Ezeket csak példaként soroltuk. Mert a vonzás ereje éppen olyan nagy lehet, mint a nyomásé. Itt is megkérdezem: miért nem költenek Afrikában, telelési helyükön a költöző madarak? Ott hasonló feltételek mellett telelnek, mint itthon. Mégis évezredek óta járják ezt az oda-vissza utat! Miért? Alighanem azért, mert ez a táj volt az ős-szülőföldjük, de a jégkorszak (ok) oda kényszerítenék őket netán évezredekre, ahova most évenkint járnak, de nem feledték el ősi költési helyüket és ez a kényszer, akár a halakat, több ezer kilométeres utak megtételére ösztönzi őket, szó szerint! A jégkorszak délre húzódása pedig alighanem attól függ, hogy megváltozik időlegesen a föld "tengelyének" állásszöge, majd aztán újra "visszatér". És van még valami fontos gondolat, ami természetesen ötlik föl bennünk. Ez pedig nem más, mint költöző madarak "tudatalattijában" élő emlék és félelem attól, hogy az elkövetkező tél bizony nagyon sokáig tarthat. Tehát minden alkalommal el kell indulni! Ahogy hajdan így volt többször is.
Látható, hogy nincs külön nyelvi kérdés, azonos törvény szerint működik e világban minden, csak a megnyilvánulási módok mások. A lényeg azonban azonos indíttatású! Visszakanyarodva a népvándorlás okaihoz, eleink is tudták, hogy innét rajzottak ki, hogy e tájhoz közük van. Körösi Csoma Sándor sem véletlenül írja, hogy nekünk magyaroknak kellene a legtöbbet foglalkoznunk a szanszkrit nyelvvel, mert például e nyelvből értelmezhetők a Kárpát-medence földrajzi nevei! Általában a szanszkrit nyelvet tartják a világ legnehezebb nyelvének - no meg a magyar is ide sorolódik! -, ezért is emlegetjük a kötetben is újra és bővebben az Árpád és más magyar névvel kapcsolatban.
A népvándorlásnak sem egyetlen oka lehetett! Az ún. ázsiai "kirajzások" nemcsak a népsűrűség miatt történtek, hiszen gondoljuk csak meg, a legnagyobb népességű országból, Kínából nem volt jelentős kirajzás! A népmozgásoknak tehát több oka is lehetett, sőt, ahogy a magyarok kalandozásairól is kiderült - erről sokat írt László Gyula! -, hogy okszerűn és célszerűen került sor hadjáratokra, csatákra. (A széthordott hun-avar kincseket, többek szerint sok jel mutat arra, hogy köztük a Szent Koronát keresték eleink.) Összegezve, ne feledkezzünk meg a vonzásról se. Az évezredek ködébe vesző emlékekről, amelyek ide hívták vissza az innét elmentek utódait, más szóval, maradékit.
Ezt az eszmefuttatást lezárjuk, de csak itt, más írásokban is ki kell térni, más vonatkozások nyomán erre a témára. Ahol csak lehetséges, meg is tesszük és nem



is szállunk le a magas lóról, de csak azért, mert arról messzebbre látunk. És akkor jobban biztat bennünket és egyúttal segít is a lovaló való.
AKI FÁZIK, FÁT KERES
Ezt a címben lévő mondatot többször is idézzük e munkában. Lássuk tehát közelebbről azt a szándékot, ami a mögöttesében található. Illetve talán jobb és pontosabb fogalmazás, ha okot mondunk. E mondat ugyanis nagyon fontos bizonyíték arra vonatkozóan, hogy valóban milyen régiek is lehetnek szavaink. A magyar nyelv szavai. Természetesen sok hasonló mondatunk, szavunk van, amelyek mind azt bizonyítják, hogy nyelvünk önépítkező voltát kiolvashatjuk a szókincsünkből, a nyelvi rendszerből, valamint azt is, hogy az e nyelvet beszélőkkel hol és milyen jelentős események történtek. Például, hogy mit jelentett a háziasított lóval való együttlét. Milyen további dolgok következtek ebből s kényszerűen milyen új fogalmak alakultak, amelyekhez valós "testre", azaz szavakra is szükség volt. Megjegyzésként mutassunk rá arra, hogy hasonló üzenete van a "Mi szél hozott ide? " mondatnak is. Aligha hegyi lakókat vagy sivatagi népeket idéz ez a kifejezés, sem szárazföldi nomádokat. Olyan nyelvben fogalmazódhatott meg ez a sajátos mondat, amelynek beszélői tengeri vitorlás hajókat használtak, azokon közlekedtek, azokkal szállították az árut. Sajnálatosan nincs módunk megnézni, hogy hány nyelvben található meg ez a szólás? Számítógéppel és megfelelő módszerrel kideríthető volna ez is. Talán lesz is mód majd ennek kiderítésére.
Visszatérve az okokra. Ki gondol arra, amikor azt mondja: fázom, fázol, fázik és így tovább, hogy ebben a szóban benne van a "fa"? Amit arra lehetett már száz meg százezer éve használni, és kellett is, hogy a hidegérzet megszűnjön, azaz a meleg keltésére, létrehozására, sőt, meleg étel készítésére, tehát sütésre, főzésre. Magyarán, aki "fázott", az fa után járt, fát keresett, és alkalmassá-tette a tűzgyújtásra. Éppen ezért e szavunk meglehetősen réginek gondolható. Létrejöttének idejét, minden bizonnyal, tízezer években lehet mérni! - gondoltuk eddig. Azonban, amint látható lesz, ez az idő sokkal- sokkal több. Hiszen százezer éve is volt hideg, Fázott az ember, akkor is tüzet kellett gyújtania. Fontos ez a szavunk. Hajoljunk hozzá közel.
Az az érdekessége s egyúttal a fő erénye, hogy eligazít afelől is, hogy mi a megoldás. Mondhatjuk, hogy okosan összetett, és egyetemes értelmes logikával "magyarázza" meg önmaga jelentését. Tehát nemcsak azt tartalmazza, hogy hideget érzünk, hanem azt is közli velünk, hogy a hideg ellen meleggel, a meggyújtott tűz égő fa! - segítségével védekezhetünk. Olyan időben és olyan körülmények között keletkezett ez az ős-szó, amikor a fa volt az egyetlen, hosszabb ideig meleget adó, izzó parázzsá alakuló fűtési alkalmatosság. Ez a szó egyik igazoló példája annak, az általam már több évtizede megfogalmazott feltételezésnek, hogy a magyar nyelv nemcsak közlési eszköz, nemcsak szókincstár, hanem olyan közösségi alkotás,



amely őrzi a magyarság történetét, történelmét. (Havas, jeges időkben és tájakon nem is kis gond lehetett a "fázás", szárazfa keresése és alkalmassá tétele a tűzrakásra) Tehát a nyelvünk elemzése egyúttal múltkutatás, őskutatás. S az is állítható már, hogy alakulása, fejlődése folyamán ugyancsak "följegyezte" önnön fejlődésének módját, jellemzőit, s ezáltal saját formálódása sem titok és nem titokzatos. Mondhatjuk, hogy szavaink zöme után hasonlóan nyomozhatunk, mint a tózik szavunk után. Egyébként nem jellemző más nyelvekre, hogy saját jelentésük okait efféle megnevezésekkel meg is "magyarázzák". Noha számunkra pedig az a természetes, hogy a nyelvünk logikus értelmezésekre és összefüggésekre épül, s a legközelebbi rokona a számtan. A "fázó ember" tehát fa után járt - aki ma "nőzik" az nők után jár -, fát keresett, hogy zordabb körülmények között is életben maradhasson. A magyar nyelv erre is emlékezik. Ezért más dolgokban is sokszor hagyatkozhatunk -a minden bizonnyal százezer évekkel is mérhető?! emlékezetére. A fázás éppen ezért, ebben az értelemben létfontosságú felismerést jelentett. Mert egyébként lehetett fűteni fűvel, fával, s nyilvánvaló, hogy a tűz gyújtásához kellett is a száraz faforgács -a "fa-rag" - vagy éppenséggel a száraz fű! De ezzel ki is merült a "tüzelés" lehetősége. Még a szenet sem ismerték, fa viszont azokon a területeken, ahol emberi közösségek élhettek, természetszerűleg volt, kellett, hogy legyen. Mégpedig kellő mennyiségben. A fű "fűzése" is cselekedet és egyáltalán nem véletlen, hogy neve szerint is föltételezhető az a mindnyájunk által ismert gyakorlat és látványos tény, hogy "fűzésre" lehetett használni a fűzfát! Ez a jelentés tehát ehhez "fűződik". Hát innen van a fűződik ok-okozati szavunk is. (Fűzfavesszőből e sorok írója is "font" kosarat. Mert azt a műveletet kosárfonásnak nevezték és nevezik még ma is.) Mert valóban a fűzés következtében egymáson is átfonódnak a fűzfa hosszú szálú ágai, ezt látni is a kosarakon, illetve a fonott üvegeken, edényeken. (Gondolható, hogy a "körmönfont" szavunk is az ujjunkkal való finom és aprólékos ősi munkafolyamatot őrzi. Amikor kenderkócból vagy állati szőrből fontak zsinórt, kötelet, madzagot, azaz vékony vagy vastag fonalat, akkor ugyancsak a "körmöt", az ujjak végeit használták elsősorban.
Rögtön említsünk példaként jelentéságazást, illetve rokonítást. A "főz" szavunkban benne van a fő, másként fej szavunk. Ez valójában azt jelentette, hogy aki hidegérzet ellen "fázott", fát keresett és készített elő tüzelésre, de már előbb "kifőzte", elgondolta, hogy "fázik", tehát fát keres, hogy majd főzhessen. Vagyis minden hasonló esetben a fejét is kellett használnia. Ez az ősösszefüggés benne van a például a "fő a feje" szólásban. Azonban itt (is) kettős a jelentés. A lényegesebb az a jelentés, hogy most aztán fő, fontos, azaz fej a feje, azt kell használnia. Az a fő, szoktuk mondani. Azaz, első a fő, a fej használata, azaz a gondolkodás. Az pedig olyan, mintha fortyogna ott belül valami, tehát jelképesen "kifőz", ám valóságosan is kigondol valamit. A főzés eszerint a fő, a fej használatának, a gondolkodásnak is kifejezője. Aki "fáz" fát keres, aki "főz" a tejét használja!
S ha már a fejnél tartunk, említsük meg a "fő", "fej", "koponya" további logikai leágazásait, amit a jelentések alakulása igazol. A fő fönt van, fölül található az emberi testen. De a nemzet, a társadalom főnöke, a fönség, fölség is a ranglétrán a



legfölül helyezkedik el, akárcsak a fejedelem. S láthatóan föntiből, a fontosból alakultak ezek a szavak. Másként közelítve, amiből alakult a fönség vagy fölség, az önmagában lényeges testrész! (Természetesen nyelvünk kétféle hangzóval is kifejezheti mindkét szavunkat: felség - fölség, illetve fenség - fönség) De a fej szavunk benne van a fejlődés, fejlemény, fejezet, kifejez, befejez, stb. szavainkban. Fejezetnek nevezik valaminek a kezdetét, részét, tagolását, "új fejezet", "első fejezet" stb., de a "befejezés" is ide tartozik, amit lezárásnak is nevezhetünk. De még fejteget is. Összegezve, fontos dolgok megnevezései, ki fej-ező kifejezései mindezek. Mint ahogy az sem véletlen, hogy a fej jellemzi az embert. Az arc. Arckép. Ebből következik az is, amiről másutt is megemlékeztünk, hogy a szó szavunk rokonértelme szava a kifejezés. Ezt azért emlegetjük ezúttal is, mert megint olyan szavunkat említjük, ami jellemző nyelvünk alapműködésére, akárcsak a fázik szavunk. Ugyanis minden ember, már több százezer éve is, a legfontosabb közérzetét a FEJ-én fejezte ki. Az érzéseit: indulatát, örömét, szomorúságát, dühét, fájdalmát és így tovább, az arcán láttatta minden ember, akár akarta, akár nem. Magyarán, ez is közlés volt! Képes közlés, mert erre van alapvető kép-es-sége minden embernek. És ezt nem is kell lefordítani, érti a másnyelvű is, hogy miként vélekedünk valamiről az arcvonásaink "kifejezésével", amit, főként szélsőséges helyzetekben azonnal "közzé" is teszünk. Tehát közlünk mindenkivel, mondhatjuk, hogy köz-hír-ré teszünk. Nyelvünk erre is emlékezik, tehát ezt sem árt elégszer emlegetni. Mint ahogy azt a tényt sem szabad csak egyszer említeni, hogy "Fej" a töve a nagyon fontos és sokszor használt fejlődés szavunknak és társainak, pl. fejlődik, fejleszt stb. Majd az eredmény sem más, mint a fejlemény. Persze, ez sem véletlen! A nomád népek apraja-nagyja korán megtanulta, hogy az állati, de az emberi magzatnak is aránytalanul nagy a feje, először az fejlődött ki a legjobban, míg a végtagok még meglehetősen csökevényesek. Ezért emlegetem, hogy a magyar nyelv ősi alapja a mindenkori valóság! Természetesen szavaink tömege alakított és alakít hasonló logikával jelentéseket, amelyekről másutt szólunk. Itt csak még a lázék, fakó, farag szavainkat említjük, amelyekben szintén lényeges a "fa" jelenléte! Mindenik esetben a fáról van szó, amiből főzőedény, fakó szekér készült, méghozzá általában sajátos fa-rag-ással. A fa forgács szintén a fa része, szilánkja, tűzgyújtáshoz kiváló. A "for" alak a forgács görbültségét jelzi. A görbület a forgás állóképe. A magyar nyelv megint pontos és a szó önmagában is értelmezi, magyarázza önnön lényegét, jelentését és a jelentés kifejezésének módját is, okát is. A fején - arcán! - "mutatja ki a foga fehérét" is, amikor vicsorgott vagy nevetett.
Érdemes azonban ezúttal kissé elkalandozni, mert gondoljunk arra, aki főz, az is fát keres. Még ahhoz is fára van szüksége, azaz volt, hogy abba tegye a főznivalót. Bizony, fából készült fazékban is főztek a fázók. Erről a sajátságos, ellentmondást hordozó tevékenységről is szóljunk röviden e helyen is. Zalában disznóöléskor készítettek "kövesztett szalonnát". Mégpedig úgy, hogy nagyobb, egy-két kilós nyers darabokat megfőzték. Főzéskor megduzzadt, megnőtt a szalonna. Finomra puhult, szinte remegett, ha mozdították. Ezt paprikázták meg s ez az az étek, amit másfelé abált - ha úgy tetszik tartósított - szalonnának neveznek. Itt beugrik az avult, avítt, azaz régi jelentés is. Sokáig izgatott az, hogy e főtt szalonnát miért



hívta a nagyanyám kövesztett szalonnának? Jó idő, évtized is eltelt, amikor megtudtam, hogy miként főztek a fából készült edényekben. Pedig ez is, mint minden ősi találmány, egyszerű. Tűzben követ izzítottak, a faedénybe vizet tettek, ebbe rakták az izzó köveket, majd mindezek fölé a főzendőt. Tehát a kő közvetítette a forróságot és így "kövedt" meg a szalonna. Ezúttal is egy dolgot tudtam meg, ám ezáltal sokkal többre derült fény. Sőt, azt is hozzá lehet tenni, hogy az ismeretlen eredetű "kövér" szavunk létrejötte összefügghet ezzel a szalonna növelő köves művelettel. Annál is inkább, mert a szalonna már önmagában is a hízottság, a kövérség jelképe. Hát ha még az is növekszik?! Megkövéredik az edényben az izzó kő, illetve a forró víz hatására. Igen, az ember csak botorkál, botorkál olykor és nem jut eszébe, hogy e szóban pedig benne van a "bot". Igaz, éppen azért van szükség a botra, hogy biztosabban járhasson. Igen ám, de egészséges ember nem hordott botot. Itt is feltételezhető, hogy a bot jelenléte a járást is minősítette. (Nem hagyhatjuk ki, hogy tán a megszégyenítő botozásra emlékeztet a "botrány" szavunk?) Érdekes összefüggés lehetséges még a lehető p-f változásokkal például a finn és a magyar szavak között, de a magyar szavak is idézik ennek lehetőségét. Mert fából van a palló, a palánk, a padló, stb. ne feledjük a favesszővel bélelt pa-tics- fa-pa-, fatics, patics - szárított sárfalat! Finnül a fa = puu, mintha benne volna a kapu szavunkban? Persze "gyanús" a parázs szavunk is. Érdekes a finn égni: palaa, polttaa, az utóbbi éget, égető: polttava, vagy például az égési seb: polttohaava, tüzel: poltta, tűzoltó: palomies (mies: férfi, érdekes, hogy a csángóknál a hétköznap "miesnap", azaz a férfiak napja), s ezek csak jelzések arra nézve, hogy mennyi mindent kell, kellene figyelembe venni!
Például még azt sem említettük, hogy annak idején - valójában mit jelent ez a kifejezés? Éppen akkor? A mondott időben? A megnevezett időszakban? Gondolható, hogy mindegyiket! -, tehát amikor elkezdtek fa-rag-ni, sokkal előbb és sokkal többször faragtak fát, mint követ. A faragás, a fa aprítását is jelentette. A vágás a nagy fa kidöntését, a faragás, a kisebb részekre való darabolást is. Ugyanis forgács nemcsak a "célszerű", mondjuk valamilyen szerszámnyél faragása közben keletkezik, hanem a közönséges favágáskor, azaz aprításkor is. Például amikor tűzrevalót hasogatunk fejszével. Vagy a mondás szerint, "Amit a fúró kihány, se fa, se forgács. ", mert fúráskor csaknem fűrészporszerű, egészen apró "for"-gács keletkezik. Aztán gondoljunk a "fabatkát sem ér", szólásra. Ez annyit jelent, hogy kis botot, "botkőt", "botocskát" fadarabot sem ér. Kísértsük tovább a lehetőséget, hiszen például a fagy szavunkban is benne van a fa. Talán valami elmaradt a szó végéről? Mert nézzük csak: fázó, fagyó ember. Megfázó, megfagyó ember? Ez az a nyelvi logika, amely olykor folyamatában ellentétesnek vélhető, noha gyökerétől azonos. Mert a nagyon (meg) fázó ember egyes testrésze el is fagyhat, de megfagyhat a kegyetlen hideg és fázás következtében az ember maga is. Tehát, ha a "fázás" soká tart, abba bele is pusztulhat az ember. Mert ameddig "fázik", addig még nem melegszik, hiszen addig nem gyújthat tüzet. (De ne feledjük, a hűs, hűvös, hideg szavak esetében is változik az i-ü hangzó, mégpedig nem példátlanul. Hiszen az izen-üzen szavakban is ez a helyzet, és a jelentés nem változik! Mindezt azért említjük, hogy a fagyás és a fázás jelentéseinél is fellép az a-á változás. Azt is



tudjuk, hogy a TESZ szerint e szavaknak semmi köze egymáshoz. Ámbár, ha meggondoljuk, a fagyási és égési sebek lényegileg azonosak)
Emlegettünk még egy, több szempontból fontos szót, ez pedig a fakó szavunk. Most, amikor azokat a szavainkat vizsgáljuk, amelyekben benne van a "fa", bár másutt már szóltunk a fakó szekérről, itt sem hagyhatjuk ki a sorból. Az sem baj, ha ismétlés, mert ezúttal nagyobb, szélesebb összefüggéseket kívánunk megmutatni e dolgozatban, tehát kötelező említeni a kiváló nyelvész Mészöly Gedeon. "Fakó szekér" című tanulmányát, és beleilleszteni abba a sorba, amely teljes egészében bizonyítja példáival nyelvünk rendkívüli sajátosságát. Annak lényege, hogy az ország egyes tájain a hántolt faágakból készült szekeret, amelynek "szekéroldala" létrához hasonlított, illetve hasonlít, hiszen még többfelé használják kisebb falvakban, "Fakó szekérnek" nevezik. Természetesen a színe miatt. Rögtön magyarázzuk meg ezt az egyébként szemkiszúróan nyilvánvaló dolgot. A szerszámok nyele is egyenes faágakból készül. Mégpedig úgy, hogy a fakérget lehántották róla s ha kellett kicsit igazítottak még a kb. másfél méteres seprű-, kapa-, kasza-, ásó- vagy villanyélen. Ezek kialakítása kissé eltért az egyes szerszámoknak megfelelően, de egy dologban valamennyi hasonló volt, a színében. Ugyanis valamennyi nyers, hántott fa, nem sok idő után megsárgul, kifakul. (Olyasfajta vegyi jelenség játszódik le a kérgefosztott fával, faággal, bottal, mint a fényképek esetében a fény hatására.) Így a nyelv is új szóval gazdagodott, amelynek a használata már nemcsak a szerszámok nyelére korlátozódik, hanem mindenre, ami a napfény hatására színét veszti, azaz kifakul, megfakul.
Így jár az ing, a szoknya, mindenféle ruhadarab. Még a legjobb festés esetében is jelentkezik a napfény könyörtelen munkája s idővel, főként a szerves anyagokból készült ruhák a napon megfakulnak. Miként a fabútorok is, polcok, képkeretek stb. A nyers faszínek, amelyek inkább a fehérhez voltak közelebb árnyalatban, előbb világos sárgák, majd sötétebb sárgából mind jobban a barna színhez közelítenek. A pácolt asztallapok, ajtók, ablakok amennyiben fából készültek, esztendők múltán mind ebbe a sárga-barna színbe "öltöznek". Alighanem hasonló a helyzet a levelek esetében is, az "avar" lehullott, régi, megsárgult-barnult, száraz levelet jelent. Nemcsak a fákat, bokrokat, de a füvet, levelet, virágok szárát stb., ez jellemzi ősszel. De általában is, az ősz színei a sárga, a bordó, a barna. Tehát c fakulásnak is vannak csodái, szemnek tetsző, pompás változatai. De maradjunk a fakó szavunknál. Amikor használjuk ezt a kifejezést, hogy kifakult a kabát, szoknya és így tovább, már senki se gondol a fára. Nem gondolunk arra, hogy annak végül is alapvető köze van e szó jelentésének kialakulásához. Mi már régen elfeledtük a "fát" a fakó, a fázik és a többi szavunk esetében. Ám a magyar nyelv emlékezik önnön születésére, mert elrejtette önmagába annak okát-módját. Ezt talán más nyelvűeknek nem is lenne könnyű megmagyarázni. Pedig erre mielőbb sort kellene keríteni, hiszen a magyar nyelv is az egyetemes emberiség tulajdona, akárcsak a többi nyelv. Sőt, ha olyan sajátságos képességei vannak, mint amilyenekre csak eddig is rájöttünk, kötelező mindezt közkinccsé tenni. Meggyőződésünk ugyanis, hogy az alapos, elemző gondolkodásban,



matematikában stb., a magyar nyelv segítségével mélyebbre és messzebbre lehet jutni, mint más nyelvekkel. És képessége meghatározza a mi képességünket. Így válik nyelvünk használata a javunkra, s hogy az emberiség javára váljon, az is közös érdekünk. Talán az olvasó el sem hiszi, de már vannak olyan tudós emberek, köztük angolok is, akik a magyar nyelvet javasolnák a világtudomány nyelvének, hasonló meggyőződés alapján. (Annak idején nem is említtettük, az ŐS-CÉ esetében a cuppantós íz, ízes, ides, édes összefüggést vizsgálva, a csaknem hasonlóan alakult méz szavunkat. Pedig ahogy a korom szavunk még a feketének és a sötétnek is a jelzője, úgy a méz még az édesnek is jelzője lehet! Ezek az egymásra ható logikai kapcsolatok a magyar nyelv külön csodái! Hasonló és összefügg: méz = íz, ízös, ides, édes és mindezekről egymásba kapaszkodva izennek- üzennek. Ezt a gyönyörű üzenetet külön fejezetben magunk is kiegészítjük)
Mielőtt tovább lépnénk, találomra megnéztük az ugyancsak rokon török nyelv néhány ide vonatkozó szavát. Egész pontosan azt, hogy a hideg, a fázás kifejezésére, illetve a fa, a tűzrakás, melegérzet stb., megjelenítésére milyen szavakat használ? Bele lehet nézni néhány más nyelvbe is, hiszen az ő eleik is fával űzték el a hideget, tűzön tőztek és így tovább. Tehát meg kell nézni, hogy a nyelvük emlékezik-e az ilyen vagy hasonló ősi összefüggésekre? Törekedett-e arra, hogy a valóság gyakorlatának logikája megmaradjon a kifejezésekben, a nyelvi rendszerben? Mert, és ezt hangsúlyozzuk, ezek egyetemes jelenségek. Másutt emlegetjük -a hangutánzó szavainkról szólva - az ásít szavunkat. Ez igazán egyetemes olyan értelemben is, hogy aki ásít, az nagyjából azonos hangot ad ki: aáááá. Valami hasonlót, anyanyelvtől függetlenül. Ám amikor megnevezi az ásítást, nincs benne az "á" hang, ami e cselekedetet igazán jellemzi. Az angol nyelvben a fa: tree, fázás: feeling cold, chillines, fazék: pot és sorolhatnánk a hasonló szavakat, amelyek értelmében benne van a "fa", de a logikusan várható szó hiányzik. Kiemelünk szavakat, amiket a fakó után írnak a szótárban: a pale, faded, dun, tehát mintha a magyar "fa" szavunk jönne elő az angol szóból és nem az angol tree?! És még valamit, úgy véljük, hogy fakad szavunknak is köze van a földből fölfakadó fához. (Természetesen nem egyfajta útja-módja van a szavak alkotásának, ezt nem állítjuk. Ám azért szólunk annyiszor az ásít szavunkról, a hangzás adja magát mindenkinek. Az a kérdés, van-e az egyetemesen is összefüggő, logikus kapcsolatok megőrzésére nyelvi hajlandóság?)
Török nyelven a fa (élőfa): agac, ejtése megközelítőleg "ahacs", de valójában mély hangrendű szavakban nem ejtik a g-t. Mi azonban a magyar "akác" szavunkra gondolunk. Háromszáz éve "ákátz"-nak írták. A TESZ szerint a latin acacia szóból való és az egyiptomi származású akácra vonatkozik. Nos, mivel a török nyelvben alapszónak kell lennie, hiszen lehetetlen, hogy régtől ne lett volna szavuk a törököknek a fára, tehát kétkedéssel kell fogadnunk a szó latin eredetét. S ha már ide kanyarodtunk, mondjuk el, hogy ugyancsak a TESZ szerint a fa szavunk először, latin betűs írással 1055-ben fordul elő, A-GY 822. oldal, persze az eddigi ismeretek szerint. (A kötet 1967-ben jelent meg) Ősi örökség. Nem is lehet más a



józan parasztész szerint sem, ami pedig tapasztalatok végtelen sorára alapoz. Teljesen valószínűtlen, hogy nomád népnek ne legyen régi, mondhatjuk nyugodtan, hogy ős szava fűre, fára, vízre és így tovább. Hiszen mindezek az élet lehetőségének feltételei, tehát ezeket a valahai időkben, az elsők között kellett megnevezni, bármiképpen is alakultak a nyelvek. Ez döntő érv lehet amellett, hogy a mi nyelvünk a valóság nyelve, méghozzá egyszerre az ősi és folyamatosan a mostani valóságé. Ezúttal is szolgálunk egy nyilvánvaló példával. Olyannal, amikor megint az egyetemes valóság kényszere és ereje folytán nevez meg valamit pontosan a magyar nyelv. (De előbb emlékezzünk, a víz, vesi, voda, wasser, Wisztula, varsa Varsó stb., nincsenek is olyan távol egymástól, mint valós összefüggések) De jöjjön a már szintén emlegetett példa, újra jelzésként. Ezt sem hagyhatjuk ki.
Ha éles, szúró fájdalmat érzünk, azt mondjuk, hogy belénk nyilallt a fájdalom. Mi újra megkockáztatjuk, hogy megint olyan szót találtunk, amelyben ott van a valóság. Vagyis az éles, szúró fájdalmat hajdan a nyílvessző okozta. Az suttyant a testbe és ennek emléke nyomán a nyelvünk megalkotta a belénk "nyilallt", találó kifejezést. Így már magáról a "nyilallás" szóról is eszünkbe jut a fájdalom! Nem is kell kimondani. Sőt, ma már senki se gondol a nyíllövésre, a nyílvesszőnek a testbe való csapódására. Ezt is elnevezhetjük visszaható jelentésnek. A nyelv "emlékezik" rá és eszerint használjuk ma is. Hiszen nem mindenki halt meg, akibe nyílvessző fúródott. (De ez a kifejezés már nem is pontos, mert "túródott" szavunkban benne van a fúró fordulásának jelentése: f+r. A nyíl azonban nem forgó mozdulattal vág élesen a húsba. Kénytelenek vagyunk újra a finn fúr: porata szót idézni. És ekkor még nem vagyunk igazán fur-fangosak.! Noha lehetséges, hogy a suhanó nyíl is forog, miközben repül?) Tehát az emlékezetes és jellegzetes fájdalmat a nyíl okozta, innen a nyilall, nyilallás, nyilallik stb., szavunk. Vagyis lehetségesen olyan régi ez a szavunk, mint maga a nyilazás. Más nyelvekben is megvan a nyilall, nyilallik szó, csakhogy semmi köze a nyílhoz! Két példával mutatom be itt tömören, hogy mire gondolok. Angol nyelven a nyíl: arrow, a nyilall (ik): shoot, nyilallás: shooting, stabbing, és lássuk németül is: nyíl: der Pfeil, nyilallás, nyilallik: der Stich. Ennyiből is jól látható, hogy egészen más a magyar nyilallás fogalom és szavunk őse, mint a német vagy az angol nyelvben. A mi nyelvünk felhasználhatta ezt a szót új és új jelentéstartalmak kialakítására, anélkül, hogy maga változott volna! Újra azt mondhatjuk, a szótő éppen, hogy maradt a régi!
Láttuk a két másik nyelvben, noha a szótárban a nyilallás stb., szókat olvashatjuk, e nyelvekben nem a legvalósabb ősi tény, illetve történés alakította a szavakat. Bár e sajátos szúrt sebek zömét nyílvessző okozhatta. Egészen más a tőrszúrás vagy a kard sebe. De alighanem így van ez, mint annyi más szó esetében, a világ legtöbb nyelvében. Vagyis magyarul nemcsak egyszerűen azt mondjuk, hogy fáj a hátam, szúr a hátam, hanem azt, hogy a hátamba nyilallt a fájdalom. Vagy itt vagy ott érzem a nyilallást. Megint akaratlanul és tudatlanul a réges-régi nyíl által okozott nyílt sebekre és, fájdalmakra emlékezünk. Ezek miatt a valóság nyelve a magyar. S amikor azt írtuk föl, hogy lovaló való, olyasmit ínunk föl, mint aki fázik, fát keres



és így tovább. Végül is mutatunk még példát, ami nem lesz nehéz, mert az egész nyelvünk így működik. Nekünk a sokból kell választanunk olyanokat, amiket azonnal fölfog és megért az is, aki e témával nem foglalkozott behatóbban. Mert ha például azonnal a kéz és a készít szavainkkal kezdtük volna, talán nehezebb volna a gondolat befogadása. Ráadásul vannak - lehetnek - általunk még föl nem ismert, fel nem fedezett, olyan szavak, amelyek alakja és jelentéstartalma, hasonlóan a nyílhoz, vagy a fához, részt vesz a mai szavainkban, ám még nem világosodott meg az ősi és a mostani összefüggés. Ezt is csak azért közöltük, hogy tudassuk, korántsincs vége a kutakodásnak és nem hiábavalók az összehasonlító ismétlések sem.
Ráadásul ez a kutakodó módszerünk lényege: más és más irányból indulva jutni el azonos eredményre, legalábbis következtetésre. Hiszen nincs és nem is lehet ennél meggyőzőbb bizonyítás sem.
Alább fölsorolunk néhányat még azokból a szavakból, amelyek ősfogalomként vesznek részt cselekvést jelentő szavaink tövében. Az esetleges ismétlés visszautalás más példákra, vagy azokkal való szoros kapcsolatra. Lássuk tehát:
Aj, ajaj, az "a" hangzó ejtését "húzzuk el", amit aztán a lágy "j"-vel zárunk. Ez található meg az "e" hangzóval, ej, ejnye, az "í"-vel, ha például megszúrjuk az ujjunkat véletlenül, akkor adjuk önkéntelenül is az iii, iijj, hijj, hijnye stb. hangokat. De végül is ez a hang lehet uuu is, huj is, hűű is, hüha is és így tovább. S itt jelezzük, hogy az ajgat-jajgat, abajog - aki bajait mondja! -, vagy mást abajgat az ő bajaival, mind-mind e szócsírákat hozza létre. Az ajajhoz csatlakozhat aí csodálkozást kifejező "ajvé" is. S ezekhez hasonlóan alakul az ajka, enyje, ejnyehejnye, és a többi, egészen a "hű a mindenit" kifejezésig. És a "hühó" mögöttesében is hasonló érzelmi állapotok találhatók, amelyekre félig ösztönösen adunk hasonló magánhangzós jelzéseket. Hiszen már emlegettük, hogy a "h" és az "j" hangzókat nem tekintjük igazi mássalhangzóknak. Nagyon érdekes, hogy a "hajlást'; "hajlítást'; "hajtást" stb. jelentő szavakban ezeket a puha, hajlékony hangzókat találjuk: lásd még haj, hajó, hajlat, hajlék stb.
Fennhéjázó: fönt figyel, fürkész a héja, a ragadozó madár, majd hijj-hujj, lecsap az áldozatára. Aki pedig "Fennhéjázik", az "fönn hordja a fejét", lenézi a többieket.
Füllent a fül közvetítésével, segítségével csap be valakit (hazudik), miközben a szájával beszél.
Fog: a szánkban lévő testrészt, valamint annak cselekedetét egyaránt kifejezi ez a szó, amihez nagyon ragaszkodik a magyar, ahhoz foggal-körömmel ragaszkodik, de mind ide tartozik, a fogó, fogoly, fogda, fogság, megfog, kifog, felfog, befog, elfog, fogad, fogadalom, foglaló, foglalat, fogadás, fogas, fogalmazás, sőt maga ez elvont fogalom szavunk is, és még több tucatnyi szó. (Jegyezzük meg, hogy a "jönni fog", "menni fog", "fogni fog" németes, szükségtelen a használatuk és nem is szépek.



Mert a magyar legföljebb azt mondja: "majd jön", "majd megy" és így tovább) S gondoljuk meg, milyen érdekes kifejezés, hogy "fogta magát". De az is igaz, hogy ez a legszorosabban hozzátartozik az ősi jelentéshez. Mintha a kezével fogta volna! E következő mondatban: A fogoly fogta magát és megfogadta, hogy kifog az őrökön és elszökik a fogságból. Minden valós, tehát kifogástalan e magyar mondat. Mert nem azt fogadta meg, hogy "el fog szökni". Ez nemcsak segédigés germanizmus, hanem szükségtelenül bővítő, bonyolultabb szóhasználat. S reméljük, érezhető, hogy az alap-ősjelentés maga a, fog'; a szánkban lévő testrész. Noha két jelentése is van e szónak, tehát a szánkban lévő fog, és amit azzal teszünk, amikor foggal-körömmel ragaszkodunk valamihez. "Fogd meg! " Így uszítják a kutyát, azaz "szítják" dühét, mérgét valakivel vagy valamivel kapcsolatban. (Nem maradt le a finom "h"? Akkor "huszít" volna. Ugyanis ezt a hangzót akkor ejtjük, ha meglepődünk, mérgesek vagyunk és azt mondjuk: hóha, húha, hűha és így tovább?) Jól láthatjuk, hogy a mai "fogalom" "fogadalom", "fogadás" és társai, elvont fogalmak. Ám mögöttesükben ott van a valóság, az ősjelentés: a "Fog". Nos, ez megint jó "fogás" volt és senkinek sem lehet ellene "kifogása".
Nyom, újra két jelentés, valamit nyom - lenyom, fölnyom, elnyom, benyom, kinyom -, illetőleg, amit menet közben önmaga után hagy saját súlya miatt mindenki, az a nyom, vagyis a nyoma. Nyomában jár, nyomába se ér stb. E szóból is sok más képezhető, például a nyomda, nyomat, nyomás, nyomakodik (nyomor, amikor a szegénység nyomul) és így tovább. Itt mondjuk el, miért érdekes, hogy milyen szavaink jelentik a rövid időt! Talán pontosabb, ha időtartamot mondunk. Íme: rögtön, rögvest, tüstént, azonnal, mindjárt, íziben, máris, nyomban stb.. mert lehet, hogy kihagytunk valamit. Azonban ahhoz, amit mondani kívánunk, ennyi is elég. Mert nem véletlenül kezdtük a felsorolást a "rögtön", "rögvest" szavainkkal, amelyek azt jelentik, hogy nemsokára történik, amire várunk, rövid idő múlva jön a felszolgáló stb. Ugyanis a "rög" mindkét szóban benne van, az pedig nem nagy, általában kicsi, a markunkban eltér. A nagyobb földrögöt hantnak mondjuk. Tehát e jelentés miatt érezhetjük, hogy rövid időről van szó. A "tüstént" szavunkról nem tudunk sokat és a többiről is hosszú eszmefuttatásra volna szükség ahhoz, hogy a jelentéshez vezető logikát kiderítsük. Ott van azonban az "íziben" szavunk, ezzel kapcsolatban megint nem kell sokat beszélnünk arról, hogy az "iz" része valaminek, mégpedig apróbb része, Ezért mondhatjuk, hogy minden ízében reszket, ízekre szed, ízzé-porrá zúz stb. Tehát az "iz" kicsi, apró jelentéséből megint valósan és logikusan következhet a kicsi idő, rövid időtartam. De mi köze van mindezeknek a "nyom" szavunkhoz? Elmondjuk. Rögtön, tüstént kifejtjük, hogy e szavunk jó példa arra is, hogy évezredekkel ezelőtti, nagy füves vagy homokos tájakon volt ennek, illetve lett ennek a szónak új jelentése. (Persze valakinek a nyoma is "nyomat", hiszen a saját súlya nyomta oda! S akinek még nyoma se látható, az eltűnt, annak tehát "nyoma veszett".) Amit új jelentésnek gondolunk, az nem új, hiszen a régi lényegéből következik. Olyan területeken tehát, ahol életfontosságú volt az emberek, lovak, vadak stb. nyoma, ott ha nem indultak nyomban a nyomban, az eltűnt, a fű kiegyenesedett, a homokot elfújta a szél. A rövid idő kényszerűen és kötelezően kapcsolódott a nyom szavunkhoz!



Kar, karol, karom, karfa (kar, mint kórus, amely karéjban áll), kör-, aminek tagjai vannak, vagy ebben-abban a "körben"- ezekben-azokban a körökben - erről vagy arról beszélnek és így tovább. Szó lehet a saját görbült, hajló, ölelő karról, illetve a karéjban álló "kórusról", énekkarról, de ugyanígy minden ívben hajló dologról, a szabályos körtől a "körünkben" tartózkodó kifejezést figyelembe véve, egészen szabálytalan körig. Gondoljuk meg, a tanári kar sem "kör alakú", mégis lehetünk a körükben. De ahogy másutt, több esetben is írtuk, a magyar nyelvben a k+r mássalhangzó képlet, magánhangzót "körbefogva", kört, karikát, keringést és hasonló jelentéseket hordoz, a lágyult - zöngés g+r - változatokkal együtt, több száz csaknem azonos jelentésű magyar szót alkothat. Lásd görgő, görbe, guriga stb., előfordulhat a szavak elején, közepén és a végén is, ragozott s képzett formában. Például gördül, henger, elgurul és így tovább. De miért is írunk újra arról, amiről már harminc éve is ínunk a Kortárs című lapban? Mert akkor már sejtettük, hogy az azonos alakú és több jelentésű szavak a magyar nyelv alaprendszeréhez tanoznak. Ősi csúcsmódszert testesítenek meg. Nemcsak a két mássalhangzós szavakra gondolunk, mint például a k+r, amelyik valóban szinte meg-kor-onázza a k+r, g+r stb. változatok által képviselt jelentést, hanem ezek részeire. Hiszen például az "r" önmagában is rengeteg jelentést alkothat s ahhoz a szóhoz igazodva sem veszti alapjelentéseit, amelyhez csatlakozik. Ugyancsak előfordulhat a szó minden részében. A Bábel előtt című könyvünkben írtunk az "ár". "ér" "úr" stb. változatairól, az érték, elér, ráér, odaér, érdek, érvényes, telér, verőér; átverés, érvelés, árad. "áru"; "ural" és így hosszan tovább sorolhatnánk a magyar szavakat, amelyekben az "ér" szerepel és a gyökér szerepet viseli. Ennek is több jelentése van:
Ér, mint érték, valamint ér, mint vivőér testben, dombok alján, völgyben stb. Alapvetően ez a kettő ágazik hetvenhét szóba jelentés meghatározónak. Bár az előbbi bekezdéshez tartozik, itt említjük azt a tényt, hogy eleink, ha útra keltek, már évezredekkel ezelőtt föl-ker-ekedtek, azaz kerekekre rakták a dolgaikat, ha úgy tetszik, amikor "szedték a sátorfát", azaz odébbálltak, elköltöztek, akkor a sátorfát és a többi tartozékot is a kerekes járművekre rakták, úgy szállították. De olykor kereket is kötöttek, valamint "kereket oldottak", ha sietős volt az útjuk s az érdekeik úgy kívánta. (Bakay Kornél Őstörténetünk régészeti forrásai I. II. c. munkájában olvashatunk erről) Talán említsük meg, hogy egyaránt az "ér" szavunkkal kezdődik az értelem, érdek, érvényes, érint, fölér, beleér, ráér szavunk. Az egyik leggazdagabban elágazó ez a szó, ez a jelentés. Ezért érdeklődésünk is nagyobb kicsivel, mint a többiek esetében. Hiszen van a fogalmi jelentések sora mellett, úgymond "kézzelfogható" jelentése is, a verőér, vivőér, visszér mellett a kis patakocska. Amikor az is csak "patakzik" csaknem úgy, mint a könny, ám belőle lesz a patak.
Nem törekedhetünk a teljességre, csak példákat emlegetünk, amelyek megmutatják nyelvünk különleges, mondhatjuk, hogy példátlan tulajdonságait. De ezért még bemutatunk néhány érdekességet, hogy mások is kedvet kapjanak hasonló szavak, szótagok - ahogy már a hatvanas évek végén elneveztük és írásban is közzétettük



1971-ben - szótekék, szótéglák kutatására és szerepére nyelvünkben. Mindezen belül azt is külön kell emlegetni, hogy egyes szavaink mögöttesében, az évezredekben nagyszabású és életfontosságú tapasztalatok rejlenek.
Sőt, az a tény, hogy nyelvünk "viselkedése", rendszere nemcsak megmutatkozik, hanem sokféle kérdés megfogalmazására ösztökél bennünket.
Egyívású, talán ez az egyik legjellemzőbb szavunk a föntebb említett, életfontosságú, az egész közösség létét érintő tapasztalatra. Ugyanis ez a kifejezés azt jelenti, hogy egyidejű. A nagy folyókat ismerni kellett. Az ott élő népeknek tudni kellett, hogy a folyó mely részén rakják le az ikrák millióit íves, "ívó" mozdulattal a halak, illetve, hogy a folyó mely részén és mikor lesz majd halászható nagyszámú hal. Mindez az életüket határozta meg. E szó tehát nem akármilyen tapasztalat és tudás pontos összefoglalója. Pedig valóban igaz az is, hogy sajátos időhatározó, bizonyos korosztályokat különít el, illetve fog egybe.
Egyöntetű, akár a párja lehetne az előbbi szónak. László Gyula írt arról, hogy az ún. díszített tarsolylemezek egy részét öntéssel hozták létre. Annak kézzel való készítése - kézítése! - némely esetben az öntés volt. S azért lehettek egyformák, mert azonos formába öntötték őket s voltak, mint öntvények egyöntetűek! A mára kizárólagosan elvont fogalom mögöttesében is, mintha ott volna az ősi valóság?!
Kifejezés: fejtsük ki részletesebben e szó szép "titkát". Benne van a fej. Minden fontos érzés, indulat, gondolat is, az arcon tükröződött először. És ez minden emberre igaz, függetlenül attól, hogy hol élt, hogyan beszélt. Például a szomorúság, a düh, a fájdalom, az öröm és így tovább. Tehát a "kifejezés" szavunkban is benne van a "fej", logikusan, mint "közlő eszköz". Hiszen valójában a kifejezések nemcsak szavak, hanem arcvonások is! Azaz, érzéseink jelei az arcunkon. Szoktuk mondani, hogy "leolvasható az arcodról", hogy valami bánt vagy fáj vagy valaminek örülsz. Íme, az "olvas" szavunk megint más jelentéssel kerül elénk. Illetve a jelentése a megszokott, csakhogy ezúttal sem betűk elolvasásáról van szó, nem is számokéról, hanem vonások jelentéseinek érzékeléséről. A vonások jelentését honnét ismerjük? Még inkább kérdezhető, hogy honnét ismerték? Mondjuk három-öt-tízezer éve? Nem tanították iskolában. Minden bizonnyal régen is úgy volt, hogy a gyermek még beszélni sem tudott, de már azt közölte, hogy valami baj van vagy nem tetszik neki és sírásra görbült a szája, Jelzett tehát. E "jelzések" aztán felnőttek vele, felnőnek velünk és örökké a jelent jelzik, a jelent mutatják. Ám mégis, bár a vonások a jelen "mutatói", sajnos, mutatják az elmúlt időt, kort, törődéseket, küzdelmeket és így tovább. Együtt hat ránk a tekintet, a homlokránc, a száj íve stb. Ezeket együtt olvassuk, amikor egymás arcára nézünk.
Gőgös, gigás, gégés. A gőgös ember magasan tartja a fejét, feszül a nyaka, a gégéje, gigája. S gégével, gigával gágog a lúd, liba (zsiba), kissé magasabb hangon, mint a rekedtes réce-ruca, kacsa. Az utóbbi talán inkább hápog. Az ember pedig, ha érthetetlenül beszél, akkor "gagyog". A csecsemő "gügyög". Minden bizonnyal az



érthetetlenséget kívánja nyelvünk jelezni, amikor a "gyagya", s "gügye" szavunkat használjuk. Nem kis viccelő kedvvel szoktuk idézni erre nézve az alábbi sorokat...
A kis agya gyagya a nagy agya gügye Gyógyós agyabugya agyalás az ügye
Ágaskodik, e szavunk is mint annyi, képi megjelenítése az emberi mozdulatnak. Amikor valaki fölfelé nyúlkál a karjaival, hasonlít a fák ágához. Ágaskodik a fa a fény felé és az ág el is ágazik további ágakra. De ezzel a jellegzetes látvánnyal függ össze az ágál szavunk is. (Az "ágról szakadt" kifejezésben pedig olyasmi rejlik, mint amikor valakit faágra húztak föl, de a faág letörött a súlyától. Vagyis még az akasztása is szerencsétlen??? ) Aztán ott van a másik mondás: "A szegény embert még az ág is húzza. " Falusi udvarokban elöl, a pitarhoz vagy tornáchoz közel volt az "ágas" - köcsögfa -, oda tették ki az ágakra az elmosott köcsögöket száradni. Az ágakra "húzva" csöpögött ki belőlük a víz. Hiszen a karcsú derekú és "bögyös" köcsögöket nem lehetett mosogatás után kitörülni, de lefelé fordítva kiszáradtak. Olykor napokig is ott voltak az udvar díszének számító ágason.
Ujjong, azaz azt mondja "ú de jó", mintha valami neki tetsző meglepetésnek, újnak örülne? Persze ide vonható a "hú de jó" is, "úú, de jó", no meg az "ujjé! " felkiáltás. Ez az "ú"-kat kiáltások kifejezése.
Ugat, természetesen ezzel folytatjuk. Hiszen, amikor a kutya - kisgyerekek szerint "kuta" vagy a "hiszi a piszi" kifejezés nyomán, a "kuszi", másként, a kutyus ugat, akkor leginkább szinte "u"-kat hallat. Ez van benne a "vau" utánzó szóban is. Tehát "ú-kat ugat, úkat mond, úa vessző, úa pont. " Nem kell befejezni, hogy "úkat mond", az "úk" utolsó hangzója a "k" lágyult g-vé. Így alakulhatott ki az- ú-kat nyomán - az ugat, ugatás stb. szavunk.
Nyávog, ha már a kutyával foglalkoztunk, legyen itt a macska -a cica - is. Nehogy azt higgyük, hogy más országokban a macska odafigyel a "cic", "cicus" hívó szóra. A Cé hangzó maga a cirmos, cirógató, cöccentő hangzó. Ahogy másutt erről hosszan szólunk, a jóízű evés és ivás után cuppantunk elégedetten s ezzel függ össze az ősi becézés. A Cé belekerül a szavakba vagy a rokonhangzója a Csé -, s ezáltal lesz a cica-mica, ici-pici, ácsi-bácsi, maci-baci, öcsi, cici, Laci, Jancsi stb. De a macskával kezdtük. A macska, a cica nyávog, ezt "miau", sőt inkább "nyáu"nak halljuk és ezt nevezi meg a nyelv.
Nyerít, aligha vitatható, hogy a "nyihaha" a lónyerítést, nyihogást, s tán az "ny" használatát jelöli meg. (Az említett nyávog-ás mellett "nyanya", "nyög", "nyavalyog" is valószínűleg ide sorolható rokon, hangutánzó szavak.)



Meztelen, nincs rajta "mez", sem "jelmez", s ha a lábán nincs semmi, akkor meztélláb, mezítláb járkál. De a mez miatt ide tartozik a jelmez, s bizonyos mértékig a míz-máz, maskara stb., tán még a maszat, maszatol, maszatos mocskos? és akkor a mosás ennek ellenkezője? kimos, elmos, lemos, fölmos stb.? - mindezek jelzések. Ahogy a jelmez szavunkból is megtudjuk, hogy a ruházat valami jellemzőt jelez is.
Végül is alighanem valamennyi hangzónk bekerül fontos jelzésnek a szavainkba. Még a magánhangzók is. "Aaaaa, én nem hiszem el. " "Áááááá, de unalmas" mondja valaki és ekkor ásít is! Jelzőszavunk például a bab. A babbal, mint apró dologgal "babrál" valaki, az "babramunka". Az abajog, babusgat, baba, bábu stb., a "bugyogós", "bögyös", "begyes", "búbos" a búbosodó szájjal kiejtett "b" hangzóra utal. De egyúttal a "bő" vagy "bű" régi magyar törzsi vezetők megnevezése volt. (Érdekes a török bey bég.) És akkor még nem szóltunk a böhöm szavunkról, ami szintén sajátos nagyságot, bőséget jelöl. De gondoljunk a bő, bőg, béget stb., szavainkra, ezekben a "b" szerepel. És itt van a másutt is emlegetett Cé, az őscé. Ez a becézés alapja. A "C" bekerült a szóba. Az emlegetett cica-mica, öcsi, ácsi-bácsi, kece-bece, csecse, cici, és száz meg száz szavunk becézhető. S bár más nyelvekből is a szótárak használják a "becenév" kifejezést, bizony azokban nincs benne az a csodálatos Cé! Vannak olyan szavaink, amelyek alig többek, mint a "c" hangzó kiejtése. Ilyen például a cici, aztán a kétkedést kifejező cőcö, de alig több a cica, cucc, uccu, stb.
A dad, dada, didi, dada, ded- tojás-dad, gőmböly-ded! - a dagi "d" használatára utalnak. (A "dag" törökül hegy -, rokon szó! - ám nincs benne a "d" sem a dagaszt, sem a daganat, mint kiemelkedés stb. török szavakban. Nyelvünkhöz illő szó a becézésből az ácsi-bácsi, öcsi, a "pösze" szöszi is. Valamint a "bőbe", "dagi" is.
Az ejnye, ejha, e-éj elsősorban az "e" használatát jelzi. Nem kívánjuk fölsorolni valamennyi hangzónkat, csak példaképpen néhányat arra nézve, hogy mi megnevezzük azok használatát. A pösze az "sz"-szel bajmolódók nehézségeit jelzi. (A bajmolódónak bajai vannak, azokkal bajlódik) Aki selypít, annak r az "s" hangzóval akadnak nehézségei beszéd közben. Miképpen a raccsoló az "r" hangzót nem tudja, vagy csak nehezen, kiejteni. Ugyanígy például az "ööööö" a bizonytalanság, a zavartság jele, de azt is mondhatjuk, hogy a megfelelő szó keresése alatti "beszédszünet jel". Amikor köntörfalaz vagy "ötöl-hatol", mellébeszél valaki, főként akkor "öööő"-zik. Máskor "üm"-mög, "hümmög", vagy hímez-hámoz. Ha úgy tetszik "höm"-öz, "há-m-oz". Beszéd helyett hangzókat nyög, nyökög. De azt se feledjük, hogy a hímzés a felszínen van, mint ahogy, aki hámoz, az is felszínt hántja, hámozza le. Ezek a jelentések aztán finoman összeadódnak és így jön létre szinte számtani összeadással a jelentés.
Óhajt- sóhajt, e két szavunk is jó példa szófogantatásra, szószülésre. Ez nagyon egyszerű dolog, az ember azt mondja: "ó, ha nekem... ", "ó, ha én... " Vagyis óhajtásait mondja el sorban, másként és tömören: óhajt, sóhajt.



Szótárnyi példát mutathatnánk és elemezhetnénk. E rész zárásaként csak még a nem, nemz nemzet, nemzedék, nemzetség, nemzetiség, nemes, nemesít, nemzeti, nemzetes uram stb. szavaink való és formai összefüggéseit említjük arra vonatkozóan, hogy mennyire nyilvánvaló, kézenfekvő és szoros a logikai kapcsolat. Egyébként a finn nyelvben, amely vitathatatlanul rokonnyelv, a nimi jelentése név. És magyarban is a p-v-b hasonulattal, a nép-név nevezett, nevezetes, neves, nevező, nevesített stb., gondolhatóan összefügg. Sőt, alighanem a nevelnövel - aki neveli a gyermekeit, az "növeli" is őket, jól nevelten nőnek föl szavunk is rokonságba lehet az előbbiekkel. De ilyen terjedelemben nincs mód mindent megnevezni, csupán példákat mutatunk, nevezetesen arra nézve, hogy milyen utak módok és változatok lehetségesek a magyar nyelv megközelítéséhez. Minden út, ösvény akkor vezet az igazi helyre, ha az ősi valóságtól indul és a logikát követi, miként az, aki fázik, fát keres.
BARANGOLÁS A BROCA-MEZŐN
Milyen nyelven beszéltek a hunok?
Az elmúlt negyven év alatt a magyar nyelv hívogatására, aztán egyre nagyobb ösztönzésére, mind több szótárat forgattam. Ha összegezni kívánnám nagyon röviden a legfontosabb tényezőket, akkor az alábbiakra hívnám föl mindazok figyelmét, akiket az átlagosnál jobban érdekel a nyelv izgalmas mivolta, akik megsejtik, fölismerik, akikben tudatosul, hogy számunkra nemzetmegtartó erő és egyúttal védelmi rendszer is anyanyelvünk. Ha úgy tetszik atomvéderő, rakéta, űrhajó s fegyver, de nem támadó, csupán védő! De szüksége van és még inkább lesz a jövőben erre a nyelvre az emberiségnek. Ez nem hit, hanem felismerés kérdése.
Magam először, a magyar nyelv után, a finn nyelvvel ismerkedtem meg, amennyire csak tudtam. Természetesen az orosz és német nyelvvel középiskolában, majd a némettel a kétéves újságíró iskolában foglalkoztam. Német nyelvből az utóbbiban vizsgázni is kellett. Természetesen mindkét nyelvből fordítottam verseket, a legtöbbet eredetiből. A fordítás sajátos ismerkedés a nyelvvel. Inkább a nyelvek lelkéhez kerül közel az ember, mint a testéhez. Eredetiből fordítottam a rokon manysi-vogul nyelvből mintegy harminc verset, főként Juvan Sesztalov verseit. (Ezeket annak idején Kálmán Béla ellenőrizte és jónak találta. Főként folyóiratokban jelentek meg) Finnből mintegy százhetven verset fordítottam, a zömét eredetiből, ezek két kötetben és három antológiában meg is jelentek. Észt nyelvből tucatnyit, de eredetiből csak kettőt. Ezek is folyóiratban jelentek meg. Orosz és német nyelvből mintegy huszonöt-harmincat, főként nyersfordítás alapján és néhányat eredetiből. Fordítottam még tatár nyelvből nyersfordítás nyomán, és török nyelvű változatokkal körülbelül húsz verset, ezt a fordítást e sorok írásakor is folytatom kisebb- nagyobb kihagyásokkal Nyíri Mária nyersfordításainak segítségével és kis saját szótározással. A Magyarországon évekig itt tanuló Bekir



Sidki Csobanzade - Pásztorfi - verseiről van szó. E verseket, amelyeket kétnyelvű kötetben adtak közre - török, tatár -a költő mind Magyarországon írta. Az első világháború után visszatért a Szovjetunióba a tatárjaihoz. Előbb elismerték tudását, tehetségét, de aztán eltüntették az életből, mint annyi nemzetiségi értelmiségi embert, köztük sok költőt és írót.
A nyelvi kutakodásokkal kapcsolatban még az alábbiakat jelzem. Foglalkoztam a magyar és a szanszkrit nyelv rokonsági lehetőségeivel, Kőrösi Csoma Sándor munkája és szótára nyomán. A finn, török, japán nyelvvel való rokonság lehetőségeivel, főként Kazár Lajos, illetve a sokáig Japánban élt szerzetes, Pap Ferenc könyve és szótára, valamint Kondo Ken munkái és Varga István kétkötetes magyar-japán szótára segítségével. Várom Umemura Yuko segítségét.
Kaptam kecsua-spanyol nyelvkönyvet, két szótárat, a nagyobbik három nyelvű: kecsua, angol és spanyol. (A nagy műveltséggel rendelkező inkák leszármazottai a kecsua indiánok Peruban élnek, és a spanyol mellett, hivatalos nyelv a ragozó kecsua.) Éppen csak a szótárat böngésztem végig néhányszor. Angol és spanyol szótárak segítségével próbálom ízlelgetni a kecsua nyelvet. Noha tudom, ez kevés, évek kellenek ahhoz, hogy ilyen közvetítéssel valamire jussak. És ezt a nagy szótárat - 840 oldal - mindössze néhány hónapja kaptam. Szerencsémre Ausztráliában megismerkedtem Rózzal, aki félig kecsua, a nagy, háromnyelvű szótárat ő rendelte meg Peruból és nekem Ausztráliából hozta el. Nyelvtanból természetesen csaknem csak annyit tudok, hogy például a "ban" helyhatározó ragot pontosan ebben a formában használják a szavak végén, aztán tömörítő nyelv a kecsua, akár a magyar stb. és ragozó.
A "-ban" pontosan azt is jelenti, amit magyarul. Kérdés, amelyet itt kell megfogalmazni. Vajon teljesen véletlen-e, hogy az utolsó inka király neve ATAHUALPA és a magyar atya, tata, valamint a török ata = apa (Atatürk, törökök atyja, apja), aztán a szanszkrit átá, táta Kőrösi Csoma Sándor kis szótárában szintén atyát, apát jelent. Ő angolul is odaírja, hogy ne legyen tévedés áta, táta = father! Török nyelven az apa = ata, baba - de például a nagyanya baba anne, azaz az apa anyja -, és láss csodát, ami az angolban father, a német nyelvben der Vater, spanyolban padre, az a kecsua nyelvben Tayta! (Magyarul is mondjuk, öreg tata, nem szólva a csángók által használt közeli változatokról!) Angolul a fatberhood = apaság, az a kecsua nyelvben Tayta kay, a spanyol nyelvben Paternidad- és lám a magyarból is mintha ott volna a dad-ded egyik változata. A török apaság = babalik, ami egyúttal apáskodást is jelent. Hely hiányában - és ez majd külön munkát kíván! - itt csupán arra térünk ki, hogy vajon a latin pater a biztos ős? Különös tekintettel a padisa, Árpád, s a Kőrösi Csoma Sándor szótára végén emlegetett "Loma pada" megnevezésre, ahol a "pada" jelentése király. Erről külön hosszabb fejezeteket adunk közre a kötetben. S ezek után jöjjön még az emlegetett kérdés, vajon az ATA-HU-ALPA nem szóösszetétel? Hiszen törökül az alp jelentése bátor, hős, lovag, vitéz, az alput = fejedelem, herceg, és ne feledjük, az Árpád nevünk nem egyszerűen "keresztnév" eredetileg, mint manapság, hanem vezérséget, vezért,



fejedelmet jelent! Tehát az "ata" jelentése lehet apa, atya, a "hu" jelentésével nem tudok mit kezdeni egyelőre, de az "alpa" mintha ott volna a török hős, herceg, a magyar - sebhelyes - árpa szavunkban, ez finnül sorsot, végzetet jelent, de - mint írtuk - változataiban becsest, rangot is jelent, miként a szanszkrit nyelvben is. (Mindezekről hosszabban és részletesebben szintén az Árpád névvel kapcsolatban írtunk!) Ami az angol, német és más nyelveket illeti, valamennyire inkább, mint távoli és ősrokonra kell rájuk tekinteni, és nem mint teljesen idegenre. Persze volna kutatnivaló még főként a baszk és az etruszk nyelvvel kapcsolatban is.
Igazán csupán a példa kedvéért említjük a következő angol szavakat. Amelyekből mutathatnánk még néhányat. De ez a kis közlés megint csak kóstoló azzal kapcsolatban, hogy a mássalhangzó képletek szerepe mennyire fontos, és eligazító lehet. seriel = sorozat, sorozatos, sor, (s+r)
serially = sorozatosan, (s+r) seriatim = sorban egymás után, (s+r) series = sor, sorozat -széria - (Illetve mindez egyenlő az sz+r képlettel is) serve= kiszolgál, például "szervál".
A magyar nyelvben lényegében azonos jelentést hordoznak az sz+r, s+r, sz+l mássalhangzó képletek. A szolga, szolgálat, szolgáló ezt a sorozatot tanúsítja. Noha Zalában a "kiscseléd" lehetett a kisgyerek is, miként szólították őt kis szolgámnak, kis "szógámnak" is. Ez is mutatja, hogy például az ötven-száz év előtti magyar faluban a szolgáló vagy a szolgalegény együtt ebédelt a családdal s mondható, hogy a családhoz tartozott. Az is figyelemre méltó, hogy a magyarság ősemlékeiben sem szerepel jelentősen a rabszolgaság. Vagyis az sz+r egyenlő lehet az sz+l-lel! service = szolgálat - például gépkocsiszerviz -, de lehetett "szerviz" az étkészlet, kés, villa, kanál is vagy a tányérok, tálak stb. Itt például az sz+r = sz+I-lel! servied = sűrű, szoros, tömött (az utóbbi a sok-ból, töm-egből, tumenből való!), de amíg a magyar nyelvben a -szor-szer-ször képzővel, szóval -a szer önálló jelentésű szó is, gondoljunk a "szer-es" településekre - körülbelül mintegy három-négyszáz szavunk kezdődik, hozzátéve a ser-sor-t, például sereg, seregély stb., mondhatjuk, hogy szörnyű sok, s ez ször-nyen érdekes! Mert a "ször" több-ször-öz mindent, még a sokaságot és a nagyságot, erőt, látványt és így tovább, sőt, maga a szőr, szőrzet szavunk is eleve sok szőrszálat jelent. Egyes számban használva, ha valaki szőrös, azon sok szőrszál található. Ezt általában így is kell használnunk, mert a szál inkább egyet jelent. Például szép szál legényt. Jó példa erre a szal-ma-szál szavunk is. Ebben az esetben is egyetlen szálról van szó, ám a szalma gyűjtőfogalom. Tehát valójában több, sok szalmaszálról van szó. Ebben ez esetben kettős jelentéstartalom rejlik - mint annyi más - szavunk mögöttesében. Ennyit jelent ezúttal az ékezet. A szálfa, szép szál stb. kifejezések egyre utalnak. Ám ha nem jelölöm meg, hogy mennyit hozok, csupán azt mondom, hogy hozok be szalmát, akkor legalább marékkal vagy öllel hozok, s újra hangsúlyozom, ha csak egyet hozok, akkor jeleznem kell, hogy itt van egy szál szalma.



Aztán tündérkedhetünk még a tüneményes tűn-szűm szavunkkal is. Az "égi tünemény" fogalmába belefér alaposan az alábbi angol (?) szavak sora. thunder = mennydörgés (Lényegében a képlet t+n, illetve az sz+n, vagyis tün-szün) thunderbolt = mennykőcsapás, meteorkő. Honnét? Hát az ég-bolt-ról? thunder-clap = mennykőcsapás - ez szótár szerinti változat, mert villámcsapás is lehetne; thundershower = felhőszakadás, zivatar. Mindezek égi jelenségek, tünemények. thunder = viharos, viharra hajló és így sorban tovább, noha sokkal több alig van. De honnét való a dörejre utaló jelentés? Az angol thunp jelentései: ütés, tompa ütés, tompa puffanás, dörömbölés, dörgés stb. Ennek töm-örített változata a magyar tombol szavunk. E szóban, ahogy már korábban emlegettük, az erő jelenik meg az ősi t+m mássalhangzós szótőben és ehhez járul a "b", mint erősítő, növelő középfok-jel: jó, jobb stb. Alighanem ezekből adódik össze a tombol szavunk jelentéstartalma.
De térjünk vissza e kis téma-kóstoló után újra az inkák szellemi örökségéhez. Kevesen tudják, hogy a kecsua népzene ötfokú! Hallgattam is ilyent, szinte magyar népdalra ismertünk rá. Foglalkozni kellene a baszk nyelvvel is, de csupán csak kis, ügyetlenül szerkesztett szótáram van. Az utóbb közölt dolgokat inkább, mint fontos adósságokat tartom számon, amelyeket tovább kell elemezni. Nincs, nem lehet lezárt tudomány! Ugyan e pár tucat szó nyomán nem lehet végleges véleményt alkotni, ám arra jó e kis mutatvány, hogy lássuk, nem érdektelen a további kutakodás, ami nem egyetlen csoport vagy ember jogosultsága, hanem mindenkié, akit érdekel a dolog. És korántsem csupán e két szócsoportról van szó! Ebben az esetben már csupán adottság és tudás kérdése minden további.
Noha nem perdöntő néhány tucat szó hasonlósága, ám azért a baszk nyelvre is kellene figyelni. Az érdekesség kedvéért felsorolunk néhány baszk szót. Abade = pap, lelkész, azaz páter; zigor = büntetés, szigor, második jelentése: ostor, korbács; zu = te (t-z változás!); aita = apa, atya; ama = anya; amama = nagyanya; hiru = három; baba = bub (lásd bibi); biki = iker, itt jegyezzük meg, hogy törökül iki = kettő stb.
Nemrég szereztem tudomást az olasz Mario Alinei könyvéről, amit Milánóból hozott meg jóbarátom leánya, a már szinte olasz anyanyelvűvé vált Bertha Franciska. A könyv címe már önmagában is izgalmas: Az etruszk a magyar nyelv ősi formája. (A csaknem ötszáz oldalas mű olasz eredeti címe: "Etrusco: una forma arcaica di Ungherese"; - amely így is fordítható: Az etruszk a magyar nyelv egyik elődje vagy ősi elődje) A szerző neves tudós, aki 1959-től 1987-ig, tehát csaknem harminc évig az utrechti egyetem tanára, szemantikai folyóirat főszerkesztője, alaposan foglalkozik e témával régóta. Az ismertető szerint Alinei emellett nyelvekkel foglalkozó tudós társulat elnöke és így tovább! A könyv 2003-ban jelent meg az II Mulino kiadásában, Bolognában. Itt jegyezzük meg, hogy minden bizonnyal fontos számunkra az a könyv is, amely ugyancsak 2003-ban látott napvilágot, a Bruno Mondadori kiadónál Milánóban, s amelynek szerzője Giovanni Semerano, a könyv címe pedig "Il popolo che sconfisse la morte. Gli etruschi e la loro lingua. " Ez a könyv pedig a kihalt népek nyelvével, közelebbről az etruszk és



a sumér nyelvi kapcsolatokkal foglalkozik. Mindezt azért jegyeztük meg, mert szinte példátlan, hogy két egy-nemzetbeli tudós egy időben foglalkozzon a magyar nyelvvel. Ezúttal egymástól és kiadótól függetlenül két olasz! Talán ismerik Mezzofanti bíboros véleményét a magyar nyelvről? Hiszen a sumér nyelvvel foglalkozván is, aligha kerülhetők meg a magyar kapcsolatok!
Mozdul azért a világ! Nem lehet csupán "papírokkal" jogosítványt adni a tudományban sem, különösen nem a zsenialitáshoz. Még a szakmához is csak korlátozott mértékben. A tudás lényege korántsem iskolai eredetű! Aki felfedezte, hogy minden válasz magában a valóságban rejlik, az tudja, hogy a pontos kérdéseket kell megtalálnia! Persze, ez továbbra sem könnyű. Mert nyelvünk szerint az igazi válasz a fel-el-et két "fél"-ből lehet csakis egész. Ezt ne fel-ed-jük! A kérdés a dolgok fele, a másik maga a válasz. Vagyis önmagában a válasz sem a teljesség, hanem az egyetemes törvény szerint a kettőnek folyamatosan együtt kell megnyilvánulnia. Valamint mindehhez szükséges a logika és a filozófiai érzékenység.
Alább válaszféléket mutatunk be, amelyekhez azonban még nem tudjuk a pontos kérdést, de talán a közzététellel az is megfogalmazódik. Felsorolunk, valóban csak példaképpen néhány szót, néhány nyelvből, illetőleg a készülő, japán-magyar nyelvrokonsággal kapcsolatos könyvből idézünk rövid részleteket, szóösszehasonlításokat. Nem azzal a céllal, hogy ezzel bármit is bizonyítsunk, néhány szó úgysem számít. Azonban ne feledjük, hogy a legjellemzőbb, úgy is mondhatjuk, hogy a legerősebb szótövek - k+r, g+r - kör, guriga, t+k - teke, k+s, k+sz, - kés, kasza - tehát a zöngés és zöngétlen párok a magyar nyelvben egyenkint is több száz szóban megtalálhatók és azonos vagy közeli a jelentésük! Nem szabad ezt figyelmen kívül hagyni. Nem abból az irányból kell megközelíteni a nyelveket, hogy azok nagyon eltérnek egymástól, sokkal inkább abból kell kiindulni, hogy minden nyelvnek ilyen-olyan köze van minden nyelvhez! Ugyanis ha visszafelé megyünk az időben, mind egyszerűbb a nyelvtan. Érthető, hiszen először a szavak alakultak, tagolódtak a hangzók és a nyelvtan csak ezután rendeződött szükség szerint, és vált elfogadottá. Mivel ez a föld különböző terein ment végbe, főként amiatt térnek el egymástól a megoldások, sőt még az éghajlat is számított. Tehát maguknak a nyelveknek is más és más arculata lett. Az ősnyelv azért létezett kellett léteznie -, mert azonos külső ingerekre, az azonos szervek, azonos levegőgyűrődésekkel, "gyurmákkal", foszlányokkal válaszoltak. Aki fájdalmat érzett, jajdult vagy más módon adott hangot a rossz érzésnek, az mind hasonlóan tette, hiszen aki hallotta, maga is tudta, hogy a másik ember szavak nélkül is, mit "közöl" a hangadással.
Ahogy visszafelé haladunk az időben, a nyelvek ősei mind közelebb vannak egymáshoz és közelítenek a lehető ősnyelvhez, amelynek magját - éppenséggel a logikait - az elsüllyedt földrészen is kereshetjük. Kell is keresnünk. Az egyetemes érzelmi nyelv pedig létezik!



Ennek az egyetemes érzelmi nyelvnek száznál is több "szava" lehet ma is. Ilyen a "hééé! "-zés, "óóó"-zás, ümmögés vagy hümmögés, a nevetés, röhögés, sírás, nyögés, nyöszörgés, szuszogás, köhögés, ásítás és így tovább. Mindez nem árulkodott és ma sem árulkodik a beszélt nyelvről - kivéve a magyart, amelyik nagyon sokszor árulkodik -, de igenis árulkodott és árulkodik az emberi érzésekről, állapotokról Bábel előtt és után is! Ezt nem lehet végleg összezavarni. Ez eredendő, egyetemes törvény szerint alakult és alakul a mai újszülötteknél és felnőtteknél. Persze vannak torzulások, amelyek erőszakkal jönnek létre és változtatják a nyelvet, de alapjaiban nem rendítik meg. Tapasztaltam, hogy a fentihez hasonló példákat sok nyelvből idézhetnénk.
De mielőtt a hun vonatkozásokról szólnánk, ígéretünkhöz híven, következzenek a japán szavak.
Alább, ahol szó szerint idézek a magyar-japán nyelvrokonság bizonyos lehetőségeiről íródó könyvemből, ott idézőjelet használok. Másutt ha csak a tartalmi részt ismertetem, nem teszek idézőjelet. (Amúgy is, a korábbi számítás szerint, mintegy ötven oldalnyi készült el a tervezett könyvből, amihez máris újabb jegyzeteket készítettem. Ez azt jelenti, hogy az eddigiek sem véglegesek) Tehát lássunk néhány szót, főként az említett Pap Ferenc szótárából az ábécé sorrendje szerint. "Nem mai tény, hogy sokakat izgat a japán-magyar vagy talán így pontosabb, helyesebb, a magyar-japán nyelvrokonság - rokonság - kérdése. Egyáltalán van-e, lehetséges-e ilyen? A magyar nyelvvel való foglalkozás közben magam is közelről érintkeztem az elkerülhetetlen gondolattal. Sőt, kissé bele kellett kóstolnom a japán nyelvbe. Természetesen nem tudok japánul, ahogy szanszkritul sem, de Kőrösi Csoma Sándor távoli biztatására, a lehetőségeim szerint, ebbe a nyelvbe is kíváncsiskodva, a szavakat forgatva belekóstoltam. Azonban egyik ténykedésem sem volt hiábavaló, a kis kóstolgatások, 'házilag' való kutakodások igazán sok érdekes és izgalmas jelenségre hívták föl a figyelmemet sőt, további kutakodásra ösztökéltek.
A lehetséges szanszkrit kapcsolatról Árpád apánk a vezér címmel írtam tanulmányt, ami olvasható a Bábel előtt című kötetben, illetve bővítetten e könyvben is. Mi késztetett és bátorított, hogy nagy tudatlanságomban merészkedjek írni a magyar és japán nyelv rokonságáról, feltételezhető ősi kapcsolatairól? Alább először is erről kívánok szólni.
E munkának kettős célja van. Először is, hogy a valóság közelében maradjak, magam is csupán kóstolót kívánok adni azoknak, akik olvasói, értelmiségi, illetve a természetes érdeklődés szintjén kíváncsiak arra, hogy a fönti kérdésnek van-e alapja. Illetve adható-e a címben is megfogalmazott - amit akár egyszerű kérdésként is értelmezhetünk - valamilyen válasz. Úgy tűnik, az eddigi ismereteim szerint, mások munkássága nyomán, hogy igen. Tehát létezik nyelvi kapcsolat kifejezetten rokonság -, ami bizonyos elvi vonatkozásokban nem is olyan távoli. Persze a 'távolság' mérése ebben az esetben nem könnyű. Mégis szólhatunk róla



azért is, mert a nyelvi rokonság ősisége olyan jelleget ad a mai kutakodásnak, ami eltér a szokványos, bizonyos más nyelvek közötti rokonságkutatástól, lásd például a szláv nyelvek esetét. A magyar nyelv rokonait a nyelvek körében sajátos utakon kell keresni és megközelíteni, mert amint emlegettük, e rokonság gyökerei nagyon régiek. Magyarán az ősegyezéseket kell tehát megkeresni. Talán orvosi kifejezéssel is jellemezhetnénk ezt a módot s azt mondhatjuk, hogy szinte a genetikai egyezéseket, azonosságokat szükséges kutatni. Az elsődleges cél tehát azt bemutatni, hogy e sorok írójának vélekedése szerint, amit mások munkássága nyomán is kialakított, miért kell figyelmet fordítani a japán nyelvre vagy éppen a szanszkritra. "
Természetesen nem zárható ki a sumér vagy például az etruszk vagy akár a kelta nyelv vizsgálata sem. Nem szólva arról az ősi magyar nyelvről, amelynek maradékai és fejleményei megtalálhatók - hun-szkíta? nyelvként -a mai magyar nyelvben. Ez a mai magyar nyelv pedig - és erre is ritkán gondolnak - két nyelvből áll. Mindkettő itt alakult ki a Kárpát-medencében, egész pontosan, mindkettő akkor még egyetlen őse, ami hatással volt minden ezen a tájon élt és átvándorolt nép nyelvére és később a hunokéra, avarokéra stb. - de a nyelvet a jégkorszak miatt az északibb részekről elvitték déli tájakra. Meleg folyópartokra éppen úgy, mint meleg tengerpartokra, sőt, köze lehet a piramisépítők nyelvéhez. (Lásd Borbola János munkásságát) Majd nagy "kör" után visszahozták, esetleg hullámokban. Mindezt természetesen nem a hasunkra ütve gondoljuk. Noha ez valóban az egyik lehetséges feltételezés, vannak dolgok, amelyek erre utalnak. Csak egyetlen példát említünk. Éppen azt a szót, ami elindította a kutakodást. Ez pedig az év és esztendő szavunk. E két szó nem rokonértelmű, hanem azonos jelentésű! Mindkettő 365 napot jelent. Akkor miért van rá két kifejezésünk? Majd elkezdtem figyelni a nyelvünket és láttam, hogy sok fogalomra kettő vagy több szavunk van. Erről beszéltem László Gyulának és a példák nyomán, ő is elkezdte figyelni a szavakat. Mivel ő erdélyi származású, rövidesen még többet talált és nekem összeírta őket. Együtt járván ki a Magyar- Művészeti Akadémia csütörtöki rendezvényeire Óbudára, ott is sokat beszélgettünk erről, aztán rendszerint én hoztam haza, illetve elég sokszor találkoztunk az otthonában is, egyre jobban figyelt erre a jelenségre. Különösen miután azt a meggyőződésemet is elmondtam, hogy a nyelvünkben ma is két nyelv él szép összhangban. Két magyar nyelv! Az egyik, amit elvittek és nagy "kanyarokkal", kitérőkkel hoztak vissza jónéhány ezer év múlva, és az is fejlődött, ha úgy tetszik, útközben. S ami itt maradt, az is alakult, változott, majd összetalálkozván gyönyörűen kiegészítette egymást. Ez is föltételezés, de meglehetősen sok alapja van az elgondolásnak, még inkább a kérdezősködésnek. Tehát alapvető célunk a figyelem felkeltése izgalmas nyelvünk sokféle titka iránt, valamint rávezetni a magyart, hogy a nyelvünkkel való mind szorosabb kapcsolat fejleszti az általános értelmet, méltóságra nevel és nemességet ad! (Számításba vehető a piramisépítő nép az elsüllyedtek nyelve után.)
Ahogy emlegettük, az évek során sokszor elénk kerültek japán szavak. Az egyik ilyen szó volt, amit már Kondo Ken egyetemi tankönyvéből ismertem, a seki



ejtése szeki -, jelentése támlás ülőhely, azaz szék. (Van másik szavuk is a zsámolyszerű, támla nélküli ülőhelyre, az pedig isu) Legalább évtized múlva találkoztam újra Kazár Lajos könyvében, onnét tudom, hogy a soko jelentése fenék - azaz: segg, szegély? - és a magyarban ez is összefügg! Ide tartozik még a szeg, szeglet. Lássuk a mássalhangzó képletüket: s+k, s+g, azaz igazolódik így is a lehetőség. S nagyon valószínű, hogy a valóság is. Végül is a "szegélyre" is ülünk, ha a fenékre. Majd a sajátos ülés tényét bizonyítja az árnyékszék, széklet stb. szavunk is. Újra említjük, hogy kes-keny a kés, a kasza, a küszöb és így tovább, ellenkező - k+s, k+sz - mássalhangzó képleteket tartalmaz, ám a jelentés csaknem azonos. Mindenesetre közeli. Ha úgy tetszik keszeg-keskeny a csekély szélességű sekély víz. Általában kicsi - japánul chissai -, gondoljuk meg a már másutt említett, úgymond látványos tényt, tapasztalatot, hogy a csekély csekély vízű tó, egyúttal sekély is. Vagyis a cs+k = s+k-val! (Kicsinyítve a tavat: tóka, becézve: tócsa- ide tartozik a hangutánzó loccs-poccsos pocsolya szavunk is. De mondhatjuk így is, egyszerre becézve és kicsinyítve: tavacska. Ezt a lehetőséget használja ki nyelvünk például a ki-csi-ke szavunk és még sok más szó esetében is. (Ez kitérő, de gyakori példa volt.)
Még egy lépés tovább a japán nyelvben, a küszöb - ajtó előtt - shiki'i, azaz szűk: k+sz, sz+k! Más japán szavak sora is arra ösztönzött, hogy foglalkozni kell a témával. Hiszen az a csoda, hogy a magyar nyelvnek e sajátos ismerete mássalhangzó képletek - nélkül is bátran vállalta a kutakodást Pap Ferenc. Annál inkább szükséges, hogy erre felhívjuk a figyelmet. A finn-ugor elméletben sincs több igazság, mint ebben! De ami a legfontosabb, a "finnugor" út végső soron zsákutca. Holott nyelvünk rokonsága gazdag és kiterjedt. Gyermekes együgyűség ezt "hatalmi" szóval tudományosnak kikiáltott elméletekkel akadályozni, kiátkozni. Olyanfajta szégyene ez a nyelvészetnek, mint az egyházé az eretnekégetés és a boszorkányüldözés.
Egyébként is a valóság törvényei döntenek el végül mindent. Mi alávetjük ennek magunkat! A tények makacs dolgok, szokták mondani. És ez így igaz. Aki tehát a kutakodást gátolja, az a gondolkodást gátolja. Lássunk tehát néhány szót, főként az említett Pap Ferenc szótárából, már csak azért is, hogy a Tisztelt Olvasó is fölismerje azt az utat, amelyen járunk.
Íme: yoi = jó, yoku = jól stb. Most lássunk néhány olyan szót, amelyben jelen van az "n" vagy az "m" hangzó, amit megtalálunk a magyar ember szavunkban. Illetve a nőt jelentő, nőiségre utaló, mintegy negyven magyar szóban. Például: nő, -né, néni, néne, nej, nőstény, ángyi, napa stb., aztán az "m" hangzó ott van a mama, meny, emlő, emse, vemhes, meddő és így tovább a szavainkban. De mintha igazában a következő női nevek is erre a jelenségre utalnának: Emőke, Enikő, Emese, Anna, Anikó stb. Nézzük a következő japán szavakat: nő = onna, húg = imoto, néni = one, meny, fiatalasszony = yome unokahúg = mei, lány = musume, onna, feleség = tsuma, asszony, úrnő = okusoma, és még legalább háromszor ennyi szót sorakoztathatnánk az "n" és az "m" jelenlétét kimutatva az azonos vagy közeli



jelentésű, női mivoltra utaló magyar és japán szavakban. Tehát ez is egyfajta megközelítés.
Persze létezik több másfajta megközelítés is. A már többször emlegetett "t"-"z""sz"-"c"-"es"-"s" változásokba beleillik a japán titi = csecs (csöcs), a magyar cici szavunk is. Máris bizonyíthatja ezt a japán tu-tu, jelentése cső vagy csü, vagy például a tuku jelentése csuk. Ide talán jó lesz idézni (idez-ni, hogy ne odáz-zuk el a dolgot), Pap Ferenc véleményét: "A japán szók azt árulják el, hogy átvételkor olyan magyar nyelv uralkodott, amelyben így hangzottak a magyar szók: szíp, lú, csü, könyér. Az orrhangú 'n' et, amilyent a csend (csönd KD), s dönget szókban is találunk -a japán elhagyja. " Pap Ferenc maga éppen a sidu-ka, japánul csöndet jelentő szót idézi másutt. Látható, hogy a rokonítás nem is olyan egyszerű. Éppen ezért nézzük csak milyen lesz a japán szó, ha benne van az "n"? Máris "sindu-ka" lesz és a szótő, "sind" hallhatóan közelebb került a csend-csönd szavunkhoz. Ám még mindig nem egyszerű a dolog. A csend - amikor nincs hang! -a szótár szerint, chinmoku. De a zene, illetve a muzsikus szónál megjelenik az "n". Íme zenész, muzsikus = ongakka, ongakuka, a hangverseny = ongakkai, zenei, ének = ongaku. Így - ha olykor összetétellel is - egymás mellé kerül az "ng", a magyar "hang", "cseng-bong-kong-zeng" stb. szavaink meghatározó két hangzója. A kiindulás mégsem az, ami a magyarban, a hang szavunkban lévő "ng". Ici- pici példát mutatunk, amelyből több dolog látható. A hang, japánul koe. Azaz hangadás, ami inkább a "kiált" szavunkhoz állna közelebb, mint a hang szavunkhoz. (Tán inkább a kiált, kajabál szavunkra gondoljunk) Ez a szó véleményt is jelent, amit kimondunk, aminek "hangot adunk", amit "hangoztatunk". De a japán így fejezi ki, ha hangosan beszél, porcosabban erősebben... "Ókii koe de hanasu. " Viszont nem halkabban vagy gyöngébben szól, aki csöndesen beszél, hanem kicsit szól: chissai koe.
Ilyesfajta példákat találhatnánk, de nem kívánjuk magunknak se bonyolítani a dolgot. Azt mondhatjuk általában a magyar nyelvvel kapcsolatban, hogy feltűnően sok a hangutánzó szavak, szógyökök száma, tehát logikusan, az ezekből való kiindulás is. Ezt nem várhatjuk el más nyelvektől, amelyekben átlagosan legalább tízszer kevesebb hangutánzó gyök található.
Következzen még néhány szó már csak azért is, mert izgalmas az elemzés, következtetés.
Daru japánul turu, csaknem turul vagy turuj. Egyébként a madár tori. És itt álljunk meg, mert a magyar ma-dár szavunkban is benne van d+r mássalhangzó képlet, ami egyezik a keményebb t+r - turu, tori - képlettel.
Az általános íz = azi, íz, mint testrész - lásd például "ízeltlábúak" - sizi. Jaj = yai, de talán sokkal érdekesebb a "k" hangzó, ami akárcsak a magyarban, meghatározó hangzó a japán nyelvben is.



A kenyér szavunk nyomán, japánul a dagaszt = koneru a kerék nyomán, amelynek képlete k+r (De ott van a gurul, gurít, guriga stb. mássalhangzó képlete g+r), japánul a kocsi = kuruma, vagyis akár az angol nyelvben - ott car, ejtése kár -a képlet egyezik. Még érdekesebb, ha ez a képlet a mi nyelvünkben mintegy háromnégyszáz szó elején, szóban megtalálható, ott van aa köröskörül japán szóban, ugyanis ez japánul kurut-karut, guru- guru; a körülbelül és körüli pedig gurai, kurai, goro; a gurul, gördül = korogaru.
Nézzünk még másféle "k" hangzós szavakat. Kerít = karamu - ami végül is kerítés, karám; kerget = karu; kerül = ka-koru, kígyózik (azaz kanyarog) = kuneru. Van amikor a sajátos rokonsági kapcsolat jelez, ilyen a kincs szavunk, japánul a pénz = kinsu; a koponya = ka-bone. Bizony így szótagolhatjuk magyarul is: ko-ponya. Köszörül, dörzsöl = kosuru vagy akár írhatták volna régiesen a magyar kövér szavunkat úgy, ahogy a hízó = koeru japán szót ejtik. Nagyon érdekes a magyar kudarc szóra emlékeztető japán kudari = bukás szó. S végül, hogy legyen itt japán hangutánzó eredetű szó is, amiből nincs sok, a korokoro, amely azt jelenti, hogy korog.
Itt kell megemlíteni azt a kis - de nagy jelentőségű! - kiadványt, amely kifestőkönyvnek álcázza magát - ez is nagy ötlet! -, miközben szinte hihetetlen szótárt közöl a Kr. u. 500-as években íródott, vagyis a hun-idők közvetlen közelében. A feljegyzések egy része éppen a hunokról szól. Örmény keresztény hittérítők feljegyzései olvashatók a Kaukázus északi előterében az V. század második felében és a VI. században ott létező hun államról és a beszélt nyelvről, amely az örmény nyelvű lszfahání kódexben található, mint közli Bérczi Szaniszló, Detre Csaba -, a szavak százait teszik közzé, hihetetlen egyezéseket találunk a magyar és a finn szavakkal, miközben ezek az akkori hun nyelv szavai! Érdekes, hogy a török rokonítás lehetősége csekélyebb. A kiadvány címe: A HUNOK MŰVÉSZETE. Aki elkezdi olvasni, már az elején megdöbben, mert ez a kis munka már maga is arra hivatott, hogy teljes joggal feltételezzük, a hunok ezen a nyelven beszéltek. Vagyis azon a nyelven, amelyen mi ma itt beszélünk! Jó bizonyíték erre például a fog, fogazat, fogni szó, amelyet hasonló logika szerint használtak, ahogy mi magyarok. A másik, ugyanezt megerősítő forrás a Krétai kódex, Kr. u. 700 körül íródott. Lássuk a szavakat: tej = phe, fé, nő = inű, többes szám inekh, kéz = kezi, ejtése szinte mint a finn käsi, ami szintén azt jelenti "kéz". Ér = iri (vérér), vér = veri, egy az egyben finn szó! Apa = atha, apai = athaji, feleség = eme, meme (a magyar emsére, mamára emlékeztet a szó), víz = vezi, ugyancsak csaknem azonos a finn vesi szóval! Tenger = tengír; sőt a valamiből rengeteg, például tengernyi = tengirdi, ló = lú, kutya = kutha, hal = kala, megint teljes egészében finn szó! Holló = khulla, khullu, alma = alma, bika = büka, ökör = üker, tő, növény töve = tüvi, fű = füvi, sás = sás, moha = rnuha, kő = kevi, finnül kivi, virág = virágh, jég = jéj, hó = hava, kút = kutu, út = utu. (Gondoljunk a Tihanyi apátság alapítólevelére, ahol ez áll: "meneh hodu utu rea"! Még a "h" hangzó is ott van a szó végén) Ház = laka, tudás = tud, tojás = moni, és itt álljunk meg. A tojás régi magyar neve "tikmony" és finnül muna. Aztán még néhány példa, noha száz is lehetne! Hon, otthon = hom,



kapu = kapu, vár, erődítmény = vara, ól = haolu, had (sereg) = hada, vas = tom, itt is jegyezzük meg, hogy a mongol "tömör" szó, amelyik ugye ismert magyar szó is, szintén vasat jelent! Erről többször is írunk e könyvben, és bemutatjuk mássalhangzó képletét, ami t+m, azaz a "tumen" szótöve és innét van a tömeg, tömkeleg, tömérdek, töméntelen és így tovább. Talán ennyi is elég ahhoz, hogy hittel mondjuk, mindez további kutatásokra, nemcsak késztet, hanem kötelez bennünket!
Tovább nem is nehezítjük a Kedves Olvasó dolgát, bár reméljük, hogy ennyiből érzékeli, kis odafigyeléssel, hogy a téma roppant érdekes. Hát ha még hozzávesszük, hogy a japánok is előre írják a vezetéknevüket- aki vezet, vezér az elöl van! - akárcsak mi, és Imamura Yukotól tudom, a koreaiak is. Aztán a keltezés logikussága, mint a miénk stb., elég ahhoz, hogy odafigyeljünk arra a népre, amely legnyugatabbra szakadt rokonainak tekint bennünket.
Természetesen főként az általunk is bővített Pap Ferenc- féle szótár elejéről csipegettünk. Talán elsősorban azzal a szándékkal, hogy fölhívjuk a figyelmet a témára, valamint arra, hogy nem a mai időket, hanem általában ezer évekkel korábbiakat kell figyelembe venni a szóátadásokkal, átvételekkel kapcsolatban. Aztán nem az írás a fontos, hanem az ejtés. A betű-bötü csak eligazít. A legtöbb nehézséget ugyanis éppen az átírások okozzák.
Ami pedig a beszédet illeti, dr. Papp Lajos, a Szívember írja "Jöjjön el a te országod" című kötetében - 222. oldalon -, "Ha úgy gondolják, hogy ez a hasonlat erős, mármint Magyarország és az agy közötti hasonlat, vagy túlzó lenne, akkor kérem szépen, hogy tekintsenek rá az emberi agy és a Kárpát-medence, a Szent Korona országának, országainak egymásra montírozott körvonalaira. (Történelmi Magyarország! KD) Oly régóta, ha térképeken megláttam a Kárpát-medencét, a Trianon előtti Magyarországot, mindig az anatómiai atlaszom emberi agyról készített ábrája jelent meg lelki szemem előtt.
Kérdeztem magamtól van-e ilyen véletlen? Bizonyára van. De én mégis hinni akarok abban, hogy ez nem véletlen. Mint ahogy az sem lehet véletlen, hogy az emberi agy azon részét, fejleszti a magyar nyelv, a magyar nyelv felépítése... építkezése, mely a kreativitásért, az alkotókészségért és képességért felelős.
Ehhez kell idézni Richard E. Leaky-Roger Lewien "Fajunk eredete" című, a Gondolat Kiadónál 1986-ban megjelent kötetből, közelebbről annak 240. oldaláról. Az ún. Broca-mezőről - amely a beszéd központja - írják, hogy a kétmillió éves leletben már megtalálták a Broca mezőt, ami kis dudor formájában azonnal szembetűnik az öntvény bal első oldalán. Ralph Holloway pedig azt kérdezi az Australopithecus - ez mintegy hatmillió éves lelet! - kapcsán, hogy a Broca mező nagysága ugyan kisebb, mint az említett afrikai lelet esetében, de jóval nagyobb, mint a legfejlettebb csimpánzoknál. Mi is kérdezzük, ha nem beszédre, akkor mire használta 'az agyuk ezt az agymezőt?



Tudható, hogy az ember nem örökli a tudást, minden egyes elődnek ezt újra és újra meg kell szereznie, méghozzá keservesen, elölről kezdve! Mégis van változás, gyarapodás az ismeretekben, mert az ember beszél, képes az elvont gondolatok megtestesítésére! Az írás gondolatőrzés. Nem kell minden nemzedéknek újra kitalálni a tűzgyújtást! Ahogy szintén angol tudományos filmből tudjuk (Spectrum 2002 tavasza), hogy az ember már kétmillió (!) éve képes a tűzgyújtásra! Ezért mondjuk, hogy aki fázik, fát keres, hogy tüzet gyújtson. Akkor hány éves is lehet a fázik szavunk? A tudomány egy-egy ágának fejlődése fényében a többi ágra is világosság vetül! Ezt folyton szem előtt kell tartani! Mi ugyan nem tudósként, hanem szüntelen tájékozódó költőként, íróként a nyelv vonzásának engedve "keveredtünk" nyelvészet gyanújába, holott ebből csupán annyi igaz, hogy a magyar költészet volt az a csoda, ami ezt a vonzódást elindította.
Ezzel zárjuk a valójában talán soha teljesen be nem fejezhető gondolatainkat, amelyek, miként mondtuk, leginkább egy magyar költő, író, gondolkodó kérdései, nézetei. Ám, mint egész munkásságunk mutatja, nem ok nélküliek -s tán nem is haszontalanok -a kérdezősködések, kíváncsiskodások, kutakodások! Valóban abban hiszünk, hogy a jövő az emberi egymás felé való mozdulás folyamata kell, hogy legyen. Ha nem az lesz, tisztességes jövő sem lehetséges! A dolgok összefüggenek, nincs senki és semmi számára külön törvény. Minden birodalom éppen a birodalmi törekvés áldozata lett. Ha az USA bizonyos körei ezt nem veszik figyelembe, országuk az egész világgal kerül szembe. Miért? Mert lehetősége van erre. Így lesz ez a világelnyeléssel fenyegető nyelvi birodalommal is, ahol a gyors közlésekkel a bábeliség zavarai is szaporodnak, együtt a kóros értékzavarokkal. Ezért is, egyre nagyobb szükség lesz a logika, az értelem uralmára minden más fölött. És van kiút Bábelből, ami a magyar nyelven át kínálkozik, s azon át vezet a nemes értelemig, kikerülhetetlenül! Ezt nyugodtan mondhatjuk a hunok és a magyarok nyelvén Bábelből jövet.
Célom e munkával nemcsak ismeretet, hanem eszmét és eszményt is adni.
Átmenetileg itt van VÉGE