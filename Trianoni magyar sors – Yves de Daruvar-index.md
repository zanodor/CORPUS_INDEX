---
master_file: "[[@TrianoniMagyarSors]]"
---
# Index for Trianoni magyar sors – Yves de Daruvar.pdf

YVES DE DARUVÁR
A TRIANONI MAGYAR SORS
Több mint egy évszázada, hogy Grairy{1} atya, a Notre Dame szószékéről érces hangján a következő ünnepélyes figyelmeztetést intézte híveihez: „Mindenki hazája szent. Belőlük egynek elpusztítása is felér az emberi nem megcsonkításával. Egy népgyilkosságára irányuló szándék Isten elleni hadüzenet, támadás az élet rendje és a történelmi Gondviselés ellen. Lelkiismeretünk szerint bűntény. A Történelem még megtoldja azzal, hogy hiábavaló bűntény. Bűneink azonban hála legyen Istennek mégsem hiábavalóak: elkövetőjükre terhet, romlást, büntetést hoznak.”
„Egy nemzet nincs megalázva azzal, hogy legyőzték, vagy ha aláírt - késsel a torkán - egy végzetes békeszerződést. Becstelenné válik azonban, ha nem tiltakozik, ha tönkretételéhez maga is hozzájárulását adja. Nem a vesztés a bukás, hanem a lemondás..." (Delcassé francia külügyminiszter)









Yves de DARUVÁR a Becsületrend parancsnoka, a Felszabadítási Mozgalom társharcosa, a Tengerentúli Ügyszolgálat főintezője. Törökországban szülelelt az első világháború végen. Édesapja magyar volt, édesanyja francia. Franciaországban nevelődött fel. 1940 júniusában, drámai körülmények között Angliába vetődött, elsők között jelentkezett a Szabad Francia Haderő szolgálatába és Leclerc tábornok parancsnoksága alatt részt vesz a fezi, tripoliszi, tuniszi és a franciaországi hadműveletekben a 2. páncélos hadosztály kötelékében. A franciaországi szabad magyar emigráció ténykedésének aktív pártfogója.



Yves de Daruvár
A TRIANONI MAGYAR SORS
PÜSKI BUDAPEST, 1999



© Yves de Daruvár © Magyar nyelvű kiadás: dr. Katharina Kajdi-Avar A mű eredeti címe: Le destin dramatique de la Hongrie, Albatros, Paris, 1970 A luzerni fordítás és magyar kiadás címe: Trianon. A feldarabolt Magyarország, Luzern, Svájc, 1976 Fordították:
ÚJVÁRI FERENCNÉ sz. RÁTZ LÍVIA és UJVÁRY LAJOS
A luzerni fordítást korrigálta és a francia nyelvű 1989-es (Paris, Sorlot) 2. kiadás szerint kiegészítette
DR. KAJDI-AVAR KATALIN
PÜSKI KIADÓ Kft. Budapest I., Logodi u. 16. 1012. Telefon: 201-4444 Felelős kiadó: Dr. Püski Sándor
PÜSKI KÖNY VESHÁZ
Budapest I., Krisztina körút 26. 1013. Telefon: 375-7763 ISBN: 963 9188 582 Tipográfia, tördelés:
DOBÓ NÁNDOR, CAD BT.
Nyomta a debreceni Alföldi Nyomda Felelős vezető: GYÖRGY GÉZA vezérigazgató
PRINTED IN HUNGARY



Bevezető
Ez a könyv egy égőlelkű, a szenvedélyteli és a kilátástalannak tűnő nemes ügyekért rajongó személyiség munkája. Már 20 esztendős korában Fez, Tripolisz, Tunisz, Normandia harcterein küzd Leclerc tábornok parancsnoksága alatt. Ezekben a rendkívül súlyos órákban Franciaországot óhajtotta választott hazájaként, mivelhogy az akkoriban halálrasújtott, megalázott, legyőzött volt. Győzelmes feltámadása érdekében ontotta vérét ezekben az években a sivatagban, súlyos sebesülést szenvedve. Most pedig, a hajdani 1940-es ifjú, a Tengerentúli Főparancsnokság szolgálatában szerzett tapasztalatok alapján szellemben és jellemben kiforratlan, mint érett férfiú, új csatába indul. Ezúttal azonban nem fegyverrel a kézben, hanem „Trianonnal”, mint a megcsonkított Magyarország becsületéért harcoló katona, Leclerc szellemében. Yves de Daruvár a modern idők „lovagja".
*
Nem érzem magam illetékesnek arra, hogy Yves de Daruvár merész, bizonyítékokra alapozott munkájáról általános ítéletet alkossak. Csak néhány megjegyzést szeretnék hozzáfűzni. A trianoni békeszerződés indokai, melyek alapján Magyarországot megcsonkították, felháborítók és gondolkodásra késztetnek. Mint az 1914-18-as háború egykori katonája, kötelességemnek érzem, hogy az ebben a könyvben idézett Georg Roux szavaira utaljak „A 4-5 évig tartó, erejük legvégéi kimerítő harcok, a végtelen nagy áldozatokba való belenyugvás, létük vagy szabadságuk kockára tétele után a győztesek nem voltak hajlandók az irgalmásságra.” Magyarországot, ezt a több mint 1000 éves országot, a bosszúállás a legkíméletlenebbül sújtotta. Ez tévedés és bűn volt. Egy bizonyos: századokon keresztül nem akad példa a győzők irgalmára. Bárcsak ez a mű részese lehetne egy új korszak kezdetének a népek egymásközti vitájánál és a győztesek szigorúságánál, az elkerülhetetlen konfliktusok találkozóin.
*
Jobb bevezetői írhatlak volna ehhez a munkához olyan személyek, akik a közép-európai kérdésekben jártasabbak nálam. Baráti kötelességemet teljesítem, amikor Yves de Daruvár kérésének engedve, erre a feladatra vállalkoztam. Sivatagi vándorlásaink Afrika tájain még mindig összekötnek bennünket. Tüneményes látványok tárultak elébünk. Ott vonultunk gyorsan, nagyon gyorsan északnak a sima, kavicsos úton Franciaország felé. Az utat éjszaka a csillagok jelezték. Néhanapján felfutottak zászlóink az elfoglalt állásokon a kék ég felé... De voltak szomorú napok is, mint az 1943-as húsvét reggelén, mikor a gránátok becsapódása közben egységünk közt futótűzként terjedt el a szomorú hír: Daruvár súlyosan megsebesült.
Ingold tábornok
a Felszabadítási Rend nagykancellárja, a Hadtörténeti Intézet volt tagja.



Előszó
Apám magyar honvédtiszt volt, anyám francia. A trianoni békeszerződés következtében kerültem Franciaországba és ott nevelkedtem fel. Már korán alkalmam nyílt arra, hogy tudomást szerezzek Trianonról, tanulmányozhassam következményeit, elgondolkozzam felettük. Azok után. hogy a második világháborúban bebizonyíthattam hűségemet Franciaország iránt - abban az időben, mikor történelmének mélypontjára került - kötelességemnek érzem, hogy - habár összeszorult szívvel, de mégis határozottan - honfitársaim elé tárjam az első világháború győzteseinek hitvány cselekedeteit. Mert a nemzetekre csakúgy jellemző, mint az egyénekre, hogy jót vagy rosszat cselekednek. Úgy gondoltam, szükséges, hogy valaki erkölcsi és szellemi képessége tudatában, egy napon feltárja ezt a fekélyt. A trianoni békeszerződés 50. évfordulója talán a legalkalmasabb idő e mű megjelenésére. Mivel nem vagyok történész, ezt a könyvet a pontosságra és tárgyilagosságra ügyelve csaknem teljesen olvasmányaim feljegyzései alapján állítottam össze. Innen származik a számos idézet, amiért az olvasó elnézését kérem.
Paris. 1970. június Yves de Daruvár









I.FEJEZET
Az 1000 éves Magyarország földrajzi egysége és néprajzi tagoltsága
Magyarország a mai határai között az 50 évvel ezelőtt az Entente által diktált béke eredménye, amit 1920. június 4-én írtak alá. Az 1947. február 10-i párizsi béke nagyjából megerősítette Trianon határozatait.
A trianoni béke olyan területeket csatolt el Magyarországtól, melyek a honfoglalástól kezdve, azaz több mint 1000 éven át megszakítás nélkül hozzá tartoztak. Így egy tollvonással úgyszólván nemcsak Magyarország nemzeti és történelmi egységét szüntették meg, hanem azt a fizikai-gazdasági egységet is, mely tíz évszázad alatt az egész Kárpát-medencét jellemezte. Miért tudott Magyarország oly hosszú időn keresztül régi határai között maradni? Mi volt az a titokzatos erő. mely egységét újra és újra visszaállította? Elsősorban kivételes földrajzi helyzete, melyhez hasonlóval egyetlen európai állam sem rendelkezett. A régi Magyarország nemcsak 10 évszázados történelmi egységet képezett, hanem Elisée Reclus 1878-ban elhangzott megjegyzését idézve „Európa legtökéletesebb földrajzi egységét” is. „Magyarország – írta Reclus - szabályos ellipszis alakban helyezkedik el Európa közepén alföldjeivel, melyeket a hegyek láncolata vesz körül... Bármilyen lesz is a jövőben a népek csoportosulása, a Kárpátok övezte területen az a nemzet fogja a legnagyobb befolyást gyakorolni, mely megszerezte és védelmezte ezt a területet... Északnyugattól keletre és délre a magyar medencét mindenütt határozott domb és hegy - vonulat veszi körül.”{2} Payot a következőket írta: „Magyarország olyan csodálatos földrajzi egység, minden része úgy kapcsolódik egymáshoz, hogy azok közül akár egyetlenegynek a megbontása tönkreteheti a teljességet." Eisenmann 1904-ben így nyilatkozik: „A magyar terület hatalmas földrajzi egységű adottság. Ez a földrajzi keret a szilárdság, a precizitás, a teljesség és egység benyomását kelti. Érthető, hogy ez a természetadta vidék egy államnak szinte kész területet nyújtott és a közepén elhelyezkedő síkság arra alkalmas, hogy politikai súlyú központot alkosson.”{3} Közép-Európa fizikai térképei minden magyarázatnál világosabban mutatják a volt magyar királyság különleges egységét. A Kárpátok láncolata három oldalról védelmezően vesz körül egy végtelen központi síkságot és ebben a hegyektől övezett térségben, egy kivételével, valamennyi folyó a síkság felé tart. A hegyvonulatot nyugat felé az Osztrák Alpok nyúlványai és a Horvát Hegység egészítik ki, dél felől a Duna alsó folyása és a Száva képezik a határt.
Ezt a tökéletes földrajzi egységet tökéletes gazdasági egység telte teljéssé. A természetes határokon belül megtalálható volt valamennyi, a gazdasági élet szempontjából szükséges nyersanyag. A központi síkság és a környező hegyek harmonikusan egészítik ki egymást. Az egyik a gabonái, a másik a fát, ásványokat, legelőket biztosítja. Az egykori Magyarország



tökéletes fizikai egyensúlyát a számarányok is igazolták: 50% síkság, művelhető földterület. 25% erdő. 20% rét, mező és alig 5% terméketlen terület. Ez a megoszlás meglepően gazdag és harmonikus.
Falu Tamás szerint „Magyarország határait nem az emberek húzták, hanem maga Isten alkotta:” Különösen a Kárpátok láncolata tűnik olyannak, mintha maga a természet is halárnak szánta volna. Nincs még egy határ az európai történelemben, melynek tökéletessége felülmúlta volna a Kárpátok láncolatával alkotott 10 évszázados magyar határokat. Ilyen földrajzi egység önkéntelenül is politikai egységet kívánt, olyan népet, mely képes ennek az egységnek a megszervezésére. Ez a nép a magyar volt, büszke kivételes egyedülvalóságára. Ennek a népnek sikerült a terület 896-ban történt birtokbavétele óta az, amely, ugyanazon a területen, más népek (pl. az avarok 567-796) számára kudarccal végződött. Elisée Reclus szerint „Az emberiség jövője szempontjából jó, hogy az európai kontinens egyik fontos részében, egy az európai népekkel kereszteződések folytán ugyan rokonságba került, de alapjában véve nem-árja nép viszi a vezető szerepet. Az indoeurópaiak gőgös előítéleteire a magyarok történelmükkel válaszolnak. Volt ugyan igen gyenge oldaluk is, de vajon szomszédai közül melyik mondhatná magát intelligencia, bátorság vagy éppen a szabadságszerető terén különbnek?”{4} A magyarok által benépesített és megszervezett Közép-Duna terület évszázadokon keresztül Kelet-Közép-Európa legszilárdabb humanisztikus és politikai középpontjává vált. A magyar nemzet, szomszédainak állandó támadásai, a tatárdúlás (1241), a XVI. , XVII-ik századi török hódoltság ellenére fenn tudta tartani a földrajzi határokat. Egészséges és értelmes politikájával egészen az 1920-ban bekövetkezett sajnálatos területi megcsonkításig, össze tudott egyeztetni valamennyi gazdasági, néprajzi, közigazgatási és kulturális tényezőt. Ezt a kivételes geopolitikai egységet hosszú történelmi és harmonikus földrajzi, valamint gazdasági közössége ellenére Trianonban teljesen megbontották és Magyarországot a Dunamedence területére korlátozták. Ma a magyar Alföld, melyet mesterségesen elválasztottak a hegyvidéktől és az erdélyi magas-fennsíktól, nem egyéb, mint alaktalan, tagjaitól megfosztott csonk. A későbbiek folyamán látni fogjuk, hogy maguk az elszakított részek is megszenvedték ezt a szörnyű csonkítást.
Nem lehet eléggé hangsúlyozni, hogy milyen könyörtelenséggel törték meg Trianonban a történelmi Magyarország csodálatos egységét, melyre a magyarok méltán voltak büszkék. Senki sem kételkedhetik abban, hogy még egy fél évszázad elmúltával is minden magyar szemében, aki úgy hozzánőtt a régi Magyarországhoz, mint az anyjához a gyermek, a Haza mindörökre az ezeréves Magyarország marad. A magyar nemzet a többi európai nemzethez hasonlóan a történelem terméke, annak ellenére, hogy legfontosabb alkotóeleméi a IX. századbeli honfoglaló magyarság alkotta. Fajtiszta nép egyébként ma már a föld egyetlen országában sem található. Valamennyi mai nép, de különösen az európai népek, történelmük során létrejött önkéntes vagy kényszerű egyesülések, egybeolvadások eredménye. Ez az egybeolvadás és egymás mellett élés Magyarországon is létrejött az évszázadok során abban a különleges nemzeti és földrajzi „.olvasztótégelyben”, mely hasonló ahhoz a történelmi „olvasztókemencéhez", aminek Michelet Franciaországot nevezi. A honfoglaláskor a Duna-Tisza-közén és a Tisza völgyében talált kevésszámú bolgár-szláv népesség aránylag hamar beolvadt. A későbbiekben, a tatárok nyomása elől érkező turáni eredetű népek, a besenyők, kunok, jászok, a következő két-három évszázad folyamán



lassanként beolvadtak a magyarságba. Ezek után a szlovákok és a horvátok kivételével a Trianon-előtti Magyarország valamennyi nemzetisége menekült népként érkezett az országba. Ez volt a helyzet a XIII., XIV. és XV. században: északon a rutének, Erdélyben az első oláhok, délen pedig a szerbek esetében, akik a törökök elől menekültek a Balkánról. Ekkor történik hasonló okokból a horvátok térfoglalása a Dráva vonaláig. Az erdélyi szászokat Géza magyar király hívta be telepesekként a XII. században, a svábok ezzel szemben a török kiűzése után, a XVIII. században érkeztek az országba. A magyarság tehát, egységét és térhódítását tekintve, átvészelte ugyan az 1241-es tatár betörést, a XVI-XVII. századbeli török hódoltságot azonban alaposan megsínylette. A háborúk következményei, az éhínség, járványok pusztítása, a lakosság elhurcolása főleg a magyarlakta alföldi területeket néptelenítették el. A 4 millióra becsült lakosság a XV. századtól a XVII. század végéig kb. 2 millióra csökkent, míg Nyugat-Európa lakossága átlagosan 100%-kal növekedett. Az osztrák Habsburgok a töröktől elpusztított területek betelepítésével a céltudatos magyartalanítás politikáját követték. Az ő gyarmatosító politikájuk
következménye volt a Trianon előtti Magyarország néprajzi tarkasága, mely különösen a Bánság területén volt észlelhető. Ez a vidék, mely 1718 és 1779 közöli közvetlenül is Bécs hatáskörébe tartozott és a XV. században még tisztán magyarlakta terület volt szerb, román, német, francia, olasz és spanyol népesség betelepítésével Európa legkevertebb vidékévé váll. A becslések szerint a Habsburgok a XVIII. században kb. 400 000 szerbet. 1 200 000 németet és 1 500 000 románt telepítettek be Magyarországba. Így a magyarság török
hódoltság előtti százalékos aránya 1780 körül 80%-ról 40%-ra csökkent Ez a telepítés volt az egyetlen oka annak is, hogy az erdélyi románság száma 200 000-ről 800 000-re szaporodott, azaz megnégyszereződött a XVIII. században, míg Erdély magyar lakossága a XVI. században még a románság kétszerese volt. Az idegen elemek betelepülése két időszakra osztható. Először a XII. században szivárogtak be lassanként az országba, majd a XIV-XV században a törököktől hátrálva meneküllek főleg a hegyes határvidékekre.
A török kiűzése után a Habsburgok tömegesen telepítették be őket és azóta lassanként kiterjeszkedtek az Alföldre és a környező völgyekbe. Így Magyarországnak, mely évszázadokon keresztül Európa védőbástyájaként oltalmazta Nyugatot az egész európai kultúrát veszélyeztető török hódítástól azt kellett tapasztalnia, hogy saját halottai helyét szerbek és románok foglaljak el. Európa pedig végül Trianonban ezeknek a népeknek ajándékozta azokat a területeket, amelyekért a magyarok annyi évszázadon át a vérüket ontották.
A betelepített idegen népesség százalékos aránya egyébként csökken a XVIII. sz. végétől kezdve a magyarok előnyére, akik fokozatosan visszanyervén elveszteti földjeiket, a XIX. században már a korábbi 40% helyeit a lakosság 50%-at képviselik. A folyamatosan gyarapodó magyar lakosság a trianoni csonkítás nélkül a XX. század folyamán kétségtelenül a lakosság többségét alkotta volna. Az 1910-es népszámlálás alkalmával az
autonóm Horvátország kivételével a magyarság százalékos aránya már elérte az 54.4%-ot, az ország lakosságának pedig több mint 64%-a beszélte a magyar nyelvet.
Említésre méltó még a régi királyságban az ország földrajzi helyzete is a lakosság eloszlása szempontjából. A központi Nagy Alföldet lakó magyarok az ország többi 12, a szélső területeken élő, egymással semmiféle nyelvi és faji kapcsolatot nem tartó nemzetiséggel



szemben a népesség abszolút többségéi alkották. A románok számaránya 16% volt a szlovákoké 10,7%, a németeké 14,4%. Az összes szláv lakosság aránya nem haladja meg a 18,3%-ot. Elsősorban a nemzetiségek szétszórtsága és különfélesége jelentene a magyar elem erejét velük szemben. Ezzel magyarázható az a tény is, hogy a magyarok kevés számbeli
túlsúlyuk ellenére hosszú ideig minden nehézség nélkül biztosíthatták a Kárpát-medencében politikai vezető szerepüket. Fontos tényező volt az is, hogy a magyarok az ország minden olyan gazdasági és kulturális központjában, ahol a más nemzetiségekkel - különösen a németekkel szemben szomszédos viszony állt fenn. a többséget alkották. A magyarság demográfiai fölényét ékesen bizonyítja az 1910-cs népszámlálás után készített térkép, melyet annak idején a magyar küldöttség is felmutatott az 1920-as tárgyalásokon
és amelyet e munkához, is mellékeltünk. A régi Magyarország néprajzi problémáival kapcsolatban meg kell még említeni, hogy a kettős monarchia magyar része sokkal egységesebb volt az osztrák résznél. Magyarországon a magyar elem arányszáma a kisebbségekkel szemben 54%. Ausztriában ezzel szemben a német lakosság aránya csak 36% volt.
Összefoglalva megállapítható, hogy az első világháború kitörése előtt Magyarország olyan egységet alkotott, melyet a magyarság asszimiláló ereje ugyanolyan egységessé változtatott volna, mint amilyen kezdetben volt, ha természetes fejlődéséi a török vész, később pedig a Habsburgok betelepítési politikája meg nem gátolta volna. A
Habsburgok egyébként a „divide et impera”elv szellemében szították a nemzetiségek közötti ellentéteket, hogy végül ők szerepelhessenek a vitában a döntőbíróként.
A magyaroknak a nemzetiségekkel szemben tanúsított érzéseit évszázadokon keresztül első királyuk Szent István, fiához. Széni Imréhez írt intelmeinek szelleme határozta meg, mely azt az elvet vallotta, hogy minden nemzetiség őrizze meg a saját nyelvét és szokásait. „.A vendégeknek és idegeneknek adj helyet országodban, hagyd meg nyelvüket, szokásaikat, mert gyenge és törékeny az az ország, melynek csak egy nyelve és azonos szokásai vannak (unius linguae uniusque moris regnum imbecille et fragile est).{5} Ne légy igazságtalan, de légy mindig jóságos azokkal szemben, akik hozzád jöttek letelepedni, bánj velük olyan jól, hogy jobban érezzék magukat nálad, mint bármely más országban." Ezek alapján a magyar középkor méltán tekinthető a kisebbségek aranykorának, ahogy Szekfű Gyula magyar történész is írta. Szent István híres intelme azonban csak addig maradhatott élő valóság, amíg a régi királyság kizárólagos hivatalos nyelve, a latin, korlátozta a nemzetiségek belső ellentéteit és biztosította a békés együttélést. A történészek véleménye szerint a Habsburg Birodalom nagy szellemi fordulata a XVIII. sz. végén történt. II. József császár úgynevezett felvilágosult abszolutizmusa (1780-90) egységesíteni akarta birodalma országait i-s népeire rákényszeríteni a német nyelv használatát. Innen ered a nemzetek hirtelen jelentkező partikularizmusa, kezdve a magyarokkal; másrészt a francia forradalom adott új értelmet a nemzet gondolatának, amely ezután a polgárok s nem az alattvalók együttese. Ez a robbanó megfogalmazás amit a Forradalom és a Birodalom katonái terjesztettek Európában, magára Napóleonra hatolt vissza, még mielőtt pusztítást hozott volna az egész világra, kezdetként Közép-Európára és a Balkánra. Magyarországon elsősorban II. József németesítést kísérlete váltotta ki a „nemzeti ellenállást”. A magyar nyelv használata, mely a korábbi hivatalos nyelvet, a latint felváltotta (1844-es törvény), a horvátokkal együtt íz ország összes kisebbségeinek tiltakozását váltotta ki. Az 1844-es törvény volt tehát a kezdete a régi Magyarország



nemzetiségei között kialakult ellentéteknek. A magyar honpolgárok jelentős része is végzetesnek találta ezt az újítást, mely az elkövetkező idők nehézségeinek csíráját hordta magában: a magyar nemzet s nemzetiségei félreértéseinek későbbi tragédiáját. Ez az intézkedés tekinthető a modern és a középkori Magyarország törésvonalának, a nemzetiségek ellentéte kezdetének, a Kossuth-féle 1848-as jakobinus nemzeti felkelés csődjének s annak, hogy a nemzetiségek majdnem összessége a magyarok ellen fordult s az osztrák ügyet támogatta.
A bécsi uralkodó körök már régóta szították az ellentéteket a nemzetiségek között. Egy idő óta megcsillantották előttük az autonómia lehetőségét is, hogy a leggyengébbek segítségével leverhessék a legveszélyesebb lázadó népet, a magyart. A bécsi kormány cselszövései nélkül Kossuth liberális politikája valószínűleg lehetővé tette volna, hogy a magyarok és a kisebbségek 1848 után problémáikra valamennyi nemzetiség számára egy ésszerű modus vivendi-t találjanak 1848-tól kezdve.
A magyarok egyik elkeseredett ellenfele maga állította, hogy „ Magyarország 1830-ig a nemzeti egyenlőség eldorádója volt”.{6} Eddig az időpontig a Magyarországon élő
nemzetiségek nyelvi és irodalmi megújulási mozgalmainak központjai nem a határokon túl élő testvérnépek országában, hanem Magyarország területén alakultak ki. Maguk a szomszédos országok kulturális élete is érezte ekkor, közvetve, a magyarok nagylelkű liberalizmusának előnyeit. Az úgynevezett „magyar járom" alatt tehát jobban virágzott a Magyarországba menekült nemzetiségek kulturális élete, mint saját hazájukban (pl. Romániában vagy Szerbiában). A legkiválóbb szláv és román nyelvészek a budai egyetemen tanultak és saját nyelvükön adhatták ki munkáikat. Az első szerb, horvát és szlovák könyvek Magyarországon látlak napvilágot. Egyébként az első román nyelvű könyvet 1544-ben nyomták Erdélyben, magyar fejedelem pártfogása alatt. (Az első magyar nyelvű könyv is csak 1527-ben jelent meg.) Maga ez a lény is cáfolja azokat az állításokat, melyek nemzetiségi elnyomásról beszélnek a történelmi Magyarországon. Az ország történetének 1848 előtti idejében gyakran voltak belső és külső háborúk, politikai és vallási jellegű mozgalmak, nem volt azonban példa egyetlen komoly nézeteltérésre sem az ország nemzetiségei közölt. Az 1437-38-as erdélyi és az 1514-es magyarországi parasztfelkelések valóban kizárólag társadalmi és nem politikai jellegűek voltak. A magyar és román jobbágyok közösen keltek fel feudális uraik ellen, hasonlóan a kor többi európai paraszt lázadásaihoz. A magyar
jobbágyság maga is csak 1848-ban szabadult fel a jobbágyság terhei alól, a hosszú szolgaság tehát az ország valamennyi parasztját együttesen sújtotta nemzetiségi különbség nélkül.
Gyakorlatilag a Magyarországba betelepült idegen népek egészen a XIX. század elejéig teljes egyetértésben éltek a magyarokkal. A török elleni közös harc sokáig hatalmas összetartó tényező volt a nemzetiségek között. A hosszú török uralom után e felszabadult testvérnépeknél (románok, szerbek) egyszeriben új királyságok alakultak. Ez a tény egyszerre buzdítóan hatott a Magyarországon élő szerbekre és románokra, alkalmat nyújtott nemzetiségi problémák felvetésére, irredenta mozgalmak kialakulására. 1848-49 eseményei is elmélyítették a szakadékot a magyarok és a nemzetiségek között. Az ekkor támadt heves és rosszindulatú megnyilvánulások szerencsétlen következményeit már sem az egyik, sem a másik fél nem tudta kiküszöbölni, nem segíthetett rajta az 1867-es



osztrák magyar kiegyezést követő őszinte igyekezet sem. A magyarokat elkeserítette, hogy az 1848-ban a velük együtt felszabadított szerb és román parasztok, akik szabadságukat nekik köszönhették, az Ausztria ellen folytatott szabadságharcban tömegesen ellenük fordultak. A nemzetiségek nem gondollak ekkor arra, hogy a közös elnyomó ellen folytatott függetlenségi harc sikere nekik is felszabadulást hozhat. Már ebben az időben tapasztalható a nemzetiségek közölt egy bizonyos kisebbségi érzésből, féltékenységből táplálkozó irigy gyűlölet a magyar nép magasabb intelligenciájával, lendületével és hősiességével szemben, amely annyira láthatóan és veszedelmesen kinyilvánult az egész világ előtt 1848-19-ben, újra jelentkezett az utódállamok körében 1956-ban, a magyarság október novemberi dicsőséges felkelése alkalmával. Maguk a Habsburgok, miután a magyarok felkelését a nemzetiségek közreműködésével és a külföldről érkező orosz hadsereg segítségével leverték, elmulasztották azt a sorsdöntő alkalmat, mely ekkor az egész császárság megerősítésére kínálkozott. Győzelmük után érkezett el az a pere, mikor minden népi és nyelvi csoportot, melyek törekvései ekkor még nem voltak sem szeparatista, sem föderalista jellegűek, a hagyományos kereteken belül, közigazgatási és kulturális reformokkal kielégíthették volna. Ekkor még átalakítható volt a Monarchia egy hatalmas szövetségi állammá, melynek formája akkor valószínűleg valamennyi nemzetiségnek megfelelt volna és összesíthette volna a császárságot a királyság nemzetiségeinek majdnem egybehangzó csatlakozásával. A Habsburgoknak magyar királlyá koronázásuk alkalmával esküvel kellett megfogadniok, hogy Magyarország területi sérthetetlenségét tiszteletben fogják tartani. A
magyar rendek mindig egyhangúan tiltakoztak autonóm területek létrehozása és az országtól való elcsatolása ellen. Tiltakozásuk egészen 1848-49-ig eredményes is volt. Csak a szabadságharc oroszok általi leverése után alakítottak az osztrákok „Vajdaság” néven egy osztrák tábornok kormányzása alatt a Bánát mintájára egy déli autonóm területet. Ennek a területnek a lakossága az 1857-es népszámlálás adatai szerint 340.000 sváb, 333.000 szerb. 308.000 román és 241.000 magyar volt. A horvátok és az erdélyi románok egyébként keservesen csalódtak várakozásaikban, mikor osztrák felbujtásra a magyarok ellen fordultak. Ők ugyanis jutalmul Ausztriától ugyanazt a sorsot kapták, amit a magyarok számára büntetésnek szántak. A történelem olykor megismétlődik anélkül, hogy áldozatai tanulnának belőle. Magyarország és ezen keresztül az egész Monarchia ellen irányuló elkeseredett nacionalizmus egészen az első világháborúig a nemzetiségek értelmiségének vékony rétegére korlátozódott, egy maroknyi csoportra, melynek tagjait igen gyakran az egyéni érvényesülés (hatalom, állami tisztségek elérésének vágya) gondolata irányította. A kisebbségek népi tömegei ekkor még nem ismerték a nemzeti versengés formáját. A régi Magyarország hagyományos közigazgatási rendszere, a középkor óta kialakult megyék és szabad királyi városok, ezenkívül a politikai és kulturális területi önkormányzatok (pl. a székelyek és szászok Erdélyben) akadályozták a betelepültek nacionalizmusának kialakítását, akik egyébként az ország területén belül vallási, nyelvi és kulturális téren, valamint a magánjog terén korlátlan szabadságot élveztek. Ez a lény legalábbis számukra, abban az időben a legfontosabb volt. A Magyar Szent Korona magában foglalta a nemzet hagyományos szabadságjogainak biztosítékát, fajra, vagy nyelvre való korlátozás nélkül. A nemzetet ebben az időben ugyancsak a nemesség és a szabad királyi városok képviselték, melyek a királlyal egyenrangú tagjai voltak a Szent Koronának, mely így bizonyos módon egyensítette a királyt az egész nemzettel.
A nemzetiségek kulturális színvonala Magyarországon magasabb volt, mint fajtestvéreiké,



akik saját hazájukban éltek. Az 1914-18-as világháború előtt Erdélyben több román iskola működött, mint Romániában.
Ezekben az iskolákban, melyeket a pénzügyi feljegyzések tanúsága szerint többségükben a magyar állam szubvencionált, a magyart csak második nyelvként tanították. Van-e a mai Franciaországban akár egyetlen nyilvános. vagy magániskola, melyben a breton, baszk, vagy flamand nyelvet akár csak második nyelvként is tanítanák? A magyar uralom alatt minden szlovák falunak is saját iskolája volt. Megállapíthatjuk tehát, hogy minden egyéb hazug híreszteléssel ellentétben, Magyarország, első királya. Szent István hagyományának szellemében, semmiképpen sem hagyta tudatlanságban betelepült nemzetiségeit, hanem egész történelme folyamán igyekezett szabad fejlődésüket és boldogulásukat biztosítani.
A nemzetiségeknek 1848-49-bcn a magyarokkal szemben tanúsított magatartása ellenére az ország évszázados történelme során számos példát idézhetnénk, a betelepült népek együttműködésére, ragaszkodására, hűségére. Mikor a török 1526-ban a mohácsi vész után elfoglalta a Duna-medencét, a magyar nemzeti öntudat, a magyar hagyomány éppen a nemzetiségi területeken, Szlovákiában, Erdélyben maradt fenn. A szlovákok és a ruszinok például sok esetben büszkén vallották magukat „magyar”-nak, annak ellenére, hogy nem voltak faji rokonságban a magyarokkal. Évszázadokon keresztül teljes egyetértésben éllek a magyarsággal, együtt küzdőnek a törökök és a Habsburgok ellen. Rákóczi első katonái szlovákok és ruszinok voltak és még 1848-49-ben is számosan harcoltak a magyar szabadságharc oldalán Kossuth seregeiben. Érdekes és tanulságos az 1861. május 10-i „A szlovák nemzet memoranduma a magyar parlamenthez” c. írás (1. sz. Függelék), mely mérsékelt és barátságos hangnemet alkalmaz a magyarokkal szemben. Ez a memorandum abban az időben csupán „autonóm szlovák területet” kívánt a magyar királyságon belül, Horvátország mintájára, a szlovákok arányos képviseletével a magyar országgyűlésen. Az 1907-cs szerencsétlen cernovai esemény, mely 14 halottat és 60 sebesültet követelt, mérgesítette el végképp a helyzetet a magyarok és szlovákok között. Annak ellenére, hogy az 1000 éves közös történelem során ez volt az egyetlen összeütközés a magyar karhatalom és a szlovák nép között, cseh és más külföldi írók az esetet mértéktelenül felnagyították csak azért, hogy Európa közvéleményét Magyarország ellen hangolják. Ezzel szemben senki sem említi meg azoknak az összeütközéseknek a számát, melyek az elmúlt 50 év alatt, mióta Szlovákiát akarata ellenére Csehországhoz csatolták, a csehek és szlovákok között történtek. A szlovák autonóm mozgalmat a régi Magyarországon semmiképpen sem lehet a bretonok mai, franciaországi autonóm mozgalmához hasonlítani. Az első világháború maga is a szlovák és egyéb nemzetiségi ezredek Magyarországgal szemben tanúsított lojalitását bizonyította. A közös hazával szemben érzett szolidaritás fennmaradt a rettenetes háború ellenére is, mely egyébként alkalmat szolgáltathatott volna a kisebbségek számára, hogy ellenállást tanúsítsanak a magyarokkal szemben. Ilyen mozgalom csak az Entente-propaganda hatására az 1918-as összeomlás következtében fejlődött ki.
Az igazság tehát az, hogy Magyarország kisebbségei az 1914-18-as háború előtt lelkesedés és ellenkezés nélkül elfogadták a magyar uralmat. Kisebbségi érzetük egyéni és
erkölcsi természetű volt, zsarnokságot nem éreztek. Aldo Dami, a két háború kisebbségeinek neves svájci szakértője, joggal állapította meg, hogy Magyarország nemzetiségeinél elsősorban a nyelvi tényezők voltak alapvető fontosságúak a későbbi magatartás és orientáció esetében. A szlovákok, horvátok és erdélyi románok ebben a tekintetben jobban feltalálták magukat új államaikban. A régi Magyarországon, ha politikai és társadalmi téren előre akartak jutni, szükségük volt a kétnyelvűségre. Ez az akadály megszűnt számukra, új



helyzetükben azonban ennél komolyabb nehézségekkel kerültek szembe. Dami szerint a nyelv ébresztette fel hosszú időn át a nemzetiségi érzelmeket. Ha Magyarország erőszakos
beolvasztó politikát akart volna folytatni kisebbségeivel szemben - ez volt mellesleg a francia királyok politikája - erre évszázadokon keresztül bőségesen lett volna ideje{7 } - írja Aldo
Dami. Ettől azonban helyesen, vagy helytelenül tartózkodott. A mai Franciaország - folytatja a napóleoni centralizmus terméke, mely ugyanolyan tévesen értelmezi a svájci szövetség gondolatát, mint a kisebbségek együttélését Közép- és Kelet-Európában. Magyarország azonban nem folytatta sem a francia királyok, sem a császárság politikáját. Franciaország különösképpen ezeréves egyesítési politikájának köszönheti, hogy politikai bukásai után 1815-ben és 1871-ben fennmaradhatott. Magyarországot ezzel szemben 1920-ban megbüntették azért, mert elhanyagolta az egyesítést és hagyta nemzetiségeit saját területén szabadon fejlődni... Ha valóban elnyomta volna őket, akkor ma nem lennének trianoni
határok. A nemzetiségek elnyomása a régi Magyarországon tehát csak mese. A magyarok éppen ellenkezőleg - végül is áldozatává váltak a nemzetiségekkel évszázadokon keresztül alkalmazott túlságos liberalizmusuknak. A trianoni béke haszonélvezői - mint látni fogjuk rendkívül távol állnak az uralmuk alá került magyar népességgel szemben tanúsított ilyenfajta nagylelkűségtől. Kossuth 1858. november 18-án tartott glasgow-i beszédében a következőket mondotta: „Nem hiszem, hogy az egész világ történelmében akadjon még egy nép, amely az évszázadok során, a legrégibb időktől napjainkig; olyan türelmesnek, igazságosnak, liberálisnak mutatkozott volna más nemzetiségekkel szemben, mint a magyar.” Kossuth, emigrációja idején dolgozta ki a „Dunai népek szövetségének" tervét, mely az egyes népek közötti ellentétek elsimítása után. Ausztriát helyettesítette volna. A szövetséges Ausztria kizárásával Magyarország lett volna annak magva. „Hogy a magyar megelégedjék azzal, hogy az egyenlők közt az első legyen” - tanácsolta honfitársainak, majd végezetül a következőket írta: „Eltemetjük a múlt sírjába a régi sérelmek emlékét... Társaink a balsorsban, a horvátok, a szlovákok és oláhok is temessék ugyanabba a sírba a sérelmeiket; melyeknek elkövetésében mi vallhatnánk velük szemben bűnösnek magunkat. Valamennyiünknek van mit elfelednie és van mit tanulnia.” Ezeknek a soroknak az értelme több mint egy évszázad után is időszerű maradt. Kossuth a továbbiakban állandóan igyekezett ébren tartani a magyarságot az osztrákokkal való megegyezéssel szemben, mely szerinte semmi módon sem akadályozhatná meg a Habsburg Birodalom széthullását. Elkerülhetetlennek tartotta az összeütközést a nagyhatalmakkal, mely maga után vonná Ausztria összeomlását. „Egy megegyezés - írta - nem hagyna számunkra más dicsőségei, mint azt, hogy mi lehetnénk a máglya, amelyen az osztrák sast elégetik”. Kossuth rendkívüli éleslátásával félt attól a lehetőségtől, hogy – saját szavait idézve - „az Ausztriával való kiegyezés arra a pontra juttatja a nemzetet, ahol többé már nem lehet ura jövőjének". Sajnos nem tudta megakadályozni azt, amitől annyira tartott: „hogy a világ Magyarországot Ausztria bűntársának tartsa”. Az 1867-es kiegyezés után az egész világ hozzászokott ahhoz, hogy Magyarországot csak Ausztrián keresztül tekintse. Maga a trianoni béke is - ahogy írják - a diplomaták és kevéssé tájékozott államférfiak félreértésének eredménye volt. Magyarországot valóban letaglózták és népe áldozatává vált a csendes szemrehányásnak:
„Miért vetettétek magatok 1867-ben a Habsburgok és a pángermanizmus karjaiba?”
Különös módon Kossuthtal ellentétben, Palacky cseh történész. 1865-ben kiadott „Osztrák



állameszme" c. brosúrájában a Monarchia szövetségi alapon való átalakítását kívánta, 8 újonnan alkotott állam formájában, a különböző néprajzi csoportok jogainak teljes tiszteletben tartásával. Ő egyébként bizonyos tekintetben maga sem ismerte el a történelem állal létrehozott kötelékeket. Ausztriának Palacky szerint nincs egyéb létjogosultsága, csupán az, hogy a birodalom nemzetiségeinek védnöke legyen. Ezek a nemzetiségek túl gyengék a fennmaradáshoz, ha elkülönülve azon a veszélyes helyen maradnak, ahová a történelem állította őket, de eléggé erősek lesznek, ha létrejön közöttük egy szövetség. Ausztria - szerinte - az emberiség biztonsága szempontjából nélkülözhetetlen állam Európában. Tőle származik a sokat idézett mondás, mely szerint „ha Ausztria nem lenne, ki kellene találni”. A tárgyilagosság kedvéért még meg kell jegyezni, hogy kezdetben maga Masaryk is elfogadta Palacky nézeteit és mérsékelt nacionalista volt. Még 1908-ban is utópisztikusnak tartotta egy független cseh állam létesítésének követelését. Nacionalizmusa csak az 1914-18-as háborút megelőző években és főleg a háború alatt erősödött meg. A Monarchia egy másik rekonstrukciós tervét, mely az előbbihez hasonlított, az erdélyi román író, Aurél Popovici javasolta 1906-ban Lipcsében kiadott terjedelmes munkájában. Az ő elképzelése is a dunai kis nemzetek egyesítésének szükségességén alapult a német és orosz nagyhatalmi törekvésekkel szemben. Hangsúlyozta a „Nagy Ausztriai Egyesült Államok” gondolatát, mely néprajzi és nem történelmi alapokon nyugodna. Popovici gondolata iránt a háború előtti években nagy érdeklődést mutatott Ferenc Ferdinánd trónörökös, amivel különösen a magyarok és szerbek együttes ellenkezését váltotta ki maga ellen. A magyarok számára ennek az elvnek a megvalósítása az ezeréves Magyarország fennállását, a szerbek részére a Nagy-Szerbia létrehozásának tervét veszélyeztette. Megállapítható tehát, hogy Kossuth terve kivételével valamennyi más elképzelés csak a néprajzilag magyarlakta területeket hagyta volna meg Magyarországnak, ez azonban még így is sokkal méltányosabb lett volna, mint a magyar néptömegek szétszakítása (viviszekciója), melyet a trianoni béke után hajtottak végre. A háború előestéjén maguk az osztrák körök is csak átmeneti formának tartották a dualizmust. Ők arról álmodtak, hogy a Monarchia egy szép napon nemzeti állammá válik, melynek keretein belül könnyebb lesz majd az elnémetesítés. Ferenc Ferdinánd főherceg 1895 táján Magutti bárónak a következőket mondta: „A Monarchia egyetlen mentsvára a föderalizmus. Ennek érdekében Magyarországot négy részre osztanám, a többit annyira, amennyi éppen szükséges. A belügyek terén minden résznek széleskörű autonómiái biztosítanék, a közös hivatalos nyelv azonban mindenütt a német lenne, mely így közös civilizációjuk hordozójává válna.”{8} Czernin gróf szerint a főherceg 1913-ban állítólag azt is kijelentette, hogy a magyar Erdélyi is átengedné Romániának azzal a feltétellel, hogy az így létrehozott Nagy-Romániát is a Habsburg birodalomhoz csatolnák. Délen. Ferenc Ferdinánd tervei szerint, Horvátország és BoszniaHercegovina egy Illír államban egyesülne, melyhez alkalomadtán Szerbiát is hozzá lehetne csatolni, természetesen a Monarchia keretein belül{9}. Állítólag ez az utóbbi terv nyugtalanította különösen a szerbeket és váltotta ki a sarajevói gyilkosságot. Erdély 1572-ig Magyarország része volt, ezután 1711-ig fejedelemség, majd az 1867-es kiegyezésig közvetlen kormányzó alatt álló nagyfejedelemség, a kiegyezés után pedig a trianoni békéig ismét Magyarország szerves része. A 150 éves török uralom alatt, mikor az ország három részre szakadt, a független Erdély tartotta fenn a magyar kultúrát és akadályozta meg. hogy a románok egyre növekvő létszámuk ellenére 1848-ig gyakorlatilag sem az ország politikai, sem pedig kulturális fejlődésében komoly szerepet nem játszhattak.



Be kell ismerni, hogy a magyarok, pontosabban az osztrákok, hibát követtek el akkor, mikor a románokat túl későn részesítették abban a jogegyenlőségben, melyei a többi nemzetiség élvezett. Az évszázadokon át egységes, különálló Erdély csupán három „nemzet”: a magyar, a székely és a szász egyenlőségén nyugvó kis szövetség volt. Csak 1848-ban, a szabadságharc eredményeként törölte el a magyar törvényhozás a „3 nemzet” rendszerét és ezzel egyenlőséget adott a románoknak, akik akkor már a népesség felét alkották. Az évszázadok alatt azonban a nemzetiségek között kialakult a kiegyensúlyozott békés együttélés rendszere, mely a svájci kantonok helyzetére emlékeztetett. A többségi uralom a Monarchiának ebben a részében elképzelhetetlen volt. Hangsúlyozni kell azonban Erdély messzemenő liberalizmusát, melynek egyik bizonyítékaként a vallásszabadságot először az 1568-as tordai országgyűlés mondta ki akkor, amikor Európa többi államában a vallásháborúk még dühöngtek.{10} Horvátország és Szlavónia a régi magyar királyságban teljes nyelvi autonómiát élvezett. Ezen a területen nem is a magyar volt a hivatalos nyelv. A közigazgatás, sőt még a Magyarország és Horvátország közötti hivatalos levelezés nyelve sem a magyar, hanem a horvát volt. Egyetlen országban sem tapasztalhatunk ekkora kedvezményt egy nemzetiségi nyelv ápolásával kapcsolatban. Akik tehát azt állították, hogy Horvátországban és Szlavóniában elnyomták a horvát nyelvet és, hogy a népet itt erőszakkal magyarosították, vagy nem ismerték a tényeket, vagy tudatosan hamisítottak. A horvátok azért szakadtak el Magyarországtól, mert szlávoknak vallották magukat, nem pedig azért, mert elnyomták őket{11}.
Elsősorban az 1848-as szabadságharc jelentelte az évszázados magyar-horvát kapcsolatok megromlását. A horvátok ekkor Ausztria oldalára álltak. A régi kapcsolatok, melyeket a török elleni évszázados fegyverbarátság kovácsolt össze, jók voltak. A horvát-magyar ellentét tehát viszonylag újkeletű. Az „illir mozgalom”, mely a birodalmon belül a délszlávok egységét hirdette, megakadályozott minden őszinte megbékélési annak ellenére, hogy a magyarok hajlandók lettek volna engedményekre. Ezt bizonyítja az 1868-as horvát-magyar megegyezés is, mely 1873-ban került kibővítésre. Magyarországot ténylegesen semmiféle felelősség nem terheli a magyar-horvát jóviszony felbomlásáért, melynek előidézője kizárólag Ausztria délszláv politikája és néhány szélsőséges utópista szerző írása volt. A horvát néptömegek sohasem voltak magyarellenesek. Az igazság az, hogy a horvátok nem tudták kellőképpen kihasználni szerencsés helyzetüket és nem tudtak hasznot húzni a magyarok nyújtotta előnyökből. Mint látni fogjuk, a szerbek célkitűzéseikkel kapcsolatban különösképp csalódtak. Végül is a horvát nép 800 közösségben eltöltőit év után, miután az osztrák-magyar ellentétekben egyik oldalról a másikra rángatták, az osztrákot és a magyart egyaránt otthagyta. A jugoszláv tapasztalatra volt szüksége - úgy, mint a szlovákoknak a csehszlovák leckére – hogy kinyíljon a szeme. A szláv testvériség álmaitól elkápráztatva elfordult Magyarországtól, mely valóságos önkormányzatot tudott biztosítani neki. Meg kell még jegyezni, hogy az első világháború előtt oly sokat vitatott magyar-horvát egyezmény Horvátország-Szlavónia részére páratlan virágzást biztosított Magyarország anyagi és pénzügyi támogatásával.{12} Magyarország ellen, egészen különös módon, az első világháború előtt, mikor Ausztriával kötött kiegyezése és demográfiai fejlődése következtében régi erejét visszaszerezve ismét a birodalom geopolitikai sarkpontjává válhatott volna (ez megközelítően egyezett Korvin Mátyás XV. századbeli birodalmával), egészen a legfelső bécsi körökig önállóságát



veszélyeztető tervek alakultak ki. Az 1867-es kiegyezés, annak ellenére, hogy a hatalmi monopóliumot csak két nemzetiség, a német és a magyar számára biztosította, a Habsburgcentralizmussal szemben mégis haladást jelentelt. Előnyös volt abból a szempontból, hogy átmeneti jellegű volt és elkerülhetetlen útszakaszt jelentett az egész monarchia szükségszerű átalakításában. Az 1918-as katasztrófa nélkül a dualizmus fokozatosan szövetségi formára szélesedett volna ki, mely valamilyen módon egyesíti a birodalom 12 millió német és 11 millió magyar lakosságát. Valószínű, hogy a csehek lettek volna az elsők, akik a szövetségbe kerülnek, akiknek történelmi jogai ugyanolyan régiek voltak, mint a magyaroké. Sokan megfeledkeznek arról, hogy Csehország, mely a birodalomban jogosan igyekezett magának előnyöket biztosítani, maga is be volt ékelve történelmi és földrajzi határai és a betelepült szudéták közé, másrészt pedig arról, hogy a csehek, mivel a birodalom külkereskedelmének 65%-a a cseh ipar termékeiből származott, már egyébként is a régi rend haszonélvezői voltak. A közigazgatást már régóta annyira kisajátították maguknak, hogy a magyarok és a lengyelek a Habsburgok abszolutista törekvései kiszolgálóinak tekintették őket. Magyarország vitathatatlanul előnyös helyzetbe került az 1867-ben létrejött dualizmus által, mely a török hódoltság előtti történelmi területeinek autonomiáját biztosította. Ennek ellenére a nemzetiségekkel szemben - legalábbis kezdetben - előnyös jóindulatú intézkedéseket telt. A méltán a „haza bölcsének” nevezett Deák Ferenc és br. Eötvös József, a kor feddhetetlen és megfontolt politikusai befolyására a magyar országgyűlés 1868-ban visszaállította és több pontban kibővítette a híres ún. „nemzetiségi törvényt”, amit első ízben, az 1848-as áprilisi törvények kiegészítéseként, 1848. július 27-én Szemere Bertalan előterjesztésére fogadott el a Forradalmi Kormány, hogy kiegészítse az 1848-as áprilisi törvényalkotást. Ez a törvény a nemzetiségek jogegyenlőségét a magyar közjog alapvető cikkelyévé tette, amely egyébként a maga nemében első volt az egész világon, amennyiben biztosította a kisebbségek szabad fejlődését egy országon belül. E törvény szellemében és rendelkezéseiben annyira liberális volt, hogy fel évszázaddal később jogászok, magyar államférfiak, de még a nyugatiak is csak sajnálkozni tudtak afelett, hogy nem szolgálhatott mintául a nemzetközi egyezmények, valamint az „utódállamokban” a magyar kisebbségek védelmét biztosító különböző nemzeti törvényalkotások esetében. Végül is meg kell jegyeznünk, hogy Svájc - és legutóbb Belgium - kivételével az európai államok többségében a nyelvi kisebbségeket még mindig nem ismerik el, a Nemzetek Szövetségének a két háború között oly gyakran és nyomatékosan kifejtett kívánsága ellenére sem. Egyébként tudvalevő, hogy
Franciaországban még most sincs semmi jogi garancia sem a bretonok vagy flamandok, sem pedig a baszkok kulturális életét illetően.
Főként a nemzetiségek politikai passzivitásának tulajdonítható, hogy nem tudtak - vagy nem akartak - élni azokkal a tekintélyes lehetőségekkel, amelyeket számukra az 1868-as törvényhozás biztosított. Vezetőinek egy része nyíltan vagy alattomban fölforgató munkát végzett és makacsul megtagadott minden enyhülésre irányuló kísérletet, ami hosszú időre elkedvetlenítette a magyar államot és meggátolta abban, hogy továbbfejlessze és kiszélesítse kisebbségi politikáját, amely kezdettől fogva igen nagylelkűnek és liberálisnak ígérkezett. Ennek következtében e kiváló törvény félénkségét sejtető és ezáltal tökéletlen formában került alkalmazásra, hogy végül is rossz jóslatként mozdulatlanságba merevedjék. Sőt kevéssel később, már 1880 táján, egy nemzeti, központosított és egységes állam felé tartó sajnálatos „visszafelé-fordult” irányzatot mutatott, mely nem volt annyira intelligens, mint veszedelmes. Tagadhatatlan mentőkörülményei ellenére is minden bizonnyal ez okozta a



korszak magyar vezető férfiainak főbenjáró hibáját, amely - legalább is részben - hozzájárult ahhoz, hogy mintegy 40 év után Magyarország ellenségei számára ürügyül szolgáljon a trianoni katasztrófára és a Magyar Királyság ezeréves határainak elvesztéséhez vezessen. Egyes egyedül a liberális politika (1868-ból) kitartó alkalmazása menthette volna meg a Szent Korona országainak integritását. Eötvös, a magyarországi nemzetiségi kérdés megoldását a megyék önkormányzata állal biztosított nemzeti autonómiában látta (Magyarországot már Szent István király 63
vármegyére osztotta). A svájci kantonokhoz hasonlóan, az egységes történelmi államban, az általános választójog minden nemzetiségnek megadta a lehetőséget, hogy az országgyűlésben számarányának megfelelően képviseltesse magát. A tiszteletreméltó
Mocsári Lajos, a kor politikusa, több, a nemzetiségekkel foglalkozó tanulmány tisztánlátó szerzője, aki okulva 1848-49 tapasztalataiból, a kiegyezés után az országgyűlésben szót emelt a nemzetiségek önkormányzata és szabad nyelvhasználata érdekében. Célját, sajnos, nem érte el, ezért visszavonult a politikai életből. A kor vezető politikusainak mentségére szolgáljon az a tény, hogy a nemzetiségek egyes vezetői nem is titkolták, hogy az általuk követelt autonómia csak az első lépést jelenti a teljes elszakadáshoz vezető úton. A magyarok, politikájukból folyó önvédelmi visszahatásként erre az állami centralizmus fenntartását és megerősítését kívánták, ami meggyorsította a betelepült idegenek beolvadási folyamatát, amit nem sok túlzással, a magyar kormány „elmagyarosító” politikájának neveztek. Valóságos merényletnek tekintették pl. az 1897-cs törvényt, mely a kisebbségi iskolákban a magyar nyelvet csupán mint oktatási anyagot tette kötelezővé s e politika egészéi néhány érvényes argumentummal denunciálva a Budapesten (1895. aug. 19.) összegyűlt Nemzetiségek Kongresszusa (románok, szlovákok és szerbek) kijelentette, hogy Magyarország nemzetiségeinek összességét azonosítani kell az állammal s a nemzetiségek parlamenti képviselete pedig magától értendő. A híres 1892-es „Román
Memorandum”, mely annak idején erős visszhangot keltett, nem követelt egyebet, mint Erdély ésszerű visszatérését a nemzeti önkormányzathoz a királyság keretein belül.
Elsősorban gyűlölködő stílusa és a magyarokra szórt rágalmai tették lehetetlenné annak magyar részről való elfogadását. A nemzetiségek ellenállását tehát már nem lehetett feltartóztatni. Csak egy megértőbb kormány rugalmas politikája lett volna képes bizonyos engedmények nyújtásával tevékenységüket korlátozni és ezzel az ország egységét megerősíteni. A háború és az azt követő összeomlás csak elmélyítettek a problémákat; az autonómiára irányuló törekvések már nyíltan az elszakadást célzó követelésekké változtak, Magyarországnak pedig sem időt sem lehetőséget nem nyújtottak nemzetiségi problémái méltányos megoldására. A
következmények egyébként sok esetben szenvedést hoztak elsősorban a horvátok, kisebb mértékben a ruszinok, a románok és a szlovákok számára. Végeredményben, az utolsó időszak politikai tévedéseitől eltekintve (melyek a magyar történelemnek csak egy egész rövid időszakára vonatkoznak) nem állítható, hogy Magyarország bármikor is elnyomta volna nemzetiségeit, vagy elhanyagolta volna kulturális fejlődésüket. Ha magatartása a nemzetiségekkel szemben nem is volt mindvégig kifogástalan. ha a betelepülteket Kossuth kívánsága szerint nem is kezelte mindig „testvérként”, kisebbségi politikája előnyösebb volt minden európai állam utolsó 50 évben gyakorolt nemzetiségi politikájánál. Ma, az utódállamok kisebbségei - legyenek ezek magyarok, vagy nem - nagyon meg lennének elégedve, ha ezekben az országokban annyi jogot élvezhetnének, amennyit a régi Magyarországon a nemzetiségek élveztek. Egyes nyugati politikusok és diplomaták Trianonban „ezeréves igazságtalanságról” mertek



beszélni. Valójában, éppen ez az ezeréves múlt igazolja legékesebbén Magyarországot, régi és új szomszédaival, de még a legfejlettebb nyugati államokkal szemben is. amelyek igen kevés eredményt értek el ezen a téren. Példaként említjük, hogy a nyugati államok bűnös beleegyezésével űzték ki 1945-ben Csehországból a szudétákat. Szlovákiából a magyarok jelentős részét azokból a régiókból, melyeket évszázadok óta laktak.
Jerzy Lukaszewski{13} helyesen állapítja meg jelentős munkájában, az „AusztriaMagyarország történelmi földrajzában”, hogy a „gyógyíthatatlan beteg állam” és a „népek börtöne” kifejezések a későbbi utódállamok egyes politikusaitól származnak, akik a század elején és a két háború közúti elárasztották a nyugati sajtót silány irodalmi termékeikkel. Külön hely illeti ezek közöli Masaryk és Benes munkáit, melyek nagy visszhangot kellettek. A valóságban a Monarchiában az „elnyomott csehek” helyzete sokkal jobb volt. mint az „elnyomó magyaroké", a szomszéd államok (Szerbia, Románia) nemzeti polgárainak életszínvonala alacsonyabb volt Magyarország területén élő testvéreikénél. Egyébként ezek a híres propagandisták, akik állandóan a népek természetes önrendelkezési jogát emlegettek, a háború alatt egyetlen szót sem említettek saját jövendőbeli kisebbségeik jogairól; önző elvakultságuk megakadályozta őket abban, hogy mások számára is elismerjék azokat a jogokat, melyeket maguknak kívántak, mikor elárasztották a világot panaszaikkal a magyar elnyomás ellen, hogy végül is elérjék, hogy a nyugati közvélemény a magyarokat elnyomóknak, barbár ázsiai despotáknak tartsa. Nyugat már eleve fogékony volt a sértő propagandára, és ezért Magyarország minden kísérlete kisebbségi politikájának igazolására, minden védekezése, már eleve lehetetlenné vált. Összevetve azt a félévszázadot, mely a St. Germain-ben és Trianonban aláírt békekötés óla eltelt, ma már tárgyilagosan megállapíthatjuk, hogy az 1867-es kiegyezés és az első világháború közötti időszak az ország minden népe számára a béke és nyugalom, a közgazdasági és kulturális élet virágzásának időszaka volt. Valójában semmi sem volt a Monarchiában, amit az idő ne igazolt volna. Az utolsó évek már a tartományok fejlődését és a nemzetiségek közti ellentétek enyhülését jelentették. Az állam törvényes, türelmes és liberális volt, közigazgatása pedig kifogástalan. Ennek a közigazgatásnak, még ha szemére is lehet vetni, hogy egyes időszakokban a nemzeti elnyomás, a németesítés eszköze volt, tagadhatatlan érdeme. hogy még a legelmaradottabb vidékekre is eljuttatta a fejlődést{14}. „A háború előtti magyar közigazgatás kétségtelenül kissé merev és szigorú volt, emellett
azonban teljesen kifogástalan”{15}. Ugyanezt, a közvélemény szerint, hosszú idő óta nem lehet a román és szerb közigazgatásról állítani. A háború meggyorsította a kettős monarchia összeomlását akkor, amikor az idő rombolás, szenvedések és visszaélések nélkül is meghozta volna az átalakulást. Az általános benyomás egyébként egy nagy, virágzó és fejlődő országot igazol. A jólét egyre növekedett. A közszolgáltatások tökéletesen működtek. A magánélet biztonságos volt. A hierarchikus jelenségek ellenére érezhető volt a szociális igazság lassú, de biztos előrehaladása{16}.



II. FEJEZET
Az első világháború: okai, kialakulása és az 1918-as légkör
A Központi Hatalmak az 1914-18-as háború kirobbantásában és Ausztria Magyarországnak a háború előkészítésében játszott szerepéről elterjedt elméletek néhány elfogult történésztől származnak, akik feltevéseiket csak felszínesen, vagy pedig a korszak kétes hitelességű dokumentumaira támaszkodva dolgozták ki. A magunk részéről szeretnénk hozzájárulni a téves feltevések eloszlatásához, kizárólag a győztesek, vagy a semlegesek táborához tartozó szerzőkre hivatkozva. Jelenleg általánosan elfogadott tény, ahogy azt Isorni mester „A nagy háború igazi története” c. művének bevezetőjében írta{17 }: hogy a „fegyveres béke Európája”, mely 1914ben két, egymást az első alkalommal megtámadni kész táborra oszlott, elkerülhetetlenül háborúra ítéltetett és a békét meg Szarajevó nélkül sem lehetett volna sokáig fenntartani. 1925-ben Nitti, az első világháború alatti Olasz Tanács elnöke, a következőket írta:
„Tekintetbe véve az Európában kialakult politikai helyzetet, a háború elkerülhetetlen volt;
késleltetni lehetett volna ugyan, de elkerülni semmi esetre sem A valóságban mindenütt folyt a talaj megfelelő előkészítése a konfliktus kirobbantására. így tehát a tisztesség keretcin belül nem lehet kizárólagos felelősségről beszélni”{18} Henri Pozzi 1934-ben kiadott „A bűnösök” c. tanulságos munkájában így ír: „Kétség nem
férhetett ahhoz, hogy a háborúnak, az Európát akkor uraló két nagy szövetséges érdektömb között előbb, vagy utóbb, ki kellett robbannia. De ha ez a katasztrófa elkerülhetetlennek látszott is, 1914 júliusában még elhalasztható lett volna.”{19} Egyébként az évszázad kezdete óta a háború már többször volt azon a ponton, hogy kirobban, mint pl. 1909-ben és 1913-ban. Az igazat megvallva a félelem kényszere alatt mindegyik fél lázasan készülődött rá és nagyrészt éppen ennek tulajdonítható, hogy végül valóban kitört. Mióta Európában mindenütt be lehet tekinteni ennek a korszaknak titkos levéltáraiba valamennyi komolyabb történész újra megvizsgálta a Központi Hatalmak felelősségére es a háború kirobbantására vonatkozó kérdést. A vélemények a megosztott felelősség felé hajlanak. Mások, mint pl. Alfred Fabre-Luce, 1924-ben megjelent „A győzelem” c. munkájában nyíltan és bátran hangoztatták, hogy a háború kirobbantása titkos szerb-orosz mesterkedés eredménye volt. Ezt a nézetet Fabre-Luce még több érvvel támasztja alá „A lemosott arcú történelem” (1914- ki volt a gyilkos?) c. munkájában, melynek előszavában a következőket írja:
1914 júliusa történetének megváltoztatását különösen az okiratok meghamisítása magyarázhatja... Az igazság terjesztését néhány befolyásos csoport útján tapintatos cenzúrával akadályozták... A letűnt politikusok megkísérlik. hogy becsapjanak bennünket... Sikerült is kortársaikat az utódokkal együtt félrevezetniük. Ezért az emberek nagyrésze szemet hunyt a múlt felett... Az utolsó szót azonban a Történelem fogja kimondani.{20} 1914-ben a szerbek cselekedetei mögött, akik a faltörő kos szerepét játszották, sokkal fontosabb érdekek - különösen az oroszoké - Közép-Európában és a Balkánon húzódtak meg... A szarajevói gyilkosságról, mely az első világháborút elindította, ma már biztosan tudjuk, hogy előkészítője az Oroszországtól titkon támogatott Szerbia volt, célja pedig a
háborún keresztül Ausztria-Magyarország feldarabolása. Szerbia a háborús provokáció orosz



eszköze volt."{21} A háború kirobbanásának a Narodna Obrana állal kormánysugallatra megszervezett szarajevói merénylet volt a valódi indítóoka, melynek célja Ferenc Ferdinánd főherceg félreállítása volt, aki utolsó akadályát képezte a szerb irredenta mozgalomnak. „A főherceg a trializmust akarta megvalósítani, ami az északi és déli szlávok autonómiáját eredményezte volna egy államszövetségi monarchiában. Ez viszont ellentmondott a pánszláv törekvéseknek és 'Nagy-Szerbia' megvalósításának.”{22} Egyébként Oroszország, ha győzött és nem omlott volna össze 1917-ben, nagy területi előnyökre tett volna szert (pl. Lengyelország, a Fekete-tenger feletti kizárólagos uralom, Konstantinápoly birtoklása). Az európai háborút vizsgálva azt mondhatjuk, hogy itt főként Oroszország háborújáról volt szó, melyet egy katonai klikk kívánt, hogy kiköszörülhesse az 1905-ben a japánoktól elszenvedett vereség csorbáját.{23} Oroszország előre megfontolva Európában kereste a kiegyenlítést keleti csalódásai miatt. Másrészt, ahogy Henri Pozzi idézett munkájában találóan hangsúlyozza, „az oroszokat rettentő belső nehézségek sodorták bele az 1914-es háborúba. Már előtte háromszor, 1909 februárjában, 1912 decemberében és 1913 augusztusában tervezték a háború gondolatát Ausztria ellen... Az orosz pánszlávizmus sohasem felejtette el és nem bocsátotta meg Ausztriának, hogy 1878-ban a Nagyhatalmak, Bécs felbujtására, a berlini kongresszuson megfosztották a törökkel szemben kivívott győzelme gyümölcsétől.” Henri Pozzi hivatalos táviratokkal alátámasztva mondja ki az egyébként visszautasíthatatlan vádat: A július 24-i titkos orosz mozgósítás nélkül, melyet 48 órára el tudtak titkolni előttünk, hogy a megakadályozást lehetetlenné tegyék számunkra, 1914 július utolsó hetében a béke megmentésére irányuló kísérletek még sikerrel járhatlak volna...
Amikor pedig Ausztria az utolsó pillanatban egyességre hajlott, nem Németország, hanem Oroszország utasította vissza a nemzetközi konferencián a brit javaslatot... AusztriaMagyarországot Oroszország élet-halálharcra kényszerítette... A francia kormány - ismeri be Pozzi - hagyta, hogy Oroszország cselekedjék. Kétségtelen - írja hogy kormányunk és vezető személyiségeink a hadüzenet alkalmával már tudták, hogy Oroszország július 24-én mozgósítást parancsot adott ki és Európát háborúba kényszerítene Egyébként az oroszok bűnössége annyira nyilvánvaló volt, hogy a táviratot melyben Maurice Paléologue jelentette ezt a mozgósítást, kihagyták a háború eredetet ismertető Sárga Könyvből, melyet a Quai d'Orsay adott ki és melynek szerkesztői nem sejtették, hogy egyszer majd nemcsak Maurice Paléologue, hanem maga Sazanov is felfedi az igazságot. „Az első európai háborús mozdulat, ami a további mozgósításokat - főleg a németekét - kiváltotta, a moszkvai, kijevi, kazáni, odesszai 4 katonai körzetben történt július 24-i mozgósítás, valamint a balti tengeri flotta egységeinek háborús készültségbe helyezése volt, ami az élvonalbeli erők kétharmadát érintette.”{ 2 4 }
A valóságban mindig az az igazi agresszor, aki háborúval akar megváltozatni egy meglevő helyzetet, függetlenül a különböző katonai jellegű kifogásoktól, melyeket a későbbiek során bőséges fantáziával tálalnak fel Franciaország felelősségéről az amerikai Harry Elmer Barnes „Poincaré és a háborús felelősség” c. 1924-ben megjelent cikkében a következőket írta: „Franciaország 1914-ben hibát követett cl. mikor nem ellenezte a cári kormány kelet, törekvéset és szemet hunyt Oroszország balkáni üzelmei lelett, melyek végül is a szarajevói kettős gyilkossághoz vezettek. Franciaország így részt vállalt abban a politikában, mely katasztrófában végződött.{25} Ez a pontos igazság annak ellenére, hogy Poincaré a későbbiekben igyekezett politikáját igazolni, mikor azt írta, hogy „semmiféle szimpátiát sem táplált Oroszország képzelt törekvéseivel szemben”.



Raymond Poincaré-nak, aki származására nézve lotharingiai és közismerten harcias természetű volt, valójában nem volt egyéb szándéka, mint hogy visszaszerezze Németországtól Elszász-Lotharingiát. Ebben az irányban tartós nyomást gyakorolt Oroszországra, mikor pénzkölcsönt biztosított az oroszoknak a német határra vezető hadászatilag fontos vasútvonalak építésére. „Nem habozott – vonja le kissé naivan a következtetést - hogy mint jó köztársaságpárti politikus az orosz imperializmus törekvéseit szolgálja, ami a legkevésbé sem egyeztethető össze hazánk demokratikus elveivel”. Egy tény mindenesetre bizonyos, az, hogy elvágta az útját 1912-ben Németország közeledési kísérletének, mely Elszász-Lotharingia autonómiáját célozta. Mindezeket egybevetve láthatjuk, hogy 1914-ben minden ravaszkodás arra irányult, hogy Ausztria-Magyarországot és Németországot hadüzenetre kényszerítsék, amit Franciaország és Oroszország titokban óhajtott, mert ezzel a látszat és diplomáciai előny az ő oldalukon maradt. Így történt, hogy Szerbia Oroszország titkos támogatásával arra törekedett hogy Ausztriát a türelem legvégső határáig ingerelje. Robert Valéry-Radot ezt írta: „Nem kellett különös éleslátás annak felismeréséhez, hogy Poincaré petrográdi látogatása egy egész hadtest szakértő kíséretében nem a béke megszilárdítására irányult.” Aldo Dami szerint: Ezer szál vezet oda, hogy a legutolsó háború forrása Elszász-Lotharingia kérdése volt, mely nemcsak Boulangert és Déroulede-t, hanem Delcassét Poincarét is kísértette.” Majd újból Alfred Fabre-Luce, az e tekintetben legkiválóbb szakértő: „Szükséges volt-e vajon 1,500.000 franciát lemészároltatni, hogy visszaszerezzenek 1,511.000 lotharingiait? Az autonómiát francia-német egyezménnyel is el lehetett volna érni, amit egyébként Németország is keresett és ez az egyezmény felvirágzáshoz vezetett volna, egy szövetséges Európán belül.”{26} Világos, hogy Ausztria-Magyarország és Németország csak Szerbiára korlátozott háborút akart, míg Franciaország, Oroszország és természetesen Szerbia, az általános háborút kívánta, mely egyedül volt alkalmas arra, hogy törekvéseiket és érdekeiket látszólag kielégítse. Tehát Oroszország és Franciaország már kezdettől fogva gondoltak az általános háború
előkészítésére. Ezek szerint Alfred Fabre-Luce „A győzelem” c., 1924-ben megjelent művében tett következtetései a leginkább helytállóak: „Ausztria és Németország cselekedetei lehetővé, az Entente-éi pedig elkerülhetetlenné tették a háborút”. Ha elismerjük, hogy Hitler, az első világháború egyenes következménye (Kaas trevesi érsek ismert híres mondása, mely szerint Hitler nem Branauban, hanem Versailles-ben született), akkor állíthatjuk, hogy bizonyos felelősségek gyökerei sokkal messzebb nyúlnak, mint képzelnénk. Szerencsére nem lehet mesterségesen összetákolt legendákat hosszú ideig fenntartani, sem pedig - mint írják „az igazságot csak győzteseknek a legyőzöttek felett gyakorolt joga alapján meghatározni”. Méltán nevezi súlyosnak Pozzi azt a tényt, hogy „amikor a győztesek kitűzték Versailles-ben, St. Germainben és Trianonban békefeltételeiket, Németország és Ausztria-Magyarország feltételezett bűnössége – egyedüli bűnössége - szolgált alapul a kíméletlen döntés morális igazolására.”{27 }
Franciaország azt hitte - és hiszi ma is hogy biztosíthatja az európai egyensúlyt, mikor kijátssza a pánszlávizmust a pángermanizmussal szemben. Pedig sem Franciaország, sem Európa szempontjából nem ér egyik többet a másiknál. Franciaország tragédiája 1871-ben elszenvedett veresége óta abból a meggyőződésből származik, hogy őt csak Oroszország mentheti meg a pángermanizmus veszélyétől. Közvetve, valószínűleg innen ered Franciaország és Lengyelország közötti évszázados hagyományos kapcsolatok megromlása. Korábban Franciaország ebben a két latin kultúrájú országban látta Európa védőbástyáját a



pángermanizmussal szemben. Nyilvánvaló tehát, hogy mikor Oroszország Franciaország szövetségese lett, az Oroszországtól közvetlenül fenyegetett Lengyelország azt tapasztalhatta, hogy régi jó kapcsolatai Franciaországgal megromlottak. 1871 után, egészen Oroszország 1917-es összeomlásáig, a franciák, a lengyelek iránt érzett régi barátságukat is erősen korlátozták. A franciák szemében Magyarország bűnössé vált abban, hogy az 1867-es kiegyezés után a kettős Monarchiát Németország felé irányította. Andrássy Gyula miniszterelnök ugyanis 1870-71-ben megakadályozta Ausztria-Magyarország beavatkozását Franciaország oldalán a poroszok ellen vívott háborúban. A franciák neheztelése sajnos alapos volt annak ellenére, hogy Andrássy Gyula eljárása magyar részről több szempontból igazolható volt. Mint Kossuth egykori fegyvertársa, nem tudta elfeledni, hogy az 1848-49-es Ausztria elleni szabadságharcot a magyarok az oroszok közbelépésére vesztették el. Másrészt pedig úgy látta, hogy a poroszok 1866-os sadovai győzelme után a magyarok hasznot húzhatnak a kiegyezésből. Andrássy ellenezte Bécs belépését a germán hegemóniáért folytatott harcba. Mint a kettős Monarchia külügyminisztere, oroszellenes jelleget vitt az 1879-es osztrák-német szövetség politikájába. Ez az egyesség egyébként keletkezésétől kezdve kizárólag Oroszország és nem Franciaország ellen irányult. Andrássy egyik fő érve a német szövetség javára az volt, hogy nem feledte cl Lengyelország egykori felosztását és egy esetleges német-orosz szövetségben Ausztria-Magyarország romlását látta. Végül is az Oroszország elleni védekezés szüksége vitte Ausztria-Magyarországot a Bismarck Németországával kötött, a cári Oroszország balkáni céliránya elleni erős szövetségbe. A Központi Birodalom közeledése a század vége felé egyre erősödő pánszláv veszéllyel szemben úgyszólván kényszerű volt. Ezek után szeretnénk emlékeztetni a franciákat, akik esetleg nem tudják, vagy talán elfeledték a tényt, hogy 1871-ben csak a magyar és a cseh országgyűlés tiltakozott ElszászLotharingia Németországba való igazságtalan bekebelezése ellen. Az alábbiakban újra idézzük a tiltakozás szövegét. A cseh tiltakozás nem parlamenti keretek között, hanem a nagy cseh lap, a „Národny listy" 1870. dec. 11-i számában egy nemzeti politikai manifestum tíz sorában jutott kifejezésre. A magyar parlament tiltakozását a 2. sz. Függelék ismerteti. Jules Favre-t annak idején egy magyarországi kiküldöttje a következőképpen tájékoztatta: „A magyarok tömegesen siettek volna segítségünkre, ha a kormány nem akadályozta volna őket”. Végeredményben Hevesy Andrással együtt megállapíthatjuk, hogy Ferenc József császárt sokkal inkább az orosz veszély, mint Andrássy befolyása akadályozta abban, hogy a franciák oldalán bosszút álljon a poroszokon. Ezt igazolja az a távirat is, melyet a franciák felett aratott győzelem után I. Vilmos császár küldött II. Sándor orosz cárnak: „Poroszország sohasem fogja elfelejteni, mivel tartozik a cárnak azért, hogy a franciaországi háború nem öltött nagyobb méreteket.”{28} Az 1914-18-as háborúval kapcsolatban ma már szeles körben bebizonyosodott, hogy Magyarország, annak ellenére, hogy befolyása volt az osztrák-magyar külpolitikára és a háború előtti években több fontos diplomáciai posztot magyar arisztokrata politikus töltött be, nem volt felelős a háború ki robbantásáért. Elsősorban Ernest Denis történész vádolta alaptalanul Magyarországot azzal, hogy miniszterelnöke, gróf Tisza István, szabadította el a háborút 1914 júliusában. Eduárd Benes, a hírhedt történelemhamisító álszent hazug módon tette Tisza grófot a háború főbűnösévé 1915-ben megjelent „Romboljátok szél AusztriaMagyarországot” c. munkájában. Louis Eisenmann professzor betetőzte Benes hazugságait, amikor cinikusan „Az európai



öldöklés felelősségét” emlegette. Ez mások szerint is alá való rágalom volt, a tolvajok közismert fogása, mikor másokra kiáltják, hogy „Tolvaj, fogják meg!”
Már a háború alatt, de utána is, megállapították Tiszáról, hogy korának egyetlen politikusa sem tett annyit a háború megakadályozására, mint ő, és miután a háború kitört, ő volt az egyetlen, aki országa részéről minden annexiót visszautasított, az egész háború alatt valamennyi hadviselő fél számára „fehér békét” követelt, ellene volt az 1917-es német tengeralatti általános háborúról szóló határozatnak. A Tharaud testvérek és más, elismerten igazságos történészek szerint, Gabriel Gobron mondta ki legtisztábban az igazságot: „ Egy ember volt csak, aki a békét kétségbeesetten akarta Közép Európában: a becsületes Tisza”{29} A tudatosan terjesztett rágalmak ellenére Tisza gróf volt a kettős Monarchia minisztertanácsának tagjai között az egyetlen, aki az első pillanattól kezdve tiltakozott a háború ellen és mindent megtett megakadályozására. Még lemondását is kilátásba helyezte arra az esetre, ha tanácsát nem hallgatnák meg. Bizonyítja ezt Ferenc József császárhoz intézett emlékirata, valamint számos minisztertanácsi jegyzőkönyv és diplomáciai irat, melyeket a háború után Bécsben, Berlinben, Pétervárott hoztak nyilvánosságra a titkos levéltárak anyagából. Már 1914 júliusában tiltakozott a Szerbiához intézett nagyon erős hangú ultimátum elküldése ellen és csak kényszeredetten egyezeti bele, miután július 14-én bizonyítéka volt az orosz mozgósítás kezdetéről. Henri Pozzi: „Július 14-ének reggele óta, sőt július 8-tól az osztrák-magyar kormány figyelmeztetési kapott Európából az ázsiai csapatokról s a Kijev környéki csapatmozdulatokról."{30} Tisza gróf valamennyi írásában azt vallotta, hogy a háború rendkívül kockázatos Magyarországra nézve, melynek egész léte veszélybe kerülhet függetlenül áltól, hogy milyen lesz a kimenetele. Egy biztos: ez a háború egy rossz ügy az országnak és szörnyű szerencsétlenség egész Európának. Sajnos nem tudta az ország ezt a háborút elkerülni, mivel Ausztriához volt kötve az 1867-es kiegyezés következtében. Ezt a veszedelmet Kossuth rendkívüli éleslátásával már előre megérezte.
1913 októbere, a két balkáni háború villámgyors győzelme után, Szerbia szédítő politikai és katonai felemelkedést könyvelhetett el magának amely tagadhatatlanul veszélyeztette a királyság integritását, ahol a hadüzenet Szerbia ellen ténylegesen lelkesedést és őszinte támogatást váltott ki. Egyébkent az országot körülvevő szláv „vasgyűrű” elszakításához Magyarország csak magára Németországra számíthatott annak ellenére, hogy ez a
szövetség sem volt egészen veszélytelen érdekei szempontjából. Ismeretes, hogy bizonyos berlini politikai körök, Ferenc Ferdinánd főherceg nézeteit követve, Erdély egy részét kínálták fel Romániának, mikor 1915-ben a maguk oldalára akarták azt állítani. 1914-ben tehát a szláv és germán veszedelem közül a magyarok az utóbbit tartották kisebbnek A háború kimenetelével kapcsolatosan nem tápláltak vérmes reményeket, mint ahogy ezt az akkoriban közszájon forgó mondás is bizonyít, mely szerint: „Ha Németország veszít, mi is veszítünk, de ha Németország nyer elvesztünk.” A magyarok tudták, hogy országukat Oroszország régóta veszélyeztette. Meg kellene vizsgálni, hogy Miklós cár tényleg beleegyezett-e diplomáciája és vezérkara tervébe: Szent István Koronája országainak szétdarabolásába. A balkáni győzelmeken felbuzdulva Oroszország és Szerbia nem is tagadták, hogy AusztriaMagyarország felosztását tervezik, hogy a maradványokon megosztozkodhassanak. 1910-ben a minisztertanács elnöke, gróf Khuen-Héderváry, bizalmasan ezt mondta Millet-nek
Franciaország nagykövetének: „A német szövetség védősorompó a magyarok részére a szlávok ellen, akitől jobban tartanak, mint a németektől.”{31}
1914-ben a magyarok és franciák nem lettek egymás ellenségeivé, csak a diplomáciai körülmények rontották el a 10 évszázad óta fennálló baráti történelmi kapcsolatokat.



Kétségtelen, hogy Magyarország, vagy legalábbis az ország többsége azzal a meggyőződéssel tépett a háborúba, hogy saját ügye igazságáért, 1000 éves hazája védelméért fog harcolni. A magyarok Bosznia-Hercegovina annexiója óta tudták, hogy a szerbek a Monarchia rombadöntésére törekszenek. Közismert volt az a tény is, hogy Nagy Szerbiát az Osztrák-Magyar Monarchia délszláv területeiből kívánták megalkotni. Mikor nyilvánvalóvá vált, hogy a szarajevói merényletet Oroszország készítette elő hogy a világháború eredményeként megszerezhesse a Monarchia szláv területeit, Magyarország is határozottan indult a háborúba Oroszország ellen. A magyarok egyébként nem feledték el, hogy 1848-49-es szabadságharcukat Ausztria orosz segítséggel verte le, tehát Oroszország szolgáltatta ki Magyarországot az osztrák abszolutizmus bosszújának.{32} Magyarország azonban, ellentétben szövetségeseivel és ellenségeivel nem gondolt hódításokra, csak a saját nemzeti örökségének védelmére. Kiváltságos földrajzi helyzeténél fogva tökéletes területi egységet képezett, nem volt tehát semmi oka, hogy határain túl terjeszkedjék. Ellenkezőleg, inkább tartott a Monarchia területi növekedésétől, mely saját politikai szerepének csökkenését jelentette volna, elsősorban a szláv elemek javára. Ezért ellenezte Tisza István gróf a hódító háborút. Ezért tiltakozott mindenféle „trializmus” ellen. Ő volt az első, aki a baráti lengyel állam visszaállítását követelte, mely 1916-ban a Központi Hatalmak hozzájárulásával meg is alakult. A magyar közvélemény már az 1908-as boszniahercegovinai annexiót is rossz szemmel nézte. „Elég földünk van már, és túl sok szláv nemzetiségünk” - mondták akkoriban Magyarországon. Andrássy gróf szerint: „A magyar hajó túl van terhelve, már a legkisebb súlytöbblet felboríthatja.” Az 1914-18-as háború kezdetétől fenyegetően nehezedett Magyarországra a szlávoknak, a nemzetiségek köréten terjesztett politikai agitációja, mely mindig az ország felosztását emlegette. A trianoni béke bebizonyította, hogy a magyarok aggodalma nem volt alaptalan. A jogos védelemért léhát nem érheti a magyarokat szemrehányás senki részéről sem. Ismeretes, hogy az 1915-ös gorlicei győzelem és Szerbia elfoglalása mán Magyarország befejezettnek tekintette a háborút. Ezek után csupán a védelemre szorítkozott, osztrák és német szövetségeseitől pedig az Entente-hatalmakkal való béketárgyalások megkezdését kérte a „status quo ante” alapján. Az oroszoktól felszabadított lengyel területeket a független lengyel államnak engedte volna át. 1915-ben a magyar országgyűlésben valamennyi párt képviselője egyetértett ezzel az elvvel. Ezzel szemben Sazanov orosz külügyminiszter ezt mondta Paléologue-nak, aki a béke lehetőségéről akart vele tárgyalni: „Semmi különbéke...
Ausztriát és Magyarországot szét kell szakítani és le kell rombolni.” Paléologue erre állítólag ezt válaszolta: „Amíg Németország és Olaszország (hozzáfűzhette volna: és Oroszország) léteznek, szükségünk lesz Ausztria-Magyarország fennmaradására.”{33} Miután a hadüzenet gróf Tisza István tiltakozása ellenére megtörtént, a magyar nép hűen harcolt szövetségesei oldalán, anélkül, hogy egyébként bármely más néppel szemben gyűlöletet érzett volna. Ezt bizonyítja az a tény is, hogy az első és második világháború idején a hadifoglyok, menekültek és polgári internáltak Magyarországon sokkal jobb bánásmódban részesültek, mint bármely más európai országban. Tisza István gróf 1918. október 17-én az országgyűlésben kijelentette: „A háborút elvesztettük ugyan, de ebben az irtózatos küzdelemben a magyar nép mindent megtett azért, hogy megnyerje ellenfelei nagyrabecsülését és tiszteletét. Tanú rá az egész világ, hogy hogyan kezeltük a sebesült ellenséget és az idegeneket, akik nálunk maradtak. Van-e nemzet, mely hősiesebben és lovagiasabban küzdött volna? Van-e még egy nép, mely létéért folytatott küzdelmében kevesebb gyűlöletet táplált volna szívében?”{34}



Mikor a német hadvezetőség 1916-ban a magyar ezredeket a francia frontra vezényelte, a magyar képviselők tiltakoztak ez ellen. „Nem harcolunk Franciaország ellen, nem engedjük katonáinkat Franciaországba küldeni” - mondták. Rövid idő múlva meg is szüntették a magyar csapatok nyugati frontra való szállítását.{35} 1916-ban André Dubosq egy Párizsban kiadott „a tegnapi és mai Magyarország” c. röpiratát ezzel a mondattal fejezte be: „Magyarország elszenvedi majd büntetését, melyet azzal érdemelt ki, hogy háborúban és békében Németország oldalára állt.” A háború alatt egyébként a kettős Monarchia egyáltalán nem bomlott fel úgy, ahogy ellenségei szerették volna. A nemzetiségek az oroszok és a szövetségesek dezertálásra buzdító felhívásai ellenére túlnyomó többségükben becsületesen harcoltak a közös zászló alatt. Csak a csehek képeztek kivételt. Az oroszországi fogolytáborokban a 360 000 nemzetiségi fogolyból 42 000 ember (alig 12%) állt a cseh légióba. A 28. prágai gyalogezred 1915-ben teljesen átállt az oroszokhoz. Csak a háború végén akartak a birodalom nemzetiségei, érthető okokból, inkább a győztesek, mint a legyőzöttek sorsában osztozni. 1918 elejéig Wilson elnök és az Entente még nem tettek említést Ausztria-Magyarország felosztásáról, a 14 pont csupán a nemzetiségek önkormányzatát említette. A nemzetiségek teljes függetlenségéről csak 1918 vége felé beszéltek. A nemzetiségek tehát a háború végéig várakoztak és fegyelmezetten viselkedtek. A híres wilsoni 14 pont kétségtelenül a Központi Hatalmak morális lefegyverzését szolgálta. Ebben a kérdésben ismét Lukaszewszki idézett tanulmányára hivatkozhatunk, melyben részletesen elemezte az osztrák-magyar viszonyokat.{36} „A többnemzetiségű Monarchia nem lehetett kártyavár, szúette építmény, ha négyévi öldöklő háborúra volt szükség szétrombolására...” Az elkerülhetetlen bukásról vallott vélemények napjainkban megritkultak. A felosztás gondolata még az Ausztria-Magyarországgal hadban álló országokban is csak a háború utolsó hónapjaiban merült fel. A Szakszervezeti Konferencián, 1918. január 25-én, Lloyd George még állította, hogy a feldarabol is nem szerepelt az Entente háborús céljai között, csupán a nemzetiségek régi kívánságát, a demokratikus önkormányzatot kívánták megvalósítani. A Wilson-féle 14 pont 10. pontja, mely Lloyd George beszéde után három nappal jelent meg, egyáltalán nem említette a Kettős Monarchia, Ausztria-Magyarország felosztását, csupán a nemzetiségek autonómiáját követelte. Az Entente álláspont-változtatása csak 1918 tavaszán jött létre. Clémenceau ekkor ismertette a bécsi titkos tárgyalásokat, melyek követelték, hogy Ausztria-Magyarország minden kapcsolatot szakítson meg szövetségeseivel. Károly császár pedig személyesen jelenjék meg, mintegy canossát járva, az Entente spai főhadiszállásán... Az 1918-as májusi Spa-i megállapodások csak a Habsburg-monarchia elleni harc lehetőségét hagyták meg... Hat hónappal az első nagy világháború befejezése előtt az Entente csupán a katonai vereségtől tartva fogadta el a Monarchia felosztásának tervét... A különféle nemzetiségek, lengyelek, ukránok és a többi nép, a háború alatt túlnyomórészben hű maradt a Monarchiához és céljait csak az adott kereteken belül kívánta elérni. A felosztás veszélyeihez képest a Monarchia fennállása kisebb veszélyt jelentett számukra. Még a Monarchia legnagyobb ellenfelei, a csehek is egészen a háború végéig kitartottak Frantisek Palacky 1848-as mérsékelt elvei mellett. Még a délszlávok többsége is hű maradt az osztrák-szláv politikához.” Soha nem lehet eléggé hangsúlyozni, hogy egy maroknyi cseh emigráns, főleg Benes és Masaryk Angliában, Franciaországban és az Egyesült Államokban kifejtett propagandájának sikerült az inkább kedvező véleményt Ausztria-Magyarország fenntartásáról fokozatosan megváltoztatni. Kitartó, gyűlölködő aknamunkájukban főleg a sajtóra támaszkodtak. Párizsban, Londonban és Amerikában sajtóirodákat létesítettek. 1915-től kezdve jelent meg



Párizsban, Delagrave-nél Benes híres manifesztuma: „Romboljátok szét Ausztria-Magyarországot”, Londonban pedig Masaryk „Ausztria-elleni manifesztum”-a. Ügyvédek, bankárok és osztrákellenes szabadkőművesek támogatását szerezték meg ügyüknek. 1917. január 10-én jelent meg először a „Csehszlovákia" kifejezés az Entente egyik hivatalos közleményében, de csak 1918. augusztus 9-én, illetve szeptember 2án ismerték el az angolok, franciák és amerikaiak a Csehszlovák Nemzeti Tanácsot hadviselő félként, mely szeptember 26-án alakult ideiglenes csehszlovák kormánnyá.{37 } Így valósult meg a Benes-Masaryk „mítosz”, így történt, hogy a konfliktus elején még a Szövetség egyszerű tájékoztatói az egész Közép-Európára kiterjedő politika sugalmazóivá váltak és széles körű összeköttetéseik révén megnyerték maguknak a nyugati politikusok nagy részét, az Egyesült Államokban magát Wilson elnököt is. „Nagy munkánkba került, hogy meggyőzzük az Entente-ot Ausztria-Magyarország megdöntésének szükségességéről” - vallotta be emlékirataiban Masaryk elnök, mert „a magyarokat mindenütt segítette 1848-as forradalmuk és Kossuth emléke, aki száműzetését ezekben az országokban töltötte.” Charles Daniélou, a trianoni szerződés referense szerint volt egy másik elképzelés is, melynek alapján Németországot osztották volna fel, a Habsburg Császárság pedig fennmarad azzal a feltétellel, hogy olyan széles körű önkormányzatot vezessen be a cseh és horvát nemzetiségek részére, mint amilyen azelőtt Magyarországon volt. Ez a tervezet fenntartotta volna a meglévő, évszázadok során kialakult államszerkezetet, de csökkentette volna KözépEurópában a nemzetiségek közötti súrlódásokat. Ha ezt a tervezetet valamilyen szövetség formájában megvalósítják, kétségtelenül ez kapja a legtöbb szavazott Franciaországban. A wilsoni felfogás, a nemzetiségek teljes önállósága aratott sikert.{38} Ettől kezdve írhatta nyugodtan Masaryk, hogy a Habsburg birodalom felosztása volt a háború fő célja „Az 1917-es év - írta - veszélyes volt számunkra, mert a császár, hogy birodalmát megmentse, gyors különbékél tervezett.” Károly császár békejavaslata idején 1917-ben, minden diplomáciai lehetőség megvolt a háború befejezésére A császár közvetítője, sógora, Bourbon-Pármai Sixtus volt A békejavaslat értelmében Franciaország visszakapja Elszász-Lotharingi-át, Triesztet Olaszországhoz csatolják és megalakult volna a dunai népek szövetsége, mindegyikük egyenlő autonómiával.{39} Ismét Masaryk az aki emlékirataiban legnagyobb megrökönyödésünkre felvilágosít bennünket a szörnyű öldöklés igazi motívumairól: „Aggódtam, hogy vajon addig tart-e a háború, mint ahogy számítottam... Az Entente gyors győzelme esetén nem kapjuk meg önállóságunkat, mert Ausztria valamilyen formában fennmaradt volna. Szorongással teszem fel magamnak a kérdést: Mi történt volna, ha a háború nem tart addig, ahogyan én arra számítottam A Szövetségesek gyors győzelme esetén, üres kézzel maradtunk volna. Ha a Szövetségesek győzelme gyorsan következett volna be, nem kaptuk volna meg önállóságunkat, egy vagy másféle formában maradt volna AusztriaMagyarország.”{40} S ezért történt, hogy a háborút meghosszabbították, hogy szétrombolják AusztriaMagyarországot és milliós fölösleges áldozatok arán megfojtsák az osztrák-magyar békeajánlatot. A háború alatt az Entente kötelezettségei döntő hatást gyakorollak az események fejlődésére. Szövetségük kiszélesítése érdekében felhasználták Olaszországgal es Romániával szembeni ígéreteiket osztrák-magyar területek megszerzésére vonatkozóan. Romániának Magyarország tekintélyes részét ígértek oda. Ismerték azonban ennek a szövetségnek gyengeségét mely nem volt képes az igényelt terüld fegyveres meghódítására. A románok 1918-ban kötelezettségeikről elfeledkezve még a fegyvert is letették. Náluk, kétségtelenül el



lehetett volna érni legalábbis részlegesen - a háborús célok revízióját, mely megkönnyítette volna a békekötést. Ez a béke Európa számára előnyösebbnek látszott, mint az 1918-as. Clémenceau sajnos, nem volt hajlandó megalkudni, Ausztria-Magyarországot pedig a végsőkig tartó küzdelemre kényszerítették, annak ellenére, hogy fiatal uralkodója és az egész nép már régóta a háború befejezését kívánta. Az egész háborúban - hasonlóan a második világháborúhoz - a józan ész elve teljesen kihalt és átadta helyét az oktalan bosszú és vak gyűlölet szellemének. A hosszú és kegyetlen harcokat követő békeszerződéseken a szemérmetlen alkudozások légköre uralkodott. Hozzájárult ehhez a hangulathoz az a tény is, hogy a hadműveletek nagy része az Entente országainak területén zajlott le, és a fegyverszünetek előtt egyetlen Entente-katona sem vonult be a Központi Hatalmak országainak földjére. 1918-ban sem Elszászt, sem Posnant, sem Szlovákiát, vagy Erdélyt, sem pedig a Bánátot nem foglalták el fegyveres erővel. Ezek a területek csak a különböző fegyverszüneti egyezmények következtében kerültek a győztesek kis szövetségeseinek birtokába. Magyarországon a románok és szerbek semmibe se vették a fegyverszüneti egyezményt és egyszerűen benyomultak az ország területére, a cseheket Szlovákiában Kun Béla kis vörös hadserege verte le és szorította vissza. Ha az ellenfél még a vesztes háború után is félelmet kelt, igyekeznek a végsőkig legyengíteni, hogy végül a békekötés könyörtelen legyen vele szemben. A nem éppen dicsőséges győzelem sérti az ellenfél önérzetét és nagyban hozzájárulhat a békekötés szellemének kegyetlenségéhez. A csodálatos és ingyen szerzett győzelem az utódállamok körében minden mérték elvesztésével járt és nagyzási hóbortot váltott ki. Ők - ahogy írták róluk a győzelem „fogadott gyermekei” voltak, akik anélkül, hogy bármit is teltek volna érte, máról holnapra legmerészebb álmaik megvalósulását tapasztalták. Legádázabbul még ekkor sem azok gyűlölködtek, akik előzően a legtöbbet szenvedtek. A megalkuvók, a győzelem tányérnyalói, a letűnt uralom legkészségesebb kiszolgálói voltak azok, akik hirtelen, izzó fakadó nemzeti érzést és nagy-nagy barátságot kezdtek érezni szövetségeseik iránt. Élvezték, hogy egyszerre a győztesek táborában találták magukat és megmenekültek a vereség és bukás kellemetlen következményeitől. Gyűlöletük Magyarországgal szemben rossz lelkiismeretükből fakadt, és ez az érzelem Trianon után sem hagyta el őket. Tacitus mondása szerint: „Azokat gyűlölik, akiket megsértettek.” A magabiztos erő és igazság más érzelmeket váltott volna ki belőlük. A hosszabb háború kétségtelenül felcsigázta az idegeket és felkeltette a területi igények iránt érzett vágyakat ezekben a csoportokban. A kormányzati szervek a sovinizmus kiszolgálói, majd a rabszolgái lettek. „Ezeknek az embereknek Magyarország csak egy nagy ócskapiac volt, a nemzetiségi elv ürügyül szolgált területi hódításaikhoz, a demokratikus idealizmust pedig csak bódításra alkalmazták.”{41 } Georges Roux a két háború között azt írta, hogy az 1919-20-as békeszerződésekre a kor légkörének hangulata nyomta rá bélyegét.{42} „A győztesek a 4-5 évig tartó kegyetlen küzdelem után, melyben szabadságukat, nemzeti létüket kockáztatták, az elkeseredés és gyűlölet hangulatában nem hajlottak a mértékletességre és igazságosságra. A kormányok a
hadviselő felek közötti feszültség fokozására hazug propagandába kezdtek. Törvényessé vált az igazság elferdítése és a gyűlölet felkorbácsolása. Mesterséges erkölcsi igazolásokat gyártottak saját táboruk buzdítására és ellenfeleik demoralizálására. Olykor még az igazságos béke képét is megcsillantották előttük. Az amerikai beavatkozás is ilyen szellemben történt, mely végérvényesen rányomta a harcra az érdektelenség és az evangéliumi elvek bélyegét.
Ilyen légkörben szemlélte az Entente a Központi Hatalmak összeomlását. A győzelem



teljes és váratlan volt, ami az előzetes kudarcok sorozata után váratlanul érte az Entente-ot, mely nem volt felkészülve rá és ezért szinte megrészegedett a győzelemtől. Ideje nem maradt a gondolkodásra. A siker mámorában minden előkészület nélkül kötötték meg a békét és a korlátlan hatalom jogán, megalkották az új Európát. A győzelemmel való visszaélés politikai hiba, mely nehezen kerülhető el. Ezt a hibát annak idején Németország is elkövette 1871-ben, amikor tiszta francia területeket is, mint pl. Metz, népszavazás nélkül hozzácsatolt német nyelvű elfoglalt vidékekhez. A győzteseket egyébként még számtalan kis külön-megállapodás is kötelezte, melyeket még a háború folyamán a kis Entente államaival kötöttek csak azért, hogy megnyerjék őket maguknak. Mindenkinek ígértek valamit anélkül, hogy arra gondoltak volna, hogy az ígéreteket egyszer majd be is kell váltaniok. Végeredményben az Entente-ot sok tényező akadályozta az igazságos béke létrehozásában, pedig csak az igazság és mértéktartás tehette volna az új békét tartóssá.



III.FEJEZET
A fegyverszünettől a békéig: Károlyi és Kun Béla
Károly császár 1918. október 17-én (tehát még mielőtt az Entente nyilvánosan követelte volna a nemzetiségek jogát) ünnepélyesen kimondta az egyes tartományok önkormányzatának jogát, melynek értelmében valamennyi területnek jogában állt nyelvterületek szerint tömörülve, a nemzeti tanácsok vezetésével külön államokat alkotni, melyek az Amerikai Egyesült Államok, vagy Svájc kantonjainak mintájára csatlakozhattak volna Ausztriához. A császár Magyarország függetlenségét is elismerte és ezzel véget vetett az 1867-es kényszerkiegyezésnek. Magyarországot csak az uralkodó személyének közössége kapcsolta volna Ausztriához. Intézkedései sajnos néhány hónappal elkéstek, mert Wilson elnök és az Entente időközben hivatalosan jóváhagyták a nemzetiségek függetlenségi követeléseit. Az események ezután gyorsan követték egymást. A zágrábi országgyűlés október 29-én kimondta Horvátország függetlenségét abban a reményben, hogy az új Horvátország az ún. „szerb-horvát-szlovén”-államhoz fog csatlakozni. Az ideiglenes cseh nemzeti tanács már ezelőtt kikiáltotta Prágában a Csehszlovák államot. Túrócszentmártonban hirtelen megalakult a Szlovák Nemzeti Tanács. Szlovákiát Csehország ezután ugyanolyan gyorsan bekebelezte, mint Szerbia Horvátországot.
1918. október 30-án kitört Budapesten az ún. „őszirózsás forradalom”, mely színleg a békét kívánta. Egy katonaszökevényekből álló merénylő csoport a lakásán meggyilkolta Tisza István grófot, aki becsülettel vállalta azt a képzelt felelősséget, melyet a háború kirobbanásával kapcsolatban számlájára írtak. Egy ellenfele így írt róla: „Mikor már látta, hogy minden elveszett, ott maradt a fővárosban, pedig politikai barátai közül már sokan külföldre menekültek”{43}
Ezután legnagyobb ellenfele, a hajdani Kossuth-féle liberális párt közismert vezetője, a francia- és angolbarát Károlyi Mihály gróf vette át a hatalmat. Károlyi az aszkéta természetű Tiszával ellentétben gátlásnélküli demagóg volt. Az ország egyik leggazdagabb földesura, aki azelőtt a könnyelmű szórakozásokban tobzódott, ekkor hirtelen megjátszotta a haladó demokratát. Először telefonon hűséget esküdött Károly császár és királynak, majd miután ugyancsak telefonon felmentették esküje alól, a Nemzeti Tanács elnöke lett, 1918. november 16-án pedig a Marseillaise hangjai mellett kikiáltották köztársasági elnöknek. Hazája igen csalódott benne. Jóakaratán és műveltségén kívül hiányoztak belőle azok a jellembeli képességek is, melyek abban az időben, mikor mindenütt fejetlenség uralkodott, az országra a megszállás és vereség terhe nehezedett, elengedhetetlenül szükségesek lettek volna. Tiszavirágú, csúfondáros uralmának kevés eredménye az általános választójog bevezetése, szociális törvényhozás, az agrárreform-tervezet és a nemzetiségekkel való szövetség tervének kidolgozása volt. Ez utóbbi azonban már nem tudta megakadályozni, hogy az ország el ne veszítse területének háromnegyed részét. „Egy állam, melyben minden összeomlott, ahol a bizonytalanság uralkodott, melynek halárai egyre szűküllek, anélkül, hogy meg tudlak volna határozni, vagy ismerték volna az idegenek, a győztesek előrenyomulásának halárait, akiknek megértése és politikai intelligenciája nem hasonlítható össze étvágyukkal. Ez jellemezte a néhány hetes fiatal magyar köztársaság légkörét.”{44} 1918. november 2. után, még a páduai fegyverszünet megkötése előtt, Károlyi gróf, megbocsáthatatlan naivsággal és illúziókkal telítve a Szövetségesek jóindulatának hitében a



következő kiáltványt intézte a „világ népeihez”: „A magyar nép befejezte békés és győzedelmes forradalmát, lerázta magáról az évszázadok óta ránehezedő jármot. Most önálló, demokratikus államot akar alkotni. A magyar nemzet a világháborúval kapcsolatban minden felelősséget erélyesen visszautasít. Lelkiismerete sugallatára teszi le a fegyvert és békét kér. Belép a Népszövetségbe és minden Magyarországon élő népnek egyenlőséget, testvériséget hirdet. Ebben az ünnepélyes pillanatban emlékezteti a világot arra, hogy az ország ezeréves múltra tekint vissza, amelyik évszázadokon át Európa és a nyugati kultúra védőbástyája volt. Méltán folyamodhat tehát a világ elé Magyarország létéért és területi sérthetetlenségéért.”{45} Károlyi grófnak és társainak legnagyobb hibája az volt, hogy „azt képzelték, hogy a nemzetközi politikában és a kormányzásban lemondhatnak az erőszakról.”{46} Mielőtt megvárták volna Diaz tábornokkal, az Entente teljhatalmú megbízottjával folytatott tárgyalások eredményét, a Károlyi-kormány belügyminisztere elrendelte a wilsoni elvek alapján a magyar csapatok fegyverletételét. Így a fegyverszünetet november 3-án írták alá, de csak 4-én lépett életbe. Az Entente-csapatok eközben kihasználták a fejetlenséget és 400 000 hadifoglyot ejtettek. A páduai fegyverszünet után Magyarország még területileg sértetlenül került ki a háborúból, földjén egyetlen idegen katona sem tartózkodott. Tévedés volt azonban azt gondolni, hogy az Entente aláírása Magyarország számára biztosítékot jelentett. Károlyi gróf és Linder Béla hadügyminiszter végzetes tévedést követtek el úgy a belügy, mint a külügy területén - meggondolatlanul föloszlatván a még sértetlen magyar hadsereget s visszaküldvén őket otthonaikba, egyik napról a másikra védetlenül hagyva az országot, s azt így az éhes szomszédok zsákmányává tették. Ez a dicstelen intézkedése méltán érdemelte ki a rövidéletű gyenge kommunista hatalom bukása után Horthy kormányzó kormánya részéről a hazaárulás vádját. Ez egyébként nem gátolta meg őt abban, hogy 80 éves korában, 35 esztendővel utána, Franciaországban, a Cote d'Azur-on fejezze be életét. Mivel Magyarország ún. „semleges” állam lett és miután a diplomaták és tábornokok ideje letűnt, Linder hadügyminiszter kiadta híres kiáltványát: „Nem kell többé hadsereg, nem akarok több katonát látni!” A sajtó rádió útján szétküldte a fegyverletéti parancsot és a magyar csapategységek felosztását akkor, amikor a távoli frontokról hazatérő katonák szervezetten gyülekeztek az ország határainak fegyveres védelmére. Néhány magyar tábornok megtagadta a csapatfeloszlatásra vonatkozó parancsot, katonái zárt egységben tértek haza, ahol azonban a helyőrségekben azonnal lefegyverezték őket. Az akkori szemléletet jellemzi Linder miniszter kijelentése, mely november 5-én jelent meg az egyik fővárosi lapban: „A kormány megtett minden szükséges intézkedést, hogy a katonák fegyvertelenül térjenek haza. Arra törekedtünk, hogy mindenki visszatérjen családja körébe és soha se legyen többé katona. Senkinek sem kell félnie az ellenség betörésétől. Senki sem jön ellenünk, mert vége van annak az időnek, mikor területeket fegyverrel foglaltak el. Valószínű angol és francia megszálló csapatok jönnek Magyarországra... Barátokként és nem győztesekként...”{47 } Ezt a lelkiállapotot tükrözi Hevesy András „Egy birodalom halálküzdelme” c. munkájában: „Az Entente-csapatok a határokon voltak. Várták őket... Soha nem viseltettek még legyőzöttek a győztesekkel szemben ilyen bizalommal. Az osztrákok és magyarok az egyenlőség és megbékélés gyakorlati megvalósítását várták az Entente-tól. Az Entente-ról beszéltek, de csak Franciaországot látták, melynek tekintélye igen nagy volt. A dunai országok új államformáját várták tőle a humanista szellem értelmében, melyet világszerte terjesztett... a politikai választott-bíróság és erkölcsi irányítás művét. A nemzeti államok alakulása, sajnos, a legkedvezőtlenebb feltételek között jött létre: belül a lázas elkeseredés, kívül a megtorlás megtorlás légkörében. Míg Magyarország ostobán összetörte utolsó fegyvereit, az új államok elkábultan a szerencsétől, elragadta őket nemzeti önérzetük



és bosszúvágyuk... Mérhetetlen területi igényekkel jelentkeztek... Erre könnyen szert is tehettek. A szerb hadtestek minden nehézség nélkül törtek előre Dél-Magyarországon. A román hadsereg átlépte a Kárpátokat. Cseh kötelékek hatoltak be a Felvidékre. Egyik sem találkozott ellenállással. A világ urainak tekintélye nyitott utat ezeknek a csapatoknak. A magyarok számára Wilson pontjai a népek önrendelkezési jogáról trójai falóvá változtak, melynek oldalából a hódítók seregei lódultak elő.”{48} Az olaszokkal 1918. november 3-án megkötött fegyverszüneti egyezmény még nyitva hagyta a lehetőséget a becsületes béke számára. Foch marsall kérésére azonban a november 8-i béke egyoldalúan hatályon kívül helyezte a páduai fegyverszünetet, és az olasz kormány legnagyobb felháborodására visszarendelte Diaz tábornokot, aki addig csak végrehajtotta a legfelsőbb Tanács határozatait. Ezután Franchet d'Espéray tábornok felhatalmazta a szerb csapatokat, hogy keljenek át a Dunán és foglalják el a magyar Bánátot és Bácskát. A románok e példán és Mackensen német csapatainak kivonulásán felbuzdulva, a bukaresti különbéke ellenére ismét harcba kezdtek, majd november 9-én átkeltek a Kárpátokon és megkezdték Erdély bekebelezését. Elképzelhető ezekután a magyarok megdöbbenése, akik, vezetőik által befolyásolva, hittek a Szövetségesek szavában, s mindenünnen betódulni látták ellenségeiket, holott a Paduában aláírt fegyverszünet határozmányai értelmében Magyarország számára a demarkációs vonalat a Királyság politikai határai jelentették. Ellenségeik a hadtestek észnélküli felszámolása és az általános kavarodás miatt, ami gróf Károlyi „demokratikus” uralmával köszöntött be az országba, a legcsekélyebb ellenállásra sem találtak. A megaláztatás betetőzéseként Franchet d'Espéray tábornok november 13-án Belgrádban durván, tapintatlanul fogadta a magyar kormányküldöttséget. melyet maga Károlyi vezetett, hogy tiltakozását fejezze ki a páduai fegyverszüneti egyezmény áthágása miatt. (Ez a kondottieri a „jaj a legyőzötteknek” stílusában) kijelentette, hogy nem törődik a páduai fegyverszünettel, amit Diaz tábornok írt alá és nyíltan Károlyi szemébe mondta azt a mondatot, melyet a magyarok máig sem tudnak elfelejteni: „Az ön országa fizetni és bűnhődni fog !” A magyarok ennek ellenére Franchét d'Espéray tábornok seregét tévesen szabadítóként, barátságosan fogadták. Az új határoknak Magyarországra való ráerőszakolásával, amit álnok cinizmussal a korábbi fegyverszünet „Alkalmazási megállapodásá”-nak (III. Függelék) neveztek el s amelynek az ország területi integritására vonatkozó részét elejétől végig megváltoztatták, minden lelkiismeretfurdalás nélkül, az adott szót semmibe véve, Magyarország területéből óriási darabokat juttattak a szerb és román megszállóknak. Ezekután a belgrádi egyezményt is szemérmetlenül áthágták. 1918. december 3-án az Entente Katonai Missziójának vezetője követelte a budapesti kormánytól a magyar csapatok azonnali visszahívását a szlovák területekről”, ahonnan egy sebtében összeállított magyar alakulat kiűzte a Linder miniszter leszerelési parancsa után betolakodott cseh „légionáriusokat”. Ez a felszólítás teljesen önkényes volt. A kormány tiltakozó jegyzékei hatástalanok maradtak. A francia főparancsnokság hallgatólagos beleegyezésével a szerb és román csapatok is újból átlépték a demarkációs vonalakat, holott ezeket a keleti és déli szakaszra már megállapították, hogy ezzel még a Békekonferencia előtt maguknak mennél nagyobb területeket biztosítsanak. Ennek folytán az 1919. február 26-án létesített 50 km-es semleges övezet tulajdonképpen újabb területeket csatolt el Magyarországból. A fegyverszünet pontjait tehát a győztesek és szövetségeseik a nemzetközi jog teljes megsértésével, saját kényük-kedvük szerint módosították. Január 24-én még maga Wilson elnök is intézett egy tiltakozó jegyzéket a túlkapások ellen, ez azonban csak pusztába kiáltott szó maradt.



A pohár március 19-én betelt, mikor Vyx alezredes, a budapesti Entente Katonai Misszió főnöke újabb jegyzéket intézett Károlyi grófhoz, melyben a magyar csapatoknak újabb további 100 km-es tiszta magyarlakta területsávról való visszavonását követelte a románokkal szemben 10 nap leforgása alatt. Károlyi gróf erre tehetetlensége és a végső kimerültség következtében lemondott, az ország pedig a bolsevizmus karjaiba hullott. A kommunista és szociáldemokrata pártok (azóta jól ismert módszerrel) előzőleg egyesülve 1919. március 21-én vérontás, sőt egyetlen lövés nélkül átvették a hatalmat. Kun Béla „Tanácsköztársaságnak” nevezett Magyar-Szovjet köztársasága összesen 133 napig volt uralmon. Paul Boncour 1921. június 7-én a francia képviselőházban elhangzott beszédében ezt a Tanácsköztársaságot az 187l-es párizsi kommünhöz hasonlította, melynek kitöréséért az Entente politikája volt felelős.{49} Különös módon éppen ez az új népi kormány határozta el, utolsó hazafias fellángolásként, az ország határainak védelmét nem vörös, hanem a háromszínű zászló alatt. Seregei egy ideig győzelmesen vonultak előre a fegyveresen visszafoglalt Szlovákiában. Kun Béla egyébként, hogy a magyarság rokonszenvét megnyerje magának, megígérte, hogy Magyarországot szövetségi köztársasággá fogja átalakítani, melyben helyet foglalnak majd a nemzetiségek is. Józsa „Az 1919-es Magyar Szovjet Köztársaság” c. munkájában kifejtette, hogy az ország kétharmad részének megszállása elvágta Közép-Magyarországot legfontosabb nyersanyagforrásaitól, főleg a tüzelőanyagtól és ez a helyzet szintén megkönnyítette a szélsőségesek hatalomrajutását.{50} „A halálos csapást azonban a győztes hatalmak megnemértése, támogatásuk hiánya mérte az új magyar demokráciára”, írta.
„Igazságtalanságuk, a nemzeti érzelmek megsértése, a hatalmas magyarlakta területek elvesztése, vandál pusztítás az elfoglalt országrészekben, a Wilson-féle elvek ígéreteiben való csalódás végül is nemzeti ellenálláshoz vezetett.” Józsa kiemeli írásában, hogy az Entente kezdetben sokkal békülékenyebb volt Kun Bélával szemben, mint a Károlyi-kormánnyal. Lloyd George a Négyek Tanácsának 1919. március 31-i ülésén kétségbe vonta, hogy Vyx alezredes megmondta-e a Károlyi-kormánynak, hogy a kívánt újabb visszavonulás a magyar határok végleges kijelölését jelenti Wilson pedig - állítólag – „abszurdumának” nevezte ezt az újabb követelést. „El kell kerülni - mondta,- hogy a túlságos kemény magatartás a legyőzött államokat egymás után a bolsevizmus karjába sodorja.” Április elején a dél-afrikai Smuts tábornok egy vizsgálati természetű küldetése következményeképp az Entente-csapatok visszavonultak a Belgrádban kijelölt demarkációs vonalakra. Kun Béla, aki a tömegek nemzeti érzelmeit akarta megnyerni, visszautasította, hogy ezen az alapon tárgyaljanak. Ez azt vonta maga után, hogy a román csapatok április 16án átlépték a Tisza vonalát és néhány nap alatt a főváros közelébe értek, az új cseh hadsereg pedig Miskolc ellen intézett támadást. Ekkor alig néhány nap alatt rendkívüli erőfeszítéssel összetoboroztak Magyarországon egy új „vöröshadsereget”. A katonai tanácsokat eltörölték, a rendfokozatokat visszaállították, a régi parancsnokokat visszahívták, bevezettek a hadkötelezettséget és nemcsak a fegyelem ellen vétő, de még a halálraítélt katonáknak is megkegyelmeztek. Ennek az új, mintegy 200 000 főnyi hadseregnek több mint 1000 km-es szakaszon háromszoros túlerőben lévő ellenséggel kellett szembeszállnia. Egy hivatásos tiszt, Stromfeld Aurél ezredes vezetésével május 3-án megállították a román csapatok előretörését, sőt néhány helyen visszaszorították őket, május 20-án Salgótarján mellett győzelmet arattak a csehek felett, visszafoglalták Miskolcot, a cseheket 150 km-re visszaverték észak felé, felszabadították Kelet-Szlovákiát, ahol június I6-án megalakult a Szlovák Tanácsköztársaság, melynek Magyarországgal kellett volna egyesülnie. Az Entente ekkor a csapatok kivonása



fejében megígérte Kun Bélának az ellenségeskedések megszüntetését. Kun Béla erre június végére kiürítette Szlovákiát. Ezzel megfosztotta a hadsereget győzelme gyümölcsétől, amivel a katonákat és az egész nemzetet teljes mértékben demoralizálta. A visszafoglalt Szlovákia
feladása Kun Béla végzetes tévedése volt. A cseh hadsereg, az Entente ígéreteivel ellentétben, július 20-án újabb támadásba kezdett, a románok ismét Budapest felé nyomultak, ezzel Kun Béla tanácsköztársasága 1919. augusztus l-jén megbukott.
A román csapatok azzal az ürüggyel, hogy a kommunistákat segítik leverni, fosztogatni kezdtek. Túlkapásaik felülmúlták a bolsevikek rablásait is. A románok által elkobzott különféle javak (gépek, állatállomány, pénztárak stb.) értékét 10 hónapos megszállásuk idején több mint 3 milliárd 150 millió aranyfrankra becsülték.{51} H. H. Bandholz amerikai tábornok, a budapesti Négyhatalmi Katonai Küldöttség megbízottja, emlékirataiban (An undiplomatic Diary, New York 1933) beszámolt a román seregek magyarországi fosztogatásairól. A román hadsereg magatartása általános felháborodást keltett, még Clémenceau haragját is kiváltotta. A békekonferencia augusztus 8-án, majd 23-án felszólította a románokat, hogy hagyjanak fel fosztogatásaikkal. Végül október 12-én a Legfelsőbb Tanács utasította Romániát Magyarország kiürítésére. A románok ezt a felszólítást válasz nélkül hagyták és csak ultimátumra voltak végül is hajlandóak teljesíteni a Legfelsőbb Tanács követeléseit.{52} Ha meggondoljuk, hogy mire volt képes néhány hét alatt Stromfeld Aurél éhező hadserege, azt is elképzelhetjük, mire vihette volna a hősies magyar nép, ha 1918-ban ostoba vezetői le nem fegyverezik. Nem voltak olyan vezetői, mint 1848-ban, mikor Kossuth honvédei visszaverték az országba törő horvátokat, osztrákokat, szerbeket és románokat. Sajnos azonban sem a siralmas Károlyinak, sem a sötét Kun Bélának, nem voltak Kossuthoz mérhető szellemi képességei. A nemzeti felkelés, ha nem is mentette volna meg az ország területi egységét, Trianonban, az Entente hatalmaknál legalább jobb békét kényszeríthetett volna ki Magyarország a maga számára. Összehasonlításként idézhetjük Nitti elnök „A béke” c. írásából a Törökországról szóló részleteket, „1918-ban megkísérelték a lehetetlent, hogy Törökországot is ugyanúgy tönkretegyék, mint Ausztria-Magyarországot. El akarták szakítani területének nagy részét, hogy visszaszorítsák Ázsiába. A nemzeti felkelés azonban legyőzte és visszavetette az anatóliai görögöket, s a nagyhatalmak, melyek azelőtt igyekeztek Törökországot befeketíteni, most Franciaországgal az élükön inkább barátságát keresték. A sévres-i békét, melyet a legyőzött Törökországnak »diktáltak«, fel kellett cserélni a lausanneival, melyben 1923-ban Törökország már győztesként szerepelt. „Törökország szerencséje volt, hogy akadt egy Atatürk, aki megmentette nemzete becsületét. Magyarországnak sajnos sem 1919-ben, sem 1920-ban nem volt ilyen szerencséje.” Szegeden 1919 júniusában nemzeti ellenforradalmi kormány alakult. A francia megszálló csapatok támogatásával 13000 főnyi, főleg hivatásos tisztekből álló csoport alakult, melynek vezetését Horthy tengernagyra, a volt osztrák-magyar haditengerészet főparancsnokára bízták. Az ország déli és nyugati részén Kun Béla bukása óta már Horthy csapatai gyakorolták az ellenőrzést. Horthy sokáig tárgyalt az Entente-tal a román csapatok visszavonásáról, majd három hónappal Kun Béla bukása után, 1919. november 16-án, a nemzeti hadsereg élén bevonult a fővárosba. Bevonulása inkább látványos, mint dicsőséges volt a sokat szenvedett, éhező fővárosba. Az Entente tiltakozott Károly király visszahívása ellen, így a nemzetgyűlés 1920. március 21én Horthy tengernagyot választotta az ország kormányzójává. Ezt a tisztséget egészen 1944. október 15-ig a németek által történt letartóztatása napjáig gyakorolta.{53} Az ő kormányára hárult a nehéz feladat, hogy tárgyaljon, és hogy később az országgal elfogadtassa a



„gyalázatos" békét, mely által népességének kétharmadát, ezeréves területeinek pedig háromnegyed részét elveszítette.



IV. FEJEZET
A Trianoni Békeszerződés jogi, erkölcsi és területi vonatkozásai
Magyarország számára nem maradt egyéb hátra, mint a béketárgyalás, mely igazságos és tarlós béke szempontjából semmiképp sem látszott kedvezőnek. A tanács, 1920 elején, a bosszútól fűtött személyes ellentétek és vetélkedések légkörében üli össze. Az Entente hatalmak a hosszú háború után, melynek győzelmes befejezését az amerikaiak biztosították számukra, gyűlöletet és kisebbségi érzést hordoztak önmagukban a legyőzöttekkel szemben. A béketárgyalások megkezdése idején Ausztria-Magyarország, ha jogilag nem is, de gyakorlatilag már nem létezett. Magyarország gyengítéséhez hozzájárult, hogy területét vezetőinek gyengesége folytán ellenségei a fővárossal együtt elfoglalták, majd kitöri Kun Béla bolsevista forradalma. Mire sikerüli kiszabadulnia ebből a forradalomból, az Entente gyakorlatilag már kész tények elé állította. Végül mint látni fogjuk, a Szövetségesek kizárólag kis védenceik közismerten hamisított tájékoztatására, vagy azoknak elégtelen történelmi, gazdasági és néprajzi adataira támaszkodtak Közép-Európában. Ezek az egymásba fonódó tények nyilvánvalóan szerencsétlen befolyást gyakoroltak e régiók békeszerződéseire, főleg a Trianoni békére, amelyre, amint írták is „egyrészt a gyűlölet, másrészt pedig a hanyagság nyomta rá bélyegét.” {54} A béketárgyalásokkal kapcsolatban szó szerint idézzük Robert Vallery Radot-t{55} „Az Entente hatalmak Legfelsőbb Tanácsa csak 1919. december l-jén szólította fel a magyar kormányt, hogy küldje el meghatalmazottait Neully-be, a békekötésre. A küldöttség tagjait, mikor Apponyi Albert vezetésével 1920. január 7-én megérkeztek Neully-be, foglyokként fogadták, s a Madrid-palotában rendőrségi őrizet alatt tartották őket, kijárási tilalmat rendelve el számukra. Csak Apponyi Albert grófnak engedélyezték, korára való tekintettel, hogy egy rendőrfelügyelő kíséretében rövid sétát tegyen. A magyarok a nekik diktált békét csak január 15-én ismerték meg. Benes közben szabadon kihirdethette a „Temps”-ben 1919. december 2-án megjelent írásában, hogy „a békekonferencia határozata a jövendő magyar állam határaira vonatkozóan végleges, melyen semmiféle változtatást sem fognak eszközölni.” A magyar küldöttség megdöbbent, mikor megismerte a könyörtelen sorsot, amit országa számára szántak. Ennek ellenére bátran hozzáfogott a munkához, és 4 hónapon keresztül azon volt, hogy megcáfolja a történelmi, földrajzi és gazdasági tévedéseket, melyeket Benes a békekonferencia megállapításainak nevezett. A nemzetközi jog alapján lelkiismeretes gonddal összeállított jegyzéket és memorandumokat adott ki.
A magyar küldötteket leprásokként elkülönítették a Madrid-palotában, ahol minden tájékoztatást csak írásban kaptak kézhez, a magukkal hozott okiratokat és statisztikai adatokat meg sem nézték, memorandumaikat, melyekkel jogaikat védték, olvasatlanul hagyták. A vita jogát tehát teljesen megtagadták tőlük, zárójelentésük sem került
tárgyalásra. Magyarország érveit ezek szerint tehát meg sem hallgatták, megcsonkítóival nem is szembesítették. „Bismarck megengedte megbízottainknak, hogy ügyünket védjék 187lben - írta Henri Pozzi. Így sikerült többek között Jules Favre-nak Belfort-ot megmentenie.”{56} Az utolsó napon engedték csak Apponyit a békekonferencia elé és itt - írja Pozzi - „Olyan megrendítő szavakkal, a fájdalom és az igazság oly feljajdulásával védte hazáját, hogy



egyes meghatalmazottak nem tudták elrejteni megindultságukat.” A Legfelső Tanács mindezek ellenére hajthatatlan maradt; „Magatartásuk oka az volt, hogy a kedvezményben részesített országokkal - már a béketárgyalások megnyitása előtt, összejátszva - a legkisebb részletekig terjedően lerögzítették a Magyarországgal kötött béke pontjait. Magyarországot tehát eleve bűnbaknak és áldozatnak szánták Trianonban.”
Az első világháború után számos cáfolhatatlan bizonyíték került napvilágra arra vonatkozóan, hogy a pánszlávizmus már az 1914-18-as háború előtt összeesküdött Magyarország ellen és tervbe vette felosztását. Nem beszélve a „dákó-román” térképekről, melyek a román határt a Tisza vonalánál jelölték ki. A Trianonban lerögzített határok csaknem teljesen megegyeztek azokkal a határvonalakkal, melyeket Ernest Denis barátai és cinkosai, a Cseh Országok Nemzeti Tanácsa jelöltek ki különféle röpirataikban. A trianoni béke nem más, mint rosszul informált és tévútra vezetett bírák műve, a szomszédok sóvárgásának gyümölcse, összekötve a nagyhatalmak bűnös tudatlanságával. Az Entente felelős politikusai, akik talán még sugalmazói is voltak ennek a békének, nagyrészt hibás felvilágosításokat kaptak azoknak a dunai népeknek néprajzi és kulturális helyzetéről, melyeknek sorsáról határozniok kellett. Kevésnek volt közülük ideje és szándéka arra, hogy a határozat előtt komoly politikai, közgazdasági és történelmi tanulmányozást folytasson. Kissé több lelkiismeretességgel embermilliók szerencsétlenségét kerülhették volna el.{57 } „A nagy békebírák nem ismerték azon nemzetek néprajzának, földrajzának és történelmének alapelemeit, melyeknek sorsát rendezniök kellett. Wilson pl. állandóan összetévesztette a „szlovákokat” a „szlovénekkel”. Lloyd George semmivel sem volt tájékozottabb. Köztudomású, hogy Clémenceau elképesztően tudatlan volt mindennel kapcsolatban, mely kívül esett a francia történelem és belpolitika határain”.{58} Clémenceau, Lloyd George és Wilson földrajzi ismereteinek hiányát kihasználva, Philippe Berthelot, aki az új államok helyzete tanulmányozását kapta megbízatásul, saját nézeteit érvényesítette, amiket egyébként Benes diktált neki. Ugyanezt a játszmái űzte Masaryk Londonban, Wickham Steed és dr. Sealon Watson neves újságírókkal. Csehszlovákiát így 1919. április 4-én, összes kisebbségével együtt, néhány perc alatt alakították meg.{59} A cseh, román és szerb diplomaták a trianoni zöld asztal körül céltudatosan meghamisított tájékoztatásokat terjesztettek, hogy ezzel téves irányba tereljék a tárgyalók szándékait. Ezt a tevékenységet, melyet a leghatásosabban Benes folytatott, megkönnyítette a nyugati tárgyalók szégyenletes középszerűsége. Mindent megadtak neki, csak kérnie kellett. Benes a legszörnyűbb földrajzi, történelmi és néprajzi ostobaságokat nyugodt mosollyal tálalta elő. Sokszor még ellentmondásokba is keveredett saját kijelentéseivel. A konferencia egyik tagja sem tiltakozott ellene. Mindenki félt, hogy felszólalása a kérdésben való szégyenletes tájékozatlanságát bizonyítaná... „Trianon a szabad zsákmány vásártere volt.”{60} A trianoni béke a tartós alkotásra teljesen alkalmatlan légkörben jött létre. Az irányító szerepel a nagy Entente politikusai játszották, akik számára Kelet-Európa távoli és ismeretlen földrész volt. Szabad kezet engedlek a követelődző fiatal nemzeteknek, az „oly bátor” szerbeknek, a románoknak, akik már addig is Franciaország elkényeztetett csemetéi voltak. Különösen pedig nagy kedvezményt élveztek Benes és Masaryk, akik rendkívül nagy befolyással rendelkeztek a békeszerződések kidolgozása idején.









Közismert baráti kapcsolataik a győztesek táborában lehetővé tették számukra saját és szövetségeseik terveinek megvalósítását.{61} „Ez a béke egy hamisított ócska térkép, az igazsággal ellentmondó chaosból indult ki - jegyzi meg M. de Monzie melyet a magyar megbízottaknak, nem hallható tiltakozásaikkal, nagy rendőri ellenőrzés alatt, bezárva a Madrid-palotában, kapcsolataik és levelezésük cenzúrázása után fáradt diplomatáink késével a torkukon, ellenvetés nélkül kellett aláírniok.” {62}
Lehetne folytatni az idézeteket ezzel a tárggyal kapcsolatban, végezetül csak Lloyd George szavait idézzük, melyeket 1928. október 7-én a londoni Guild Hallban elhangzott beszédében mondott és később emlékirataiban megismételt: „Az egész dokumentáció, melyet
szövetségeseink a béketárgyalások alatt rendelkezésünkre bocsátottak, csaló és hazug volt. Mi is hamis alapokon határoztunk.”
„Megdöbbentő vád, melyről eddig nem tettek említést - írja Pozzi - amely egyben a tárgyaló Entente-hatalmak felelősségére utal. Nem vették észre Prága, Bukarest és Belgrád küldötteinek cseleit és hazugságait, fantasztikus statisztikáit, melyek Trianonból végül is a diplomácia történetének legigazságtalanabb békéjét csinálták.”{63}






Nyilván értetlenül állunk a nyugati küldöttek megannyi lesújtó könnyelműsége, hanyagsága, és botrányos részrehajlása előtt. Nekik legalább gyanakodva kellett volna figyelniök a kis utódállamok szemérmetlen sóvárgását, illetve területi bulímiáját. Ezzel szemben hihetetlenül nagylelkűen engedélyeztek minden merészséget azoknak, akik nem elégedtek meg saját népeik összegyűjtésével, hanem valamennyien magyar túszokat is követeltek. Magyarország elnémítása érdekében végül is növelni kellett körülötte a bűntársak számát. Említésre méltó - mint minden gúnynak teteje - amikor Benes minden különösebb nehézség nélkül megkapta követeléseinek maximumát, maga is megijedt: „Ez nem lehet igaz!” Ilyen körülmények között érthető, hogy a trianoni határok nem egyeztek meg a néprajzi határokkal, hanem még az összefüggő színmagyar népterületbe is erősen belevágtak. Charles Danielou, a békeszerződés előadója megjegyezte, hogy Trianonban valószínűleg kevesebb gondot fordítottak Magyarország megbüntetésére, hanem inkább igyekeztek az utódállamok minden követelését kielégíteni, ami végeredményül: „a dunai népek között erős elégedetlenségre vezetett”.
Ahelyett tehát, hogy Európa érdekében helyreállították volna az egyetértést ezek között az országok között, az önkényes megcsonkítás csak elmérgesítette a vitákat és lehetetlenné tette az együttműködést Magyarország és szomszédai között, holott a XIX. században már volt ilyesmi.
A Magyarországtól elszakított területeket a valóságban már arra használták fel, hogy mindenféle háború alatt kötött szövetséget megfizettessenek vele. Henri Pozzi szerint „Trianonban egyáltalán nem arról volt szó, hogy megtudják, kinek volt igaza, hanem csak arról, hogy kinek érdeke, hogy igazat adjanak neki.” {64}
Sir Robert Grower, az angol alsóház egyik tagja megemlíti, „hogy a csehszlovák köztársaságot az Entente hatalmak már előzetesen, 1918 nyarán, elismerték. Másrészt - írja Grower - az is ismeretes, hogy egy 1916. augusztus 16-án keltezett titkos szerződésben Romániának nemcsak egész Erdélyt, hanem a magyar Alföld jelentős részét is odaígérték. Az Entente Legfelsőbb Tanácsa 1918. június hó folyamán tartott ülésén, mint katonai célt, kitűzte a Délszláv Államok megalakítását. Ezt a tervel csak Magyarország feldarabolása árán lehetett megvalósítani. Ítéletet mondtak egy ország felett, anélkül, hogy előzetesen meghallgatták volna” {65} Ezek szerint tehát már a békekonferenciát megelőző titkos tárgyalások során elhatározták Magyarország feldarabolását. A néprajzi határok
megvonása azonban még így is lehelő lelt volna. A trianoni béke azonban, szó szoros értelemben. Magyarország eleven húsába vágott azzal, hogy szervesen összekapcsolódott népcsoportokat vágott el egymástól. Az egyesek mohóságát mások képmutatóan. a törvényesség színével álcázták.
Állítólag II. Frigyes mondta valaha: „Elveszem, kifosztom, meglopom őket, azután majd törvényhozóim mindezekre valami nagyszerű jogcímet találnak.” Nem kevésbé cinikus Clemenceau kijelentése sem, mely szerint: „A békeszerződések a háború folytatásának módjai.”
A magyar nép, amelynek felelőssége a háború kirobbantásában kategorikusan és pontról pontra, meg lett cáfolva, kegyetlenül sújtva, megcsonkítva és megalázva érezte magát. A



trianoni békeszerződés lakosainak több mint 63%-át, területeinek 71%-át
csatolta el. Ritkán ért a történelem folyamán népet ekkora szigor. Ami megmaradt, nehéz szolgaság alá lett vetve nemcsak pénzügyi és katonai, hanem politikai vonatkozásban is. Ez elvezetett a szuverenitás tényleges lecsökkenéséhez. Nemcsak a kisebbségeit vették el tőle, hanem még nagy, teljes magyar lakosságú területeket is. Hasonló hibát követtek el vele szemben, mint ahogy Lengyelországgal tették a XVIII. században. A magyarok természetesen nem fogadhatják el az erőszakkal végrehajtott csonkításokat, melyeket ellentétben a nép jogaival, az érdekeltek megkérdezése nélkül követtek el. Csak egyetlen népszavazást rendeltek el Sopron városával kapcsolatban, de Magyarország számára ez is kedvező eredménnyel járt. Ebben az esetben az osztrákok, tehát egy másik vesztes ország által követelt területről volt szó. A győztesek egyetlen általuk pártfogolt néppel szemben sem engedélyezték a népszavazást...{66} A népszavazás, a nép akaratának kétségtelen megnyilvánulása, egészen egyszerűen szabályozhatott volna minden vitás kérdést, ha lelkiismeretesen hajtották volna végre, mint Schlesswig-Holstein és Sopron esetében. A trianoni béke volt az egyetlen,
melyben Apponyi Albert megható kérése ellenére, minden népszavazást visszautasítottak, amit a békekonferencia elé terjesztettek. (IV. sz. Függelék). A magyar küldöttség a
békekonferencián tanúsított kifogástalan viselkedéssel, sőt nemes finomsággal kijelentette, hogy hajlandó az egyetlen morális hatalom előtt meghajolni, amely képes helyettesíteni a történelmi jogot: a népek akarata előtt a vitás területeken: Nekik kell eldönteniök, kihez akarnak tartozni: Magyarországhoz, aki jogosan meg akarja őket tartani, vagy a szomszéd államokhoz, amelyek különböző indokolással őket magukhoz akarják csatolni - ismételte hasztalanul Apponyi gróf. A magyar küldöttek Trianonban felkészültek arra, hogy a körülmények figyelembevételével olyan határokat kapjanak, melyeket pártatlan nemzetközi felügyelet alatt végrehajtott népszavazással állapítanak meg. így majd a szomszédokkal való további kapcsolatokat méltányos alapon fogják rendezni. A végeredmény azonban ellentétes volt elképzeléseikkel. „Nehéz megérteni, hogy ezt a magyar kérelmet, mely valójában Wilson elvein alapult, mért vetették el - írja Sir Robert Growe - Az a vélemény, mely szerint a népszavazás kinyilvánítása következtében a népi és nemzeti tanácskozások feleslegessé váltak volna, nem helytálló, és semmi esetre sem igazolhatja azt a tényt, hogy három es félmillió magyart ragadtak cl az anyaországtól.”{67 } Az egyetlen kivétel tehát csak az Olaszország kezdeményezésére kihirdetett népszavazás volt Nyugat-Magyarországon, Sopronban, ahol nagy számban laktak németek. Mivel a szavazás eredménye 65%-ot mutatott Magyarország javára Ausztriával szemben, ilyen tapasztalat nem ismétlődhetett meg. Az Entente a magyar nyugati határsávot Ausztriának ítélte, hogy ezzel ott is elhintse a viszálykodás magvát. Olaszország közbelépése nélkül még ezt a sávot is felosztották volna a csehek és szerbek között, hogy Magyarországtól elvágják az egyetlen nyugatra néző ablakot. Nyugat-Magyarország előtt a régi Magyarország több más nemzetisége is követelte, hogy Magyarország területéhez tartozzon, de sajnos minden hiábavalónak bizonyult. Főleg a muraközi vendek és szlovének szerettek volna Magyarországon maradni, akiket egyszerűen hivatalból Jugoszláviához csatoltak. A keletszlovákiai ruszinok és bánáti svábok szintén hiába küldték tiltakozásukat a békekonferenciához Magyarországtól történő elcsatolásuk ellen. Marius Moutet képviselő a trianoni béke vitája alkalmával a képviselőházban így kiáltott fel: „A néprajzi kisebbségeket megkérdezésük nélkül adták oda olyan országoknak, melyeket nem ők választottak maguknak.” {68}
Millerand híres levele, melyet 1920. május 6-i keltezéssel küldött a szerződés szövegével



együtt a magyar küldöttség vezetőjének, elképesztő hamisságról tanúskodik: „A magyar
küldöttség azzal érvel, hogy a békefeltételek sehol sem helyezték kilátásba a népszavazást. Ezt az intézkedést az Entente hatalmak feleslegesnek tartották. Meggyőződtek arról, hogy az ilyen természetű népszavazás nem vezetne más eredményekhez, mint amelyekhez a középeurópai és a nemzeti törekvések néprajzi feltételeinek részletes tanulmányozása vezetett.” A népszavazás ily ürüggyel való visszautasítása és a felháborító igazságtalanság, hogy három és félmillió magyart szakítottak el hazájától, ez volt a trianoni szerződés alapvető bűne, amely úgy az egyezményt, mint annak megalkotóit gyalázatba ejtette. Millerand levelének egy másik kivonata még határkiigazításokat helyezett kilátásba. Ezt azonban egy magánjellegű közlés formájában elvetették és utasítást adtak arra vonatkozóan, hogy a szerződés által kijelölt határt „tekintet nélkül nyelvi, nemzetiségi és vallási szempontokra”{69}, amennyire csak lehetséges követni kell. Millerand levelében, mely egyébként teljes egészében nem volt egyéb, mint szégyenletes misztifikáció, van még egy
mondat, mely szerint: „Egy állapot fennmaradása nem indokolt még akkor sem, ha ezeréves, amikor az szemben áll az igazságossággal”. Azóta ez az elv a francia történelemben különös utat tett meg. Ma a bretonok ennek alapján követelik saját nemzeti jogaikat. Franciaország sajnos segédkezet nyújtott ehhez a gyalázatos eljáráshoz és ezzel megkockáztatta, hogy a történelem egyszer majd megbélyegzi érte. A béketárgyalás megnyitásán maga Poincaré jelentette ki, hogy „Elmúlt az az idő, mikor a diplomaták
összegyűltek a tárgyalóasztalnál, hogy megalkossák az országok térképét. Ha Önök meg akarják változtatni a világ térképét, ezt csak a népek nevében tehetik úgy, hogy akaratukat híven tolmácsolják és a nagy és kis nemzetek önrendelkezési jogait egyaránt tiszteletben tartják.” A békekonferencia azonban, mint láthattuk, éppen a népek akaratának megnyilatkozása ellen foglalt állást, mikor elvetette a népszavazást, melyet szükségtelennek tartott. De Lapradelle, a Quai d'Orsay korabeli hivatalos jogi szakértője beismerte, hogy „Az elfoglaló állam csak olyan mértékben gyakorolhatja hatalmát az új népesség felett, amennyiben ezek elismerik az új helyzet adta körülményeket.” Tardieu „A béke” c. könyvében nyíltan kimondta, miért nem volt szólási joguk az érdekelt népeknek: „Választanunk kellett a referendum és Csehszlovákia létrehozása között.” Ezzel bevallotta, hogy az érdekelt népesség, Millerand állításai ellenérc sem helyezett nagy súlyt a szuverenitás megváltoztatására. A valóságban a lakosság akaratával senki sem törődött. Mindezek pedig több millió ember legyilkolása után történtek, akiket állítólag azért áldoztak fel, hogy a népek szabadon rendelkezhessenek sorsuk felett.
Smuts tábornok, Dél-Afrika kiküldöttje követelte a népszavazást Erdély, Szlovákia, Ruszinszkó és Horváth-Szlavóniára vonatkozóan. Jogosan érvelt azzal, hogy ezt a jogot Németországnak is megadták Schlesswig Holstein, Szilézia, Kelet-Poroszország és Saarland esetében. Smutsot az angol Domínium csaknem valamennyi képviselője, valamint Japán, Lengyelország és Olaszország küldötte is támogatta. A népszavazástól azonban féltek. Aldo Dami kitűnő megfogalmazása szerint „a meg nem engedett népszavazás tényleges népszavazás”. Weterlé abbé, volt elszászi ellenzéki képviselő 1921. június 7-én a következőket mondta a francia képviselőházban: „Biztos vagyok benne, hogy egy népszavazás esetén sem a románok, sem a szerbek nem kapták volna meg a szavazatok egyharmadát sem... A néppel akarata ellenére rendelkeztek. Ez vitathatatlan.” Ugyancsak Aldo Dami jegyezte meg, hogy a békekonferencia a népek önrendelkezési jogát összetévesztette a nemzetiségek nyelvhasználati jogával, mely nem szükségképpen egyezik egymással, ezenkívül még ezeket az elveket is cinikus módon nevetségessé tette, mikor



gazdasági vagy stratégiai okokból színtiszta magyar területeket leválasztott Magyarországról és a szomszédoknak juttatta. Az egyik tévedést tehát megtoldotta két másikkal, vagy jobban mondva, jogtalansággal. „A trianoni határ - írta - kirekesztett Magyarországból egy magyar és egy idegenektől lakott területrészt. Ezeknek az idegen népeknek az érdekei azonban annyira közösek voltak Magyarországgal, hogy elhatározásukhoz semmi kétség sem férhetett, ha egyáltalán megkérdezték volna őket. A békét nem alapozták a nemzetségi megoszlásra, sem a népesség érzelemire, sem pedig a népek érdekeire, melyek az egyedüli fontos szempontok.”{7 0} „A legszemléltetőbb példát az elszásziak nyújtottak - írja a továbbiakban akik faj és nyelv szerint németek voltak, de franciák akartak lenni, mint ahogy a szláv muraközi vendek és szlovének is. akik 1919-ben eredménytelenül kérelmezték, hogy magyarok maradhassanak. Nem is beszélve a horvátokról és szlovákokról, akiket mégis csak illett volna megkérdezni, mielőtt a szerbekhez, illetve a csehekhez csatolták őket." Az autonomista szlovákok egy küldöttsége egyébként megjelent Párizsban, hogy a békekonferenciától a szlovákok részére népi referendumot kérjen. Benes azonban a francia rendőrség segítségével erőszakkal eltávolíttatta őket.
A népek vagy egyének önrendelkezési jogát nem kellett volna másodlagos fontosságú tényezőkre alapozni, mint pl. faj, nyelv, vallás, hanem egyszerűen a lelkiismeretre és saját elhatározásukra, hogy melyik közösséghez kívánnak tartozni. A népek önrendelkezési joga egyébként az Entente-hatalmak részéről a háború indítóokai között szerepelt és Wilson 14 pontjának célkitűzéseiben is megtalálható. Akkoriban azt emlegették, hogy egy népet nem kell arra kényszeríteni, hogy egy bizonyos államban maradjon, ha nyelvi és származási kapcsolatai, érzelmei, vagy érdekei alapján egy másik országhoz kíván csatlakozni. Ennek az elvnek az alapján kellett jogosan visszaállítani Lengyelországot és a balti államokat. Magyarország megcsonkítása azonban semmiképpen sem egyeztethető össze ezzel az elvvel. Nem kérdezték meg lakosságától, hogy a magyarsághoz, vagy szomszédos országokhoz kívánnak e tartozni. A népszavazás elmaradt, mert várható volt, hogy a népek többsége úgy döntene, hogy hagyják meg hagyományos kereteik közölt azzal a feltétellel, hogy területi önkormányzatot és egyenjogúságot kapjanak az ország többi nemzetisége között. Feldaraboltak egy régi országot, melyet évszázadokon keresztül földrajzi és gazdasági tényezők tartottak össze és a területéről elszakított kisebbségeket kiszolgáltatták az elnyomásnak. Trianon a wilsoni elvek ünnepélyes megtagadása, a népek önrendelkezési jogának cáfolata. A Szövetségesek ezt a célt állítva küldték meghalni katonáikat, amelyet megtagadtak a béke biztosítása után. Legalább Wilson elnök híres 14 pontját illett volna mintegy erkölcsi kötelességként tiszteletben tartani, mert ezek a pontok késztették a Központi Hatalmakat a fegyverek letételére. Ezek a pontok ígértek számukra elfogadható békefeltételeket. „A 14 pont közzététele Németországban, Ausztriában és Magyarországon a megkönnyebbülés légkörét váltotta ki. Ez volt az, ami megtörte az ellenállást és az arcvonalak összeomlását eredményezte” - írta Pozzi.{7 1} Ma már nyilvánvaló, ahogy Ullein-Reviczky írja hogy, ezek a szép szavak csak arra szolgáltak hogy a világ közhangulatát az Entente javára fordítsák és a Központi Hatalmak hadseregeit demoralizálják”. A wilsoni eszmék valóban előbb találták meg útjukat az osztrák-magyar katonák szívéhez, mint az Entente golyói. Minek harcoljunk még. mikor a másik oldalról ünnepélyes ígéretet kaptunk a szabadságra, egyenlő bánásmódra és önrendelkezésre? - mondták Magyarországon. Elsősorban a Károlyi Mihály vezetése alatt működő békepárt fogadta el a wilsoni ígéreteket, hogy meggyőzze az országot az ellenállás hiábavalóságáról. A wilsoni elvek késztették Ausztria-Magyarországot és Németországot 1918 október-novemberében a fegyverszüneti kérelem benyújtására. Magyarországgal azonban



nem kötötték meg a békét, annak ellenére, hogy a hadviselő felek általánosan elfogadták ezeket az elveket. Sokkal gyakorlatibb elvek késztették a békekonferenciát arra, hogy népszavazás elrendelése nélkül teljesítse Magyarország szomszédainak területi követeléseit. A valóságban az egyik oldalon álltak a wilsoni elvek, a másikon a titkos megállapodások, melyek kölcsönösen érdekelve voltak az Entente győzelme elősegítésében.{7 2} Nitti szerint – „A népek önrendelkezési joga, melyet az Entente a háború alatt hangoztatott, csak hazug formula volt, melyet a veszély óráiban tákoltak össze jószándékuk igazolására. Nem teremtették meg az ígért békét s az eszmét, melyért emberek életüket áldozták, a szerződő felek elárulták. A
feltételek, melyeket az Entente-hatalmak a legyőzöttekre kényszerítettek, becstelenek voltak. A leggonoszabb módon visszaéltek a győzelemmel. Mint ahogy a görög tragédiákban az Atridák, az első bűn a bűnök sorozatos láncolatát vonja maga után, de a folyamatos bűnökért mindig az első felelős, az a legbűnösebb,”{7 3}












A második világháború után egyébként a nyugati szövetségesek hasonló érvek hangoztatásával mondtak le a népek önrendelkezési jogáról és a „demokrácia” visszaállításáról azokban a szerencsétlen országokban, melyeknek szabadságáért a háborúi indították. Kezdték Lengyelországgal, melyet a szomszédos államokkal együtt kiszolgáltattak a Szovjetunió teljhatalmának.
Wilson 14 pontjának becsületes betartása 1919 után elviselhető békét hozhatott volna, s minden utólagos megpróbáltatást elkerülhettek volna. Wilson maga semmit sem tudott erről és végül is fokozatosan aláírt valamennyi szerződést, melyek égbekiáltó ellentétben álltak saját eszméivel. A 14 pontból így a történelem legnagyobb csalása lett. „Wilson az első háború végén - írja Dami - inkább döntőbíró volt, mint méltányos békét és népszavazást óhajtó hadviselő fél. Végeredményben ez a béke stratégiaszerű volt, ahogy ezt Clemenceau és Foch előre kitervezte. A történelem mérlegének nyelve nem szokott mindig a középen megállni. Az irredenta törekvések kielégítése után az Entente hatalmak újabb irredenta törekvéseket hoztak létre. Tényeket erőszakoltak, a történelemmel elmondatták azt, amit nem mondott. Kérdésessé tettek területi állapotokat, melyeket az idő már szentesített.”{7 4} Ahelyett, hogy a népek elosztása és az új határok megvonása tökéletesebb lett volna a réginél, a trianoni béke végső fokon még súlyosabb helyzetet teremtett annál az állapotnál, mint aminek orvoslását követelték. Miután kijelentették, hogy Ausztria-Magyarország - lévén összetett állam nem életképes, a Legfelsőbb Tanács olyan államok létrehozására törekedett, mint aminő Csehszlovákia, Jugoszlávia, vagy éppen Románia, melyekben ugyanazok a nemzetiségi összetételek találhatók, mint a régi Ausztria-Magyarországban voltak.{7 5} Így, hogy „felszabadítsanak” kétmillió szlovákot, közel kétmillió más nemzetiséget vetettek cseh uralom alá; hogy felszabadítsanak kétmillió nyolcszázezer románt, közel két és félmillió nem román nemzetiséget helyeztek Bukarest uralma alá; egymillió szerb felszabadításával pedig egymillió hétszázezer horvát és több mint egymillió háromszázezer egyéb nemzetiség került Belgrád önkénye alá. Összefoglalva: az utódállamok 42 millió lakosára mintegy 16 millió más nemzetiségű jutott. A békekötés eredményét Georges Roux{7 6} más szemszögből világítja meg. Kifogásolja, hogy a Központi Hatalmak vétkessége a háború kirobbanásában, mint az előzőekben láttuk, teljes mértékben a győztes országok propagandája útján kerüli a köztudatba. A felelősség kutatása ugyanis rendkívül kényes ügy. „Másrészt - írja Roux - hiábavaló és veszedelmes törekvés népeket hosszú ideig büntetni, melyek csak rövid ideig tartó büntetést képesek elviselni. Ha a legyőzöttek valóban megérdemelték a büntetési, ennek talán keménynek, de rövid ideig tartónak kell lennie. A határok feldúlása a büntetés szellemében az ítélet nagy tévedése volt, mert a hibák elmúlnak, de a határok megmaradnak. Ilyen körülmények között még arra sem voltak hajlandók, hogy meghallgassák a legyőzöttek sérelmeit. Rendelkezéseiket tárgyalás nélkül diktálták, egyoldalúan állapították meg és ezzel egyben rájuk nyomták a gyűlölet, erőszak és mulandóság bélyegét. A legyőzött államok hiába utasították vissza a rájuk erőszakolt kötelezettségeket. A túlzás szükségszerűen maga után vonta a hiányosságot.” A mai történelem is azt bizonyítja, hogy az ember idővel eltávolodik az „erőszak-alaptól”, amit a katonai győzelem eredményezett. „A



győzelem futó pillanat, mert az idő lassanként helyreálltja az egyensúlyt a győztesek és legyőzöttek között, újból vitássá téve a győztesek teljesítményét.” Magyarországot olyan hibákért akarták megbüntetni, melyeket nem követett el, sőt melyeket éppen meg akart
akadályozni. Tisza István gróf megkísérelte a csatlakozást megtagadni ahhoz a kalandhoz, mely semmiféle nyereséget sem ígért. Magyarországnak 1914-ben nem voltak hódító szándékai. Míg szomszédai területének megcsonkítását tervezték, területének védelmére szorítkozott és át akarta vészelni a háborút, melyhez szövetségesei oldalán csatlakozni kényszerítve volt. Ennek ellenére el kellett vállalnia a trianoni szerződés 161. paragrafusa értelmében a háborús uszítás bűnét is. Georges Desbons helyesen állapította meg, hogy 191920-ban az Entente számos régi, magyar vagy osztrák nemzetiségű ellensége Trianon varázsa alatt egyszerre csehszlovákká, jugoszlávvá, vagy románná változott, akiket barátnak, fegyvertársnak tekintettek. Pedig a háború alatt ők is az Entente ellen harcoltak... Miért nem voltak elnézőek a magyarokkal szemben, akik ekkor is magyarok maradtak? A teljes bűnbocsánat az egyik oldalon ugyanolyan ésszerűtlen volt, mint a merev elutasítás a másik oldalon. Magyarország, mely - ahogy írták - teljes szabadságát csak a háború után szerezte vissza, sziámi ikerként volt Ausztriához láncolva a háború előtt. Utána azonban csak egy csonk maradt belőle, ezeréves területének jelentéktelen maradványaként. A legyőzött Magyarország a szó szoros értelmében a prédán való osztozás tárgya lett. A trianoni béke területének 71,5%-át, lakosságának, mely Horvátország nélkül is meghaladta a 18 milliót, a 63,6%-át szakította el. Ezzel szemben a versailles-i béke Németországtól csak területének 13%-át, népességének 9,5%-át, a Neuilly-i béke Bulgáriától területe 9,9%-át és lakosságának 8,9%-át vette el. Az 187l-es frankfurti béke Franciaország részére csak 2,6%-os területi és 4,1%-os népességi veszteséget okozott. Ausztria veszteségei viszonylagosan 72,6% és 77,6%-osak voltak. Törökországé 61,6%, illetve 39,6%-osak. Ezek a területek azonban a központoktól távol estek és néprajzilag, történelmileg nem kapcsolódtak közvetlenül ezekhez az országokhoz. A Magyarországra kényszerített új határok, melyek egyébként még ma is fennállnak, földrajzilag lehetetlenek, emberi szempontból pedig elfogadhatatlanok voltak. „Az erőszak békéi között ez volt a legaljasabb és legostobább béke” - írja Pozzi nem minden ok nélkül.”{7 7 } Megtörték a régi Magyarország földrajzi és gazdasági egységét, melyben a Kárpátok hegyes vidéke harmonikusan kapcsolódott a központi síksághoz, az új határok elvágták az ország központja felé haladó útvonalakat, folyóvölgyeket, melyek valamennyien az Alföld felé tartottak. Elvágták Magyarország csodálatosan kialakult vasúti és folyami úthálózatát, amely Európa egyik legrégibb és legsűrűbb hálózata volt és mely, mint központ, Budapest felé irányult. Magyarország elvesztette vasúthálózatának 62,2%-át, közutainak 73,8%-át, hajóútjainak
64,6%-át. Ezzel a trianoni béke nemcsak a Csonka-Magyarország, hanem az utódállamok területén lakó népek gazdasági életét is teljesen felforgatta. Az erdélyi, a rutén és szlovák területek népessége, amely azelőtt kivétel nélkül az Alföld felé, az egyetlen természetes kijárat felé gravitált, súlyos helyzetbe került az utódállamok ostoba protekcionizmusa miatt. Még ma is, amikor az átruházott területek erőszakosan szétszaggatott közlekedési vonalai akadályoznak, rövidebb és gyorsabb az út Budapest felé, mint az új fővárosok: Prága, Bukarest, vagy éppen Belgrád felé. Magyarországtól elcsatolták erdőinek, szénbányáinak, vízierőműveinek, vasbányáinak nagy részét, elvették valamennyi sóbányáját, arany és ezüstbányáit, melyek a középkor óta jóléte alapját képezték. Végül pedig Fiume elcsatolásával elvágták a tengertől is. Fiumét 1822



ben Magyarországhoz csatolták. Ez a kikötő, mely a magyar kereskedelmi flotta 134 gőzösével 1914-ben 140 000 tonna áruforgalmat bonyolított le, azt a szerepet töltötte be Magyarország esetében, mint amit Trieszt jelentett Ausztria számára. Ez a kikötő egyébként maga is veszélybe került, mert sem Olaszország, sem Jugoszlávia számára nem volt olyan jelentőségű, mint Magyarország esetében. Logikusan vetődik fel hát a kérdés: Miért vettek el Ausztriától és Magyarországtól egy tengeri kijáró utat, mikor ugyanakkor egy másikat Lengyelországnak adtak? Lehetne még tovább sorolni azokat a gazdasági kincseket, melyektől Trianonban
megfosztották Magyarországot. Összefoglalva megállapítjuk, hogy mezőgazdaságán kívül csaknem valamennyi természeti forrását elvesztette. Erdeinek 88%-a, vasbányáinak 83%-a az utódállamoké lett. „Az egykori magyar állam tulajdonát képező javakat, melyeket a halárok eltolásával elszakítottak, 3,43 milliárd aranykorona értékre becsülték. Ez a becslés a jóvátételi bizottság megállapítása alapján még alacsonynak tekinthető. A békeszerződés egyébként, Magyarországot azon felül jóvátétel címén 210 millió aranyfrank értékű természeti juttatás fizetésére is kötelezte.{7 8} Az új határok megvonása ezenkívül nemcsak az ország gazdasági ütőerejét vágta el, hanem botrányos önkényességgel rendelkezelt utak, csatornák, vasútvonalak, közigazgatási és magántulajdon-határok meghatározásánál is. Láttunk külvárosaiktól megfosztott városokat, kettészakított falvakat, szétválasztott magántulajdonban lévő birtokokat, bejárataiktól megfosztott bányákat, templomtól vagy temetőtől elszakított lakosságot. A megaláztatás szándékának szadista vágya Magyarországgal szemben a legkisebb intézkedésnél is nyilvánvaló volt. Nyugodtan állíthatnánk, hogy az új határkövek sírkövekből álltak, melyekbe bele lehetett volna vésni, hogy „itt nyugszik az igazság”. „A tegnap határai írta Georges Desbons - a természetet követték, a maiak esztelen önkényessége szétnyirbált mezőket, elválasztott házakat, útvonalakat, városokat.” Nem lehet eléggé hangsúlyozni, hogy miként békeszerződésben a vak és alaptalan gyűlölet, ugyanúgy a határok kijelölésében a végtelen önkény, tudatlan rosszindulat és részrehajlás jelei nyilvánultak meg. Ez a magatartás egy becsületes országgal szemben, mely évszázadokon keresztül védte Nyugatot, egyszerűen elképesztő. Georges Desbons {7 9} még néhány példa felsorolása után egypár számadatot közölt: 52 kettészakított falu a román határon, 22 az osztrák határon, 76 a csehszlovákon, 70 a jugoszlávon és több mint 100 város és falu, melyeket elvágtak közlekedési és vízszolgáltatási lehetőségüktől. Trianonban Magyarországot nemcsak a valóban magyarlakta területekre szorították, ahogy ezt eredetileg tervezték, hanem mintegy az ország testébe vágva köröskörül leválasztottak erről a szerencsétlen országról nagy magyar néptömegeket, melyek addig a lakossággal teljes közösségben éltek. Kizárólag stratégiai vagy közlekedési szempontokból a tisztán magyarlakta Alföldből hatalmas területeket adtak az utódállamoknak. Ezeken a szomszédos területeken több mint 2 millió magyar élt a 3 millióból, mely idegen uralom alá kerüli. Itt voltak még a régi Magyarország nagy városai: Pozsony, Nagyvárad, Arad, Temesvár, Szabadka, melyeknek lakossága többségében szintén magyar volt. Pozsony (Pressburg, ma Bratislava) három évszázadon keresztül Magyarország fővárosa volt. „Elképzelhetjük - írja Charles Tisseyre - milyen vérző sebet vágott erre a hazájára és történelmi emlékeire büszke népre a nagy, történelmi múltú városainak az elszakítása.”{80} Charles Danielou,{81} a béketárgyalások előadója, írta a következőket: „Akik a nemzetiségi elveket akarták alkalmazni, a legnagyobb tévedést követték el akkor, mikor kirekesztettek az országból 3 millió magyart. A 3 millió aránya az országban maradt 8 millióhoz igen nagy. Ki hinné, hogy ezek a magyarok beletörődnek abba, hogy testvéreiktől



örökre elszakítva éljenek. Különös irónia, hogy a cseh határt 40 km-re előre tolták Budapest felé, hogy ez a város a cseh ágyúk lőtávolságába kerüljön, ugyanakkor a Bácskát azért csatolták Jugoszláviához, hogy Belgrád távol essék a magyar ágyúk hatótávolságától.
Valamennyi utódállam hadászati hídfőket akart kiépíteni magának a magyarság rovására. Északon 800.000 magyart csatoltak Csehszlovákiához, délen több mint 400.000-et Jugoszláviához, több mint 600.000-et a határ menten Nagyromániához csak azért, hogy az utódállamok a magyar határon hadászatilag fontos észak-dél irányú vasútvonallal rendelkezhessenek. A béketárgyaláson André Tardieu kénytelen volt beismerni, hogy a romániai határ több mint 20 km-re keletre fekszik a néprajzi határtól.” Aldo Dami helyesen állapította meg, hogy a magyar néprajzi határok a Székelyföld kivételével, mely a Kárpátok sarkában van, a magyar Alföld határaival azonosak. „Természetes határnak tekinthették volna - írja - a hegyek kezdeti vonulatait is. Délnyugaton a Dráva vonala nagyjából megegyezik a magyar-horvát néprajzi határral.” „A határok - írja Dami - nem nyúlhattak a magyar Alföld néprajzi határai mögé, az egységes tömbben elő 700.000 erdélyi székelynek pedig okvetlenül önkormányzatot kellett volna biztosítani Románia területén belül. A legjobb megoldás az lett volna, ha a határokon belül kiegyenlítik a néprajzi állapotokat. Ha népszavazás megtartása nélkül csak az Alföld magyarlakta tömbjének néprajzi határaira szorítkoznak, akkor Magyarország még mindig megtarthatott volna egy 15-70 km szélességű területsávot magyarlakta városokkal, 23 000 kiír területet és közel 2 millió lakost. Ha a népszavazásról lemondanának, választani kellene a földrajzi és gazdasági, valamint a néprajzi és a valóságos helyzet között, melyek nem egyeznek meg egymással. Ha védjük a néprajzi érveket, le kell mondanunk a többiekről és viszont. Földrajzilag és történelmileg a szlovákok Magyarországhoz, a szudétanémetek Csehországhoz tartoztak, néprajzilag azonban nem. Magyarországnak tilos volt a történelmi jogra hivatkoznia Trianonban akkor, mikor a csehek ugyanezzel a joggal sikerrel érveltek St. Germainben. Idézhetjük Dél Szlovákia esetét, a magyarlakta területet, mely sokkal inkább összefügg a magyar medencével, mint a hegyes szlováklakta terület. Hasonló a helyzet a Romániához csatolt területsávokkal, a Bácskával és a Bánáttal is, melyek földrajzilag és gazdaságilag egyaránt Magyarországhoz tartoztak. A trianoni békeszerződés feltételei, melyek egyedül néprajzi és nyelvi érveken alapultak, a semleges megfigyelő számára rendkívül igazságtalanok. Az igazságosság követelménye elítéli a jelenlegi magyar határokat.”{82} Számokban kifejezve Trianon 2 millió magyart juttatott Romániának, 1 milliót Csehszlovákiának, félmilliót Jugoszláviának. Így 35% magyart választottak el hazájától, tehát gyakorlatilag minden harmadik magyar idegen állampolgárrá vált. A régi Magyarország 72 vármegyéjéből „nagylelkűen” meghagytak 14-et. Míg Magyarország területe 325.000 km2-ről 93.000 km2-re csökkent, a csehek és románok területe a háború előttihez viszonyítva a kétszeresére, a szerbeké pedig ötszörösére emelkedett. A lakosság az új Jugoszláviában 4 millióról 13 millióra emelkedett. Egyedül a Romániához csatolt 103.000 km2 terület meghaladta az egész trianoni Magyarország területének nagyságát. Egyébként ezek a megdöbbentő területgyarapodások, melyekhez hasonlót addig a világtörténelem nem jegyzett fel, olyan elképesztő politikai állapotokat hoztak létre, melyekben a viszályok minden pillanatban kirobbanással fenyegetnek. Az Osztrák Magyar monarchia néprajzi mozaikja szétrombolásának ürügyével, néprajzilag még sokkal tarkább államokat hoztak létre, melyek egyébként sem földrajzi, sem történelmi egységgel nem rendelkeztek. Magyarország lakosságának Horvátország kivételével 55%-a volt magyar és 10%-a német (ez utóbbiak hivatalosan is németnek vallották magukat), 35% egyéb nemzetiséggel szemben. Az



új Csehszlovákia lakosságának csak 43%-a volt cseh és 17%-a szlovák. Jugoszláviában csak 39% szerb lakott. Románia lakosságának 69%-a ugyan román volt, de ebből csak 53% élt Erdélyben. Dami szerint egy mindenki számára megfelelő megállapodás legfeljebb csak 35%ot szakított volna el Magyarország lakosságából és nem 63%-ot, mint a trianoni szerződés. A legerősebb szigor legfeljebb egyharmadával csökkenthette az ország területét, ezzel szemben elvették területének kétharmadát. Románia számára lehetővé tették, hogy Magyarországtól 2.900.000 románt megszerezzen, mely a lakosság 15%-át képezte, ezzel szemben hozzácsatoltak 2 millió magyart, mely számarányszámban 12%-ot képviselt. Aldo Dami ezzel kapcsolatban felveti a kérdést, hogy érdemes volt-e a helyzetet megfordítani, mely nagyjából ezután is ugyanolyan maradt. Véleményünk szerint az idegen népeknek inkább széles körű autonómiát kellett volna biztosítani a meglévő rendszeren belül, mely figyelembe veszi az évszázados földrajzi és történelmi közösségeket. Leromboltak valamit, ami különböző szerzők megállapítása szerint javulhatott, módosulhatott, vagy átalakulhatott volna, de amit semmiképp sem lett volna szabad meggondolatlanul szétdarabolni. A szerencsétlen magyarok vigasztalására Victor Cousin szavai szerint csak ez a gondolat maradt: „A jelen ellenére azoké a jövő, akik mellett a földrajz és történelem tanúskodik.”
Aldo Dami tanulságos párhuzamot von az Európát 50 éven át izgalomban tartó frankfurti béke és a trianoni között, mely látszólag senkinek sem okoz almatlan éjszakákat.{83} Németországnak 1871-ben több indoka volt Elszász-Lotharingia annektálására, mint az Entente-hatalmaknak 1920-ban Magyarország megcsonkítására. Németország érvei 1871-ben a következő jellegűek voltak: néprajzi (német eredetű és nyelvű népesség Elszász-ban, földrajzi (a Vogézek természetesebb határt képeznek, mint a Rajna), történelmi (két tartomány csak két évszázad óta volt francia, azelőtt a Német-Római birodalomhoz tartozott) és erkölcsi (Franciaország volt a hadüzenő fél). A lényeget, a nép megkérdezését, Németország 1871-ben ugyanúgy elhanyagolta, mint az Entente-hatalmak 1919-20-ban Magyaroszág esetében. Az Entente-hatalmak számára ezzel szemben még súlyosbító körülménynek számított az a tény, hogy (Oroszország 1870-7l-ben nem állította, hogy a népek önrendelkezési jogáért folytat háborút, vagy ezen a címen foglalja el Elszász-Lotharingiát. Az Entente-hatalmak azonban 1914 óta ezt az alapelvet fogadták el programként. Ők tehát sokkal inkább elítélhetők, mert az igazságos béke, a határok méltányos rendezése helyett saját elveik árulói lettek. Trianonban három és félmillió színtiszta magyart szakítottak el hazájától. Frankfurtban ezzel szemben csak másfél millió franciát. Trianonban Európa legrégibb és legszilárdabb földrajzi határait rombolták szét, melyek legalább ötször régebbiek voltak, mint Elszász-Lotharingia határai. Végül pedig Magyarország 1914-ben sokkal kevésbé volt felelős a háború kitöréséért, mint Franciaország 1870-ben. A megcsonkított Magyarország mellett tehát sokkal több és főleg alaposabb indok szól, mint Franciaország mellett a frankfurti béke után. A mai Magyarország, összehasonlítva a régivel, alig nagyobb jelentőségű, mint Franciaország lenne abban az esetben, ha területét az Ile de France-ra és a Massiv Central-ra zsugorítanák össze. Adalbert de Poka-Pivny: „Jeanne d’ Arc százada és Magyarország utolsó száz éve” c. munkája{84} figyelemreméltó párhuzamot vont az 1420-as Franciaország, a százéves háború, a Troyes-i béke, az 1920-as Magyarország és a trianoni béke következményei között.
Számos szerző véleménye szerint a trianoni szerződés félelmesen hasonlít Lengyelország 1772-es és 1795-ös felosztásához, melyet ugyancsak a rablás szelleme ihletett és melyet szintén Európa cinkos beleegyezésével hajtottak végre. Lengyelország felosztásait



történelemtanáraink tanításaik során, mint szörnyűséget említik.{85}
Georges Roux nem alaptalanul írta, hogy „Felháborító az a tudat, hogy Franciaország a XX. században egy új Lengyelországot csinált.”{86} Pedig Magyarország rendkívül sok szolgálatot tett történelme folyamán Európának és a Nyugatnak. A pápaság megállapítása szerint a kereszténység élő védőbástyája volt a tatár és török támadásokkal szemben, évszázadokon keresztül legbátrabb fiait áldozta fel Európa keleti határainak védelmében.
A bátor magyar katonákról már Savoyai Eugen megállapította, hogy „Ha győznek, az a mi győzelmünk, ha vesztenek az az ő szerencsétlenségük.” Ki tudja ma még Európában, hogy a déli harangszót a pápa Hunyadi Jánosnak a mai Belgrád mellett a török felelt aratott győzelme emlékére rendelte el 1456-ban?
„Magyarország - írta René Grousset Lengyelországgal együtt Európa előőrse volt Ázsia felé. Árpád országának a kereszténység és a latin kultúra felvétele óta az volt a szerepe, hogy megállítsa a Kárpátoknál vagy a Dunánál az ázsiai steppék felől érkező népáramlatokat. Az ő ellenállása vetette vissza a XIII. században a mongol hódítókat a Fekete-tenger vidékére. Az ő hősies ellenállása kényszerítene megállásra a törököt a Dunánál, majd egyre inkább a Balkán felé történő visszanyomulásra.”{87 }
Leon Tapier újabban a következőket írta: „Európa nem ismerte fel idejében a szolidaritás fontosságát Magyarországgal szemben, melyre a török ellen folytatott háború teljes súlya nehezedett. A magyar nemesség a kereszténység lovagja szerepét töltötte be... A harc mindig a magyarokra hárult. A hős magyar nemzet elnyerte magának más népek rokonszenvét a közösségi és politikai helytállás történetében... A XII. és XV. század között Magyarország bebizonyította, hogy azonos szinten áll Európa nagy államaival... A magyarok megtanulták, hogy önmagukon kívül soha senkire sem számíthatnak.”{88}
Eduard Sayous a múlt században így írhatott: „A nyugatiaknak hálásnak kell lenniök Magyarországnak a civilizációért tett szolgálatért, először is, mert testét állította a barbarizmus útjába, később pedig rendíthetetlen ragaszkodásáért a szabadsághoz.”{89} A nagy Michelet valószínűleg nem a trianoni békére gondolt, mikor a következőket írta: „Mikor rójuk le végre adósságunkat ennek az áldott népnek. Nyugat megmentőjének?”
Ezért írta Robert Valéry-Radot a Magyarországnak szánt sors feletti felháborodásában: „Ha egy nép önmagához híven, hibáival és erényeivel több mint ezer éven át fennmaradt, ellenállt minden támadásnak, joga van az elismerésre, különösen akkor, mikor nem tudja magát többé megvédeni. Ha a győztesek az igazságosságra hivatkozva ünnepélyesen kijelentik, hogy az ő békéjüket nem az erőszak, hanem a népek önrendelkezési jogának elve sugalmazza, elvárhatja ez a nép az igazságos bánásmódot bírái részéről.”{90} „A trianoni béke a történelem egyik legkegyetlenebb békéje volt. A szó szoros értelmében megnyomorította Európa egyik legrégibb, becsületes és életerős népét. Ez a megcsonkítás annyira becstelen volt - írta Nitti elnök a két világháború között hogy senki sem vállalja érte a felelősséget, mindenki úgy tesz. mintha nem is tudna róla. Felvethetné már valaki a kérdést, hogy ki is akarta tulajdonképpen Magyarország rettenetes és igazságtalan megcsonkítását... Ahhoz, hogy másokat megítélhessünk, a helyükbe kell képzelni magunkat. Milyen lenne a franciák lelkiállapota, ha legyük fel, Franciaország kerülne hasonló helyzetbe és területe,
népessége egyharmadára csökkenne? Nincs olyan francia, angol, olasz, aki elfogadná hazája számára azokat a feltételeket, melyeket Magyarországra kényszerítettek, mint ahogy a bíboros hercegprímástól a legegyszerűbb parasztig nem akad olyan magyar, aki méltó erre a névre és belenyugodna ezekbe a feltételekbe.{91}



Trianon azon „békeszerződések” közé tartozik, melyekről csendes megegyezéssel mindenki szemérmesen hallgat. A bűntudattal teli hallgatás azonban minden vádiratnál ékesebben beszél.”{92}



V. FEJEZET
A Magvar kisebbségek elnyomása. A revizionizmus és a második világháború. Az erdélyi kérdés.
Mivel a nagyhatalmak a St. Germain-i és trianoni béketárgyalások alatt felmerülő néprajzi kérdéseket nem tudták megoldani, aláíratták az utódállamokkal 1919-ben és 20-ban az ún.
„Kisebbségi szerződéseket”. Ezek az államok kötelezték magukat arra, hogy a területükön élő kisebbségek nemzetiségét, nyelvét, javait tiszteletben fogják tartani és a békeszerződés végrehajtását a Népszövetség felügyelete alá helyezik. Ünnepélyesen tett fogadalmaikat
azonban nemcsak, hogy nem tartották be, hanem éppen ellenkezőleg: a Duna-medence népei között soha sem volt még a történelem folyamán annyi üldöztetés és megaláztatás, mint a békét követő években. Ma már felvetődik a kérdés, hogy ezeket a szövegeket talán csak a látszat fenntartására, a kirakat számára fogalmazták.
A rendelkezések egyetlen pontját sem tartották tiszteletben. Egymást követtek a
kisebbségek polgári, kulturális, vallási jogai valamint magántulajdona ellen elkövetett visszaélések, kiutasítások, kegyetlenkedések. „Vajon nem botrányos-e - írta Sir Robert Grower hogy az európai újjászervezés, melyről nagy hangon kijelentették, hogy felszabadítja a kisebbségeket, éppen a kisebbségek oly kegyetlen üldözésével végződött, melyhez hasonlót nem találni a régi magyar királyság történetében, amikor is a nemzetiségeket összehasonlíthatatlanul nagyobb jóindulattal kezelték.”{93}
Az utódállamok tervszerűen és hidegvérrel hágták át a kisebbségi szerződéseket. Céljuk az volt, hogy kiirtsák, vagy gyorsan beolvasszák a kisebbségeket, mely logikusan folyó következmény volt a megszerzésükre irányuló erőszak elvénél fogva. Megsértették a nagy humanista elveket, melyekért az Entente-hatalmak állítólag négy éven keresztül küzdöttek. Mindent elkövettek, hogy az ellenük emelt vádakat elfojtsák, és ebben segítségükre sietett a Magyarországgal szemben alkalmazott „agyonhallgatási összeesküvés”. Ennek ellenére sikerült a „csodálatra méltó” nemzetiségieknek panaszaikat az akadályok ellenére a Népszövetség elé juttatniok. Kérelmük benyújtása azonban rendszerint újabb üldöztetések kezdetét jelentette. Így hát lassanként lemondtak arról, hogy panaszaikkal a Népszövetséghez forduljanak. A magyarokat sokáig „elnyomóknak” nevezték. Az utódállamok ezzel szemben a legcsekélyebb autonómia biztosításáról is elfeledkeztek kisebbségeikkel szemben, ezenkívül pedig még az elnyomás olyan módszereit alkalmazták. melyekre sohasem volt példa a régi
Magyarországon. „Tíz év alatt - írta Gobron - 1933-ban az utódállamok több bűncselekményt követtek el kisebbségeikkel szemben, mint a magyarok 1000 év alatt.”{94} A kisebbségi
kérdések egyik szakértője, Aldo Dami, így írt: „A kisebbségek helyzete a régi Magyarországon közismerten jobb volt. Az összehasonlítás a hosszú időn át igazságtalanul rágalmazott Magyarország javára szól. Az utódállamokhoz csatolt területek lakói ma boldogok lennének, ha új kormányzatuktól azt kapnák, amit valaha a magyarok nyújtottak nemzetiségeiknek.”{95} Először is igyekeztek a magyar kisebbség létszámát ténylegesen és látszólagosan



csökkenteni. Kezdetben, 1924-ig, 350.000 magyart kényszerítettek megfélemlítő módszerekkel arra, hogy az utódállamok területéről Magyarországra meneküljön. Ezek után a népszámlálási adatok meghamisításával igyekeztek a külföldet megtéveszteni. A meghamisított adatok alapján, annak ellenére, hogy a népesség állandóan gyarapodott, a magyarság létszáma az elcsatolás óta csodálatosképpen állandó maradt, nem mutatott semmiféle demográfiai növekedést. Ez volt a helyzet Romániában és a jugoszláviai Vajdaságban. Szlovákiában a magyarság létszáma olyan brutális csökkenést mutatott, hogy a kirívó népszámlálási adatokra fel kellett volna figyelniük a nagyhatalmaknak. Az 1919-es cseh népszámlálás még 1.077.000 magyart említett. Az 1930-as már csak 571.988-at, ami a felére való csökkenést jelenti. Ez egy kicsit csak mégis sok volt ebben az ún. demokratikus országban, mely az akkori Franciaországtól „toleranciájáért” és „szabadságáért” annyi dicséretben részesült. Ahogy több szerző is megjegyzi, Csehszlovákiában az elnyomás joghamisításon alapult, még cinikusabb, brutálisabb volt, mint Romániában és
Jugoszláviában. Jugoszláviáról egyébként köztudomású volt, hogy valamennyi kisebbséget, bolgárokat, macedónokat, albánokat, horvátokat és magyarokat azonos brutalitással nyomtak el. Romániában, ahol 18 millió lakosra 5 millió idegen jutott, különösen a magyar kisebbséggel szemben, mely 12%-os arányával az ország legjelentősebb kisebbsége volt, vad sovinizmus támadt fel. Ebben az időben különböző román kiadványokban gyakran olvasható a jóslatszerű kijelentés, hogy „Romániában mindenféle néprajzi kisebbségi kérdést rövid időn belül egyszer s mindenkorra megoldanak.”{96} Bármilyenek voltak is az egyes árnyalati különbségek, lényegében mindhárom utódállam a magyarság politikai, kulturális és nemzeti elnyomására, gyengítésére törekedett. Nincs elkeserítőbb a legyőzött számára a napról napra ismétlődő megaláztatásnál. A magyar kisebbségek a szó szoros értelmében törvényen kívüli helyzetbe kerültek. Mint többen megjegyezték, valóságos morális hóhércsapatokat szerveztek ellenük. A háborút követő években végrehajtott földreformok is ürügyül szolgáltak a nemzetiségek kifosztására. A magyaroknak választaniok kellett nemzetiségük megtartása és vagyonuk között. Erdélyben, ahol a kisbirtokok 56,4%-a már Trianon előtt román kézben volt, az utolsó háború alatt megállapították, hogy a kisajátított birtokok 86%-a magyar tulajdonból származott és csak 5% volt előzően román kézben. Hasonló volt a helyzet a magyar nyelvhasználat eltiltásával kapcsolatban is. Robert Valéry-Radot írta a „A béke dühöngő őrültjei” c. munkájában: „Soha sem üldözték titokban a régi Monarchiában a szerb, szlovák, és oláh nyelvet, mint ahogy az utódállamokban a magyart, annyira, hogy eltiltsanak egy magyar nyelven írt nyelvtanvagy földrajzkönyvet.”
Erdélyben a magyar nyelvet az iskolákban az óraközi szünetekben is betiltották s még az utcáról is száműzték. Számos nyilvános és magániskolát különböző ürügyekkel bezártak. A magyar iskolák száma így az 1918-as 2426-ról, 1938-ban 795-re csökkent. Hírhedt módszer volt a közigazgatási körzetek átszervezése is. A többségükben magyarlakta területeket úgy alakították át s az új körzetek határait úgy állapították meg, hogy egyiküknek sem maradt annyi magyar lakosa, mely jogot nyújtott volna magyar iskola felállítására. A hatalmi visszaélések szaporodtak, és meghosszabbították a háború okozta szenvedéseket, rombolásokat. A nemzetiségi vonalon kialakult tűrhetetlen helyzethez még a vallási kérdések terén megmutatkozó problémák is járultak. Ezeken a területeken vallás és nemzetiség szorosan kapcsolódott egymáshoz. Ez nagyban hozzájárult ahhoz, hogy a katolikus szlovákok,



horvátok, szlovének az új hatóságok ellen fordultak. Erdélyben pedig minden nemzetiség katolikusai és protestánsai a román ortodox egyházzal álltak szemben. Ezeket a botrányos tényeket nyugaton általában nem tudták, vagy igyekeztek palástolni,
különösen Franciaországban, ahol a magyarokkal szemben csekély érdeklődést mutató sajtó rendszeresen elhallgatta a tényeket.
A francia Nemzeti Tanács elnöke a hírhedt Millerand volt, az, aki a trianoni szerződést kísérő levelében biztosította a kisebbségeket afelől, hogy nem kell félniök új gazdáiktól. „A más uralom alá kerülő magyar nemzetiségű szigetecskék biztonságát a kisebbségek védelme érdekében hozott törvények biztosítják” - írta. „Mi lett ebből az ünnepélyes ígéretből, melyet a nagykövetségi értekezlet a civilizált Európa nevében tett? – kérdezi George Desbons. - Miért kellett Franciaországnak rövidlátó politikai vonzalma folytán a Kisentente országainak bűntársaivá lennie? Kétségtelen, hogy az erőltetett politikai asszimiláció és a kisebbségek elnyomása a két háború közti időszak legbotrányosabb eseményei közé tartozik, melyet a francia diplomácia, sajnos, támogatott.” Felvetődik a kisebbségek asszimilációjának kérdése a törvényesség szempontjából abban az esetben, mikor egy ország erőszakkal igyekszik kisebbségét beolvasztani. Az asszimilációt elsőként a nemzet francia megfogalmazása törvényesítette. A francia birodalom hadseregei úgy vélték, hogy a legyőzött népek örömmel és büszkén fogják a francia nyelvet elfogadni saját elmaradott nyelvük helyeit. „Azzal fognak érvelni - írja Aldo Dami hogy a történelem folyamán a legtöbb állam gyakorolta és gyakorolja az asszimilációs politikát, mely arra irányult, hogy a kisebbségeket lassan beolvassza magába. Ez a helyzet még ma is Franciaországban a korzikaiakkal, katalánokkal, bretonokkal, baszkokkal, flamandokkal és elszász-lotharingiaiakkal kapcsolatban.” Ezekkel a nemzetiségekkel szemben azonban igen lassú és haladó jellegű asszimilációról van szó, melyet az érdekeltek többé-kevésbé elfogadnak, mert ezáltal az övéknél magasabb fokú kultúra birtokába jutnak. Az utódállamokban a kisebbségekkel szemben alkalmazott erőszakos beolvasztás sok esetben hamis számításnak bizonyult, mert az anyanyelv elvesztése nem minden esetben nyomta el a származási hely iránt való ragaszkodást, így a több mint 40 éves német uralom után az elszász-lotharingiaiak, akik közül már sokan nem beszéllek franciául, 1918-ban a győztes francia csapatokat lelkesedéssel fogadták. „Tehát nagyon is lehetséges – folytatja Aldo Dami hogy a magyar területek még abban az esetben is megőrizhetik több nemzedéken át magyar érzelmeiket, ha szerbekké, románokká, szlovákokká tették is őket, gyűlöletükkel együtt, mely az elnyomók ellen irányul. Lengyelország így támadt fel még lengyelebbül az évszázados teljes eltűnés, elnémetesítés, eloroszítás után.”
Az utódállamok erőszakoskodása a magyar kisebbséggel szemben pszichológiai vonatkozásban önbizalmuk teljes mértékű hiányáról tanúskodik. Bűnösnek érzik magukat Trianonért a magyarokkal szemben és bűntudatuk az elnyomásban jut kifejezésre.
A magyar kisebbség nehezebben viselte el az elnyomást az új kormányzat alatt, mert a régi Magyarország megszokta a szabadságot. Fejlett politikai műveltségükre is büszkék lehettek. Szent István népének alkotmánya az Aranybulla, melyet II. András király 1222-ben hirdetett ki, csak hét évvel volt fiatalabb az angol Magna Chartánál. A kisebbségek jogának biztosítása egy ország kultúrájának, erkölcsének, becsületének és igazságosságának feltétele.{97 } A trianoni békeszerződés aláírása után azonnal felmerült a revízió kérdése



Magyarországon, és ez a gondolat 25 éven át változatlanul élt a nemzet eletében, Horthy kormányzó uralkodása alatt. A nemzet fájdalma nagy és őszinte volt, szinte tömegpszichózisként hatott. Jellemző, hogy a két világháború között csaknem kivétel nélkül, valamennyi magyar politikai párt „revizionista" volt. Senki nem akadt s nincs is Magyarországon, aki kétségbe vonná a trianoni szerződés felülvizsgálásának szükségességét. E tekintetben a magyar közvélemény sokkal egységesebbnek mutatkozott, mint pl. a német a versailles-i szerződéssel szemben. Magyarország veszteségeinek nagysága és a kétségbeesett, hazafias fájdalom jellemezte ezt a lelkiállapotot, mely a két világháború között uralkodott.{98} Ezen állapotnak jogosságára jellemző, hogy 20 éven át nem csökkeni, hanem inkább erősödött. Ilyen volt egy nép tragikus helyzete Trianon után, mely örök időktől kezdve hittételként vallotta e territórium integritásira való jogát és egy villámcsapásra évszázadok ideálját összetörve és szétrombolva látja s veszti el nemzeti lelkületét. A magyar kormány a két világháború közölt arra törekedett, hogy megértesse az európai hatalmakkal a végzetes szerződés barátságos keretek között történő felülvizsgálásának szükségszerűségét, hogy elkerüljék az eshetőségéi annak, hogy az elkeseredett magyar nép áttörjön az 1920-ban megvont igazságtalan határokon. Ez az állhatatos tevékenység külföldön, különösen Angliában és Olaszországban, néhány éleslátó és tájékozott politikus részéről támogatásra talált. 1927-ben Lord Rothermere, a Daily Mail c. lap tulajdonosa, nagyszabású mozgalomba kezdett, mely még Franciaországban is visszhangra talált.
Bebizonyította a világ közvéleményének, hogy van egy magyar probléma, melyet orvosolni kellene. Magyarország és a kisebbségek sorsa végül is felkeltette a közvélemény érdeklődését. Különféle pártállású újságírók kezdték tanulmányozni a kérdést, cikkeket, könyveket írtak róla. Magyarország ügye napirendre került és napról napra újabb híveket szerzett magának,{99} egészen Münchenig és a második világháború kezdetéig, mely sajnos mindent kérdésessé tett. Lord Rothermere 1927. augusztus 30-án a Daily Mail hasábjain egy pontos térképet és dokumentumokkal alátámasztott cikket közölt: ésszerű tervet javasolt a határok helyesbítésére vonatkozóan. Ez a terv azok lényeges megváltoztatása nélkül lehetővé tette volna, hogy a 3,5 millió elcsatolt magyar közül több mint 1,5 millió visszakerülhessen az anyaországhoz. A vitás területeken pedig népszavazások útján rendeznék a kérdést. E szerint a terv szerint egy 15-70 km szélességű sávot csatoltak volna vissza Magyarországhoz olyan tisztán vagy többségükben magyarlakta városokkal, melyek valamennyien a határ mentén fekszenek, mint pl. Pozsony, Komárom, Nyitra, Érsekújvár, Kassa, Ungvár, Szatmárnémeti, Nagykároly, Nagyvárad, Arad, Temesvár, Szabadka és Zombor 1.880.000 lakossal. A terület nagysága pontosan 23.000 km2 lett volna. Az ezen lakó népesség közül 1.650.000 volt magyar. Ezzel a tervvel az utódállamok még mindig jobban jártak volna, mint a trianoni béke felülvizsgálására alakult Revíziós Liga által kidolgozott terv elfogadásával, mely szerint 95.000 km2 területet kellett volna 5.831.000 lakossal Magyarországhoz visszacsatolni úgy, hogy a kisebbségek számát minden országban kiegyensúlyozzák. Így Magyarország lakossága meghaladta volna a 13,5 milliót, szemben a 14 milliós Romániával valamint a 12 milliós Jugoszláviával és Csehszlovákiával. A harmadik, szorosabb értelemben néprajzi elven alapuló tervet Aldo Dami dolgozta ki 1930-ban megjelent, többször idézett „A holnapi Magyarország” c. munkájában. E terv szerint Magyarország 2 millió magyart és 1 millió németet kapott volna vissza, Erdélyben pedig 900.000 magyarnak széles körű önkormányzatot akart biztosítani. Aldo Dami szerint „A gondosan végrehajtott, népszavazáson alapuló határkiigazítás ha kell, emsén felszabdalt határokkal - Közép-Európában az idegen uralom alatt lövő kisebbségnek csak egy tizedét



hagyná meg. A területi felülvizsgálásnak meg lenne az az előnye is, hogy az új határok mindkét oldalán élő kisebbségeket egyenlő módon osztaná el, mely lehetővé tenné a népesség méltányos kicserélését, vagy az egyensúly kiegyenlítésén alapuló kölcsönös védelmét.”{100} Georges Desbons, miután ez a terv tudomására jutott, így írt: „A jelenlegi határok kis módosításával az utódállamok megszilárdíthatnák határaikat, felszabadíthatnák zárt kisebbségi tömegeiket és állandósíthatnák belső egyensúlyukat. A lényleges gazdasági és politikai együttműködés lehetősége nyílna meg számukra.” Helytálló még Aldo Dami megjegyzése, mely szerint elég lenne a határvonal kissé igazságosabb kijelölése ahhoz, hogy Csehszlovákia és Magyarország, valamint Jugoszlávia és Magyarország között a legcsekélyebb félreértés se keletkezhessék. „Dánia e tekintetben sokkal józanabb volt - írja Dami - amikor visszautasította a kieli csatorna vonalát, melyet Clemenceau ajánlott fel és megelégedett a Schleswig-Holsteinben tartott népszavazás eredményével, mely azzal az előnnyel járt, hogy világosan feltüntette a valóságos nyelvi és érzelmi határokat.” Aldo Dami és Lord Rothermere tervei nagy vonalakban egyeztek egymással, ami azt bizonyítja, hogy a kérdést mindketten alaposan tanulmányozták. Az általuk kidolgozott módosítások egyébként egyetlen utódállamot sem sértettek volna meg hadászati, vagy gazdasági téren, erkölcsi és anyagi szempontból inkább előnyösek voltak számukra, mert ugyan milyen érdek fűzte az utódállamokat ahhoz, hogy megtartsák maguknak a haláraikon élő magyar kisebbségek tömegét? Ezekben az államokban józan politikusok, többek között maga Masaryk is, úgy vélekedtek, hogy a trianoni szerződés méltányos felülvizsgálása előbb-utóbb szükségessé válik. Az 1938- és 40-es olasz-német döntés után a második világháború és ezeknek az országoknak az oroszoktól történt elfoglalása gátat vetettek a fenti törekvéseknek.
Franciaországban a kis Entente politikusainak befolyása ellenére, a trianoni béke aláírása után, egészen a legfelsőbb kormánykörökig lassanként az a vélemény alakult ki, hogy a trianoni békeszerződést felül kellene vizsgálni. Állítólag maga Clemenceau is a következőket mondta volna egy hirtelen hangulatában: „Annyi ostobaságot követtek el
Trianonban, hogy néhányat közülük igazán jóvá kellene tenni.” 1920 júniusa után felmerüli egy tervezet, melyet szerkesztője után Palléologue-tervnek neveztek. A trianoni béke megkötése után rövid idő múlva Tuchacsevskij tábornok bolsevista csapatai betörtek Lengyelországba és már Varsót fenyegették. Lengyelország szomszédai közül egyedül a magyarok voltak hajlandók segíteni. Lengyelország akkori helyzete válságos volt, és Maurice Palléologue, a Quai d'Orsay politikai osztályának vezetője diplomáciai vonalon mindent mozgósított a trianoni béke felülvizsgálására abban az esetben, ha Magyarország hajlandó egyrészt l00.000 főnyi csapattal Lengyelország segítségére sietni, másrészt pedig Fouche 1920. július 4-i jegyzéke értelmében néhány francia társaság számára az ország területén gazdasági engedményeket nyújtani. Ebben az esetben Franciaország biztosította volna a határmenti magyarlakta területek visszacsatolását és Erdély függetlenségét.{101} Csehszlovákia kormánya azonban megakadályozta a magyar segédcsapatok átvonulását és a hadianyag-szállítást országa területén. Ezalatt Pilsudszky marsall 1920. augusztus közepén Weygand tábornok támogatásával megállította az orosz előnyomulást (ezt az eseményt a visztulai csodának nevezik), majd pedig teljesen kiverte az oroszokat országából. Ezek után, mivel a magyar segítségre nem volt többé szükség, a Palléologue-tervet is egyszeriben elfelejtették. 80 magyar fegyverszállító vagon ennek ellenére eljutott Románián keresztül Lengyelországba, így a magyarok tulajdonképpen közvetve mégis hozzásegítették a



lengyeleket az orosz felett aratott győzelemhez. Ezt azonban már senki sem vette tekintetbe. Nem lehet eléggé hangsúlyozni, ahogy már a történelem folyamán is többször bebizonyosodott, hogy milyen nagy jelentősége volt a közös lengyel-magyar határnak. Ezt Lengyelország is tudta és ezért, a két világháború közötti időben Magyarországnak Ruszinszkó megszerzésére irányuló valamennyi követelését támogatta. {102} A kis Entente államok a gazdasági és politikai nehézségek ellenére, mely főként Csehszlovákiát és Jugoszláviát sújtotta, mereven ragaszkodtak a „status quo” fenntartásához. Az erősödő német veszedelemmel szemben egy kibékített Magyarország nélkülözhetetlenné vált számukra, hadászatilag pedig szintén szükséges lett volna, hogy Magyarország számára bizonyos határmódosításokat eszközöljenek. Egy újonnan megalakult dunai tömb, melyben Magyarország szomszédaival együtt a közös ügyért harcol, esetleg megállítja Hitler előretörését Közép-Európában. Az a kis áldozat, melyet ennek érdekében a kis Entente államai hoztak, biztosították volna őket a német veszedelemmel szemben.{103} Wenzel Jaksch, aki a kis Entente kudarcát a legjobban világította meg, a következőket írta:{104} „A túlbecsülés párhuzamos volt a francia szövetségbe vetett vak hittel. Az istenek vaksággal sújtják azokat, akiket el akarnak veszejteni. A távoli Franciaország jótállása ezeknek az országoknak ugyanolyan illuzórikussá vált, mint amilyen Lengyelország esetében volt. A kis Entente vezérkari főnöksége, még 1934 márciusában és májusában is, Bukarestben Magyarország ellen irányuló központosított támadás tervét dolgozta ki! Akkor, amikor a veszedelem valamennyiüket Magyarországon kívül fenyegette. Már fel is osztották maguk között Magyarországot különböző megszállási övezetekre. A magyar megtorlás gondolatának őrült elképzelése akadályozta őket abban, hogy az Olaszország, Németország és Oroszország felöl jövő fenyegető veszélyt észrevegyék. A kis Entente képviselői 1938-ban Bledben tartották utolsó ülésüket, melyen a magyar haderők megnövekedése felett siránkoztak akkor, mikor Hitler március 11-én már elfoglalta Ausztriát. A két háború között egyébként Magyarország végleges felosztása a kis Entente államok témája volt. Prága, Belgrád és Bukarest szünet nélkül lesték az alkalmat, hogy ezt a tervüket megvalósítsák. Trianonban olyan határokat kényszerítettek Magyarországra - melyek lehetővé tették, hogy szomszédai bármely pillanatban kardcsapás nélkül foglalhassák el. Az első világháború után - írja ugyancsak Wenzel Jaksch - Európa népeinek pontosan 10 esztendő állt rendelkezésére, hogy saját házuk táján rendet teremtsenek. Az 1929. október 4-i amerikai pénzügyi válság fordulópontot jelentett. A gazdasági válság okozta munkanélküliség következtében 1930 őszén a nácik 107 képviselője került a Reichstagba. Ez az esemény a demokrácia visszavonulását jelentette Lengyelországban, Jugoszláviában és Romániában is, ahol szintén komoly társadalmi válság jelei mutatkoztak.{105} Az Anschluss után már nem volt idő gondolkozásra. Franciaországban különösen az 1938as müncheni válság után eszméltek rá a Közép-Európában elkövetett tragikus tévedésekre. Ekkor írta Hubert Beuve Méry, aki akkor tanár és a „Temps” prágai tudósítója volt a „Politika” c. folyóirat 1938. októberi számában: „Mindig állítottam és most is megismétlem, hogy a magyarországi határok kijelölése igazságtalan és ügyetlen dolog volt, s meg kellene ragadni minden alkalmat orvoslására.” Érthető tehát, hogy az l919- 1920-as szerződésekben a demokrácia ellentmondásba került önmagával és lehetetlen belépni egy háborúba úgy, hogy 3,5 millió szudétától, 2,5 millió szlováktól és 1 millió magyartól megtagadják az önrendelkezési jogot csak azért, hogy megmentsenek a pusztulástól egy államot, melynek nem lett volna szabad léteznie. 1938-ban Csehszlovákiának, az Entente dédelgetett kedvencének ügye hirtelen áthullott a kritika rostáján és nemcsak Angliában, hanem egyszerre Franciaországban is magára maradt. Joseph Barthélémy professzor, a



Sorbonne híres jogásza április 14-én a következőket írta a „Temps”-ben: „Érdemes-e felgyújtani a világot csak azért, hogy fennmaradjon a csehszlovák állam, mely több nemzetiség politikai tömörülése? Fel kell-e áldozni 3 millió franciát, 3 millió szudétanémetet ott való megtartásuk érdekében?” Anatole de Monzie, volt miniszter, augusztus 24-én így írt: „Belépünk-e a háborúba csak azért, hogy fenntartsuk azt, amit igazságtalanul hoztunk létre?” Jaksch Wenzel ezek után joggal írhatta, hogy „A háború óta annyit rágalmazott München mégis csak a nemzetiségi elv első sértetlen alkalmazásának bizonyult: a néprajzi határokra alapozott béke volt.” Az 1939. március 15-i német agresszióra és Prága elfoglalására volt szükség, hogy erkölcsi alapot teremtsenek az ellenállásra Hitlerrel szemben, mert az előző helyzet önmagában erkölcstelen és védhetetlen volt... Egyébként - folytatja - az 193839-es események teljesen megcáfolták a békeszerződések alapgondolatát, mely szerint az utódállamok ellenállóképessége területük arányában fog megnövekedni. Finnország és Görögország, melyek annak idején nem kaptak idegen területeket, melyek zavarólag hatottak volna rájuk, nagyobb ellenállásra voltak képesek, mint Csehszlovákia, Románia vagy Jugoszlávia. A kis Entente nem állta ki a második világháború próbáját, mert annak ellenére, hogy népessége meghaladta a 45 milliót és 4-5 millió katonából álló hadsereget tudott volna mozgósítani, nagy pártfogóival szemben mégis hűtlennek bizonyult. El kell ugyan ismerni azt is, hogy a müncheni egyezmény után a nyugati hatalmak egyik végletből a másikba esve teljesen magára hagyták Közép-Európát. Az első bécsi döntés, melyet 1938. november 2-án Németország és Olaszország az új Csehszlovákia és Magyarországra vonatkozóan hozott meg, azt igazolta, hogy a nyugati hatalmakat nem érdekelték ezek az országok. (A müncheni
négyhatalmi egyezmények ennek ellenére kimondták, hogy amennyiben a Csehszlovákiában elő magyar és lengyel kisebbségek ügyét a két kormány 3 hónapon belül egymás között nem tudná rendezni, akkor a négy nagyhatalom kormányfője fogja új ülés keretében tanulmányozni.)






Az új döntés az 1910-es népszámlálás néprajzi térképe alapján Szlovákiából és Ruszinszkóból 11.830 km2 területet adott vissza Magyarországnak, 862.747 lakossal, melyből 764.915 volt magyar. 1939. március 18-án Csehszlovákia felbomlása után Magyarország néhány órával megelőzte Németországot, Hitler bosszúságára elfoglalta Ruszinszkót és helyreállította a lengyel-magyar határ egy részét. Mivel Magyarország ezzel megrövidítette Németországot, a nácik „protektorátusukat” csak Csehországra s a „független” Szlovákiára terjeszthették ki. Így a két részben visszaszerzett magyar területek nagysága már mintegy 23.000 km2 volt másfélmillió lakossal, melyek közül 900.000 volt magyar. A Lengyelországgal helyreállított határszakaszon Magyarország nagyszámú lengyel menekültet tudott befogadni. Ki kell hangsúlyozni Magyarország nemes magatartását Lengyelországgal szemben, abban az időben, mikor Németország, majd pedig a Szovjetunió megtámadta. Maurice Baumont „A második világháború okai” c. munkájában{106} megemlítette „A büszke, lovagias szellemű, jussát követelő, de érzelmi szálakkal Lengyelországhoz fűződő nemzet” zavaros helyzetét, beszámolt arról, hogy Teleki Pál gróf (aki tiltakozásul a magyar területről kiinduló invázió ellen Jugoszláviában, öngyilkosságot követett el) 1939. július 29-én levélben értesítette Hitlert arról, hogy Magyarország „erkölcsi természetű meggondolásokból semmiféle katonai akcióba nem kíván bocsátkozni Lengyelországgal szemben”. (Horthy kormányzó parancsot adott ki a kassai vasúti híd felrobbantására, arra az esetre, ha azt a németek katonai szállításokra erőszakkal akarnák igénybe venni.) „A revizionista érzelmek ellenére - írja továbbá Baumont - Magyarországon a kormányzótól kezdve az utolsó koldusig a lakosság 95%-a rossz szemmel fogja nézni Hitler támadását a baráti Lengyelország ellen. Magyarország megtagadta a németektől vasútvonalainak használatát, melyet a lengyelek hátbatámadására akartak igénybe venni. 1939. szeptember 9-én Ribbentrop német külügyminiszter kérte a magyar külügyminisztertől, hogy engedélyezze a német csapatok átvonulását az országon Lengyelország felé. Azonban az összeült kormányzói tanács egyhangúlag kijelentette, hogy a magyar nép becsületbeli kötelessége megköveteli, hogy semmiféle katonai hadműveletben ne vegyen részt Lengyelország ellen. A Hitlerhez intézett visszautasításon kívül Magyarország 1939 szeptemberében a Kárpátokon keresztül 100.000 lengyel katonát fogadott be, akiket Németország tiltakozása ellenére, titokban Jugoszláviába és Olaszországba segített eljutni. Onnan kerültek át Franciaországba, Angliába és az Egyesült Államokba, ahol megszervezték az új lengyel hadsereget, melyek egy része részt vett az 1940. május-júniusi hadműveletekben, Franciaországban. Nagyobb részük később Líbiában dicsőséggel védte Tobrukot, Olaszországban ugyancsak ezek a lengyel csapatok foglalták el a Monte Cassino apátságot, Anconát, Bolognát, harcoltak Normandiában egészen Arnheimig. Mindez végeredményben a magyaroknak volt köszönhető, bármily furcsán hangzik is.
Ebben az időszakban feltűnő ellentétet tapasztalhattunk Magyarország és Románia magatartása között. Románia, az ún. „kelet-európai biztonság” legszilárdabb oszlopa, amelyik 1918-ban a szövetséges győzelem fő haszonélvezője volt és területét jelentősen megnövelte, 1938-ban elsőként csatlakozott a német vonalhoz és Antonescu tábornok irányításával vakon vetette bele magát a Németországgal való együttműködésbe.



Gyáván felbontotta 1939 szeptemberében szövetségét Lengyelországgal, 1940-ben hűtlen lett Franciaországhoz is, gyengeségében oly messze ment, hogy 1940. június 22-én a francianémet fegyverszüneti megállapodás napján hivatalosan csatlakozott a „Tengelyhatalmakhoz” és kilépett a Népszövetségből. A „hős Románia” az állítólag bevehetetlen „Károly-vonal”-ról és Délkelet-Európa legerősebb hadseregéről szóló szájhősködő híresztelések ellenére 1940. június 28-án a Szovjetunió első ultimátumára kardcsapás nélkül átengedte Besszarábiát és Észak-Bukovinát. Ugyanekkor a magyar kormány kitért Sztálin felhívása elől, mely felajánlotta neki, hogy vegyen részt vele együtt Románia feldarabolásában. Két hónap múlva, 1940. augusztus 30-án habozás nélkül meghajolt az olasz-német bécsi döntés előtt, mely visszajuttatta Magyarországnak Erdély északi részét 43.492 km2-el a több mint 100.000-el szemben, melyet Trianonban hozzácsatoltak és 2.180.546 lakossal, melyből 1.123.216 magyar és 916.690 román volt. Erdély déli része megmaradt Romániának, kb. 60.000 km2-rel és 3 millió lakossal, melyből megközelítőleg 2 millió román, 500.000 magyar és 500.000 német volt. Az új Magyarország területe ekkor elérte a 171.640 km2-t. A salamoni ítélet szerint jó anyához hasonlóan szívesebben látták volna Erdély önálló állammá alakulását, melyben német, magyar és román elemek a 10 évszázados hagyomány alapján közösen vettek volna részt a kormányzásban. Az új területszerzés ugyanis megbontotta Erdély régi gazdasági egységét és kettévágta az egész területet.
A bécsi döntés által létrehozott határok tökéletlenségük ellenére sokkal inkább megfeleltek a dunai egyensúlynak és a néprajzi valóságnak, mint a trianoni határok. Csehszlovákia és Románia is a német és olasz döntőbíróságnál kerestek menedéket a Magyarország által kezdeményezett kétoldali tárgyalások kudarca után. Magyarország nyilvánvalóan nem szívesen keverte bele Németországot ezekbe az ügyekbe, melyek nem tartoztak rá, legfeljebb csak hasznot húzhatott belőlük úgy, hogy az érdekelt országokat zsaroló módon belekeverte a háborúba. Csak Jugoszláviától foglalta vissza Magyarország fegyverrel a régi magyar Bácskát és DélBaranyát 11.475 km2-t 950.000 lakossal, melyből 350.000 volt a magyar, 200.000 német és 150.000 szerb, szemben a Trianonban elcsatolt 21.000 km2 területtel, másfélmillió lakossal, melynek több mint fele magyar-német volt. Ez a hadművelet is bizonyos mértékben akarata ellenére történt, amit Teleki Pál gróf tiltakozásként elkövetett öngyilkossága bizonyít. Magyarországnak többször szemére vetették részvételét Jugoszlávia legázolásában, elfeledték azonban, hogy Jugoszlávia is részes volt Magyarország megcsonkításában és ez az ország is kegyetlenül elnyomta a magyar kisebbséget. Minden népnek joga van arra, hogy ha alkalma nyílik rá, megsemmisítse az erőszakkal rákényszerített béke kikötéseit.
Egyébként éppen a trianoni béke haszonélvezői sértették meg először a békeszerződést, mikor a kisebbségek jogait biztosító pontokat figyelmen kívül hagyták. Ezáltal voltaképpen az egész békeszerződés semmissé vált, mert a szerződés betartása nem csak a legyőzőitekre nézve kötelező. A francia közvélemény számára ki kell még hangsúlyozni, hogy minden téveszme ellenére, nem Magyarország, hanem Románia nyújtotta a második világháborúban a legjelentősebb gazdasági segítséget Németországnak. Szlovákiával együtt 1941. június 22-én elsőnek lépett be Németország oldalán a Szovjetunió ellen indított háborúba. Magyarország csak vonakodva, a szovjetnek vélt kassai és munkácsi bombatámadás után június 26-án csatlakozott a háborúhoz... Oroszországban 1941-ben a 12 román hadosztállyal szemben csak 7 magyar hadosztály volt, 1942-ben 16 magyar hadosztály 34 románnal szemben.{107 } Manstein tábornok 1952-ben megírta, hogy „... a románok bizonyultak legjobb szövetségeseinknek, a



magyarokat többé-kevésbé bele kellett erőszakolnunk a háborúba.” Románia közismert területharácsoló mohóságában a németek első ukrajnai sikerei után „Transnistria” néven annektálta egész Dél-Ukrajnát Odessza kikötőjével együtt. Már a bécsi döntésnél visszakövetelte régi szövetségesétől, Csehszlovákiától területének egy részét. Mindezek egyébként nem gátolták abban, hogy történelmi szokása szerint a Vörös Hadsereg megérkezésekor rögtön elszakadjon Németországtól és az addig annyira gyűlölt Vörös Hadsereg oldalán azonnal szembeforduljon addigi szövetségesével. Ezzel szemben Magyarország becsületére legyen mondva, hogy a lehetőség határain belül megkísérelte magát kivonni a háborúból Németország oldalán egészen addig, míg 1944. március 19-én a német csapatok meg nem szállták. Magatartásán csak akkor változtatott, mikor a Vörös Hadsereg nemzeti területeinek legázolásával fenyegette. A fegyverszüneti egyezmény, melyet Horthy kormányzó a németek által történt letartóztatása előtt akart a Szovjetunióval megkötni, a magyarok helyes intézkedéseit igazolják. A szovjet csapatoknak az elfoglalt területeken elkövetett kegyetlenkedéseiről szóló híresztelések a magyar katonák nagy részét hazájuk elkeseredett védelmére késztették. Ettől kezdve az ellenállás 1944 őszétől 1945 tavaszáig - 8 hónapon át tartott - és ezzel megmentette Ausztriát és talán Bajorországot is a szovjet megszállástól. „A magyar csapatok ellenállása nélkül - mint írták - a Szovjetunió kétségtelenül előnyösebb helyzetbe kerül, és ha Ausztria és Bajorország is a kezében van, 1945 februárjában, Jaltában még nagyobb követelésekkel léphetett volna fel. A jaltai tárgyalások alatt azonban dörögtek az ágyúk Budapesten, Malinowskij és Tolbuchin csapatai egy helyen topogtak. Budapest december 24-től február 13-ig, tehát 51 napig állt ellen. Az ostromból csak házainak 25%-a került ki sértetlenül, a védelem a német-magyar csapatoknak mintegy 50.000 emberébe került.”{108} Ha visszatekintünk, megállapíthatjuk, hogy az 1919-20-as St. Germain-i és trianoni békeszerződés, melyet a földrajz és történelem törvényeinek semmibevételével hoztak létre, Közép-Európában három olyan heterogén tákolmányt alkotott, melyek a világháború első fuvallatára összeomlottak. A csehek és szlovákok egyesítése „természetellenes házasságkötésnek” bizonyult, mivel hiányzott nyelvi, vallási, hagyománybeli és érdekközösségük. A cseh nemzet létjogosultsága a cseh fennsík határain belül létezett, mely Magyarországhoz hasonlóan tökéletes természeti egységet alkotott. Érthetetlen volt tehát Szlovákia annektálása, mely a Kárpátokra támaszkodva fizikailag a Duna-medencétől függ, annak egyik párkányát képezi. Miért volt joga a 6 és félmilliós Csehországnak arra, hogy 14 milliós államot alkosson, mikor a magyar nemzetnek, mely tízmilliós központi tömböt alkotott, meg kellett elégednie egy 8 milliós állammal? A szlovákokat a csehek hozzájárulásuk nélkül annektálták és igazgatták, hiába követelték autonómiájukat, melyet dr. Masaryk vallomása szerint „csak Magyarország területén belül érhettek volna el.”{109} Jacques Bainville írta a „Revue Universelle”-ben a következőket: „Szlovákia, mely földrajzi helyzete szerint túl kicsi ahhoz, hogy önálló államot alkothasson, önkéntelenül Magyarország és nem Csehország felé orientálódik. Magyarországhoz egyébként évszázados kötelékek fűzik. Magyarországtól való elválása és Csehországhoz csatolása a romlásba viszi.” Joseph Mikus (az ohiói - USA – Szlovák Intézet tagja) szerint: Magyarországon belül Szlovákia volt az iparilag legfejlettebb terület. A régi királyság közgazdaságában hasonló szerepet játszott, mint Csehország Ausztriában. Mikor politikai keretet változtatva Csehországhoz került, a nálánál iparilag fejlettebb csehek számára vetélytárssá vált. A csehek saját iparukat akarták érvényesíteni, ezért hozzáláttak a szlovák



vállalatok felszámolásához: leállították a rézbányászatot, az üvegipart. Gazdaságpolitikájuk abból állt, hogy Szlovákiát kizárólag agrártermelésre szorították.{110} „A kárpátaljai Ruténföld is sorvadni kezd, mert elvágták legfontosabb termékének, a fának felvevőpiacától, az Alföldtől. A hegyvidéki ruszinok aratás idején a magyar Alföldre jártak dolgozni, az ott keresett magyar búzából éltek. Érdekeik tehát kétségtelenül a régi Magyarországhoz fűzték őket. Aldo Dami humoros megjegyzése szerint: „A Ruténföldet Prágához csatolni annyit jelent, mint ha Bairritzot egy a Pireneusokon áthaladó folyosón keresztül, az Andorrai Köztársasághoz csatolnák.”{111} Magyarország Lengyelországgal szomszédos történelmi határainak visszaállítása céljából 1939. március 18-án megkezdte a kárpátaljai terültek visszafoglalását és a lakosságnak azonnali széles körű autonómiát biztosított. Néhány nappal előbb, március 14-én, Szlovákia német protektorátus alá helyezkedve „függetlennek” nyilvánította magát, ahelyett, hogy saját érdekében Magyarországhoz csatlakozott volna, mely számára is széles körű autonómiát biztosított volna. Magyarország egyébként elsőnek ismerte el március 15-től kezdve ezt az új államot. Lengyelország másnap követte Magyarországot. A „független” Szlovákia területe alig volt nagyobb 38.000 km2-nél és 2.700.000 lakosa közül 85% volt szlovák. A kezdeti feszültség után, melyet a Kárpátalja elfoglalása eredményezett, „egymáshoz való kapcsolataik lassan javultak. A két ország között megszilárduló kereskedelmi kapcsolatok, a politika és a kölcsönös jólét, valamint a németek keleti háborúja következtében kiállóit közös nehézségek és szenvedések elősegítettek a kibékülést a két ncp között.”{112} Ez a kibékülés az 1945-ben bekövetkezett szovjet invázióig a legjobb úton haladt. Mikus szerint a háború alatt egy szlovák vezető. Karol Sidor, a béke helyreállítása után egy nagy területegységről álmodott, mely Szlovákiát, Magyarországot és Horvátországot egyesítette volna.{113} Szlovákia 1941. június 22-én Németországgal és Romániával egy időben hadat üzent a Szovjetuniónak. Az 1944-es szeptemberi németek elleni felkelés, mely 25.000 halottal eredményezett, a varsóihoz hasonlóan, a felbujtók, oroszok támogatása hiányában elbukott. Csak hat hónappal később, 1945 márciusában érkezett a Vörös Hadsereg Szlovákia „felszabadítására.”{1 1 4} A szabad világ szégyenére meg kell említeni, hogy 1945-ben Benes kezdeményezésére a Szövetséges Hatalmak gyalázatos beleegyezésével a prágai kormány elfogadta a szlovákiai magyarok kollektív felelősségének elvét. Ezek a magyarok a szudétanémetekhez hasonlóan annak idején kinyilvánították óhajukat, hogy a szülőhazájukhoz akarnak tartozni. Prágában úgy döntöttek, hogy az új csehszlovák államnak csak a szlávok lehetnek teljes jogú polgárai.
„A magyarok önkényes kiüldözése, javaik elkobzása egymást érték.” A Szövetséges Ellenőrző Bizottság kivizsgálási kérelme, valamint az 1945-ös demokratikus kormány és Rákosi kommunista kormányának közbenjárása intézkedés nélkül maradt. „Csehszlovákia nem
ismert el többé semmiféle kisebbséget, hanem elhatározta, hogy széjjelszórja a magyarokat Csehország szudétanémetektől kiürített vidékeire.
Álszent módon az 1945-ben hozott 16 és 55 éves kor közötti férfi valamint 18 és 45 éves kor közötti női munkaerők toborzásáról szóló törvényre hivatkozott. „1947. november 17-tól kezdve az áttelepítést fegyveres kísérettel, állatszállításra szolgáló vagonokban, vagy kemény hidegben tehergépkocsi szállítással hajtották végre. Így kellett a magyarok tízezreinek elhagyniok otthonaikat. Sokan közülük titokban Magyarországba menekültek a Csehországba telepítés elől.”{1 1 5}
Egyedül Szlovákia katolikus püspökei tiltakoztak a magyarok deportálása ellen, a szlovák kommunisták Klementisszel és Huszákkal élükön a szlovákiai kisebbségi probléma



brutális megoldása mellett foglaltak állást.{116} A magyar kisebbség helyzete csak 1948 vége felé kezdett javulni, amikor visszaadták a magyaroknak a csehszlovák állampolgárságot, és a deportáltak visszatérhettek Szlovákiába.{117 } Számításba véve az előbbi adatokat és Ruténföld Szovjetunió által történt annektálását, érthető, hogy Szlovákia lakossága ma csaknem teljesen homogén: az 1967-es népszámlálás a 14.333.000 lakosból 94,1% csehet és szlovákot (pontosan 64,8% csehet és 29,3% szlovákot) jegyzett fel, magyar hivatalosan csak 563.000 volt, a népességnek tehát alig 4%-át alkották. Ezek a magyarok, akik a magyar határ mentén mindig homogén csoportot alkottak, hasztalanul kérték 1968-ban a szövetségi köztárssággá való átalakuláskor a csehekkel és szlovákokkal történő egyenjogúsításukat.{118} Hasonló a helyzet a Vajdaságban, ahol 504.000 magyar hiába kéri (1961-es kérelem) jogállásának rendezését a Jugoszláv Szövetségi Köztársaságon belül. Szlovákiához és Kárpátaljához hasonlóan Erdélyt sem választják el természetes határok a magyar Alföldtől. Völgyei, vizeinek folyása, útjai és vasútjai mind Magyarország, Budapest felé irányulnak. Bukaresttől ezzel szemben, a Kárpátok néhány nehezen járható szorosa kivételével, áthatolhatatlan hegytömegek választják el. Tagadhatatlan, hogy az Erdély és Magyarország között évszázadokon át kialakult történelmi, gazdasági és kulturális kötelékek szorosabbak, mint Erdély és a román tartományok egymás közötti kapcsolata. „A trianoni szerződés legkegyetlenebb erkölcsi sebe - írta René Dupuis - Erdély elszakítása volt Magyarországtól. Ez a föld volt Rákóczi és Bethlen Gábor hazája, ahol a magyar nyelv a legtisztább, ahol a magyar népművészet legtökéletesebb, legeredetibb formáját érte el.”{119} Ez az a föld, mely a Hunyadiakat és Báthoriakat adta Magyarországnak, ahol a mohácsi vész után a magyar gazdasági és kulturális élet menedéket talált és virágzásnak indult. A magyar nyelv itt az országgyűlés, a törvény, az udvar és az egyház nyelve volt. Itt fejlődött ki a magyar könyvnyomtatás is. Még napjainkban is születnek az első világháború utáni Erdélyben nagy és sikeres magyar irodalmi alkotások. „Magyarországnak - írta Aldo Dami - sokkal több joga van Erdélyhez, mint Franciaországnak egyáltalán volt Elszász-Lotharingiához.”
„Erdély ezer éven keresztül Magyarországhoz tartozott és földrajzilag ma is hozzá tartozik. Ha a románok a lakosság felénél többen laknak is ott, nem szabad elfeledni, hogy ElszászLotharingia lakosságának 80%-a német, és hogy Elszász többé-kevésbé kívül esik Franciaország természetes határain. Hódítás gyümölcse, mely csak 250 éve tartozik hozzá. Más szóval Erdély semmivel sem idegenebb Magyarország számára, mint Elszász-Lotharingia Franciaország részére.”{120} Az 1914-18-as háború előtt egyébként a románok arányszáma Erdélyben ugyanolyan volt, mint a magyaroké a régi Magyarországon. Horvátország kivételével pontosan 53.8%, 54.4%-kal szemben. Igaz, hogy ebben az időben Erdélyben csak 33% magyar, 11% szász és 3% különböző nemzetiség lakott. Ez a helyzet azonban
Magyarország évszázados vendégszeretetéből és liberalizmusából származott. Jogos-e tehát, hogy egy területet elszakítsanak egy országtól, amely ezer éven át kifogástalanul igazgatta {121} anélkül, hogy a népességet megkérdezték volna? A Székelyföld 700.000 magyarjával elszigetelten ugyan, de mégis Erdély kétségtelenül legerősebb néprajzi egységét képezi. Ennek területe kb. akkora, mint Elszász-Lotharingia. A tényleges, ha nem is a hivatalos Magyarország, sohasem ismerheti el ennek a vitathatatlanul magyar területnek Romániához való csatolását, mint ahogy Oroszország sem ismerte el soha Besszarábia Romániához csatolását.
Említésre méltó, hogy a XIX. század utolsó negyedében a francia-orosz diplomácia állandóan megcsillogtatta Erdély ígéretét a román nacionalizmus szeme előtt, hogy ezzel a Központi Hatalmak ellen fordítsa Bukarestet.



Ezért kötötték meg 1914-ben a francia-orosz titkos szerződést is, annak ellenérc, hogy előzően az 1883-as osztrák-román szerződést ismét tíz évre meghosszabbították. Az oroszok tannenbergi veresége visszariasztotta Romániát attól a gondolattól, hogy 1914-ben belépjen a háborúba és az orosz óriás háta mögött rávesse magát a magyar koncra. Csak Olaszország háborúba lépése után, 1916. augusztus 27-én merte az oroszokkal és az Entente-tal folytatott kétévi szemérmetlen alkudozások után csapataival Erdélyt megtámadni. Szégyenletes vereséget szenvedett, Erdélyből kiverték és a Központi Hatalmak elfoglalták Bukarestet. Különbékéje az Entente becsapása volt 1918. május 7-én. De mivel ekkor a büntetés helyett megkapta a Központi Hatalmaktól Orosz-Besszarábiát 44.000 km2-rel és közel három millió lakossal, végeredményben nem is kötött rossz üzletet. Árulása azonban nem akadályozta meg az Entente-ot, hogy Besszarábián és Orosz-Bukovinán kívül neki ne ítéljék Erdélyt és a magyar Alföld egy részét. Aldo Dami megjegyzése szerint: „Az oláh politika elve mindig az volt, hogy a háborúban a legkisebb kockázattal vegyen részt, de a békeszerződéseken mindig a győztesek oldalán üljön és ott a legkisebb áldozatvállalással a legnagyobb előnyöket szerezze meg a maga számára.” Háborúba lépése az Entente oldalán egyáltalán nem olyan nagylelkű megnyilatkozás volt, ahogy propagandája különösen Franciaországgal szemben hirdette. „Az igazság ügye mellé álltunk" - hangoztatták arcátlanul a győzelem után az Entente felé, mely egyébként, ha hitelt adunk Henri Pozzi-nak, nem volt olyan együgyű, mint amilyennek azt a románok képzelték. Pozzi a következőket írta: „Románia csak azért állt az oldalunkra, mert számított a győzelmünkre, nem pedig azért, mint hogyha meg lett volna győződve ügyünk igazságáról, vagy pedig azért, mert faji kapcsolatok ösztönözték volna... 1918. május 8-án aláírta a békeszerződést, melyet Clemenceau becstelennek nyilvánított, csak azért, mert azt hitte akkor, hogy rossz lóra tett; mikor újra visszatért hozzánk és áruló módon hátba támadta Mackensen seregét, ezt azért tette, mert mi akkor győztesek voltunk, és Románia meg akarta kapni részét a zsákmányból. Az összes háborús szemetek között - mondta nekem Clemenceau 1918 októberében - a románok voltak a legszemetebbek. Két éven át, míg a szövetségeseink voltak, milliókat szereztek azzal, hogy a hátunk mögött eladták kőolajukat és búzájukat az ellenségnek. Májustól októberig pedig törték magukat, hogy újból ne élelmezzék Németországot... A románok a csatatereken hitvány gazemberek módjára viselkedtek. Vereség idején árulókká lettek, de amikor mások kiharcolták a győzelmet, oda szemtelenkedtek a békekonferenciára, hogy bérüket követeljék. Van merszük hozzá, ezeknek a románoknak mondta felháborodva Clemenceau, mikor kívánságaikat közölték vele. Cserbenhagytak bennünket, és most még foglalkoznunk kell velük! Ez már mégis csak sok! A győzelem összes haszonélvezője közül ennek ellenére, minden hozzájárulás nélkül, ők vitték el a legtöbbet.” {122} 1941-44 között Hitler arra használta fel az erdélyi kérdést, hogy megnyerje magának a Szovjetunió ellen Magyarországot. Sztálin ezzel szemben 1940-ben hiába ajánlotta fel Magyarországnak, hogy vegye vissza Erdélyt, mikor a szovjet elfoglalta Besszarábiát. A háború végén pedig újból kijátszotta az erdélyi kártyát, hogy rátehesse a kezét mindkét országra. Romániának Besszarábia helyett Erdély északi részét adta a döntőbíróság. Ezzel Magyarország ráfizetett az 1940-es diplomáciai sakkhúzására. A Szovjetunió egyébként maga is szolidáris viszonyba került az utódállamokkal, mert a háború végén elfoglalta Kárpátalját, ahol 200.000 magyar lakolt, és ezzel természetesen érdekeltté vált abban, hogy a „Status quo” fennmaradjon ezeken a területeken. 1944 novembere után, mikor a szovjet csapatok „felszabadították” Erdélyt, a románok a Vörös Hadsereg mögött vonultak be az elfoglalt területekre. Erőszakosságaikat és zsarolásaikat a



magyarokkal szemben az oroszok is megsokallták és ezért visszaszorították őket. Erdély északi részét pedig ideiglenesen szovjet katonai megszállás alá helyezték. 1945 márciusában azonban Sztálin „kártalanításként” az elfoglalt Észak-Bukovináért és Besszarábiáért ÉszakErdélyt Romániának adta azzal a feltétellel, hogy az ott élő nemzetiségek jogait tiszteletben fogja tartani. 1952-ben szovjet nyomásra, a híres lenini nemzetiségi elv alapján, a szovjet autonóm területek mintájára egy „Autonóm Magyar Területet” hoztak létre Székelyföldön. A román alkotmány ezzel kapcsolatos rendelkezésének szövege szó szerint a következő: „A Román Népköztársaság biztosítja a zárt közösségben élő székelyföldi magyar népesség számára a közigazgatási és területi önkormányzatot.” Az 1956-os román népszámlálás
adatai alapján a magyar autonóm területen 731.362 lakosból 79,38% volt magyar és 20,62% román, területileg pedig azt a háromszöget foglalta magában, mely a Kárpátok íve irányában fekszik. Ezt a területet a bécsi döntés annak idején kettévágta.{123}






Az 1956-os magyar felkelés idején a Kreml haragudott a magyarokra az erkölcsi tekintélyét ért mélységes sérelem miatt. Ekkor adott szabad kezet Romániának a magyarok ellen, akik között egyébként a forradalom komoly visszhangra talált. A kommunista sajtó kifejezése szerint „a magyarok nem jutottak még el addig, hogy fasiszta-soviniszta múltjukon felülkerekedjenek”. A románok azonnal megragadták ezt az alkalmat, hogy újra terrorpolitikát alkalmazhassanak a magyarokkal szemben. Ekkor ott olyan dolgok történtek, mint Magyarországon, melyekről Franciaországban kevesen tudnak. A deportálások, letartóztatások, börtön- és halálbüntetések súlya alatt a szerencsétlen magyar kisebbség sorsa kimondottan tűrhetetlenné vált. A
magyar felkelés alkalmat nyújtott a román kommunista párt számára, hogy aránylag olcsón bebizonyítsa hűségét a Szovjetunióhoz. Tehermentesítette a Szovjetuniót a lázadó magyar vezetők deportálása kivitelezésében. Ma már köztudomású, hogy Nagy Imrét, Maléter Pált és a forradalom más vezetőit jóval kirakatperük megtartása előtt a romániai Sinaiában tartották fogva a Budapesten tartott perük és 1958 júniusában végrehajtott kivégzésük előtt. Azóta Kopácsi Sándor, 56-os budapesti rendőrfőparancsnok: „A munkásosztály nevében” (Párizs 1979) című művében írta le, hogy Nagy Imrét és társait 1958. június 15-én titkos per lefolytatása után felakasztották. A magyar felkelés leverése után két évre megkapta a román kormány jutalmát szolgáltatásaiért: a szovjet csapatok kivonultak az országból. 1960-ban Nicolae Ceausescu, a román kommunista párt vezetője, úgynevezett területi adminisztrációs egyszerűsítés ürügyével teljesen újjá alakította a Magyar Autonóm Terület határvonalait. Ennek a területnek a létezése ekkor már úgyszólván ellentmondott a román nemzeti állam új alapelveinek. Két 92%-os magyar lakosságú kerületet leválasztottak belőle és azokat a brassói román tartományhoz csatolták. Északra csatoltak egy 88%-ban román lakosságú részt, melynek „Magyar-Marosi-Tartomány” lett a neve. Itt a magyarok százalékos aránya egyszerre 63,97%-ra csökkent, a románoké pedig 36,03%-ra növekedet. Ez a szokatlan átrendezés azzal az előnnyel járt a románok részére, hogy a régi magyar autonóm terület magyar jellegét erősen lecsökkentette. Az új határvonalak meghúzásán kívül az iparosítási terv címén lehetővé tették, hogy a magyar lakosságot a régi magyar többségű városokban csökkentsék. Romániából román munkaerőket telepítettek be, ugyanakkor a magyaroknak el kellett vándorolni ezekből a városokból, hogy másutt keressenek maguknak munkát. A bevándorló besszarábiai menekültek letelepítése már a második világháború után erősen megváltoztatta a régi magyar városok, Kolozsvár (Clui) és Nagyvárad (Oradea) lakosságának összetételét. Ezekben a városokban azelőtt a magyar lakosság volt erős többségben, ma a népesség erősen kevert, vagy többségben román. Így tehát Halpern amerikai szenátor szavai szerint „a vegyes kerületek és városok egyre inkább román képet mutatnak, míg a tiszta magyar körzetek kevertté válnak”.{1 24} Ezt a magyar elemek módszeres és kitartó „integrációját” és szétszórását annyira ügyesen csinálják a régebben túlnyomóan magyar városokban, hogy nehéz az akciót követni, vagy a közelébe kerülni. Viszont minden jelentés összehangzik: Néhány éve Erdélyben a magyar kisebbség lázas, tervszerű erkölcsi és fizikai megsemmisítése van folyamatban. A régi autonóm „Mures Magyar" tartományt 1968 februárjában szüntették meg, ugyanakkor 18 régi közigazgatási kerületei 39 új kerülettel váltottak fel.



Az eredményeket a népszámlálások adatai bizonyítják. Erdély román lakossága 1910-ben az összlakosság 53,8%-a volt, 1930-ban 57,8%-ra emelkedett, ma több mint 65%. A számítások alapján 1918-tól 1965-ig a románok lélekszáma 1.320.000-el gyarapodott Erdélyben. A magyar népesség száma ezzel szemben gyakorlatilag változatlan maradt. Erdély fővárosában, Kolozsvárott (Clui), ahol a magyarok valamikor döntő többségben voltak, ma csak a népesség egyharmadát képezik. A román külpolitikát is a kisebbségek elnyomása szolgálatába állították. Minden eszköz elfogadható, hogy a magyarokat a világtól, elsősorban azonban Magyarországtól, elzárják. Tudja-e a nyugati világ, hogy egy erdélyi magyar ugyanolyan körülményesen kap útlevelei Magyarországba, mint bármelyik kapitalista országba? A nagy buzgalom, amellyel Románia támogatja a balkáni államok értekezletét, elárulja a be nem vallott, de nyilvánvaló román szándékot: Erdély örökös elválasztását Magyarországtól. (Le Monde diplomatique 1970. júl. 10. old.) („Külkereskedelem” c. szemle, Budapest, 1970. márc. 71. old.) Még a szerény románmagyar kereskedelmi és kulturális szerződéseket is rendszerint szabotálják román részről. A külkereskedelem Magyarország és Románia között 1949-tól 1970-ig 5%-ról 2%-ra csökkent, annak ellenére, hogy a két ország földrajzi érdeke szorosabb együttműködést kívánna. Az 1970-es árvízkatasztrófák Erdélyben és Magyarországon ismételten bizonyították a vidék gazdasági és vízrajzi összefüggését. Az áradások, melyeket a hegyvidéki erdők kiirtása eredményezett, rendszeresen megismétlődnek. Erre 1947-ben az Erdélyi Magyar Bizottság is felhívta a párizsi békebizottság figyelmét. A Duna-medence vízügyi újjászervezése elkerülhetetlenül szükséges lenne. Az Alföld több ezernyi lakosának érdeke, hogy az erdélyi erdősegeket ellenőrzés alá vegyék. Románia nem tulajdonított nagy jelentőséget ennek az ellenőrzésnek, mert az erdélyi hegyekből lezúduló vizek a magyar Alföldet károsítják, melynek lakosságával szemben nem tanúsít barátságos érzelmeket. Az árvízkárok különösen a Körösök és Szamos vidékén igen súlyosak voltak. Erdély meghallgatását kéri (Emlékirat a Párizsi Béketárgyalásokhoz, 1947. az Erdélyi Magyar Bizottságtól). Sajnos Erdélyt ugyanúgy, mint más alkalommal, most sem hallgatták meg és így Erdélyben és Magyarországon bekövetkezett az 1970-es tragédia. Az elhanyagolt gátak mögül kitört a víz és elárasztotta Romániát és a magyar Alföldet. Az újságok sokat emlegették a romániai károkat, a magyarországi gyászos eseményekről azonban hallgatlak. Nem lenne szabad eltűrni ezeket a 10-15 évenkénti időközökben megismétlődő árvizeket, melyek az Alföld lakóinak százezreit teszik tönkre. A vízhálózat rendezésének, szabályozásának közös megszervezése a Duna-medence népeinek közös életfontosságú kérdésévé vált. Már maga ez a súlyos kérdés jogossá tenné a nemzetközi közbelépést. Románia hanyagságát ezen a téren az a lény is indokolja, hogy ezt a vízienergiában gazdag országot nem érdekli az erdélyi vízierő kihasználása. A magyar-román kulturális egyezmények szabotálásáról még a francia sajtóban megjelent cikkek is megemlékeztek. „A kulturális cserék nyilvánvalóan a legérzékenyebb területet érintik. Románia nem Kanada, és a jelenlegi bukaresti kormány nem kíván különleges kulturális kapcsolatot teremteni egy idegen ország és a román nemzet egy rétege között. A román fővárosban minden magyarnak azt mondják, hogy a mieink ugyanazokat a jogokat élvezik, mint mindenki, azaz pontosabban kifejezve, aszerint vannak jogaik, amennyire románok. Nem valószínű, hogy a Budapesttel való kölcsönös kapcsolat előnyt jelentene számukra. Politikai téren még inkább megérthető ez a furcsa eredmény. A magyar könyvkiállítást minden évben megrendezik Bukarestben, de sohasem Kolozsvárott vagy Marosvásárhelyen, ahol inkább találna hozzáértő közönségre. A kolozsvári opera néhányszor



fogadja a magyar művészeket, de mindig csak szólistákat, maga pedig sohasem tart előadást a határon túl. Az erdélyi főváros két évvel ezelőtt fogadta a Comédie Francaise-t, de nem fogadhatta a József Attila színházat, melynek csak bukaresti színpadon szabad fellépnie. Az ország egyik leghíresebb együttese, a marosvásárhelyi magyar színészcsoport 1958 óta nem játszhatott Magyarországon. Az utolsó magyar vendégszereplés ezen a színpadon 1946-ra nyúlik vissza. A magyar újságokkal való ellátás terén az utóbbi években a válság jelei mutatkoznak. Hiába kérném egy erdélyi újságos bódéban a legfontosabb magyar napilapot, a „Népszabadságot”, sehol sem létezik. Kolozsvár városa, ahol 70.000 magyar lakik, az előfizetőkkel együtt összesen 115 példányt kap, a másik budapesti napilapból, a „Magyar Nemzetből”, 29-et, az „Élet és Irodalom” c. irodalmi hetilapból 11 db-ot. Csak az „Élet és Tudomány” c. népszerű tudományos, tehát elsősorban nem politikai jellegű hetilapot kapják 526 példányban. Az erdélyi fővárosban, Kolozsvárott könnyebb találni egy Le Monde-ot (50 példány) vagy egy Páris Match-ot (25 példány) mint egy magyar újságot. Michel Tatu cikke az 1967. nov. 14-i Le Monde c. napilapban: Erdély, a nemzetiségek találkozó helye, 3. bek. „A chacun ses Hongrois." (Mindenkinek a magyarját). Ezek után láthatjuk, hogy a mai kommunista román kormány mai szemmel nézve az elkövetkező 10-15 évben még jobban és tervszerűbben törekszik Erdély jelentős magyar kisebbségének, kb. 1.700.000 magyarnak (az 1956-os román népszámlálás szerint 1.587.000 főnek) kiirtására vagy beolvasztására, mint valaha. A román, mint hivatalos nyelv mindenütt, még Erdélyben is felváltotta már a magyart. Ezenkívül Erdély, a történelemben a vallásszabadság klasszikus hazája, az elmúlt 50 évben a vallásüldözések földjévé vált. Erdélyben, ahol egykor öt görög katolikus püspökség volt, ezt a vallási egyszerűen hivatalosan megszüntették, hogy az erdélyi románok személyi jellegzetességét is elmossák. (A görög katolikusok száma 1.570.000 volt Erdélyben.) A kommunista hatóságok nyomására 1948-ban egyszerűen az ortodox egyházzal egyesítették őket, püspökeiket, szám szerint hatot, valamint 600 papjukat letartóztatták. A hat püspök közül négy halt meg a fogságban. Hasonló volt a helyzet Kárpátalján is, ahol 1949-ben 500.000 görög katolikust egyesítettek püspökük meggyilkolása után erőszakkal a görögkeleti egyházzal. Szlovákiában szintén létezett egy 320.000 hívőt számláló görög katolikus egyházmegye, melynek püspökét és helyettes püspökét letartóztatták, a hívőket pedig erőszakkal a görögkeleti egyházhoz csatolták. Jelenleg csak Magyarországon létezik 200.000 hívővel a hajdúdorogi görögkeleti püspökség, melyet a magyar kommunista kormány tudomásunk szerint nem üldöz. Hangsúlyoznunk kell, hogy ezeket a tényeket szigorúan leplezik, ahogy erről az 1962-ben nyugatra kijutott üzenet „Erdélyi S. O. S.” is tanúskodik, melyet 1967-ben Pierre Sequeil jelentetett meg „Erdélyi dossiéjában”, Marcel Gabriel előszavával, francia-magyar munkaközösség szerkesztésében. Az erdélyi kérdés lényegét ebből a forrásmunkából merítettük. A Szovjetuniót a hitleri Németországhoz hasonlóan az erdélyi és szlovákiai kisebbség csak annyiban érdekli, amennyiben ezek a népek a csatlós államokkal szemben folytatott politikájában hasznosíthatók. Az oroszok szolgálatában álló kommunista magyar kormány elvben elítélte a trianoni szerződést (vö. Kádár János a Magyar Szocialista Munkáspárt 1966 november-decemberi ülésén elhangzott nyilatkozatát, melyről Michel Tatu tudósít a Le Monde 1966. december 3-ik számában), látszólag azonban nem érdeklődik a szomszédos országokban élő magyar kisebbségek sorsa iránt. „Egyébként felvetődik a kérdés, hogy mi lenne ennek az egész területnek a viszonylagos békéjével, ha Kádár romániai honfitársainak csak negyedrész annyi tanácsot akarna adni, mint amennyit de Gaulle tábornok osztogatott a quebeci franciáknak Kanadában”, vagy ha az erdélyi magyarok egyszerre úgy



mozdulnának meg, mint a ciprusi törökök, a dél-tiroliak, vagy a kurdok? A jelenlegi Romániában tehát Ceausescu kommunista kormányának védelme alatt a háború előtti „Nagy Románia” vagy éppen az 1940-44-es Vasgárda példájára újjáéled a nacionalizmus. Ez a politika Moszkvával szemben bizonyos függetlenségi formában mutatkozik, belülről azonban a legrosszabb sztálinista irányzatként elsősorban a néprajzi kisebbségeket akarja rövid időn belül erőszakosan romanizálni. A Nyugat, elsősorban a franciák félrevezetésére a román vezetők azt állítják, hogy a nemzeti problémák náluk már nincsenek ellentétben a jelenlegi csehszlovákiai helyzettel, vagy a jugoszlávokéval. Ugyanekkor Románia akarva-akaratlan több nemzetiségű állam, különösen Besszarábia és az erdélyi probléma következtében. Diplomáciai téren a román vezetők végül a Nyugatot választás elé állítják: Románia elszakadása a Kreml hatásköréből azt vonná maga után, hogy szemet kell hunyni Erdély gyorsított románosítássa fölölt. A magyar kisebbség ugyanis az utóbbi időkig az elmúlt 50 év folyamán a hatóságok elnyomása ellenére még mindig jelentős maradt. Az erdélyi magyar kisebbség elnyomásának és hanyatlásának problémája jelenleg sehol sem talál védelemre vagy segítségre. A románok sovinizmusa ma eresebb, mint valaha volt. semmiben sem marad el a németek ElszászLotharingiá-ban tanúsított magatartása mögött. Nyugodtan állíthatjuk, hogy ilyen körülmények között sohasem lehel az erdélyi kérdésre
kielégítő megoldási találni. A vértanú Erdély nem maradhat örökre a román „nemzeti” állam keretein belül. Amilyen gyorsan csak lehetséges, önállóvá kellene tenni. Az erdélyi nemzetiségi kisebbségek jogait, mely a kél világháború között számos egyezmény tárgyát képezte, az elmúlt 50 év alatt valamennyi román kormányzati rendszer megsértette. A kisebbségek jogainak biztosítása tehát egyezményekre támaszkodva teljes mértékben ábránd marad, mindaddig, míg Erdély Romániához tartozik. Az elmúlt 50 év példája igazolta, hogy a kisebbségek jogait egyetlen román kormány sem tartotta tiszteletben. Ma ez a helyzet különösen tűrhetetlen, mert a román kormány nyíltan Nyugat rokonszenvére és támogatására törekszik. A nemzetközi ellenőrzés megerősítése sem tudja a bajokat orvosolni. Az erdélyi magyarok 1921 és 1937 között 33 sikertelen panaszt nyújtottak be a Népszövetségnek. Panaszaik ahelyett, hogy mérsékelték volna, inkább még szították elnyomóik gyűlöletét. Ezek után tehát nem létezhet olyan biztosíték, mely megoldaná ezt a súlyos problémát, annál is inkább, mivel az új Románia semmivel sem jobb a réginél. A Népszövetség két háború közötti tökéletlen eljárásai teljesen hatástalanoknak bizonyultak. Románia ma is teljes nyugalommal nyomhatja el kisebbségeit. Erdély vitathatatlan történelmi és gazdasági egysége szempontjából az 1940-es bécsi döntés rossz megoldásnak bizonyult, mert még kielégítő néprajzi alapra sem helyezkedett. Erdély 150 évig, a XVI-XVII. században független volt és függetlensége „aranykort” biztosított neki, a béke és jólét szigete volt a környező ozmán mocsárban. Erdély földrajzi körülményei következtében bizonyos zárt egységet képezett. Ez Svájchoz, hasonlóan kedvezett a belső szabadság megteremtésének. Az Erdélyi Fejedelemség abban a korban, mikor Európában a vallásháborúk dúltak, a lelkiismereti és nemzeti szabadság bástyája volt. Természetes halárai és lakosságának száma már önmagukban is igazolnák önállósítását. Területe az egykori Partiummal és a régi Bánáttal 103.000 km2 lenne 6.700.000 lakossal, nagyobb lenne az egykori Erdélynél, melynek nyugat felé kisebb volt a kiterjedése a mainál (57.000 km2). Tehát igen életképes, Ausztriával, vagy a mai Magyarországgal azonos jelentőségű államot alkothatna. Svájc és esetleg a későbbi Duna-medence államai mintájára kis államszövetséget létesíthetne, melyben minden néprajzi csoportja megtalálná normális életfeltételeit. Ehhez azonban vissza kellene nyernie



függetlenségét. Ez a politikai megoldás egyrészt belső egyensúlyt létesítene a nemzetiségek, másrészt külső egyensúlyt Románia és Magyarország között. Ennek a két népnek, mely olyan ádázul vitatja magának Erdélyt az északi és déli szlávok között, mint nem szláv népeknek, szövetségre kellene lépnie egymással a mindkettőjüket közösen fenyegető veszedelemmel szemben. Egyedül Erdély függetlensége biztosíthatná kibékülésüket. Az erdélyiek akár románok, szászok vagy magyarok, minden felületes látszat ellenére hajlamosak a liberalizmusra, ezért kellene számukra olyan megoldást létrehozni, melyből nemcsak nekik, hanem szomszédaiknak is haszna lehetne. Az első világháború után egész Erdély népessége kívánta a népszavazást a románokkal együtt, akik látszólag nem ragaszkodtak nagyon ahhoz, hogy romániai testvéreik uralma alá kerüljenek. Előzőleg ezzel kapcsolatban már tárgyalásokat is folytattak Jászi Oszkárral, az akkori magyar nemzetiségügyi miniszterrel. Ferdinánd király katonáinak megérkezése és a gyulafehérvári (Alba Julia) értekezlet előtt 1918. december l-jén csak néhány kisebbségi román vezető kiáltotta ki a román bajonettek árnyékában Erdély Romániához való csatlakozását.{125} Ha tehát akkor népszavazást rendeznek, ez minden valószínűség szerint a középen állítja meg a mérleg nyelvét, vagyis az egyedül mindenki számára elfogadható Erdély függetlensége lett volna. Az ideális az lenne, ha mint ahogy írták „Erdély ahelyett, hogy elválasztaná Magyarországot Romániától, a két ország között az összekötő szerepét töltené be.”{126} Horvátország sorsa 1918. október 29. óta, ahogy nyolc évszázadon át tartó harmonikus közösség után elvált Magyarországtól, rendkívül kegyetlen lett. Bécs már 1849-ben, a magyar szabadságharc leverése után, elvette függetlenségét és megkezdte németesítését ugyanúgy, mint a magyarokét, annak ellenére, hogy a horvátok segítették a magyarok leverését. A „Nagy Illiriáról álmodozó horvát propagandisták nem gondollak azokra a szerencsétlen következményekre, melyeket latin kultúrájú népükre a balkáni szerbekkel való természetellenes egyesülés hozhat. A horvátok inkább Boszniával akartak egyesülni, ahol számarányuk nagyobb volt a szerbekénél (57%-43% ellenében). Még ezen a téren is hibákat követtek el, mert a corfui (1917. július 27) és a római (1918. április 8-i) jugoszláv kongresszusokat a szerbek készítették elő és így az Entente befolyásával a „nemzeti akarat kinyilvánításaként” Horvátország, Szlavónia és Ausztria-Magyarország összes volt balkáni tartományát népszavazás nélkül egyszerűen Szerbiával egyesítették.{127 } A horvátok későn ébredtek rá, hogy hibát követtek el és későn fedezték fel, hogy mekkora szakadék választja el őket a „keleti” szerbektől. Ekkor már megelégedtek volna, ha ugyanazokat a jogokat biztosítják nekik, melyeket a „zsarnok magyaroktól” kaptak: autonóm kormányt Zágrábban, horvát hadsereget horvát lobogó alatt. Sándor király centralizáló Jugoszláviájában tehát a szakadék széléről a sziklára zuhantak. Szörnyű csalódásuk egyébként a király meggyilkolása alkalmával is kifejezésre jutóit. A horvát kérdés megértésére idézünk néhány részletet Bernard George „Nyugat játszik és veszít; Jugoszlávia a háborúban” c. munkájából.{128} „5 millió horvát a nyugati világhoz, 10 millió szerb pedig a keleti, bizánci világhoz tartozik. A szerbek megtanulhatták volna a történelmi leckéből, hogy a horvát kérdést nem lehet olyan egyszerűen megoldani, mert ebbe az Osztrák-Magyar Monarchia bicskája is beletörött. Szent István koronája alatt a horvátok nyolc évszázadon át egyre nagyobb önkormányzat elnyeréséért küzdöttek. Annak ellenére, hogy a kétfejű sas monarchiája Horvátországban csődöt mondott, a dinasztia ellen mégsem volt felkelés. Mikor 1918-ban a zágrábi horvát nemzetgyűlésen elhatározták a vesztes birodalomtól való elszakadásukat, egyáltalán nem tervezték egyesülésüket a szerbekkel közös állam keretén belül. Az egyesítés erőszak eredménye volt és a horvát ellenállás kezdetét jelentette a szerb hegemóniával szemben, amely Radich horvát vezető 1928. július 20-án a belgrádi parlament



ülésén elkövetett meggyilkolásához vezetett („Soha többé Belgrádba” - mondta halálos ágyán). A szerb zsarnokság azzal vette kezdetét, hogy I. Sándor 1929. január 6-án felfüggesztette az alkotmányt és a „jugoszláv” állam igazolta központosító, egységesítő jellegét. Ekkor alakította meg a horvát ügyvéd és képviselő, dr. Ante Pavelits az „Usztasát” („Lázadók”) és a horvát polgári őrséget. Később Olaszországba menekült, ahol a macedón Orimmal együtt terrorcselekményeket, többek között Sándor király 1934. október 9-i meggyilkolását szervezte Marseille-ben. 1935-ben, Pál régens herceg által elrendeli választások után, dr. Matchek irányította a horvát néppártot. Néhány nappal a németek jugoszláviai inváziója után, 1941. április 10-én, Kvaternik volt osztrák-magyar hadseregbeli ezredes Zágrábban kikiáltotta a független Horvátországot. Ezután dr. Pavelits a teljes horvát emigráció kíséretében bevonult Zágrábba a régi horvát bánok palotájába, felvette a „poglavnik” nevet, Slavko Kvaternik-ból pedig horvát tábornagy és „első doglavnik” lett. Az új horvát állam magába foglalta Bosznia-Hercegovinát, Dalmáciát azonban egy olasz és egy német megszállási övezetre osztották. Aimone olasz spoletoi herceget II. Zvonimir néven Horvátország királyának is kikiáltották, de királyságát sohasem tudta elfoglalni. Olaszország megszállta Dél-Szlovéniát, Németország Észak-Szlovéniái és Dél-Stájerországot, Magyarország birtokba vette a Dráva és Mura közti háromszöget (Muraköz), Montenegró újra független fejedelemség lett, Bulgária megkapta a szerb Macedóniái. A kél háború között a horvátok sokat szenvedtek a szerb centralizmustól, mely kifejlesztette a háború folyamán azt a bosszúvágyat, amely a vallásos érzelmeiktől fűtve, valóságos kereszteshadjárattá erősödött. 1941 nyarától kezdve egész szerb falvakat ürítettek ki, sokszor az egész lakosságot lemészárolták. A szó szoros értelmében tűzzel-vassal horvátosítottak különösen Bosznia-Hercegovinában. Nagy áttelepítéseket is hajtottak végre. Szerbiához hasonlóan Horvátország is gőgtől felfuvalkodva bosszút akart állni az elnyomatásért, a bosszú azonban bosszút szül. A kegyetlenség mindkét táborban egyformán dühöngött... A Duna és a Száva vize szerb hullákat sodort nyakukba akasztott táblákkal, melyeken ezek a szavak álltak: „Visszaküldve hazájukba”. A háború végén 230.000 főnyi horvát hadsereg állt szemben Tito mintegy 500.000 főnyi partizánjával, melyek közül 300.000 volt horvát földön. Ebben a válságos helyzetben a régi Osztrák-Magyar kapcsolatokra való hivatkozás bizonyult a leghatásosabbnak. A horvát seregek parancsot kaptak, hogy a végsőig tartsanak ki a németek oldalán. Ez a cselekedet a Bleiburg-i tragédiához vezetett. 1945. május 14-én az angolok mintegy 400.000 visszavonuló horvátot, köztük férfiakat, nőket és gyermekeket lefegyvereztek és kiszolgáltatták őket Tito partizánjainak, akik közülük Maribor környékén 130.000-et lemészároltak. Az egész háború - írja Dedijer - kb. 1.700.000 halottat eredményezett, melyek között az usztasák által legyilkolt szerbek száma 810.000 volt. Horvátországot tehát megtizedelték. Mintegy 2-300.000-en fizettek életükkel a „jugoszláv egység és testvériség” helyreállításáért. Mindezek a lények nem szorulnak kommentárra.



VI. FEJEZET
A franciák felelőssége. Újságírók, diplomaták, tábornokok.
„Franciaország megértéséhez tudni kell, hogy a francia szellem érzékenysége, finomsága olyan kincs, melyet pénzzel nem lehet felmérni, melynek értékéből semmit sem vonhat le egy erőszakos győzelem. Még akkor sem, ha Franciaország küldetésével ellentétben olykor csalódást okoz azoknak, akik bíztak benne; ez a csalódás is szinte bizonyíték. Vannak népek, melyektől soha sem reméltek semmit, vannak szemrehányások, melyek szeretet nélkül érlelődnek meg. Franciaország nagyrabecsülése abban rejlik, hogy olyan nép, melynek nem bocsátják meg a középszerűséget; olyan nép, melytől megkövetelik a nagyságot” (Paul Doncaure: Franciaország élni fog - Páris, 1941; 99. oldal). Az első világháború előtt és alatt Ausztria-Magyarország és különösképpen Magyarország jövendő sorsáról kél nézet volt ismeretes a nyugati politikában: az egyik megcsonkításukra, a másik meghagyásukra irányult. Az első, sajnos, lassanként a másik fölé kerekedett. Láttuk, hogy a háború előtt és alatt a megcsonkítást egy propagandahadjárat előzte meg, mely arra törekedett, hogy állandóan és minden áron előtérbe kerüljön. Benes és Masaryk a háború alatt olyan kitartóan befolyásolták a francia közvéleményt, mint 1909 és 1914 között Islowsky, aki mindent elkövetett, hogy a háború és béke döntő pillanataiban Franciaországot elvakítva a háború felé sodorja. Ezt a munkájukat nagyban megkönnyítette Islowsky
ügynökének{129} szavai szerint „az akkori párizsi sajtó gyalázatos megvesztegethetősége”. Lelkiismeretlen és a háború alatt még tökéletesített eszközökkel folytatott propaganda és korrupció követték egymást a két világháború közötti időszakban is. Párizs legbefolyásosabb újságírója, a „Temps” külföldi politikai sajtószolgálatának vezetője, André Tardieu, sajnos, mindenkinél jobban hozzájárult ehhez a gyászos propagandához, mielőtt még békeközvetítő lett volna. Henri Pozzi „A bűnösök” c. munkájának egyik adata már magában sokat mond erről a tevékenységről. „1914. március 11-én - írja Pozzi - André Tardieu Bukarestben Franciaország minisztere, valamint román miniszterek és tábornokok előtt értekezletet tartott, melynek már a címe maga is kihívás volt: Erdély, Románia Elszász-Lotharingiája...” A román sovinizmusra és imperializmusra való felhívásnak csodálatos hatása volt.{130} Hasonlóan veszedelmes szerepe volt ebben a destruáló munkában még két embernek. Ernest Denis-nek, egy különösen fanatikus és korlátolt történésznek, aki csatlakozott Benes elképzeléseihez és az 1919-20-as közép-európai határok megvonásának fő sugalmazója lett; és Pilippe Berthelot-nak, a francia külügyminisztérium tisztviselője, Quai d'Orsay főmesterének, aki Pozzi állítása szerint 1914. június végén, mikor Ausztria-Magyarország hajlandónak mutatkozott az egyezkedésre, saját tekintélyével járult hozzá a békeajánlat visszautasításához.{131} Ugyancsak ő adta állítólag a háború végén hivatalának ezt a hallatlan utasítást: „Közép-Európára vonatkozó kérdésekben azt kell lenni, amit Benes kér.” Az ő közvetítésével tehát Benes hozta a törvényeket a Quai d'Orsay-n. Érdemes tehát személyének néhány sort szentelnünk. Eduárd Benes, a háború előtt a baljós múltú Islowsky méltó versenytársa volt.



Legnagyobb mértékben felelős a kettős monarchia szétrombolásáért. Kétségtelenül a történelem legravaszabb és legügyesebb propagandistái közé tartozott. Célját demagóg szónoklatokkal, hamis fejtegetésekkel, tények tudatos mellőzésével, csalásokkal, szemérmetlen okirat-hamisításokkal érte el. „Ezenkívül hírhedt opportunista, akiből hiányzott a bátorság, a széles látókör, aki életében kétszer volt országa és Európa sírásója.” Ma egyébként szinte egyhangúan bírálják és kárhoztatják gyászos tevékenységéért, különösen Franciaországban, ahol valaha annyira népszerű volt. Henri Pozzi után, aki „A bűnösök”-ben{132} igen tárgyilagos képet adott róla, újabban Gabriel Puaux ítélte el néhány figyelemreméltó oldalon, ahol azzal vádolta, hogy „országát végül is a szétdaraboláshoz és szolgasághoz vezette”.{133} Hasonlóan vélekedik Jacques Mordal is a „Versailles, vagy a lehetetlen béke” c. munkájában.{134} Jaksch Wenzel felveti a súlyos kérdést: „Miért fogadták cl az első világháború végén a Quai d'Orsay hivatalai és Foch vezérkara Benes javaslatait, lemondva a Franciaországnak megfelelő béke tervéről?...” „Miért támogatták vakon a kis Entente mértéktelen követeléseit, mikor a valóság és jog szerint őket és nem a Kis Entente-ot illette a döntőbíró szerepe.”{135} Erre Aldo Dami már előre válaszolt, még 30 évvel ezelőtt, mikor ezt írta: „Sajnálatos tény, hogy a legtöbb francia politikus egyáltalán nem ismerte a Duna-medence népeinek és országainak történetét. Így Benes és társai ügyesen folytatott hazug propagandájának játékszereivé váltak; Benesék, hogy francia barátaikat és a tárgyaló feleket befolyásolhassák, hazug állításokkal ferdítették el a valóságot. Hozzáfűzhetjük még, „Sajnálatos tény, hogy a békekonferencián a francia küldöttek járultak legnagyobb mértékben hozzá a Magyarországnak szánt sors keménységéhez és általában a békeszerződés szigorúságához. Elsősorban Foch tábornok stratégiai indokolásának köszönhető, hogy Csehszlovákia halárát délen a Duna képezi, semmi bevéve a nemzetiségi elvet és a népek önrendelkezési jogát... A francia közvélemény tehát téved, olykor egyébként jóhiszeműen, mikor ellenzi a revíziót és arra hivatkozik, hogy a békét Franciaország nem egyedül dolgozta ki és ezzel megkísérli a felelősséget az Entente hatalmak összességére hárítani.” Bátran kijelenthetjük, hogy francia politikusok, Clemenceau és Poincaré voltak a Párizs környékén 1919-20-ban diktált békék
nagy mesterei. Mindketten hivatkoznak ugyan a háborúban szerződések aláírása által vállalt kötelezettségeikre, ez azonban egyáltalán nem számít bizonyítéknak éppúgy, mint Poincaré kijelentése sem, hogy „Helyesen, vagy helytelenül jártak-e el Ausztria-Magyarország megcsonkításakor, ezt meg kellett tenni a háború alatt vállalt kötelezettségek értelmében, de ezt elvégre kísérletnek is lehet tekinteni.” Tardieu a következőket mondta, amikor az Ausztria-Magyarország sorsát intéző bizottság elnökségét átvette: „Semmiféle kegyelmet sem kell gyakorolni Magyarországgal szemben”...{136} Ez a kijelentés mintegy visszhangja volt Franchet d'Esperay gróf Károlyi Mihályhoz intézett szavainak: „Az Ön országa fizetni és bűnhődni fog!” Ez a két kijelentés maga is eléggé jellemzően leleplezi az akkori francia vezető körök lelkiállapotát. Henri Pozzi szerint: „Minden ellenajánlat és tiltakozás Tardieu dühös ellenállásába ütközött” -, majd így folytatta: „A jól tájékozott történelem a trianoni békekonferenciát André Tardieu művének fogja elismerni. Clemenceau és Wilson mögött meghúzódva ő csinált mindent... Ma már felmérhető a hibák sorozata, melyek elkövetésére vak gyűlölete vezette és az a törekvése, hogy semmit se hagyjon elvenni a csehektől és románoktól, akiknek egyébként évek óta fizetett ügynöke volt, akiknek a sikert előre garantálta.”{137 } Franciaország becsületére meg kell említeni, hogy létezett abban az időben egy másik,



Magyarország számára előnyös irányzat is. Elsősorban az ország értelmiségi köreiben, mely sajnos nem tudta szempontjait előtérbe helyezni. Hangját azonban hallatta. Gobron idézi: Trianon? „Egy tudatlanságból eredő béke” (Gabriel Hanotaux); Egy kegyetlen fantáziából született béke (Monzie); Egy, az európai szervezetlenségből születeti béke (Lenail); Egy béke, melynek ratifikálásához a haza dicsőséges halottainak szülei nem tudnak bátorságot meríteni (de Lamarzelle); Egy tökéletlen béke (Aristid Briand)." Ehhez a láncolathoz, csatlakoznak Paul Daumer-nek, a szenátus akkori elnökének szavai: „Szegény Magyarország, melyhez olyan igazságtalanok voltunk!” Égy évvel később, mikor a trianoni rablást a francia parlament elé terjesztették ratifikálásra - írja Gobron: a francia tárgyalás felelőssége legalább akkora volt, mint szövetségeseié, a cseh gazságokkal szemben megvolt a lehetőségük, hogy vizsgálat alá vessék az Apponyi gróf által előadott magyar sérelmeket. Nem tették meg. Nem akarták megtenni. Jobban mondva erezték a tehetetlenségükből fakadó botrányos igazságtalanságukat és inkább a jövőre vonatkozó revíziós és csalóka ratifikációs ígéretekéi csillogtatták meg. Ilyen volt Millerand álszenteskedése, akinek a szerződés szövegéhez csatolt levele ma a jogtalansággal tetőzött gúnyolódás. Nem bűnösek a francia tárgyalók? Nem bűnösek a francia parlamenterek? Milyen jelentősége lenne néhány olyan személy tiltakozásának, mint Lamarzelle, Paul Boncour, Charles Danielou, de Monzi, Charles Tysseyre, Briand vagy mások? A trianoni rablás. Nincs más szó erre a bűnös szerződésre, melyet a puskaporos mámor, a legyőzöttek kínzása felett érzett káröröm, és a győzelem vad mámora jellemzett. Ez volt Franciaországnak, a civilizáció fáklyájának megnyilvánulása! Állítólag magas emberi, nagylelkű, áldozatos politikája néhány politikusának ostoba szólamai szerint. Óriási nyomorúság és lelkiismeretlenség! Mivel számunkra a „Franciaország” szó elválaszthatatlan az „igazság”-tól – írja Gobron – „kérjünk bocsánatot a szegény, szenvedő Magyarországtól azért a fájdalomért, melyet elődeink okoztak neki”{138}, Desbons a következőket írta: „Érintetlen-e ez a szerződés, mely bűzlik a tudatlanságtól és tévedéstől? Végleges-e az a szöveg, amit a diplomácia csak saját aláírása után egy év múlva mert ratifikálásra a francia parlament elé terjeszteni?”{139} A francia felsőház zavarba jött egyes tagjainak leleplező nyilatkozatától, melyeket, kezdve a békeszerződés előadójának, Charles Danielou-nak a nyilatkozatával, a képviselőházban is megismételtek. Ezekből a fentiekben néhány részletet idéztünk. A szerződést ezek után csak hallgatólagosan és azzal a fenntartással ratifikálta, hogy a francia kormány gondoskodni fog minden tévedés és igazságtalanság felülvizsgálásáról. Ez a valóságban soha sem történt meg. Meglepő-e ez mindezek után? Az 1921. június-júliusi parlamenti viták mindenesetre kellemetlen leleplezéseket közöltek, nem beszélve a szégyenről, melyet a szerződés botrányos rendelkezései kiváltottak Franciaországban. Az 1921. július 11-i parlamenti ülésen de Lamarzelle szenátor szó szerint a következőket jelentette ki: „Mindazokkal szemben, akik gyermekeik vérét áldozták azért, hogy Franciaország még szebb legyen, nem érzem magamban a bátorságot, hogy aláírásomat odategyem egy ilyen szerződés alá.”{140} Briand 1921 június 7-i kijelentése nem volt ugyan ennyire éles, de mégis jellemzi a rossz lelkiismeretét: „A trianoni szerződés valójában nem tökéletes és az ellenkezőjét nem én fogom támogatni... Ki kételkedhet abban, hogy a magyar határt önkényesen vonták meg? Elég ránézni a térképre, követni a határvonalat, mely egyébként egyáltalán nem végleges, hogy meggyőződjünk arról, hogy az nem felel meg az igazságnak.”{141} Az amerikai parlament egyszerűen megtagadta a trianoni szerződés aláírását és rosszallásának kifejezéseként 1920. augusztus 29-én különbékét kötött Magyarországgal. Ezek után szeretnénk az előző egyszerűbb kijelentéseknél részletesebb francia véleményt idézni. Monzi szenátor szerint: „A történelem pszichológusai soha sem fogják megállapítani,



miért ragaszkodott a francia politika ebben az időben oly nagy hévvel egyedül Magyarország tönkretételéhez. Miért kockáztatta meg, hogy maradványait éppen azok a népek kapják meg, akikről mindig azt állítottuk, hogy a jövőt illetően tartanunk kell a fenyegetésüktől. Miféle nérói őrület hajt bennünket, hogy felébresszük az irredentizmusokat, mintha csak mi akarnánk táplálni a tűzvészt egy megvetett nép körül, melyet mi adtunk a lángok martalékának? Milyen eltévelyedés következtében vették el azok, akik világszerte a nemzeti jogokról harsognak, a magyaroktól azokat a városokat, melynek lakossága kevés kivétellel magyarul beszélt, magyar származású, szívű és kultúrájú volt? Miért, igen miért?{1 42} Charles Tisseyre képviselő: „Az egyik fél teljes rosszindulatának kellett a másik fél tudatlanságával párosulni ahhoz, hogy a régi Magyarország csodálatos egységét egy képzelt elnyomás nevében szétrombolja. Szétszakították ezt a nemzetet, amely politikai és közigazgatási egységét 10 évszázadon át megtartotta, azzal a kifogással, hogy különböző népekből áll. Mit tettek ezek után? Alkottak három új államot, még vegyesebb népességgel, mint amilyen a magyarországi volt. Szétrombolták egy életerős egészséges ország politikai és gazdasági egységéi és romjaiból új államokat alkottak, melyek messze állnak az előző egységétől... Magyarország nem ok nélkül tartja felelősnek Franciaországot a tévedésekért és igazságtalanságokért. Ez a helyzet nem tarthat a végtelenségig. Mért tette, vagy engedte ezt tenni Franciaország? Ezt a káros cselekedetet? Ez a szerződés a mi munkánk Egy hosszú történelem tényeivel szemben ügyetlen politikai cselekménnyel eltávolítottunk magunktól egy népet, melynek inkább közelebb kellett volna kerülnie Franciaországhoz... Bizonyos, hogy a magyarok a háború alatt a
németek hűséges és őszinte szövetségesei voltak... nem is arról van szó, hogy erről tudatosan megfeledkezzünk; szemére vethetjük-e azonban Magyarországnak, hogy Németország szövetségesévé vált? Nem mi sodortuk-e arrafelé azzal, hogy tőlünk telhetően támogattuk az osztrák-magyar államokban a pánszláv mozgalmak kifejlődését? Trianonnal Magyarországot ismét Németország karjaiba sodortuk. Megtehette-e tehát Magyarország, hogy nem visel háborút Ausztria oldalán? Ma már tudjuk, milyen volt Tisza István gróf magatartása a szarajevói merénylet után, a Bécsben tartott tanácskozásokon. A háború magyar részről nem Franciaország, hanem az őt fenyegető Oroszország és Szerbia ellen irányult... Az egész háború alatt a franciák minden korlátozás nélkül, szabadon élhettek Budapesten, beszélhették nyelvüket, a budapesti színházak továbbra is játszottak francia darabokat. Hozzátehetjük még. hogy Károlyi Mihály gróf forradalma „Vive la France"-ot (Éljen Franciaország) kiáltott. Érthető, hogy a háborúban való részvételért meg akartuk büntetni Magyarországot, mért kellett azonban erősebben sújtanunk, mint Németországot vagy Ausztriát? A magyarok Franciaországtól még egy szemernyi igazságot sem kaphattak. Idők múltán ez egyébként úgy tűnik előttünk, hogy mi vagyunk a felelősek mindazokért a szenvedésekért, melyek Magyarországot Trianon óta sújtották... A francia sajtó különösen dühös magyarellenes hangot alkalmazott... Magyarországon az a benyomás, hogy minden szerencsétlenség Franciaországtól származik... feltehetjük a kérdést, hogy milyen esztelen indítékok késztették a trianoni békeszerződés értelmetlen művének összetákolására.”{143} René Dupuis: „1914 előtt Magyarország Franciaországban olyan rokonszenvnek Örvendett, mely csaknem a hagyományos barátság képét tükrözte. A háború elfeledtette ezt és ma a franciák talán egyetlen országot sem ismernek olyan rosszul, mint Magyarországot...



A háború előtt 10-12 évvel már tapasztalható volt a közelmúltban még élénk francia- magyar kapcsolatok fokozatos, szinte észrevétlen eltávolodása. Egyre ritkábban tettek különbséget Franciaországban Bécs és Budapest, Magyarország és Ausztria között, mely utóbbi egyre inkább Németország felé közeledett... Ezt a pillanatot használták ki a csehek, szerbek és románok. Elkezdtek Franciaországban céltudatosan szerkesztett iratokat terjeszteni, melyekben kifejezésre juttatták gyakran túlzott és igazságtalan követeléseiket. A birodalmon belüli közös nyelvi és faji problémáikat, Magyarország szláv és román kisebbsége elnyomásának legendáját... Ez a szakadék a háború következtében jelentősen kiszélesedett. Ez a háború előtt és alatt mesterségesen felszított hangulat, valamint a cseh és román diplomatáknak a béketárgyaláson alkalmazott ügyes politikája váll kedvezőtlenné Magyarország számára a trianoni békeszerződés kidolgozásánál. Ezért döbbenlek meg a magyarok, akik Franciaországtól joggal mérsékelt közbenjárást vártak, ezzel szemben azonban ügyük minden részletében a leghatározottabb ellenséges magatartással találkoztak... A háború végén mindenki Franciaországot választotta KözépEurópa döntőbírájává. A francia kormány sajnos nem értette meg nagyszerű, de nehéz szerepét, gyenge volt, magáévá tette helyi szövetségesei szenvedélyét, megadott nekik minden követelt elégtételt. Nem törődött az igazsággal és azzal, hogy saját ügyét és Európa békéjét kompromittálja. A francia kormány ahelyett, hogy prágai, bukaresti és belgrádi szövetségesei étvágyát mérsékelte volna, olyan jogos magyar irredentizmust készített elő, mely az 1914 előtti Elszász-Lotharingiával kapcsolatos francia irredentizmusra emlékeztetett. A magyar követelések alapossága még Franciaországban és a békéért felelős nemzetekben is bizonyos be nem vallott ellenszenvet váltott ki... A háború utáni politikai és gazdasági szükségszerűség. Ausztria-Magyarország más, rugalmasabb formában történő visszaállítását kívánta, mely biztosította volna a dunai népek egyesülését képező valamennyi állam számára a teljes politikai függetlenséget. Egyedül Franciaország, mint viszonylagosan semleges fél. tudta volna létrehozni ezek között a népek közölt a kibékülést, melyet ennek a központi európai tömbnek a megalkotása tett szükségessé. Sajnos, ilyen értelemben minden cselekvési alkalmai elmulasztott.”{144} René Dupuis szavai szerint a Kis Entente, melyet Franciaország a két háború között támogatott, „szerencsétlen győzelmi szövetség” volt, melyet az ellen a Magyarország ellen alkottak, mely a szövetség valóban nélkülözhetetlen és természetes magvát képezte volna. Franciaországnak, miután meg sem kísérelte ezeknek az államoknak a béke és boldogulás jegyében történő kibékítését, 30 év múlva látnia kellett, hogy előbb Németország, majd a Szovjetunió egyesíti őket a szerencsétlenségben és szolgaságban.
Franciaország számára tehát jóvátételi kötelesség, hogy egy napon igazságot szolgáltasson Magyarországnak és segítse a magyar nemzetet az újjászületésben.
Henri Pozzi: „Valamennyi legyőzött közül egyet sem sújtottak olyan keményen, mint Magyarországot. Az igazság nevében a szó szoros értelmében felnégyelték. Az ítélet kivégzés volt...” Lengyelország felosztása óta nem szakítottak még népet így szét... Az erőszak békéje soha sem volt még ennyire előre elhatározott hatalmi cselekvésben, ennyire esztelen rombolásaiban és feledékeny a történelem tanulságaival szemben, szította a régi gyűlöletet, hogy újabb gyűlöletet teremtsen. Trianon tulajdonképpen nem tett egyebet, mint szentesítette az utódállamok seregeinek területfoglalásait, melyeket az Entente által aláírt fegyverszünet megszegésével hajtottak végre. A régieknél sokkal nagyobb igazságtalanságokat és visszaéléseket követtek el, annak a három országnak a javára, mely 1917-től kezdve a rablóbanda módjára férkőzött be tekintélyes párizsi, római, londoni és washingtoni lapok szerkesztőségeibe propagandacikkeikkel, csekkfüzeteikkel, térképeket és



statisztikákat hamisítva, okmányokat csonkítva, mint a vásári lókupecek. Ezeket az embereket nevezte Clemenceau - sajnos későn - „győzelmünk sakáljai”-nak. Franciaország támogatást nyújtott ennek a zsákmányéhes hadnak, mely visszaéli a béke hatalmasainak, különösen Clemenceau-nak tudatlanságával és becsületességével. Ezek után nem csodálható, hogy a múltban - és ma is - felelősnek tartották és tartják ezért a szörnyűségért... Ez a béke százszor több igazságtalanságot és önkényt teremtett, mint amennyit megszüntetett. A legnemesebb kifejezések álarcul szolgáltak a legszemérmetlenebb külpolitikai hódítási eszközöknek. A nemzetiségeket a réginél százszor kegyetlenebb elnyomással sújtották... Mintha hallanám az ellenvetést: mennyiben tartozik ez ránk? Miért kell magunkat ebbe a „balkáni vitába” beleártani? Tisztázzák ügyeiket egymás között! Franciaország azonban felelős marad tévedéseiért, erőszakoskodásáért, jogtalanságaiért, melyeket ő tett lehetővé, és amelyeket pénzével, befolyásával, hatalmával támogatott. Nem von le sokat Franciaország felelősségéből az a kifogás, hogy a bizalommal való visszaélés áldozata lett...{145} A két háború között - Henri Pozzi szavaival - Franciaország hasonlóképpen elmulasztotta, hogy Magyarországon a hála és tekintély érzelmét biztosítsa magának. Ehhez elég lett volna, hogy Millerand-nak a revízióra vonatkozó kísérőlevele esetleges kötelezettségeihez tartsa magát a békeszerződés tévedéseivel kapcsolatban. Ha ügyelt volna a jóvátételi cselekményekre és néprajzi kisebbségek számára biztosított jogok betartására, sok mindent megváltoztathatott volna Közép-Európában... La Reveliére: „Franciaország a szövetségesei és a legyőzöttek érdekeit méltányos elbírálásában részesíthette és ezzel békét teremthetett volna a Duna mentén húzódó hatalmas területen. Ehelyett azonban mindenütt nemkívánatos intézkedéseket tettünk és a gyűlöletet szítottuk. Nem hódítóként, hanem felszabadítóként, a békeszerződés létrehozásának céljával hatoltunk be a Központi Hatalmak területére. A Kis Entente ez idő tájt egyik alkalmas központjában. Budapesten adhattuk volna meg a vezérfonalat a Dunamedencéről alkotott elképzeléseinkről. Miért nem lettük ezt? Összehasonlítva Magyarországot a Kis Entente-tal, azt tapasztaljuk, hogy az a holnap erőcsoportosulásában központi magot képez, melyet nem hagyhatunk figyelmen kívül azért, hogy utódai hódító vágyainak engedjünk. A magyarok a Duna-medence kereskedelmi és hadászati központjában egy erőd birtokában vannak. Trianonban egy öreg tölgyet szándékosan különböző levélzetű támasznélküli fiatal bokrokkal helyettesítettünk. Ezeknek a népeknek irigylésre méltó lenne a gazdasági helyzete, ha végleges jogállapot által biztosított normális határok között élnének. Ennek az össze nem illő együttesnek együtt kellett volna maradnia, és nekünk inkább a megegyezés szellemét kellett volna sugalmaznunk. Mi azonban elmulasztottuk tekintetbe venni az őszinte együttműködés alapvető fontosságát... Magyarország nem elhanyagolható pont politikai vonalon, mint ahogy azt barátaink közül néhány professzor gondolja; régi történelme, kultúrája, hagyományai vannak, hősi múltra és nagy - lélekbe vésett - szenvedésekre tekinthet vissza, amelyekért értékelni kell.”{1 46} Az 1919-20-as szerződések óriási tévedése, hogy ellenkező eredményhez vezettek, mint amit velük elérni kívántak: Közép-Európát teljesen Németország felé irányították, míg azt remélték, hogy majd Oroszországnak fogják kiszolgáltatni. Ma már világos, hogy a szerződések által létrehozott helyzet inkább kedvezett a világhatalmi törekvéseknek, mint egy Entente által újjáalakított Ausztria-Magyarország. A német befolyás sokkal gyengébb lett volna Szlovákiában. Horvátországban és Erdélyben, ha ezek az országok továbbra is Magyarországgal egyesítve maradnak. Németország számára a „Drang nach Osten”-t sokkal



jobban megkönnyítették, mintha Németország egy erejében és büszkeségében, a pángermánizmussal és pánszlávizmussal hagyományosan ellenálló Magyarországot talált volna útjában. Ehelyett azonban az „Anschluss” után egy megcsonkított és megalázott
Magyarországot találtak. Felvetődik a kérdés, hogy nem volt-e Trianon részéről határtalan ostobaság, hogy Németország nagyobb előnyére még Ausztriának is juttatott egy darabot Magyarországból? Az erős Magyarország északon Lengyelországgal, délen pedig Jugoszláviával egyesülve komolyabb akadályt képezhetett volna a hitleri törekvések útjában, mint a széteső Kis Entente. „Csak arra lehet támaszkodni, ami ellenállóképes” - írta Stendhal. Az idő igazolta, hogy Franciaország súlyos tévedést követett el, mikor feldarabolta a
Duna-medence tökéletes egységű központját, Magyarországot. Tévedése végzetes volt, mert egymással függő viszonyban élő népeket választott szét. Egyiket szembeállította a másikkal és így utat nyitott a német, majd az orosz imperializmus számára, amely fokozatosan birtokba vette az előzően feldarabolt, romba döntött és demoralizált Duna-medencét. Ez az összevisszaság egyébként ellentétben állt mind Franciaország, mind kis szövetségesei valódi érdekeivel. Mint láttuk, akadt néhány francia politikus, aki, hogy hazája becsületét megvédje, ostobaságnak minősítette a Duna-medence új átszervezését. Figyelmeztetéseik azonban hiábavalók voltak. Franciaország makacsul folytatta egészen Münchenig azt a dicstelen politikát, melyet Prága diktált. A krónikások azt is állították, hogy néhány neves francia politikus, aki országa politikai vezető szerepét akarta Európában biztosítani, a Habsburg birodalom esztelen feldarabolására törekedett. Kis államokat akartak, melyek látszólag függetlenek, a valóságban azonban Párizstól függenének. Talán még attól is tartottak, hogy egy gazdaságilag kiegyensúlyozott, autonóm egységekből álló államszövetség a Duna-medencében még komolyabb vetélytársa lehetne Franciaországnak, mint az évszázados nemzetiségi ellentétek következtében legyengített Habsburg-Monarchia. Igazságtalan határokat kellett kijelölni, gyűlölködést szítani, hogy ezek a népek önként ne egyesülhessenek. Említésre méltó, hogy ezek az ördögien megvont határok annyira hatásosak voltak, hogy a második világháború után a Szovjetunió is elfogadta őket és a Franciaországéhoz hasonló okokból nem törekedett megváltoztatásukra, a helyi lakosság érdekeit is figyelmen kívül hagyva. A két háború között Franciaországot ugyanúgy a „status quo” rendíthetetlen őrének tartották, mint ma a Szovjetuniót, és Budapesten méltán tették felelőssé Trianonért. A Kis Entente-hez Franciaországot katonai segélynyújtási szövetség is fűzte. A Kis Entente államok és Franciaország között ennek ellenére volt bizonyos félreértés. A franciák részére az utódállamok védőgátat akartak jelenteni Németország törekvéseivel szemben. A Kis Entente számára viszont Franciaország a lehetőséget jelentette Magyarország bekerítésére és elnémítására. Milyen gátat képzett a Kis Entente Németország terjeszkedésével szemben a második világháborúban? Hozzájárult-e bármikor a Szövetségesek győzelméhez? Eltekintve talán Tito partizánjainak eredményes működésétől, melyet azonban egészen más indítékok tápláltak. Mint láttuk, ez a „hatalmas gát”, Jugoszláviát is beleértve, az első lökésre összeomlott. Egyes alkotóelemei, mint Románia, Szlovákia és Horvátország szabadítójukként fogadták Németországot. Míg Franciaország naiv módon bennük látta legjobb segítőtársait Németország terjeszkedésével szemben, ügyetlen politikával eltávolodott egy néptől, amelyik Európának ebben a részében a szláv-germán törekvésekkel szemben a legszilárdabb ellenálló alapot képezhette volna. Ha Franciaország hibát követett el - és milyen hibát! - miért kellett ezt a hibás politikát
folytatnia? Franciaország 50 éve hazudik önmagának, nem mer szembenézni a valósággal:



Az 1914-18-as világháború félrevezetés volt, az egész világ számára. Ugyanúgy, mint az azt követő béke. A két háború között az az elv uralkodott Franciaországban, hogy az igazságot minden áron leplezni kell, melynek kiderülése mind az „utódállamok”, mind pedig maga Franciaország számára kellemetlen lehet. Az igazság azonban minden elővigyázatosság ellenére mégis csak kiszivárgott. Így kiderültek a szarajevói merénylet valódi indítékai, valamint Tisza István állítólagos felelőssége a háború kirobbantásában, hogy csak kettőt említsünk a számos példa közül. Sajnos Franciaország a struccpolitikát tovább folytatva, még ma is kedvét leli ebben az olcsó, nem anyagi természetű biztonságban, főként pedig a keleti államok siralmas sorsát érintő lelkiismeret érzésében. Georges Andersen a „Combat” c. művében néhány évvel ezelőtt ezt írta: „A magyar és csehszlovák tragikus események bűne nemcsak a jaltai egyezményig nyúlik vissza, mint ahogy ezt a céltudatos propaganda híreszteli. Franciaország nem volt jelen Jaltában és most magasan hordhatja fejét, moshatja kezét a magyarországi és csehszlovákiai eseményekkel kapcsolatban.” Rendkívül könnyű és együgyű dolog a közép- és kelet-európai bonyodalmak egyedüli okát a jaltai tárgyalásokban keresni, mikor ezeknek az állapotoknak eredete az első világháború végzetes békeszerződéseire nyúlik vissza.{147 } Jaksch Wenzel így ír: „A második világháború alatt a rövidlátó patriotista, De Gaulle-ista politika Benes kívánsága szerint követte a „Yes-men” hagyományt. Ebben a magatartásban De Gaulle nem képviselte egész Franciaországot, és ami az ellenállást illeti, néhány nagy ellenálló visszautasította a csehek állal tervezett kiutasításokat, melyekről száműzetéséből visszatérve szerzett tudomást... Mikor 1944-ben a sértetlen Párizs felszabadult és az ellenállás vezetője, Georges Bidault, a kormányba került, még egyszer fellángolt a Hitleri megsemmisítő európai demokrácia erkölcsi győzelmének reménye. Ez az érzés vezette Dániel Meyert is, Bidault szocialista munkatársát, a Nemzeti Tanácsban. Ennek ellenére a gaulle-izmus külpolitikája, a francia kommunisták manipulált sovinizmusa és a „müncheniek” ellenségeskedése megakadályozták 1945 után Franciaországot, hogy hozzájáruljon az európai demokrácia önkritikájához. Franciaországnak kötelessége lett volna a két háború közötti események felülvizsgálása. Benes árnyéka nem vághatja el sokáig Franciaországot a kelet-európai valóságtól.”{148} A múlt szerencsétlenségeivel szemben valóban feledékeny Franciaország, De Gaulle-lal tüntetően visszatért az első világháború előtti, az orosz-barát politikához, mintha nem tudta volna kiszabadítani magát kora hamis és veszélyes vízióinak szorításából. De Gaulle, az 1944. december 20-án történt első Szovjetunióbeli látogatása alkalmával pontosan ugyanúgy nyilatkozott, mint Poincaré Szentpéterváron 1914 júliusában: „Ez az egyesülés Franciaország és a Szovjetunió számára azt jelenti, hogy erősek, egymástól különváltan pedig azt, hogy veszélyben vannak. A valóságban adva van a földrajz, a tapasztalat és a józan ész kategorikus imperativusa.” Ez a beszéd meglehetős ellentmondásban áll Roosevelt néhány héttel később tett ugyancsak határozott kijelentésével: „A jaltai egyezmény következtében Európa sokkal szilárdabb lesz, mint valaha.” Ez az egyezmény, miután „kielégítette a Szovjetunió jogos kívánságait”, kiszolgáltatott neki mintegy 120 millió európait, köztük a szövetséges Lengyelországot, melyet a nyugatiak 1939-ben belehajszollak a háborúba. Ez az ország most az első volt, amelyet Sztálinnak feláldoztak... Méltán írhatta a Le Monde 1945. április 17-én: „Ütött a szlávok órája a történelem toronyóráján.” De Gaulle tábornok 1966-ban a Szovjetunióban tett második utazása alkalmával kezességet vállalt szándékai tisztaságát illetően. Vajon 20 év távlatából nem Churchill és Roosevelt 1945-ben elkövetett tévedését ismételte meg? A háború alatt a Komintern látszólagos felosztása elaltatta a nyugati demokráciák éberségét, és emlékszik-e még valaki



Franciaországban arra, hogy az orosz ortodox egyház visszaállítását jelentős politikai eseményként ünnepelték. Az „enyhülés” és „együttműködés” szavak nem „újkeletűek”, 1945ben már hallottuk őket. Hogyne lett volna közeledés Roosevelt, aki a második világháborúban azt állította népének, hogy a Szovjetunió békeszerető demokrácia és De Gaulle között, aki mosoly nélkül állította 1966-ban, hogy a Szovjetunió a „pacifizmus lángjának megszállottja”. A nyugati országok, melyeket a keleti veszély közvetlenül nem érintett, történelmük folyamán gyakran folytattak rövidlátó politikát és keleti hódító nagyhatalmakkal szövetkeztek európai vetélytársaik ellen. Franciaország királyai a Habsburg dinasztia elleni küzdelmeikben gyakran keresték a török szultán szövetségét Németországgal szemben. A jelen század folyamán már két alkalommal segítették a pánszlávizmust és Moszkva hegemóniára irányuló törekvéseit. Ez végül is azt eredményezte, hogy nyugat érdekeit szem elől tévesztették és 1945-ben megengedték a Szovjetuniónak, hogy uralmát egészen az Alpokig kiterjessze. Hasonlóan I. Ferenc politikájához, aki a török birodalomból a francia politika ellenpólusát akarta kialakítani és ezzel hozzájárult ahhoz, hogy a török birodalom Bécs kapujáig terjeszkedjék. Franciaországban igen gyakran elfelejtik, hogy Oroszország több mint tele ázsiai birodalom, és hogy a kommunizmus sokkal türelmetlenebb és kegyetlenebb, mint az iszlám volt. A nyugat szövetsége a törökkel, vagy az orosszal mindig természetellenes volt és a jövőre nézve is a felsőbb érdekek elárulását jelentette. Roosevelt és Churchill 1945-ben megismételték I. Ferenc tévedését, mondhatnánk, bűnél, mely abban állt, hogy elvakulva V. Károly gyűlöletétől, társult az Oszmán Birodalommal. Ezzel utat nyitottak 1526-ban Magyarország másfélszázados megcsonkításához. Az 1945-ös angol-orosz győzelem után Trianon propagandistái újból lélegzethez jutottak. Magyarországot azonnal Németország első csatlósának, „leghűségesebb barátjának” nevezték, mialatt azonban egy szót sem említenek Romániáról, mely az egész, idő alatt minden erejével támogatta a náci Németország háborús erőfeszítéseit. Elfeledkeztek a „Cseh-MorvaProtektorátusról” is, mely az egész háború alatt Németország mellett állt, a cseh gyárak teljes mértékben kiszolgálták a német hadiipart. Emlékezzünk Benes München után tett keserű kijelentésére: „Ha azt akarják, hogy a németek szolgái legyünk, majd meglátják, milyen jó szolgák leszünk!” A cseh ipar az első világháborúban Ausztria-Magyarországot, a másodikban Hitlert szolgálta ki. Termelékenysége még 15-18%-kal felül is múlta a birodalmi német iparét, s hódítók és meghódítottak közölt sehol sem volt olyan szoros együttműködés, mint a Protektorátusban olvashatjuk Jaksch Wenzel „Potsdam” c. írásában. (Benes válaszáról számol be Carlo Sforza „The Totaliarian War and After” c. művében - London, 1942.) Szemérmetlen módon nem ismerték el Magyarországnak a háborúban való gyenge szereplését és megengedték, hogy a Vörös Hadsereg leigázza. Mintha a magyaroknak kötelességük lelt volna, hogy feláldozzák magukat azokért, akik 20 évvel ezelőtt cinikusan kifosztották és kegyellenül megcsonkították országukat. Ebben a gyászos időszakban végeredményben nem maradt számukra más választás. Magyarországnak a hitleri Németország iráni tanúsított „ragaszkodására" fényt vetnek a Wilhelmstrasse titkos iratai, melyek Hitler Magyarországgal szembeni különös ellenszenvét bizonyítják. Erre Maurice Beaumont, a Második Világháború Történelmi Bizottság elnöke dokumentumokkal alátámasztott munkája is fényt vetett.{149} 1944 márciusában Hitler egyébként megszállta
Magyarországot a magyarok lagymatag háborúban való részvételéért Németország oldalán és a zsidóknak nyújtott 4 éves általános menedékjog miatt.
Mi történi újból? Az 1944. március 19-i német megszállás és az 1943. augusztus 17-én



Angliával Törökországban aláírt titkos szerződés, mely szerint Magyarország az első nyugati alakulat belépésekor leteszi a fegyvert, a szökött szövetségeseknek - nevezetesen a lengyeleknek - az egész háború lefolyása alatt nyújtott segítsége, a román, szlovák és horvát szomszédok Németországgal való nyílt kollaborációja, végül gróf Teleki Pál rendkívül kifejező öngyilkossága ellenére, a szerencsétlen Magyarországot ismét feláldozták minden szomszédjának. Churchill szavai szerint Teleki Pál szelleme ott fog lebegni az elkövetkező békekonferencián, s ott az ő nagy áldozatáról még futólag sem emlékezett meg senki. Mindezek az angolszász győzteseknek nem volt lelkierejük ahhoz - talán az oroszok követeléseivel szembeni gyöngeségük miatt -, hogy jóvátegyék Trianon rettenetes tévedéseit, melyet a két háború között maguk is elismertek, és a hallgatólagos egyezmény ellenére, mely légierőiknek megengedte, hogy átrepüljenek Magyarországon egészen a német megszállásig. Így történhetett, hogy a háború után „szabadinak nevezett Európában, az 1947. február 10i párizsi békeszerződésben visszaállították a siralmas trianoni határokat, tekintet nélkül arra, hogy a bécsi döntést a németeket kiszolgáló csehek és románok beleegyezésével hozták. Még kisebb módosításokat is hoztak a csehek javára. A magyar kisebbséget azóta még inkább
elnyomják. Erdélyben másfélmillió magyar ellen alkalmazzák 25 éve büntetlenül az erőltetett asszimiláció politikáját, mely már egyenlő a népirtással. Ez ellen Franciaországban tudomásunk szerint a mai napig sem hivatalosan, sem félhivatalosan nem tiltakozott senki sem. A trianoni és párizsi békék után a szerencsétlen magyar nép tudhatja, milyen értelmet tulajdoníthat a sokszor meggyalázott nemzetközi igazság”, „kisebbségi jogok” és a „népek önrendelkezési joga” kifejezéseknek. Mindezek ellenére sincs talán még egy nép, mely érzékenyebb volna aziránt, hogy mit képvisel, vagy mit képviselt egykor akár Franciaország, akár Magyarország. A két nép faji és nyelvi különbözősége ellenére szellemileg nagyon is rokon természetű. Van egy bizonyos finom szellemi közösség a francia és magyar között. Vérmérsékleti hasonlóság? Lehetséges. Magyarország, mint a „kereszténység védőbástyája” évszázadokon keresztül megtartotta a latin nyelvet, mint hivatalos nyelvet. A magyarok valahogy talán a saját latinságukat ismerik fel bennünk.{150} Ez a hagyomány visszanyúlik a középkorba, mikor Anjou hercegek uralkodtak Magyarországon és hozzájárultak a latin kultúra terjesztéséhez. Innen veszi eredetét a hasonlóság Franciaország és Magyarország között, és azóta az egész történelem folyamán gyakran találkozunk francia-magyar kapcsolatokkal. XIV. Lajos pártfogásba vette a magyar menekülteket és hazafiakat, köztük II. Rákóczi Ferencet, aki a nemzet felszabadítási kísérletei után Párizsban keresett menedéket. Kísérői között volt Bercsényi fia, aki megszervezte a huszárezredeket és Franciaország marsallja lett. Az 1848-as magyar forradalom is lényegében a francia forradalmi megmozdulások hatása alatt állt. A francia és magyar lelkület mindig sok tekintetben hasonló volt egymáshoz. A lovagias szellem, a katonai becsület, az adott szóhoz való ragaszkodás, szabadságszeretet, jogi és politikai ügyek iránt való érzék mindkét nemzet hagyományai között megtalálhatók.{1 51 }
Franciaország a történelem folyamán többször veszített, különösen az utóbbi évszázadban. Elmulasztotta, hogy kiépítse barátságát Magyarországgal, melynek hűsége legendás. Hajdan török, utóbb pedig pánszláv kártyát játszott. Magyarország népe azonban a két világháború után ért csalódásai ellenére sem gyűlöli Franciaországot. Méltó lenne Franciaország dicsőséges történelmi hagyományaihoz, ha igazságot szolgáltatna Magyarországnak, segítene a magyar nemzetnek, hogy az egyesített és kibékült Európában elfoglalhassa méltó helyét. Reméljük, hogy a történelem tanításán okulva a két nép egyszer végre meg fogja érteni egymást.



Egyesek azzal fognak majd érvelni, hogy a magyar nép sohasem örvendett olyan rokonszenvnek és megértésnek Franciaországban, mint az 1956. október-novemberi forradalom tragikus napjai után. Ezt igazolja az I.F.O.P. közvélemény-kutatása is 1967 szeptemberében (lásd a VI. sz. függelék), melyet a „Paris Match" c. hetilapban tett közzé. Az is igaz azonban, hogy az évenként megtartott október 23-i megemlékezéseken a francia hatóság sohasem képviselteti magát. Még a 10 éves évforduló ünnepségein vagy az egyház szertartásain sem volt jelen senki a hatóságok részéről. Igaz, ez az esemény éppen a híres moszkvai utazás idejére esett, mikor csak a szovjet-francia barátságról beszéltek. A magyar nép 1956-os felkeléséről egyetlen résztvevő ajkáról sem hangzott el egy szó sem. Ezt én sosem tudtam elfelejteni. Ma a francia politika, mely Magyarország szétdarabolását elősegítette, alapjában véve nem ellenséges a magyarokkal szemben. E tekintetben hivatkozhatunk De Gaulle tábornoknak Fock magyar miniszterelnök tiszteletére adott ebéden elhangzott kijelentésére, melyet a „Le Monde" c. lap közölt. Ennek lényege a következő: Magyarország elég régóta létezik, eléggé súlyos részt vállalt Európa sorsában, elég tapasztalatot gyűjtött ahhoz, hogy megállapíthassa: A történelem folyamán minden megtörténhet, minden megismétlődhetik. Ezt Franciaország is tudja. A történelmi események sorozata hosszú ideig mellékvágányra terelte ugyan kapcsolatainkat, ennek okai azonban nem a Franciaország és Magyarország közötti gyűlölködésben, hanem inkább a nemzetközi konfliktusokban kereshető, melybe mindketten belekeveredtünk. Jelenleg az új helyzet arra készteti országainkat, hogy közelebb kerüljenek egymáshoz és néhány fontos vonalon együttműködjenek. Ezt az új helyzetet úgy jellemezhetjük, ha azt mondjuk, hogy a mi Európánk az átélt széthullások, háborúk és forradalmak után felismeri, miszerint az élet, igen az élet az enyhülést, egyetértést, együttműködést követel számára, mely felülemelkedik minden ideológiai versengésen, felgyülemlett sértődöttségeken, ellentétes csoportokon és különböző kormányzati rendszereken. Bárki láthatja, hogy ilyen irányú változásnak csak szilárd egyesült cselekvés lehet az alapja olyan államok között, melyek urai maguknak és egymás között csak nemzeti jellegüket tartják meg. Ha Franciaország és Magyarország meggyőződtek ennek az átalakulásnak a szükségességéről és elhatározzák, hogy maguk és mások érdekében a legnagyobb mértékben együttműködnek, akkor mindkettőjük számára gyakorlati kapcsolatok kifejlesztéséről van szó. A kulturális és tudományos élet terén tapasztalható számos hasonlóság megkönnyíti a dolgokat. A gazdasági és technikai vonalon azonban, ahol a kölcsönös csere még meglehetősen korlátozott, nagyobb erőfeszítésekre van szükség. Végül politikai szempontból - feltéve, hogy mindkét ország ezentúl már csak saját népétől függ - Európa egyesítésének, a világ békéjének és az emberi haladásnak a céljait kell szolgálnunk. Ez azt jelenti, hogy kapcsolatainkat, egymáshoz, való viszonyunkat minden vonatkozásban sorosabbra kell fűznünk.”



VII. FEJEZET
Összefoglalás
A trianoni békeszerződés feldarabolt egy nemzetet, melynek szerepe és történelmi küldetése ezer éven keresztül a nyugat, a kereszténység és az emberi kultúra számára mindenkor felbecsülhetetlen jelentőségűnek számított. Ennek a népnek egészen különös tulajdonságokkal kellett rendelkeznie ahhoz, hogy ezer évig minden megpróbáltatás közepette fennmaradjon és küldetéséi teljesíthesse. Befejeződött vajon ez a szerep, és a küldetés? Magyarországnak nincs többé létjogosultsága, mint ahogy ezt széldarabolói állították? Az 1956-os eseményekre volt szükség ahhoz, hogy Európát és az egész világot emlékeztesse: az 1000 éves Magyarország, a nyugat védőbástyája nem halt meg, nem tűnt el. 1956-ban a magyar nép ismét megmutatta, hogy milyen végsőkig elszánt akadályt jelent minden imperializmus részére, mely uralmát Közép-Európára akarja kiterjeszteni, akár mongol vagy török mint a múltban, akár germán vagy szovjet mint újabban. Az északról délre terjeszkedő pánszlávizmus és a nyugatról keletre terjeszkedő pángermánizmus útját az egyik fajhoz sem tartozó magyarok zárták el, „akiket a Gondviselés helyezett oda, a germán-szláv tenger hullámaitól verdesett szikla, az európai egyensúly nélkülözhetetlen tényezőjeként.”{1 52} Ebben tapasztalható ennek a nemzetnek a nagysága és sajnos tragédiája is egész történelme folyamán. Magyarország valóban Európa egyik legveszélyesebb részén, az ellentétek ütközőpontján, ahogyan sokszorosan megírták, egy szerfölött veszélyes ponton, a kontinenst uraló nagy népek: a latinok, a germánok és a szlávok között foglal helyet. Ennek ellenére, valahányszor csak meg tudta őrizni nemzeti függetlenségét, egyensúlyi tényezőt biztosított Európa számára. Láthattuk, hogy főleg Magyarország testét északon és délen célbavevő pánszláv terjeszkedési vágyak, vagyis a pánszláv veszedelem volt számára a legsúlyosabb. Ez volt egyébként mindig a magyarok tragikus helyzete, hogy a két veszedelem: a germán vagy a szláv között kellett választaniok. Ennyire kedvezőtlen helyzetben, végtelenül nagy nemzeti érzés hiányában a magyarok kétségtelenül eltűntek volna.{153} A két háború példája egyébként világosan megmutatta, hogy „a magyarok csak a mártások között választhattak, amellyel megetették őket”. Magyarország sem 1918-ban, sem 1945-ben nem nyert volna még német győzelem esetén sem, mert Németország valószínűleg gyarmatosította és talán meg is csonkította volna. A magyarok a civilizáció és a kereszténység védelmében kifejtett nemes tevékenységét egyébként a múlt századokban nem csak pápák és kiváló politikusok, hanem kiemelkedő francia és más nemzetiségű történészek és földrajztudósok, mint Michelet, Quinet, Reclus, Chassis és Sayous - hogy csak a franciákat említsük is elismertek és azt az elmúlt századok folyamán erőteljesen ki is nyilvánították. A magyar történelem majdnem minden lapján találkozunk a magyarok elszánt akaratával, hogy szabadok maradhassanak és ne kelljen idegen elnyomást elszenvedniük még akkor sem, ha az elnyomó maga egy nyugati nagyhatalom is volt: emlékezzünk az osztrák imperializmus elleni véres felkelésekre, melyek az egész XVII. századot jellemezték, Bocskai István, Bethlen Gábor, Rákóczi György, később II. Rákóczi Ferenc vezetése alatt egészen a Kossuth-féle szabadságharcig 1848-49-ben, melyet mint az egész világ tudja, az oroszok vertek le, ugyanúgy mint az 1956-os nemzeti felkelést. Talán a nyugathoz való állhatatos hűségben kell keresni a mély okát annak, ami miatt a



magyarok, saját keleti származásuk ellenére, a keletről, vagy délről jövő támadók által oly kegyetlen bánásmódban részesedtek, akik végigpusztították országukat egész történelmük folyamán; a tatároktól és a töröktől kezdve, melyek özönét több évszázadon keresztül önmaguk feláldozásával tartották vissza - több ízben megvédve egész Európát egy nagyobb szerencsétlenségtől, egészen a legutolsóig: az orosz betörésig, amely több tekintetben hasonló volt a megelőzőkhöz. Bizonyos, hogy ez a majdnem szüntelen, a keletről fenyegető barbarizmus ellen századokon keresztül a mai napig rendíthetetlen hittel, elszánt bátorsággal és rendkívül élniakarással folytatott küzdelem - minden elszenvedett vereség és seb ellenére (mely olyan mélyen rányomta a nemzeti és európai küldetés eszméjének bélyegét a magyar lelkületre) állította a magyar nemzetet hősi forradalmában egységesen a szovjet megszállókkal szembe. Az 1956-os forradalom jelentősége nem érthető meg teljességében, ha fényt nem vetünk a magyar nemzet egész történelmére, melynek 1956 egyik legmozgalmasabb, legdicsőbb epizódját képezi. Rá kell világítani ezen keresztül nemcsak a közelmúlt eseményeire, a szerencsétlen jaltai és potsdami egyezményekre, melyek egész Közép- és Kelet-Európát vakon kiszolgáltatták az oroszoknak, hanem a negyedszázaddal azelőtt létrejött St. Germain-i és trianoni békediktátumokra is, melyek szétrombolták Ausztria-Magyarországot és Szent István Királyságát.
Az 1956-os október-novemberi napok, mikor gyakran felhangzottak a Marseillaise hangjai is, a magyar nép egyik leghősiesebb lapját írták be a történelmébe. Magyarország elterelte a figyelmei más országok erőtlenségéről, különösen hagyományos vádolóiról és elkeseredett rágalmazóiról. 1956-ban egyes nyugati politikusok bizonyos lelkiismeretfurdalást érezhettek, mikor látták, hogyan támadnak hősök, a kommunizmus igazi ellenállói abból a népből, abból az országból, melynek megcsonkításához maguk is hozzájárultak, melyet haragos magatartásukkal éveken át üldöztek, igazolva Tacitus már idézett mondását: „Azt gyűlölik, akinek ártottak.” Ami a magyar népben szép és büszke volt, azt összetévesztettük az elbizakodottsággal. Mikor a nagy felkelés hírei eljutottak hozzánk, meg kellett állapítanunk, hogy ezeknek a jellemvonásoknak, melyek kissé megdöbbentettek bennünket, megvolt a maga magasztos oldala is. A túlzásokkal szemben látható a lenyűgöző nagyság, a látszattal ellentétben a hősiesség ejt csodálatba bennünket. Mikor ez a hősies felkelés elérte a csúcspontját, egy belső hang arra késztetett bennünket, hogy bocsánatot kérjünk a magyar néptől: „Oly közel voltak hozzánk és mi nem értettük meg őket, oly nagyok voltak és mi nem tudtuk ezt...” ezeket a mondatokat 1956. november 2-án egy utódállambeli személy írta.{154} Meddig kell még Magyarországnak az orosz rabszolgaságot elviselnie? A magyar nép a múltban, a 150 éves török uralom alatt, mindenesetre bebizonyította, hogy felkészült a hosszú ellenállásra. Az 1848-as szabadságharc leverése után az ország hasonlóképpen 20 éven át tehetetlenül, de csüggedés nélkül tűrte az osztrák terrort. Az ország minden együttműködést visszautasított az osztrákok által rákényszerített kormánnyal. Az ellenállás Ausztriát végül is az 1867-es kiegyezésre késztette, mely a magyar nép számára újból felemelkedést hozott, megvalósítva fél évszázad alatt egész Európa csodálatára tíz generáció munkáját. Magyarország valószínű most is meg fogja találni a módját, hogy a szovjet elnyomásból felszabaduljon és visszatérhessen régi hagyományaihoz. Az évszázadok folyamán több példa volt már a magyar nemzet újjáéledésére. A Szovjetunió nem fogja
néhány év, sőt néhány évtized alatt sem letörni azt az országot, mely oly szilárdan ellenállt az évszázados török uralomnak. 1956-ban a magyar nép szabadságszeretete, önvédelmi



ösztöne ismét szembehelyezkedett a kommunista kísérlettel, mely arra irányul, hogy az ország nyugattól elfordulva kelet felé, Oroszország felé forduljon, mellyel semmi hasonlóságot sem érez. 1956-ban Magyarország mindent megtett, hogy kiszabadítsa magát az ázsiai láncokból és újra az oly hálátlan nyugathoz csatlakozzék, amely megint semmit sem tett a megmentésére.
Bethlen István gróf Trianon után elhangzott szavai ma is időszerűek maradnak: „Egy dolog bizonyos, az, hogy ez nem tarthat a végtelenségig, már csak azért sem, mert így lehetetlen élni. A jelenlegi élet Magyarországon lassú halál, pusztulás, tervszerű megsemmisítés, de azért sem lehet így élni, mert a láthatáron új viharok jelei tűnnek fel, melyek azt az épületet, melyet törmelékből raktak össze - amely magánál az alkotási hibájánál fogva nem fog tudni fennmaradni -, el fogja söpörni.”{155} Bátorság kell ahhoz, hogy tévedéseinket beismerjük és tanuljunk a tapasztalat kemény leckéjéből. A két világháború békeszerződései a világégés hatására keletkezett önzés és tévedések következtében előidézett, a tetőpontra hágott nacionalizmusok alapján jöttek létre. A győztesek mégis „A demokráciáért és szabadságért folytatott kereszteshadjárat” szólamát fogadták el, mely az Entente propagandájának leplezésére szolgált. Ma már sokan elismerik, hogy a történelem folyamán két alkalommal, 1919-20-ban és 1945-ben soha nem tapasztalt cinizmussal, felületességgel és farizeismussal döntöttek Közép-Európa sorsa felől. Az 1941.
november 14-én Roosevelt és Churchill által aláírt Atlanti Charta, melyet Sztálin is elfogadott, ugyanolyan illuzórikus volt, mint Wilson híres 14 pontja. A népek szabad akaratnyilvánítása, önrendelkezési joga nélkül semmiféle területgyarapításra vonatkozó kikötést a Charta nem tartalmazott. 1944 októberében Churchill, mint ismeretes két szivarszippantás közepette engedte át botrányos módon Sztálinnak a 90%-os uralmi fölényt Romániában, 50%-osat Magyarországon és Jugoszláviában, ellentétben a 99%-os angol hatalmi túlsúllyal Görögországban. A győztesek, ahelyett, hogy a „nemzetközi igazságára, „testvériség”-re vonatkozó ígéreteiket teljesítették volna, hihetetlen soviniszta és lelkiismeretlen egoizmussal párosított korlátolt értelemmel és hihetetlen cinizmussal sáncolták körül magukat. A katonai győzelem órájában Churchill nagy hangon kijelentette: „Ezúttal nem fogjuk ugyanazokat a tévedéseket elkövetni.” Ekkor egy pillanat szünet után, mintegy magában beszélve de jól hallhatóan cinikusan hozzáfűzte: „De el fogunk követni más egyebeket.” Ennek ellenére mindkét világháborúban a szabadságot hirdették. E tekintetben nem volt haladás a két háború között, inkább visszaesés. Tehát egyik háborút sem a ,jog”-ért folytatták és egyik békét sem a „népek felszabadításáért” kötötték. Nagy hazugság, amit tegnap is állítottak és ma is állítanak, hogy a népek „a legbiztonságosabb, legigazságosabb Európában élnek". A győztesek, akik a propaganda minden eszközével rendelkeztek, ráerőszakolták a nemzetközi közvéleményre saját tévedéseik igazolását, saját népeik pedig a hazug propaganda hatására nem ismerhették fel az igazságot. „A hatalmasok az első világháború után meg voltak győződve, hogy népük számára a békét és biztonságot mindörökre biztosították. De lehetséges volt-e ez, mikor a történelmi tanulságokat és erkölcsi alapelveket nem vették figyelembe? Az események azóta igazolták a hibás számítások értéktelenségét, de az 1919-20as tévedések valódi felelősei nem ismerték be hibáikat, hanem újból minden felelősséget a legyőzőitekre hárítottak.”{156} A nyugati hatalmak az Egyesült Államok közbelépése nélkül kétszer is elvesztenék volna a háborút. Már maga ez a tény is elővigyázatosabbá és mérsékeltebbé kellett volna, hogy tegye őket a legyőzöttekkel szemben. 1945-ben ugyanúgy, mint 1919-20-ban sem tudtak győzelmükkel mit kezdeni, nem tudták a



világnak az egyenlőség és mértékletesség példáját szolgáltatni, pedig az igazságra alapított béke még egy népet sem alázott meg, egyik érdekét sem sértette. „A háború után cl kellene tűnnie a gyűlöletnek, hogy az összeütközés megismétlődése elkerülhető legyen. Hogyan lehet fenntartani a békét a nemzetek között, mikor egyeseket kifosztottak, mások pedig ezalatt meggazdagodtak?” „Az erőszakos béke csak addig tart, míg a győztesek katonai és gazdasági hatalma fennáll, azontúl pedig számítani lehet a legyőzött népek felkelésével (Franciaország 1870 után, Németország 1918 után, Olaszország és Japán 1945 után.” Ezt olvashatjuk a győzelmek ingatagságától Mme Isorni „A Nagy Háború igaz története” című könyvében. Az igazi béke bizonyos elvi-erkölcsi értékek alkalmazását foglalja magában, hogy bebizonyíthassák a legyőzötteknek a megtorló háború szükségtelenségét. A két utolsó béke azonban több gyűlöletet idézett elő, mint az utána következő háborúk. Ezt már 1925-ben találóan fejezte ki Nitti elnök „La Paix” (A béke) c. munkájában. „A békeszerződések ahelyett, hogy valóban békét teremtenének, a gyűlölet, bizalmatlanság és bosszú magvát hintik el. A jótékonysághoz hasonlóan a gyűlölködés is ragályos. A győztesnél sajnos csaknem mindig megtalálható az indokolatlan szándék, hogy a legyőzöttel tönkretegye. 1919-20-ban is ilyen szándékkal sürögtek-forogtak a békekonferencián és korbácsolták fel a szenvedélyeket. A győztesek, hogy megkíséreljék a legyőzöttek tönkretételét, anyagi jólétük és biztonságuk csökkentésére törekedtek. A nemzetek egymástól való függése napról napra erősebben bizonyította, hogy minden ország jóléte többé-kevésbé az általános jóléttől függ. A mostani felosztás teljes képtelenség s nem felel meg a földrajz által determinált termelés és árucsere természetes összefüggéseinek. Az ésszerűség parancsa szerint, a béke fenntartása érdekében a győzteseknek mérsékelniök kellene magukat követeléseikben. Ki tudja elhinni, hogy egy ilyen béke elfogadtatható, hogy a legyőzöttek végül is alkalmazkodnak ezekhez az igazságtalanságokhoz, és hogy a befejezett tények maguk is erre fogják kényszeríteni őket. Feltételezik, hogy a jelenlegi helyzet egy jogállapot. Az igazság az, hogyha a legyőzöttek elszenvedtek is egy ilyen békét, azokat soha el nem fogadták. Európában nincs béke, csupán átmeneti beletörődés az erőszakba. A béke tehát kétértelmű. Addig nem lesz béke Európában, míg a sorozatos háborús igazságtalanságokat jóvá nem teszik, míg a különböző európai népek között helyre nem állítják a szükséges kölcsönösségi viszonyt. Bárki láthatja, hogy a jelenlegi „status quo”-t csak a győztesek erőszaka tartja fenn! Tévednek, ha a legyőzöttek bölcs belenyugvására számítanak. Igazságos helyzetet kell teremteni, mert a mostani elviselhetetlen. Az erőszakot és az emberi jogok megsértését nem csak az egyik fél követte el. Nem a civilizáció áll szemben a barbársággal, mindkettő megtalálható mindkét táborban. Nincs jó nép és rossz nép. Mindegyik népben vannak jók és rosszak. Gyakran elfelejtik, hogy a történelem folyamán Franciaország folytatta a legtöbb háborút, hogy a Franciaország által kezdeményezett háborúk nagy részének véres színhelye Németország volt. A háborúk szinte szakadatlan sorozatában a legnagyobb katonai hatalmat Európában Franciaország gyakorolta, Richelieu-től kezdve Napóleonig: a XVII. században 64 éven át, a XVIII. században 52, a XIX. században 32 éven át.” Georges Roux 1931-ben a „Békeszerződések felülvizsgálata” c. munkájában a következőket írta: „Erkölcsileg és fizikailag lehetetlen, hogy bizonyos államok egy tévedésből örökösen hasznot húzzanak és hogy Európa kialakulása a tűrhetetlen igazságtalanság alapján történjék. A status quo végtelen megőrzésében hinni annyit tesz, mint ezeket a vágyakat tényként



elfogadni.” Bertrand de Jouvenel így írt: „Bizonyos hatalmak politikája olyan, mint a játékosok viselkedése; ha nyertek. Nagy Károly módjára visszavonulnak.” A határok megsértésének tiltása helyes, ha azokkal megelégedetlek. De ha elégedetlenek az erőszakolt határokkal? A legyőzöttek kimerültsége és a győztesek ereje múlandó. Az emberek szerződései nem az örökkévalóság isteni törvényei. Albert Sorel történész ezt a
következőkben fejezte ki: „A szerződések az alkotásuk pillanatában fennálló viszonyokat fejezik ki. Meghatározó jogszabályaik nem maradnak fenn azok között a feltételek között, melyekben megalkották őket. Nincsenek örök érvényű szerződések, mint ahogy nincsenek megváltoztathatatlan politikai törvények sem. Mikor már nem képviselik többé a szükséges viszonyokat, akkor csak erőszakkal lehet őket fenntartani. Európai Szövetség csak akkor jöhet létre, ha a megsértett patriotizmusok megnyugodtak. Előbb azonban Európát igazságos határok szerint kell újra felosztani. Az Európai Szövetséggel kapcsolatban első és fő kérdés a nemzetek összehangolásának kérdése. Első feladat a területi kérdések megoldása az európai egyensúly veszélyeztetése nélkül. A forradalom és vereség által legyengült hatalmak újra életre kelnek. A győzelmi szintkülönbséget nem lehet a végtelenségig fenntartani. A győzelem a háborúhoz hasonlóan csak átmeneti állapot. Úgy veszít az értékéből, ahogy távolodik. Mi is volt ez a győzelem? Az a tény, hogy a germánság négy éven át győzelmes volt, kezében volt a kezdeményezés, a katonai fölény. Emlékezzünk azokra a véletlen körülményekre, melyekből hasznot húztunk és óvakodjunk a mértéktelen kevélységtől, mely veszedelmes önhittségre vezethet. Valljuk be önmagunk előtt, hogy a győzelem nem ad jogokat és az erőszak nem alkot törvényt. A győzelem csak az igazságosság lehetőségét teremti meg. Nem öncél, hanem a béke eszköze. A jó győzelemnek bölcsnek kell lennie.”{157 } Attól függ-e vajon a béke fenntartása, hogy KözépEurópában minden áron állandósítani akarjuk az igazságtalan és természetellenes helyzetet? Poincaré szerint a „Béke nem pillanatnyi helyzet megkövesedése, hanem életmű”. „Az időre, az emberi tévedések nagy restaurátorára vagy talán az új katasztrófákra kell várnunk, hogy a világháborúk győztesei állal létrehozott szerencsétlen helyzetet megváltoztassák?” Van-e jelentősége - mondják majd - e meglévő helyzet elutasításának, mely néhány évtől eltekintve már egy fél évszázada tart? Sajnos vannak tények, melyeket időlegesen el kell ismernünk. A magyarok ma többek között így foghatják fel a dolgokat. Az utolsó szó azonban semmiképpen sem lehet az erőszaké. Franciaország 1871-ben elvesztette ElszászLotharingiát. Sem a nép, sem a vezetők nem fogadták el befejezett tényként ezt a veszteséget és tiltakozásuk állandó maradt egy fél évszázadon át. Anyagi lehetőségek fenntarthatnak egy ideig alapvetően lehetetlen és becstelen helyzeteket, a lényeg azonban, hogy ne fogadják el őket és a tiltakozás ne lankadjon. Ez az alapelv és a remény kérdése. „A népeket, melyeket olyan törvények alá vetettek, amelyeket azok nem fogadtak el, semmiféle jog sem kényszerítheti hallgatásra.” {158} A politika szabályai semmivel sem magasabb rendűek az erkölcsi szabályoknál, még akkor sem, ha egyes országok nemzetiségi kisebbségeik kényszerű beolvasztására hivatkoznak, egy igazságtalanul birtokolt helyzet érvényesítése céljából. Ez a rendelkezés szerintük egyébként azzal indokolt, hogy elkerülhetetlen a nemzetközi rend stabilitásához és a béke biztosításához. Ez egyszersmind a lopástól visszavonult tolvajok magatartásának klasszikus példája, akik azt kérik, hogy erősítsék meg a rendőrséget. Ullein-Reviczki „A trianoni béke területi kikötései” c. munkájában a következőket írja: „A rendelkezés feltételezi, hogy a panaszos, aki hosszú időn át hallgatott, önként lemondott jogáról. Franciaország állandóan tiltakozott Elszász-Lotharingia elfoglalása ellen 1871-ben, a lengyelek pedig szintén tiltakozlak országuk felosztása ellen, 1792-ben.”{159}



Millerand 1920. május 6-i kísérőjegyzékében a következőket írta: „Egy jogállapot még akkor sem jogosult a fennmaradásra, ha ezeréves s az igazságossággal ellenkezik.” Ezt természetesen Magyarországra értették, de alkalmazhatjuk az utódállamokra is. Ha az Entente szemében 1000 év nem volt elegendő ahhoz, hogy Magyarország birtoklási jogát igazolja, hány év lesz szükséges Magyarország bűnös megcsonkításának igazolására? Az érvényesség és tartam biztosításához legalább annyi szükséges, hogy egy szabályosan kifejezésre juttatott kölcsönös beleegyezés álljon fenn, mint ahogy magánjogi személyek közti esetben is szokás. Aldo Dami szerint történelemben nincs példa olyan szerződésekre, melyeknek területi kikötései egy-két évszázadnál tovább is érvényesek lettek volna.” Nitti elnök így ír: „Nincs örökké tartó szerződés, nincs olyan katonai megszállás, mely megakadályozhatná egy nép újjáéledését. Magyarország különösen nem fogja elismerni sohasem a csonkítást, melynek áldozatává vált.”
A második világháború néhány évétől eltekintve a trianoni szerződés most éppen 50 éves lenne. Magyarország azonban mint állam már 896 óta létezik, nemcsak 1920 óta, mint Csehszlovákia és Jugoszlávia, sem pedig 1878 óta, mint Románia. A trianoni szerződés az ország történelmében csak kegyetlen sorsfordulót jelent, melyhez hasonlókat többször is átélt már. Ezeréves történelmet nem lehet egy tollvonással megsemmisíteni. A legújabb események is azt igazolják, hogy „örökre elveszettnek hitt ügyek is megőrzik belső erejüket, hit a nemzeti öntudat éber marad és ápolja kultúráját.” Az 1920-ban Trianonban létrehozott és 1947-ben Párizsban megerősített helyzet nem állhat fenn hosszú ideig, mert 50 év tapasztalata a magyar ügyet igazolja. Csehszlovákia és Jugoszlávia még mindig életképtelen tákolmány, mert sem a szlovákok nem békültek meg még a csehekkel, sem pedig a horvátok a szerbekkel. A második világháború példája igazolta, hogy a „szél első fuvallata” kidöntötte ezeket a gyökértelen fákat és a „status quo" visszaállításához erőszakra, deportálásokra, népirtásra volt szükség. Már a kiélezett szlovák és erdélyi kérdés is mutatja, hogyan fog a három utódállam Magyarország előnyére széthullani, ha másként nem, egy dunai konföderáció létrehozásával, mely lehetővé teszi a békés csoportosulásokat. „Ha KözépEurópában el akarjuk kerülni a múlt tévedéseit - írja Mikus - realistáknak kell lennünk és el kell ismernünk minden nép és nemzetiség számára az egyenlőséget, még abban az esetben is, ha több nemzetiségű államok alakulnak ki.”{160} Szlovákia, Ruszinszkó, Erdély és Horvátország, melyeket földrajzi helyzetükön kívül még különféle kapcsolatok fűztek Magyarországhoz, ha visszanyerték függetlenségüket, újból Magyarország felé fognak orientálódni. A Duna-medence földrajzi egység, melyben a jelenlegi állapot csak átmeneti jellegű lehet. Az ezeréves egység egyszer, valószínűleg egy unió formájában újra helyre fog állni. Lengyelország példája igazolja, hogy egy országot, mely életképességét évszázadokon át bebizonyította, nem lehet egyszerűen úgy felosztani, hogy a szétosztott részek egy napon újra egymásra ne találjanak. La Reviliére-rel megjósolhatjuk: „Eljön az idő, mikor Magyarország oly sokáig élő természetes teste keresni fogja elveszett tagjait, melyek valamilyen módon önmaguktól ismét hozzá fognak kapcsolódni”{161}
Magyarország földrajzi helyzete következtében kétségtelenül a Kárpát-medencében és a központ természetes centripetális ereje a perifériák viszonylatában a szilárd alapot képez, tehát minden dunai rendszer alkotóeleméhez tartozik. Trianon óta ahelyett, hogy KözépEurópa magva lenne. Eisemann szavai szerint csak egy „lyuk". hozzáfűzhetjük: és tátongó, régóta vérző seb.{162} Azóta a vérzés ugyan csillapodott, de az ország teste továbbra is csonka maradt. Európa és a környező országok szerencsétlenségére. Újból hangsúlyozzuk, hogy a Kárpát-medence földrajzi helyzete és történelmi múltja biztosi ihatja Magyarország feltámadását egy új



választott formában, de az 1000 éves határokon belül. Egy nép, ha bele is törődik a szenvedésekbe és nélkülözésekbe, a megaláztatás mindig elviselhetetlen marad számára. A
magyar nép tudatában van kultúrája értékének, földrajzi helyzetének, melyek lehetővé teszik számára, hogy méltó helyet töltsön be Európában és ne nyugodjék bele abba a megaláztatásba, melybe jelenlegi helyzete kényszeríti. „A magyar népet a történelem folyamán tanúsított újjáéledési képessége és szervező készsége mindenkor olyan néppé teheti, mely Közép-Európában a kristályosító elem szerepét tölti be.”{163} „A magyar nép életképességét mi sem bizonyítja jobban, mint természetes szorgalma. mellyel minden szerencsétlenség után, ellenségtől körülvéve idegen támasz és segítség nélkül tudott dolgozni, bár külső ellenségekkel volt körülvéve.{164} Magyarországnak ismét abba a helyzetbe kellene kerülnie, hogy Közép-Európa újjászervezésében azt a szerepet tölthesse be, melyre belső értéke és földrajzi helyzete rendelte.”{165} Trianon bizonyos mértékben megerősítette a magyar nép életerejét. Történelme során nem ez volt az első katasztrófa, melyre a visszahatás mindig egyértelmű volt. Soha nem hajolt meg befejezett tények előtt, soha nem szűnt meg energikusan ellenállni az ellenség támadásainak, soha nem vesztette el a reményi, még a török hódoltság 160 éves igája alatt sem. A magyar nép sohasem mond le történelmi jogáról, sohasem alkalmazkodik előnytelen feltételekhez, melyeket ráerőszakollak, hanem megragadja az első kínálkozó alkalmai, hogy az igazságtalanságokat kiküszöbölje. A passzív ellenállás, mely mindig hatásos fegyvernek bizonyult, Trianonnal szemben is a tiltakozás eszköze lett, melyet a nép azzal a szándékkal alkalmazott, hogy nem fogadja el a diktátumot Magyarország helyzetének végleges rendezéseként.{166} A Szovjetunió szolgálatában álló jelenlegi magyar kormány látszólag nem érdeklődik a kisebbségek sorsa iránt az utódállamok területén. Úgy látszik, felhagyott mindenféle párizsi és trianoni revizionista gondolattal. A szocialista országok között hirdetett mesterkélt és teljesen színlelt „testvériség, barátság” egy ideig a hallgatás vastag köpönyegét borította az egykori vitákra. A „primum vivere”: a túlélés törvénye szintén szerepel játszott. A közvetlen rossz, az orosz kommunista uralom pillanatnyilag elaltatja a régi problémákat, melyek azonban később újjáélednek. „Népinek” nevezeti köztársaságokban nemzeti irányzatok feléledését lehet tapasztalni. Néha úgy látszik, hogy ezekben az országokban a nemzetiségek közötti súrlódások csökkentek, annak ellenérc, hogy az oroszok felhasználják őket uralmuk megszilárdítása érdekében. 1956 óta Magyarország látszólag alszik, azonban nem ismeri a magyarságot és a magyar történelmet az, aki azt gondolja, hogy az utolsó szó is elhangzott és a magyarok örökre belenyugodtak sorsukba. A beletörődés, megalkuvás sohasem volt magyar erény. A közelmúlt idők sok gondja ellenére Trianon minden magyar számára gyötrő fájdalom marad. A két háború között minden magyar, párt és osztálykülönbség nélkül felzúdult az ellen, amit „gyalázatos békének” neveztek. Állíthatjuk tehát, hogy ezen a téren, minden magyar, még a kommunista is egységes marad. Magyarországon senki sem fogadja el Trianont, de még a mai közép-európai „status quo”-ban sem hisz. Ez az igazság, ha nem is beszélnek róla úgy, mint a két háború között, amikor a „Nem, nem soha” felhívást mindenütt látni és hallani lehetett. Ma az a helyzet alakult ki. melyet annak idején Gambetta ajánlott Franciaországban a frankfurti béke után: „Mindig rágondolni, de nem beszélni róla.” Ugyancsak Gambetta mondta, mely szintén érvényes Magyarországra is, hogy „Előbb-utóbb ütni fog az igazság órája.”
Trianon tehát a magyarság számára akarva, nem akarva ezredéves történelmükben



megrendítő lőrés marad. Nagy költőjük, Ady, ki csontja velejéig magyar és szülőföldjéhez, Erdélyhez szenvedélyesen ragaszkodott, ő maga jegyezte fel szerencsétlen hazája nevében, halála előtti estén. 1919. január 27-én, a Biblia egyik lapjára e néhány szimbolikus szót: „Én istenem, én Istenem, miért hagytál el engemet?...”
Igen, nem lehet eléggé hangsúlyozni, hogy a két világháború győztesei Szent István királyságát, Magyarországot kiárusították olyan népek között, melyeknek sem a történelme, sem a bátorsága nem volt meg és amelyek Monzie szavai szerint: „nérói őrülettel vetették magukat erre a szerencsétlen országra.” Trianon tehát történelmi tévedés, földrajzi szörnyszülött, gazdasági lehetetlenség, igazságtalan békeszerződés önmagában és tragikus következményeiben. Ezért írta Pozzi – „Magyarország az egész, világon - ugyanúgy mint Franciaország 1871 után - minden szabadság- és igazságszerető öntudat számára az erőszak által legázolt jog jelképévé vált...”{1 67 } Ellentétben az általánosságban elfogadott véleménnyel, a történelem újra reményre és hitre jogosító érveket szül számunkra az ország jövő életére vonatkozóan. A bátorság nagy példáit állítja elénk. Azokban a népekben, melyek eltűntek, nem volt erő a harc folytatásához elnyomóik ellen, mely a függetlenséghez vezet. A szabadságot az ember nem kapja, hanem kiharcolja magának.{168} A mai magyarok elfogadhatják Delcassé francia külügyminiszter kijelentését: „Egy nemzet nincs megalázva azzal, hogy legyőzték, vagy ha aláírt késsel a torkán egy végzetes békeszerződést. Becstelenné válik azonban, ha nem tiltakozik, ha tönkretételéhez maga is hozzájárulását adja. Nem a vesztés a bukás, hanem a lemondás...” Az áldozat és ellenállás, legalábbis egy időre mindig biztosítja az újjászületést és fönnmaradást. Kevés nemzet szenvedeti annyii a két háború és a két béke következtében, mint Magyarország. Biztonsággal lehet mondani, hogy kivétel nélkül minden magyar, osztály és vagyoni megkülönböztetésre való tekintet nélkül, a Trianon óta elteli évtizedek folyamán anyagi és fizikai léiében erősen érintve volt. Magyarország csalódásból - csalódásba, megpróbáltatásból - megpróbáltatásba sodródott. Az évszázadok során egész ellenséges világgal kellett megküzdeni. Ma a kommunista uralom alatt szenved. Magyarország valóban mindent feláldozott hivatása és történelmi küldetése érdekében. Nagy nép akart lenni. „A világ legmagárahagyatottabb népe” - mondta róla a hőslelkű Mindszenty bíboros 1948-as utolsó pásztorlevelében, letartóztatása előtti este, mintegy visszhangját keltve így Ady utolsó felhívásának. Ez a magyar sors nagy tragédiája és végtelen magánya. Idézünk néhány magyarbarát francia szerző megnyilatkozását. „Aki szívét Magyarországnak adja, megismeri az őszinte és tartós szeretet örömét.” „A mindenkor felséges és mindenkor oly különc Magyarország.” „Spanyolországgal együtt az az európai ország, melyet a középszerűség és burzsoázia szelleme a legkevésbé érintett.” „A magyarok mindent a józan ész szellemében fogadnak.” „Vesztett csatáik, vérbe fojtott felkeléseik a történelemből a legendák világába hatolnak.” „Magyarország a bátorság hazája.” „Európába átültetett keleti vadvirág és érzékeny, az elnyomatással szemben türelmetlen, büszke, heves fajta, mely évszázadokon át megőrizte latin kultúráját, hagyományait, hitét és népi jellegét.” „Egy faj, melynél az ezeréves civilizáció finomsága sem gyengítette el a vér erejét.” „A magyar nép az erősebbek jogától megtörve idegen uralom alatt szenved. Halottnak gondolhatnánk. Alszik. Szegény nagy, félreismert nép, melyet utólagos jóvátételként kellene dicsőítenünk.”



„A magyar nép nagy volt a múltban, nagy marad a jelenben is. Nagy lesz a jövőben.” „Kiterjedésében és gazdagságában történi megkisebbítése csak megerősítette történelmi hivatástudatában.” „Magyarország egy napon kijut majd a gyászból. Az igazság követeli, hogy ezt kívánjuk neki és segítsünk neki ebben.” „Magyarország nem jajgat. A jogtalanság jóvátételét nem koldulással akarja kivívni magának, hanem nemesen viseli fájdalmát.” „Magyarország Európának mindig a legnagyobb szolgálatot tette: az előőrs volt, aki feláldozta magát, hogy időt biztosítson a hadsereg zöme számára.” „Magyarország a nyugati világ bástyája már ezer esztendeje első nagy királya, Szent István hagyományaihoz híven, aki Bizánccal szemben Róma felé fordult és kijelölte az utat országa számára.” Marcel Edmond Naegelen írja az 1956-os forradalomról: „A népek történelmében egy kivételesen drámai oldalt írt le... Egy fenyegetett ország, egy szenvedő nép feledhetetlen kiáltása volt ez, egy olyan nemzeté, amely úgy szenved és úgy harcol, ahogyan egy nemzet sem képes szenvedni és harcolni a XX. században... A fájdalmához még az is hozzájárult, hogy nem értették meg szenvedésében. Még abban a tiszteletben sem részesült, hogy áldozatnak tekintsék.” A magyar himnusz szerint: „Megbűnhődte már e nép a múltat s jövendőt.” A magyarok könnyei, kiontott vére, megkínzásaik s végtelen fájdalmuk múlhatatlan fénnyel veszik körül Szent István koronáját. Eljön-e végre a fordulat Európának és Közép-Európának jövőjére vonatkozóan? Ma már felvethetjük ezt a kérdést és az idő múltával tiszta képet alkothatunk a tények láncolatáról és a két világháború győzteseinek a hibáiról. Fustel de Coulange írta 1871-ben „Az események nem mutatják mindig gyorsan következményeiket. Olykor egy negyedszázad kell ahhoz, hogy mondhassuk: itt az eredmény.” „Meglátjuk majd a következményeket” - jósolta Bainville az 1919-20-as békeszerződések után. Nitti elnök szerint: „Az egyik bűn szüli a másikat, az egyik hiba a másik hibát.”
Az erőszak erőszakot eredményez. A St. Germain-i és a trianoni békék felborították a földrajz és a történelem törvényeit a Duna-medencében, elsősorban pedig Magyarországon, melyet a győztesek kívánsága szerint a szó szoros értelmében feldaraboltak. Egy pillantás a térképre meggyőz bennünket arról, hogy az európai földrészen semmi sem óvja többé a nyugatot az orosz támadással szemben. Ha eljön az idő - mert el fog jönni mikor a nagy Európa újjászervezésére kerül sor. gondolni kell az összetartó erőre, az új népek új formában való szerves egyesítésére, mely nyugat őrszeme marad a barbársággal szemben.{169} A gyűlölet és lélekrombolás ellen, mely a közép-európai népek balkanizálásában a főszerepet játszotta, a jóakaratú emberekre hárul a feladat, hogy harcukat egy európai egységre törekvő föderatív eszménykép szemmel tartásával folytassák. Ezeknek a népeknek az újjászervezése minden szabad ember kötelessége. A közép-európai nyelvi és néprajzi területek összekapcsolása útján kell keresni délen, svájci minta szerint, a szövetségi megoldást. Aldo Dami szerint a népesség megkérdezése akkor annyival inkább is nélkülözhetetlen lesz, mert ez igazolja majd egyedül az új rendszer felállításának vitathatatlanságát. Mindenütt népszámlálást kell tartani. Ezt kérte az Apponyi által vezetett magyar küldöttség is. Kérése 50 év után mindig érvényes és egyre aktuálisabb lesz. Egy napon tehát el kell jutni a Duna-medence népei önrendelkezésének megvalósításához, amit eddig sohasem tettek meg. A népszavazásnak általános szabállyá kellene válnia, mert csak akkor lesz béke a



világon, ha a népek mindenütt nyíltan megmondhatják, hova akarnak tartozni.”{17 0} A jelenlegi közép-európai helyzet minden szempontból természetellenes, és a józan ész szerint nem lehet véglegesnek tekinteni. A jövőben helyre kell állítani az egyensúlyt, mely végeredményben egész Európa hasznára válik. A Duna-medence egységét valamilyen formában biztosítani kell. „A történelem a szabad világtól ezentúl többet kíván a népek önrendelkezési jogáról odavetett felszínes kijelentéseknél. Csak a leggyengébb népek természetszerű joga iránti tisztelet és az erősebbek által nyújtott mérséklet példája tudják megteremteni ennek az egységnek az alapját.{17 1} „Semmit sem rendeztek el véglegesen, amit nem az igazságnak megfelelően rendeztek”, mondta Abraham Lincoln. A történelem megtanított bennünket arra, hogy a béke, melyet nem az igazságra alapoztak, nem áll ellen az idő fogának. A hatalom egyik napról a másikra változik, csak a népek által elfogadott béke marad szilárd. Európának ezen a sokat háborított részén az egyensúly a németek, magyarok, szlávok és latinok között csak egy nagy dunai szövetség keretein belül valósítható meg. A „valóságos” Magyarország csak üdvözölhetné ezt a szövetséget az egységes Európa keretein belül, melyben módja lenne arra, hogy újra történelmi múltjához és hagyományaihoz méltó szerepet játsszon.



Utószó a második kiadáshoz (1989)
E könyv első kiadása óta a három utódállam állapota közismerten katasztrofálisan leromlott. Különösen súlyos a helyzet Romániában, ahol a korlátozások mértéke a lakosság mindennapi életét elviselhetetlené leszi. Az Európában egyedülálló nyomor a politikai és szociális síkon nagy sztrájkokkal (Zsil-völgyi) 1977 nyarán, legújabban (Brassóban) 1987 novemberében jutott kifejezésre. Ezek az egyesült tényezők ráadásul még megerősítették a feszültséget a nemzetiségek között és egyes csoportjaik, különösen a jelentékeny erdélyi magyar kisebbség sorában 1986-tól nyugtalanító és egyre növekvő exodust váltott ki Magyarországra, amely az utolsó hónapokban 20.000 menekültet, javarészt magyar származásút, regisztrált. Az illegális határátlépések száma 1987 nyarán 71%-kal emelkedett. Ami Magyarországot illeti: a közvélemény, az intellektuális elit s a jelentős, az egész szabad világban szétszórt diaszpóra s maga a kormány is kénytelen lépésről lépésre tudomásul venni ennek a szerencsétlen magyar kisebbségnek főképpen az erdélyinek, de valamivel diszkrétebben a szlovákiainak is - drámai sorsát. Helyzetük elviselhetetlen. Őket is érintik a legelemibb s ismételt csapások magánjogi vonalon, ott is. ahol azokat már részben megnyirbálták - mint Erdélyben: különösen az oktatás és a kultúra területén. A magyar hatóságok törődése újabban két jellemző esetben fejeződött ki. Egyrészt a Magyar Kultuszminisztérium védnöksége alatt megjelent hatalmas „Erdély történelme”, mely elindította a román autoritások fékezetlen haragját, másrészt a KSZE konferencián Magyarország csatlakozása kél benyújtott nyugati javaslathoz, a nemzeti kisebbségek védelme érdekében. „Magyar Hírek, 1988. március 4.” Paris, 1988. március 31. Yves de Daruvár
A bécsi találkozón Magyarország követe: Erdős András többek között hangsúlyozta: a nemzeti kisebbségek problémái nem kezelhetők egyedüli módon az egyén emberi joga viszonylatában. Csak a nemzetiségi kollektív jogok elismerése leheti a nemzetiségeknek lehetővé kulturális keretek megalkotását, melyek lehetővé teszik saját irodalmuk, tradíciójuk ápolását és a határ túlsó oldalán élő. azonos nyelvű emberekkel való kapcsolat fenntartását. Erdős András hasonlóan szót emelt a helsinki szerződés 35 aláíró nemzet velencei találkozóján az emberi jogok kérdésében. Itt is aláhúzta a nemzeti kisebbségek kollektív jogainak s a kapcsolatoknak az anyaországgal való fenntartásának alapvető fontosságát. Többek közölt kijelentette: Magyarország nagy fontosságot tulajdonít a határokon kívül élő magyarok helyzetének. Maga részéről hozzá akar járulni ennek az állapotnak javulásához s megfelelő módon akarja hallatni hangját, ha ezen a síkon sérelmek vagy diszkriminációk merülnek fel. Mindezekhez - fűzte hozzá a követ - a magyar közvélemény élénk figyelemmel kíséri a más országokban élő magyar kisebbség sorsát. Ez tehát nem maradhat közömbös, ha megállapítható, hogy testvéreit erőszakos asszimiláció fenyegeti. A kisebbségek helyzete befolyásolja az államok egymásközti kapcsolatait. Nem létezhetnek felhőtlen, kiegyensúlyozott viszonyok kél állam között, ha a kisebbségek helyzete nincs kielégítő módon szabályozva. A vita folyamán több különböző ország képviselője, nevezetesen a harmadik világból, ragadta meg a szót, hogy emlékeztessen a magyar kisebbség helyzetére Romániában.



I.FÜGGELÉK
A szlovák memorandum kivonata a magyar parlamenthez 1861-ben
A magyarok megérkezésével az ezen a területen élő szláv közösségek megszűntek. Új egyesülés váltotta fel őket, mely Magyarország neve alatt több más országgal együtt tekintélyes helyet foglalt el és a területet 9 évszázadon át mindenféle szerencsétlenség ellenére megőrizte. A közös anyagi és szellemi érdek ennek az országnak különböző népeit, mint anyát és gyermekeit egy családban egyesítette. A közös feladat, a nyugati kultúra védelme a keletről jövő barbárokkal szemben és a nyugatról jövő függetlenségük ellen irányuló támadások elleni védekezés mindenkor készen találta őket fegyverrel a kezében akár a harctéren, akár az országgyűlés bölcs tanácskozásain. A nyelvi különbség ellenérc ezek a népek tökéletesen megértették egymást a katonai egységekben és az országgyűléseken. A közös hazaszeretet és a testvéri bizalom voltak a megértés legjobb tolmácsolói. Egyikük sem gondolt gyűlölködésre, a másik nép nyelvének megvetésére. Egyikük sem gondolt arra, hogy a másik kiirtása árán igyekezzék saját népét megszilárdítani. Egyikük sem gondolt soha arra, hogy ezt ott kell a közös biztonság megszilárdítása végett felvetnie, ahol az egész haza. a népek mindegyikének édesanyja, szent érdekeinek kell összpontosulnia. Hazánk, mely életerejét a testvéri szeretetből, összes népei megértéséből menti, szerencsésen átélte a tatárjárást, a török hódítást és a nyugati abszolutizmus veszélyét. A vallásháborúk is elmúltak, mint a viharok, melyek után a természet még szebb, még zöldebb lesz. Lerázta magáról csaknem teljesen a középkori feudalizmus rendszerét és gyermekeit egyenlő jogokban részesítette. 11 évi elnyomás után sem sikerült elfojtania a szabadság levegőjét (az 1848-1859-es abszolutizmusról van szó). Most pedig számolnia kell azzal a nagyszerű vagy gyászos következménnyel, hogyan tudja megoldani a nemzetiségi kérdést, századunk mozgató erejét. Kívánjuk, hogy ez a kérdés közös édesanyánk számára ne gyógyíthatatlan sebbé, hanem szilárd pajzzsá legyen, melyről leperegnek majd az ellenség nyilai. Ha a hazára való minden káros befolyás nélkül létezhettek Magyarország területén belül kun és jász kerületek, hajdúvárosok, 10 ulánus község, 16 szepesi város és a földrajzi nehézségek ellenére is 44 vármegye, ha 1848 előtt hazánk belső egysége veszélyeztetése nélkül 4 kerületre volt felosztható, nem látjuk indokoltnak, hogy hazánk és a vármegyék most tervezett átszervezése folytán a szlovák nemzet mért ne találhatna helyet mai területén FelsőMagyarország szlovák vidéke alatt. Ennek az elismerése ajánlható a polgári közigazgatás és a polgári szabadság fejlődése érdekében, előnyei miatt, mely az említett terület számára nyelvi egység tekintetében fontos. Eleve szembe kell helyezkednünk minden olyan ellenvetéssel, mely szerint a szlovák terület létesítése a történelmi Magyarország egysége ellen irányulna. Már Szent István kijelentette Imre fiának szóló intelmeiben, hogy „Regnum unius linguae imbecile et fragile est” (Az egynyelvű birodalom gyenge és törékeny) és azt ajánlotta neki, hogy tartsa tiszteletben az országában élő különböző népek sajátságait és szokásait. Az ország egységét és sértetlenségét a törzsek egyenlősége alapján létesítették. Ha az egyes törzsek



tudatos nemzetekké alakullak ál, és ennek alapján hazánk egysége és sértetlensége már nem a törzsek egyenlőségében áll, hanem a nemzetekében, ezért sem dicsérni, sem szidalmazni nem kell bennünket. Azon népek közös múltjában, melyek ezt a hazát alapították, a Gondviselés jövőbe mutató ujját látjuk. Mi csak azzal vetünk számot, hogy a Felvidék földrajzi jellege, anyagi, szellemi érdekeink, a kereskedelmi és családi kapcsolatok eggyé fűznek bennünket. Mi ezt mélyen átérezzük. Egyáltalán nem vagyunk tehát ellenségei hazánk egységének és sértetlenségének. Ezért a szlovák területen csak azt kell folytatni, ami gyakorlatilag megvan: nemzeteink jogegyenlőségét, mely hazánk egységének sarokköve. Mi, szlovákok nagyobb fontosságot tulajdonítunk Magyarország egységének, népei egyetértésének, mint a tartalmatlan nemzeti gőgnek. Ezért készek vagyunk ésszerű keretek között a magyar nyelv diplomáciai jellegét elismerni. Egy nép sem ragaszkodik úgy nyelvéhez és nemzetiségéhez, mint a magyar testvéreink. Elhihető-e, hogy a Teremtő szívünket és gondolatainkat különböző szabályok szerint alkotta? Semmi esetre sem! Ami őket sérti, bennünket is sért. Az ő értékeik a mi értékeink is.



II.FÜGGELÉK
A magyar nép 1871-i történelmi tiltakozása Elszász-Lotharingia elszakítása ellen.
Irányi Dániel 1871-ben a magyar nemzet nevében a képviselőházban a következő beszédet tartotta.
Képviselő Urak! Az újságok arról tudósítanak, hogy a francia kormány béketárgyalásokat kezdett a német császár kormányával, mely többek között Elszász-Lotharingia átadását követeli. Ez a követelés ellenkezik az emberi jogokkal és Európa egyetemes érdekeivel. Ellenkezik az emberi jogokkal, mely határozottan elítéli a hódításokat különösen abban az esetben, mikor a leigázott tartomány lakossága egyáltalán nem akar a győztesekhez csatlakozni. Már pedig kétségtelen, hogy Elszász-Lotharingia szívvel-lélekkel Franciaországhoz tartozik. Ez a követelés egyszersmind az európai népek családjának érdekeivel is ellenkezik és a tartós béke helyett új háború csíráját hordja magában, mely az utóbbinál még nagyobb lesz. Ezért a Tanácselnök Úrhoz a következő kérdést szeretném intézni.
A tanácselnökhöz intézett tiltakozás: „Az újságok tudósítása szerint a francia honvédelmi kormány tárgyalásokat kezdeményez a német császári kormánnyal, mely többek között Elszász-Lotharingia átengedését követeli. Mivel ez a követelés mind az emberi jogok alapelveit, mind pedig az európai nemzetek érdekeit sérti, kérdezem a Tanácselnök Urat. szándékában áll-e a kormánynak, hogy a többi semleges hatalmakkal együtt diplomáciai úton nyomást gyakoroljon a császári német kormányra és arra kötelezze, hogy mondjon le említett követeléséről és a nemzetvédelmi francia kormánnyal a békét igazságos és méltányos alapon kössék meg. A német egység barátja vagyok, de a Német Birodalom békefeltételeit Franciaország részére igazságtalanoknak tartom és ez az érzelem nem gátolhat meg abban, hogy baráti módon tiltakozzam mind a Monarchia, mind pedig Európa érdekeinek védelmében. Ahogy a külügyminiszter előbbi felhívásai nem zavarták az összhangot egyrészt Magyarország és Ausztria. másrészt pedig Németország és Poroszország között, az új, szükségszerűen Franciaország javát szolgáló felhívásnak sem szabad zavarnia ezt az összhangot. Ezért reméljük, hogy ebben az értelemben fogja teljesíteni feladatát, annál is inkább, mert meg vagyunk győződve arról, hogy ez a magyar nép közvéleményét fejezi ki.” A február 20-i képviselőházi ülésen az országgyűlés elnöke, Andrássy J. válaszolt Irányi interpellációjára. Válaszában kifejtette, hogy az angol trónbeszéd után kénytelen volt megállapítani, hogy az angol kormánynak nem sikerült olyan javaslatot megszövegeznie, melyet a háborús felek elfogadtak volna. Mivel a béketárgyalások már folyamatban vannak, mindenféle nyilatkozat csak késleltetné sikerüket.
A tanácselnök válaszára Irányi a következőket mondta:
Uraim! Teljes mértékben helyeseltem volna az Elnök Úr válaszát, ha azt kérdeztem volna tőle,



hogy hajlandó-e energikusan közbelépni a szóban forgó ügyben. Hajlandó-e megjelölni a feltételeket, melyeket a tárgyaló felek visszautasíthatnának, egyszóval hajlandó-e megvizsgálni egy olyan fajta kérdést, melyből súlyos bonyodalmak származhatnának. Én azonban nem ezt kérdeztem, hanem, ha jól emlékszem azt, hogy késznek mutatkozna-e a cselekvésre, mely megakadályozza Franciaország szétdarabolását, hogy a békét mindkét hadviselő fél szempontjából elfogadhatóan és európai szemszögből nézve kielégítően kössék meg. Úgy gondoltam, hogy akkor, mikor az emberi jogok ennyire fontos alapköve van veszélyeztetve, mint az államok sérthetetlensége és az európai egyensúly kérdése forog kockán, úgy hiszem, hogy a hadviselő felek szorgalmazása nélkül is minden állam kötelessége, hogy Európában nagyhatalmi helyet foglaljon el. Ez az, amit kívánnék. Megengedem, hogy a kormánynak fenntartási lehetőségei vannak arra nézve, amit ezentúl lenni szándékozik. Azonban a francia terület sértetlen teljessége és az említett elvek fenntartásáért dolgozni, közbenjárni az európai egyensúly érdekében, ez lenne az, amihez a kormánynak joga lett volna és hatalma ahhoz, hogy megtegye. Ha felhívásom sikertelen, megvigasztal az a ludat, hogy megtettem ezt a felhívást egy olyan kérdésben, mely egész Magyarország és az egész civilizált Európa rokonszenvét bírja és felhívom a Tanácselnök Úr figyelmét, hogy a nemzet és a történelem a miniszterek ténykedéseit nem mindig úgy ítéli meg, hogy azok sikerrel jártak, vagy sikertelenek maradtak-e, hanem aszerint, hogy a miniszterek megtették-e kötelességüket népük érdekében a körülményeknek megfelelően. A magyar Nemzetgyűlés 183l-ik évi felhívása Lengyelország feldarabolásával kapcsolatban sem járt sikerrel. De a mai generáció büszkeséggel emlékezhetik azokra a férfiakra, akik felhívást tettek a szerencsétlen nép újra-feltámasztása érdekében és büszkeséggel fog az utókor arra emlékezni, hogyha gyenge hangomnak nem lesz egyéb hatása mint az, hogy megmutassa, hogy voltak férfiak - és hiszem, hogy számosan vannak a magyar Parlamentben - akik azon voltak, hogy felemeljék hangjukat egy szerencsétlen nemzet érdekében. Nem hiszem, hogy hasztalan munkát végeztem volna. Kénytelen vagyok kijelenteni, hogy nem vagyok megelégedve a Tanácselnök Úr kitérő válaszával. Az 1871. március 30-i ülésen, a Képviselőházban. Hajdú előadó a következő kijelentést tette:
„18000 választó polgár által aláirt 178 petíciót intéztek a Házhoz A petíciók azt kérik a Háztól, hogy adjon utasítást a kormánynak, hogy járjon közbe Franciaországnak Németország által tervezett szétdarabolási megakadályozása végett. Az előadó javasolni fogja, hogy a Ház vegye tudomásul a petíciókat aláíró polgárok nyilatkozatait. Ez a javaslat a Ház általános jóváhagyásával fog találkozni.”
Íme még egy tiltakozás ügyosztályaink egyikétől: „Egy borzalmas áldozatokkal járó háború hat hónap óla pusztít egy országot. Ennek a háborúnak célja abban áll, hogy leigázzon egy nemes nemzetet és felújítsa a középkori hódító jogot. Mindinkább növekvő aggodalommal szemlélik a népek Európa szívében egy hatalom megerősödését. Ez a megerősödés a tartós béke fenntartásához szükséges nélkülözhetetlen egyensúlyt felborítva veszélyezteti más államok biztonságát és függetlenségét. Ez az aggodalom tetőfokát érte el, amikor tudomást szereztek azokról a békefeltételekről, melyeket a győztes fél készül rákényszeríteni a francia nemzetre. E feltételek elkerülhetetlen



következménye egyrészt Németország teljes túlsúlya, másrészt Franciaország megcsonkítása és anyagi romlása. A közjog megsértése és egy nagy nemes nemzet teljes összezúzására alapozott béke nem lehet tartós. Tekintve az eseményeket, nyugtalansággal és bizalmatlansággal várjuk a jövő Európa sorsának alakulását és különösen a mi nemzetünkét. Ami ma Franciaországon történt meg, holnap megismétlődhet Magyarország esetében. Tisztelettel kérjük a képviselőházat, szíveskedjen fontolóra venni az erősen nyugtalanító európai helyzetet és javaslatot tenni a kormánynak, hogy haladéktalanul, a többi hatalmakkal összhangban, tiltakozzék Franciaország tervezett feldarabolása ellen biztonságba helyezve ezzel Európát a politikai és társadalmi veszélyekkel szemben, melyek azt fenyegetnék, ha a hódítás jogát elismernők.”{17 2}



III.FÜGGELÉK
A Magyarországgal kötött fegyverszüneti szerződés.
(Belgrád. 1918. november 13.)
1918. november 18-án 23 óra 15 perckor Franche d'Espéray tábornok állal delegált Henrys tábornok és Michitch vajda aláírták Belgrádban Linder Béla magyar kormánykiküldöttel a katonai megállapodást, melynek főbb rendelkezései a következők:
A Szövetségesek és Ausztria-Magyarország között Magyarországra vonatkozóan aláírt fegyverszüneti szerződés alkalmazási feltételeit szabályozó katonai megállapodás. I. A magyar kormány visszavonja északról összes csapatát a Szamos folyó völgye, valamint Beszterce és Maros városok által megjelölt vonalról a Marosnak a Tiszával való összefolyásáig, Szabadkán és Baján keresztül Pécsig - ezen helységeket ugyanis nem szállták meg magyar csapatok a Száva mentén a folyónak egészen Horvát-Szlavónia határával való találkozásáig. A kiürítést 8 napon belüli határidő alatt be kell fejezni. A Szövetségesek a kiürített területet haderőik parancsnokló tábornoka által megállapítandó feltételek mellett teljhatalommal megszállják. A polgári közigazgatás a jelenlegi kormány kezében marad. A kiürített sávokban kizárólag a rendfenntartáshoz szükséges rendőrségi és csendőrségi erők hagyandók meg, valamint azok, amelyek a vasútvonalak biztosításával vannak megbízva. II. A magyar szárazföldi és tengeri hadsereg leszerelése, kivéve 6 hadosztály gyalogságot és 2 hadosztály lovasságot, melyek a belső rendfenntartáshoz szükségesek, úgyszintén az I. bekezdésben már említett rendőrségi töredékeket. III. Az összes helység vagy stratégiai pontnak a Szövetségesek által történő megszállásához való jog, amit a Szövetséges Erők tábornok-főparancsnoka lesz hivatva meghatározni. A Szövetséges csapatok számára a magyar terület teljes kiterjedésen való átutazási és tartózkodási jog. Állandó használatbiztosítási jog a Szövetségesek hadszükségletei számára minden köz- és vasúton gördülő, valamint víziúton szállítandó anyagot illetően, akár állami akár pedig Magyarországon lakó magánszemélyek tulajdonát képezi is az. Ugyanez vonatkozik az igás- és málhásállatokra is. IV. (...a vasúti anyag, vagon és gőzmozdony kiszolgáltatását illetően: 100 normál-vágányú gőzmozdonyt és 2000 vagont, valamint 50 keskeny-vágányú gőzmozdonyt és 500 vagont. Azonfelül 6 monitort és a leszerelt dunai flottilla maradványát Belgrádnak azonnal átadni.) VI., VII., és VIII. ... A tábornok-főparancsnok rendelkezésére bocsátani 3000 főből álló vasúti csapatot a Szerbiában lévő vasútvonalak helyreállítása céljából. Utász- és távírász-különítményeket a szükséges anyaggal a szerbiai távíró- és távbeszélővonalak helyreállítása végett. XI. Diaz tábornok fegyverszüneti egyezményének aláírásától kezdődően (november 4,15 óra) 15 napi határidő engedélyezése a német csapatoknak Magyarországon való átvonulására és tartózkodására. A Németországgal való postai és távirati forgalom csak a Szövetségesek katonai ellenőrzése mellett történhet. A magyar kormány kötelezi magát arra, hogy semmiféle katonai távíróközleményt nem enged meg Németországgal.



XVI. Kötelezettségvállalás Magyarország részéről, melynek értelmében megszüntet minden kapcsolatot Németországgal és betilt mindenféle csapat- és lőszerszállítást. kivéve a tábornok-főparancsnok rendkívüli felhatalmazását a Romániában lévő német csapatok számára irányuló szállításokra vonatkozóan.
1918. november 13.
A magyar kormánykiküldött: Linder-Béla s.k. hadügyminiszter
A Keleti Szövetséges Haderők tábornok-főparancsnokának kiküldöttei, A francia keleti hadsereg parancsnokló tábornoka Henrys s.k.
A vajda: Michitch s.k.



IV.FÜGGELÉK
A trianoni szerződés tárgyaló feleit a népek önrendelkezési joga inspirálta-e?
Íme, hogy milyen kifejezési formában kérte a magyar küldöttség a Békekonferenciától annak gyakorlati alkalmazását: „Nem látjuk semmiféle indokát Magyarország feldarabolásának sem általános érdekből, sem pedig a nemzetközi igazság szempontjából. Mégis lenne egy egyedüli megokolás. mely helyettesíthetné a történelmi jogot, s amely előtt késznek mutatkoznánk meghajolni: mégpedig a vitatott területeken lakó népek akarata. Magyarország, amely jogosságának teljes tudatában meg akarja azokat tartani - és szomszédai között, melyek különféle ürügy alatt meg akarják kaparintani e területeket, csakis e népek jogosak határozni ki legyen az, akihez tartozni akarnak. Minden megoldás, amelyik véleményük nélkül való lenne, önkényességtől lenne bemocskolva. Egy ilyennek erőszak által való létrehozása erőszak által való elpusztításnak lenne alávetve, mihelyst az erőviszony megváltozik, s mindenki csak erre a változásra várna. Csak a szabadon kifejezésre juttatott nemzeti akarat képes a régi jog helyett, amit annyira szeretnek vitatni, egy elfogadható új létrehozására, rákényszerítve azt azokra is, akiknek az számításait keresztezné. Amennyiben az okok, melyeket az imént felsoroltunk, területünk megtartása érdekében nem látszanának Önök előtt nyomósnak, kérjék ki hát azok véleményét, akiket a kérdés közelebbről érdekel és ne rendelkezzenek velük úgy, mint egy akaratnélküli állatcsordával. Itt van ezeknek az oly gyakran hangoztatott nemzetközi igazság- és szabadságjogról szóló nagy elveknek a döntő pillanata, itt van az alkalom, hogy az azokat hirdetők őszintesége próbára tétessék. Ezen elvek erősségének birtokában kérjük a népszavazást mindazokon a területeken, melyeket el akarnak választani Magyarországtól. Kérjük ezt a szabadságot biztosító feltételek mellett; mi hajlandók vagyunk az abból eredő határozat elfogadására, akármilyen legyen is az. S ha ellenfeleink visszautasítanák az érdekelt népek egy ilyen szilárd formában kifejezésre juttatott akaratának egyetlen bizonyítékát ügyük az emberi lelkiismeret bírósága elé kerülne ítéletre, mert ezáltal határozatukat olyképp juttatnák kifejezésre, hogy azáltal milliónyi lelket hajtanának igájuk alá, akik visszautasítják, hogy az alá tartozzanak. Az új területrendezések elve amit az egész 20. századot betöltő uralkodó eszmeként hirdettek nem lenne hát sem a nemzetiségek, sem az igazság, sem pedig a szabadság elve, hanem a legyőzöttek rabszolgaságát jelentené. Magyar Béketárgyalások. A magyar Békeküldöttség munkájáról való beszámoló. Budapest I. t. 31-32 pontok.



V.FÜGGELÉK
Határkő egy kálváriakereszt lábánál
Van valahol a nagy magyar síkság északi részén, a gabonaföldek végén, egy falucska: Tarpa. E falucskában száz földműves kiknek nincs fájuk, hogy télen fűthessenek és házaikat megjavíthassák, telt vékával aratja a búzát. Szerencsére a Gondviselés, ismervén az emberek szükségleteit Tarpa közvetlen közelében, kétórai ökörfogat járásnyira, egy erdő-mezővárost helyezett; Beregszászt, ahol csak favágók találhatók. Több mint ezer esztendeje Tarpa aratói Beregszászba hordták búzás zsákjaikat majd aztán kocsijaikat fatuskókkal és rőzsenyalábokkal megrakva tértek onnan vissza. Mikor egy mázsa gabona, vagy egy öl fa gördült tova az úton, az államkincstár megkérte a maga részét s így aztán mindenki elégedett volt. 1919 nyarának egy napján, urak érkeztek oda s rámutatva egy kőre a kálváriakereszt lábánál, ezt mondták a parasztoknak „Ti tarpai emberek, ti magyarok vagytok és ti, beregszásziak, ti pedig szlovákok. Ez a kő, amit itt láttok, ez a határ, és íme itt van két csendőr, kik majd megmondják a többit.” A parasztok megemelték sapkájukat s ettől kezdve se búzát se fát nem szállítanak az úton. A beregszásziak azóta éheznek, miközben a tarpaiak meg fáznak. Íme ez a teljes történet. Henri Beraud, „Le feu qui couve” 1932 (a lappangó tűz) les Editions de France 3-ik fejezet, 21-22 old.



VI.FÜGGELÉK
A keleti országok sorrendje a franciák szimpátiájában
Az I.F.O.P.-nak (Francia Közvéleménykutató Intézet) a Paris Match 1967. szeptember 9-i számában közölt véleménykutatás eredménye:
A franciák szemében legrokonszenvesebb keleti államok: Melyik az a kettő az alábbi országok közül, amelyik az ön szemében a legrokonszenvesebb? Idézzük a két legrokonszenvesebb országot:
%
Lengyelország 41 Magyarország 30 Jugoszlávia 22 Románia 16 Csehszlovákia 12 Bulgária 6 Nem nyilatkozott 31
A végeredmény kevesebb 200-nál. mivel egyes személyek nem neveztek meg csak egy országot.



VII.FÜGGELÉK
IV. Béla „mongol levél”-nek nevezett írása IV. Innocent pápához 1251. november 11 kelettel
KRISZTUSBAN SZENTSÉGES ATYÁNKNAK és Urunknak Incének. Isten kegyelméből a Szent Római Egyház legfőbb papjának. - köteles és szíves tiszteletét küldi Béla. Isten kegyelméből Magyarország királya. Magyarország a mongol veszedelem folytán a legnagyobb sivataggá változott s a hitetlen törzsek úgy fogják körül, mint a sövény: keletről rutének és oláhok, délről a bulgár bosnyák eretnekek, akikkel most is hadakozunk; nyugatról és északról a németek, akiktől a közös hit révén a segítségadást várhatnánk, ehelyett nem a segítés gyümölcsét, de a háború töviseit kell elszenvednünk, mert ránk törő rablásaikkal országunkat fosztogatják: - mindezekért, de legfőképp a mongolok miatt, kiktől félni a háború tapasztalatai tanítottak csakúgy, mint más népeket, akiken szintén átgázoltak kikérvén országunk főurainak és főpapjainak tanácsát. Krisztus helytartójához és testvéreihez, a kereszténység végső szükségében utolsó menedékéhez fordulok, nehogy bekövetkezzék rajtunk vagy inkább a mi testünkön át a többi keresztény népen az, amitől félünk. Napról napra jönnek ugyanis hírek a mongolokról: ezek most nemcsak ellenünk készülnek, akiket legjobban gyűlölnek, mert annyi kapott sebünk ellenére sem törtünk igájukba, míg minden más nép, melynek erejüket nekifeszítették meghódolt, adófizetőjükké vált, így az országunkkal keleten határos orosz föld, kunok, oláhok, bulgárok földje, mely azelőtt nagyrészt a mi uralmunk alá tartozott - e mongolok most immár nemcsak ellenünk, hanem az egész keresztény világ ellen szervezkednek és ahogy nagyon sok hitelt érdemlő tanú állítja, roppant seregeiket hamarosan egész Európa ellen vonultatják fel. Attól is félünk, hogyha ez a nép ismét megjelenik, a mieink ismervén már a tatárok kegyetlen vadságát, vonakodnak vagy nem mernek többé már ellenállni, a félelem az ellenség igájába hajtja őket, ahogy a többi szomszédos népet - hacsak az Apostoli Szentszék körültekintő előrelátással óvatosan és hathatósan meg nem erősíti a mi országunkat, amivel lakosaiban bizalmai öntene. Mindezt főleg két okból írjuk meg: hogy ne vádolhassanak majd bennünket a lehetőségek elmulasztásával vagy hanyagsággal. Ami a mulasztási illeti, mondhatjuk, hogy mindazt megtettük, amit helyzetünkben tapasztalataink alapján tenni lehetett, amikor magunkat és javainkat kitettük a tatárok akkor még nem ismert erejének és fenyegetésének. És mulasztással se vádolhat bennünket senki. A tatárok még az országunkban öldököltek, amikor megkerestük a keresztény világ három legfőbb hatalmát: Felkerestük az Apostoli Szentszéket, mely az egész keresztény világ ura és tanítója, megkerestük a császári udvart, amelynek hódolatunkat is fölajánlottuk, ha népünknek idejében döntő segítséget nyújt a mongol pestis ellen, és megkerestük a francia udvart is, de sehonnan nem kaptunk vigasztalást vagy segítséget, csak szavakat. Mi pedig minden lehetőséget kiaknázva, a kereszténység javáért királyi fölségünket megalázva, két leányunkat két rutén hercegnek, a harmadikat egy lengyel hercegnek adtuk feleségül, hogy tőlük és más kelet felől lakó barátainktól megtudjuk a tatárokról a nagyon is



titkolt híreket, s hogy így szándékaiknak és cselszövéseiknek ellent tudjunk állni. A kunokat is befogadtuk országunkba és fájdalom, pogányokkal védjük országunkat, pogányokkal verjük az Egyház ellenségeit. És, hogy tovább menjek: a keresztény hit védelmére a mi elsőszülött fiunkhoz egy kun leányt adtunk nőül, hogy így a rosszabbat elkerüljük és hogy alkalmat szerezzünk a kunokat a keresztség föl vételérc rábírni, amint azt más népekkel is tettük. Ez és több más ok alapján óhajtjuk - legyen a pápa Őszentsége előtt bizonyítottan nyilvánvaló hogy annyi baj közepette Európa egyetlen uralkodójától, egyetlen népétől semmilyen segítséget nem kaptunk, csupán csak a jeruzsálemi Szent János lovagoktól, akik nemrégiben a mi felkérésünkre fegyvert fogtak a pogányok és szakadárok ellen, hogy országunkat és az igaz keresztény hitet megvédjék; őket már elhelyeztük a veszélyeztetett pontokon, a kun-bolgár határon az Al-Dunánál, mert országunk megtámadása idején a tatárinvázió ezen a helyen tört be; de ezzel a területtel más szándékunk is van; reméljük, hogyha Isten megsegíti munkánkat és a nevezett testvérek munkáját és az Apostoli Szentszék is segítségre méltat minket, a katholikus hitet a lovagok segítségével elterjesztjük, a Duna folyása mentén egészen a Konstantinápolyi-tengerig és így a római birodalomnak és a Szentföldnek is alkalmas segítséget nyújthatunk. Másrészt pedig országunk közepén azoknak a váraknak a védelmezésére helyeztük őket. melyeket a Duna mentén építettünk s amelyek a mi népünk számára még újdonságok. Mert azon alapszik a mi sokszor kipróbált elgondolásunk, hogy nekünk, de egész Európának üdvére szolgál, ha a Dunát védővárakkal megerősítjük. Mert a Duna az ellenállás vize. Mi is itt felkészületlenül és rettenetes vereség után tíz hónapon keresztül szálltunk szembe a mongolokkal, bár országunk akkor is szinte teljesen nélkülözte az erődítményeket és a várvédőket; ha a mongolok a Duna birtokába jutnak, hogyha a mi országunkat, ne adja Isten, elfoglalnák - akkor megnyílna számukra az út más keresztény országokba, egyrészt, mert innen a keresztény világ irányában nincsen akadályozó tenger, másrészt, mert itten a legalkalmasabban tudják elhelyezni családjaikat, melyekben csodálatosan bővelkednek. Jusson eszünkbe Attila, ki keletről indult el nyugat meghódítására és Magyarország közepén ütötte fel főtáborát. vagy ellentétként a római császárok példája, akik nyugatról jöttek harcolva, hogy keletet leigázzák és akik a legtöbb haderőt a mi országunk határai közt helyezték el. Mindezeket gondosan fontolja meg Szentséged, intézkedjék és tegyen üdvös orvosságot a sebre, mielőtt elüszkösödik. Épp ez okokból kérem körültekintő pápai Szentséged gondoskodását, kegyeskedjék üdvös óvóintézkedéseket tenni és üdvös orvosságot alkalmazni mielőtt a seb elmérgesedik. Sok gondolkodó ember nagyon csodálkozik azon, hogy Szentséged a jelen körülmények között, a francia királynak, az Egyház előkelő tagjának Európa iránt tanúsított érdektelenségét eltűri. Azon is nagyon csodálkoznak, hogy szentséged annyi mindenről gondoskodik a konstantinápolyi birodalom és más tengerentúli területeken. Pedig ha ezek - amitől Isten óvjon - elvesznének, ez nem okozna akkora kárt Európa lakosságának, mintha egyedül csak a mi országunkat sikerülne a mongoloknak birtokba venniök. Kijelentjük Isten és ember előtt, hogy akkora a szükségünk és olyan súlyos az ügyünk,



hogy, ha az utak veszélye nem tartana vissza, nemcsak követeket küldenénk, aminthogy küldünk is, hanem személyesen is leborulnánk Szentséged elé, hogy az egész Egyház előtt hallassuk hangunkat, hogy nyilatkozatot tegyünk a magunk mentségére és hozzájárulást kérjünk ahhoz, hogy a mongolokkal megegyezzünk, ha Atyai Szentséged a kért segítséget meg nem adja és ránk szakad a veszedelem.






Könyörgünk, vegye figyelembe az Anyaszentegyház, ha nem is a mi, de legalább a mi szent király elődeink érdemeit, akik teljes odaadással és tisztelettel megőrizték magukat és az üdvözítő hitnek megnyert népüket a világ egyéb fejedelmei közt a hit tisztaságában és az Egyház iránti engedelmességben, amiért aztán az Apostoli Szentszék nekik és utódaiknak, ameddig jól ment dolguk, kérés nélkül is sokszor mindennemű kegyelmet és kedvezést nyújtott és ígért veszély esetére. Most azonban bizonyos, hogy súlyos veszedelem fenyeget. Nyissa meg tehát Szentséged szívét és küldjön komoly segítséget jelentő fegyveres sereget a hit védelmére és a nép javára ily nagy üldöztetés idején. Mert, ha ezzel a méltányos és a római Egyházhoz hű összes keresztényeket érdeklő kérésünkkel, amit alig hihetünk. Szentséged elutasítana minket, hogy nem mint fiak, hanem mint az atyai nyájból kizárt mostoha gyermekek, a szükségtől vezetve máshol koldulunk oltalomért. Kelt Sárospatakon, Szent Márton püspök és hitvalló napján, november 11-én. IV. Béla Magyarország királya



{1 } {2} {3} {4} {5} {6} {7 } {8} {9} {1 0} {1 1 } {1 2} {1 3 } {1 4} {1 5} {1 6} {1 7 } {1 8} {1 9} {20} {21 } {22} {23} {24} {25} {26} {27 } {28} {29} {30} {3 1 } {32} {33} {34} {35} {36} {37 } {38} {39} {40} {41 } {42} {43} {44} {45} {46} {47 } {48} {49} {50} {51 } {52} {53} {54} {55} {56} {57 } {58} {59} {60}



{61 } {62} {63} {64} {65} {66} {67 } {68} {69} {7 0} {7 1 } {7 2} {7 3} {7 4} {7 5} {7 6} {7 7 } {7 8} {7 9} {80} {81 } {82} {83} {84} {85} {86} {87 } {88} {89} {90} {91 } {92} {93} {94} {95} {96} {97 } {98} {99} {1 00} {1 01 } {1 02} {1 03} {1 04} {1 05} {1 06} {1 07 } {1 08} {1 09} {1 1 0} {1 1 1 } {1 1 2} {1 1 3 } {1 1 4} {1 1 5} {1 1 6} {1 1 7 } {1 1 8} {1 1 9} {1 20}



{1 21 } {1 22} {1 23 } {1 24} {1 2 5} {1 26} {1 27 } {1 28} {1 29} {1 30} {1 3 1 } {1 3 2} {1 3 3 } {1 3 4} {1 3 5} {1 3 6} {1 37 } {1 3 8} {1 3 9} {1 40} {1 41 } {1 42} {1 43 } {1 44} {1 45} {1 46} {1 47 } {1 48} {1 49} {1 50} {1 51 } {1 52 } {1 53 } {1 54} {1 55} {1 56} {157 } {1 58} {1 59} {1 60} {1 61 } {1 62} {1 63 } {1 64} {1 65} {1 66} {1 67 } {1 68} {1 69} {1 7 0} {1 7 1 } {1 7 2}