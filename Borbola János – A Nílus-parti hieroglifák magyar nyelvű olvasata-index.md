---
master_file: "[[@BorbolaJanosNilusparti]]"
---
# Index for Borbola János – A Nílus-parti hieroglifák magyar nyelvű olvasata.pdf

Borbola János
A Nílus-parti hieroglifák magyar nyelvű olvasata
Gondolatok, elemzések a tények tükrében
I. A bölcsek írása [1]
[2]
Az emberiség ébredésének hajnalán csodálatos írásrendszer jelent meg a Nílusparti szentélyek, sírboltok falain. Készítői a természet valóságát ábrázolták, képeiket – részleteiben mindmáig megfejthetetlen – sorokba, oszlopokba rendezték. Ezeket a jeleket hieroglifáknak nevezzük. Az egyiptológia mindmáig elfogadott vélekedése szerint az akkori nyelv utód nélkül tűnt el a népek és nyelvek nagy süllyesztőjében, ezért ma csak szótani, mondattani elemzéssel lehet az ősi gondolatokat megközelíteni. A megfejtési kísérletek során a hieroglifák külső jegyeit másodlagosnak minősítették, így a feltételezett jeleket, jelcsoportokat csak megfeleltetni lehetett. [3] Az ősi hangalakok – azaz az ősi nyelv – ismeretének hiányában ma már senki sem tud közvetlenül olvasni.
Pedig zseniális írást örököltünk.
Mindmáig képekben gondolkodunk, azokat szeretnénk társainkkal megosztani, ill. írásunkkal rögzíteni. Legalkalmasabb eszköz ehhez természetesen a szóban forgó képek közvetlen bemutatása. Gondolati képeink másfajta, pl. ábécés leírása már sokkal bonyolultabb feladat, sőt képeink/gondolataink részleteinek teljes ismertetése írásunk látszólagos pontossága ellenére egyszerűen lehetetlen. Ezért sok a félreértés, a „belemagyarázás”, a szavak, gondolatok kiforgatása.



Olvasni – akkortájt elvenni – mindenki tudott, ezt nem kellett tanulni. Mai nyelvünkben nemcsak vázuk, de jelentésük is összevethető: oLVaS→eLVeSz.[4] Írni viszont csak az írástudók tudtak. Feladatuk a képecskék logikus sorrendbe rendezése volt, így a szaktudomány hiedelmével ellentétben az olvasónak nem kellett a bonyolult mondattani elemezéseket elsajátítani, hanem a mai rendszerünkhöz hasonlóan elég volt képről-képre haladni. A képek kettős bölcseletet hordoztak. Nemcsak a szemléltetés volt feladatuk, hanem kimondható hangértékkel is rendelkeztek. Persze minden gondolat mellé külön képet rendelni hatalmas jelrendszert eredményezne, a tisztán képírásnak éppen ez az egyik alapvető hátránya. A Nílus partján helyette az ún. „rébusz” rendszert alakították ki. Lényege, hogy ugyanaz a jel több értelemmel rendelkezhetett: egyrészt, mint képecske (ideogramma) megtarthatta eredeti kép~ és hangértékét (ilyenkor általában függőleges vonalat húztak utána), másrészt megkülönböztető jele nélkül mássalhangzós vázát újabb magánhangzókkal lehetett kiegészíteni. Így ugyanaz a jel teljesen más gondolatot, esetleg csak szótagot (vagy hangot) közvetített, pl.: a K S R képe → K S R értelművé válhat. A hieroglifás írás vegyes írás: a képírás, a szótagírás, és...a 24 hieroglifából álló ún. önálló mássalhangzók ötvözete.
A Nílus partján ugyanakkor nem jelölték külön a „valódi” magánhangzókat. Nem is volt rá szükségük, hiszen a képek önmagukért beszéltek. Mindenki a saját nyelvjárásának megfelelően ejthette ki a jelek hangalakjait, következésképpen az esetleg vidékenként eltérő magánhangzók nem akadályozták a képek közvetlen olvasását. Az ábécés íráshoz képest ez az írásmód csak a fele, harmada helyet igényelte.
Joggal nevezhetjük a bölcsek írásának.
Az írás követéséhez akkortájt elég volt a hieroglifák nyújtotta látvány, valamint a képek kimondott hangalakjainak ismerete. Az őslakósság számára ez nem lehetett gond, hiszen a képeket látva azokat csak az anyanyelvükön kellett megnevezniük. Másrészt az ősi nyelv ismerete nélkül ez az írásrendszer a kívülállóknak elérhetetlen maradt. Más nyelvre lehetetlen volt átültetni, mert nemcsak a szavak kép~ és hangértéke közötti megbonthatatlan egység akadályozta azt, de a ragozási, szóképzési rendszerek, és a mondatok felépítése is különbözött minden más nyelvtől. A hieroglifás írás tehát az ősnyelvhez kötődött, használóinak elpusztításával írásuk is „halálra ítéltetett”. Idegen ajkúak csak a rendszer legegyszerűbb alkotóelemeit, az önálló mássalhangzók jelölését tudták követni. Lemondva a látvány utolérhetetlen kifejezőképességéről csupán a mássalhangzókból álló ún. ábécé-t vették át, s egészítették ki a nélkülözhetetlen magánhangzók jeleivel. Gyakorlatilag a gondolatátvitel másodlagos eszközét, a beszédet bontották le hangjaira. Jóval gyengébb adottságai ellenére ma is ezt a rendszert követjük. Elgondolkodtató tény az is, hogy a modern technika birtokában a szakirodalom még mindig csak megfeleltet, hangzósítani, azaz az ősi nyelven olvasni/beszélni szerintük senki sem tud. AzEgyptian Grammar (magyarul: Egyptomi Nyelvtan) nyelvtani rendszerének kidolgozója, Sir Alan H. Gardiner, 1927-ben ugyan felismerte a „rébusz” rendszert, ám a nyelv ismeretének hiányában használni már nem tudta azt. Így fogalmazott: „... shortly before the end of the Predynastic period, the Egyptians discovered the principle of the rebus or charade.” Fordításunkban: ’..., röviddel a Predinasztikus időszak vége előtt az egyiptomiak felfedezték a rébuszt, azaz a szótagrejtvény alapelvét.’ [5] Kár, hogy Gardiner nem tudott magyarul. Azóta sorozatban jelentek meg elemző rendszerének továbbfejlesztett változatai, viszont az alapvető hiányosságokat ezek sem oldották meg. Fogalmazzunk kereken: a szakirodalom a mondatelemzésre alapozott útján már elérte a csúcsot. A hieroglifákat jobban megközelíteni a hangtan, a „rébusz” rendszer, és a képek külső jegyei nélkül nem lehetett. Ez tehát zsákutca.



A fentiek ismeretében a hieroglif írás megfejtését távolról sem tekintjük lezártnak. Kételyünk még akkor is érvényes, ha ma már nincs (vagy még nincs) nemzetközi fórum, ahol ezt a kérdést újra napirendre lehetne tűzni. Hacsak..., hacsak rá nem találunk az ősi nyelv utódjára, melynek segítségével szükségtelenné válik az áttekinthetetlenséggel határos elemzés/megfeleltetés további erőltetése. A hieroglifák egyedül helyes megszólaltatásához az írás látható, külső jegyei, a képek közvetlen mondanivalója, és az általuk képviselt szavak, szótagok, hangok vezetnek. Megértésükhöz a nemzetközi betű szerinti átírásos (transzliterációs) jelrendszer komoly segítséget nyújt. Tapasztalatunk szerint a mássalhangzós vázak óbirodalmi értékeit használva a magyar magánhangzók közbeiktatása rendre (ős)magyar szavakat eredményezett. Sőt, ezek értelme a hieroglifák nyújtotta látvánnyal egybeesik!” Az eLVeVéS során a szakirodalom által félretett „rébusz” rendszer érvényesül, sőt a mássalhangzós írás sajátosságait is figyelembe véve az ősi írás építkezése mai nyelvünkhöz hasonló nyelvtani szerkezetről tanúskodik. A keresett kulcs tehát a magyar nyelv őse!
Utunk során csodálatos világ tárult elénk. Őseink mindennapi gondolataival, a teremtésről, a túlvilágról alkotott – már régen elfelejtett – hittételekkel, közöttük a két kör tanával ismerkedtünk meg, sőt a magyar olvasatok alapján a már ismert fogalmak, mint az őSTaN-iSTeN-SáTáN nyerték vissza eredeti értelmüket. De nemcsak a hangtani, szótani és szerkezeti azonosságok igazolják tételünket. Magyar nyelven olvasva értelmessé váltak a matematikai papiruszokra írt – eddig megoldatlan – ősi szöveges példák is, így a szakirodalom által gyenge másolóvá alacsonyított hajdan volt írnokokat rendre felmenthetjük. Nem ők hibáztak, hanem a 180 éves, mindmáig érvényes elemzési/megfeleltetési rendszer bukott meg ezen a vizsgán. Csak „ősmagyarul” olvasva lehetett a példákat matematikailag is hibátlanul megoldani. [6] Mindez kötelez. Semmi okunk örömtáncot járni, hiszen hatalmas feladat vár még ránk. Mi, magyar anyanyelvűek lettünk az igazi vesztesek. Számunkra az ábécés írás bevezetése gondolataink rögzítésének visszafejlődését eredményezte. Képekre és mássalhangzókra alapozott írásunk magánhangzósítását, s ezzel szavaink kerékbetörését mindmáig nem tudtuk kiheverni. A bölcsek írásához ma már nem lehet visszatérni. Mégis ősi örökségünk feltárása nemcsak kötelességünk, hanem az egyetlen lehetséges kapaszkodó anyanyelvünk megismeréséhez, páratlan szépségének megtartásához.
***
A következőkben vizsgáljuk meg részletesebben is a Nílus-parti hieroglifás írás és a mai magyar nyelv közös gyökereit.
Bevezetés az egyiptomi hieroglifák magyar nyelvű olvasatába [7]
A köztudatban kialakult szemlélet szerint a Nílus-parti hieroglifás írás titkát napjainkra már megfejtették, ezt az ügyet tehát ad acta lehet tenni. Valóban! Miért is kell mindezt újra napirendre tűzni? Miért nem hiszünk a tudós egyiptológusok immár két évszázad óta tartó nyelvészeti kutatásainak? Ráadásul mitől ez a meglepő fordulat, pontosabban mit keres a közismerten uráli, ill. ugor eredetre visszatekintő magyar nyelv őse a Nílus-parti hieroglifák között?



Az alábbi összefoglalásban pontosan ezeket a megkövesedett tanokat fogjuk vallatóra, s adunk választ a feltett kérdésekre.
Tekintve, hogy alapfogalmakat tárgyalunk, követése az ez irányú előismeretek mellett, elfogultságmentes, rendezett gondolkodásmódot igényel. Lépésről-lépésre építjük egymásra érveinket, így aki csak az összefoglalást olvassa el, nem tudja majd tételünk valóságtartalmát megítélni. Új megvilágításba helyezzük a megfellebbezhetetlennek hirdetett ún. tudományos nézeteket, tárgyalásuk során rendszeresen javítjuk, ill. szükség esetén elvetjük azokat. Számos idézet, még több hivatkozás és természetesen a hieroglifák látványa nehezíti majd az amúgy is elgondolkodtató szöveg gördülékenységét. Nélkülük viszont lehetetlen hiteles képet nyújtani az ősi egyiptomi írás közvetlen, magyar nyelvű olvasásának jogosságáról. Tudományos viták íratlan szabálya szerint minden új elmélet elismerésének alapfeltétele a fennálló tan (esetünkben tudományág) uralkodó álláspontjának megdöntése. Következésképpen először a Nílus-parti írás jellegéről, a nyelv hangtanáról, tehát az ősi nyelvről hirdetett tantételeket tartozunk cáfolni, s majd csak ezután tarthatunk igényt az általunk foganatosított magyar olvasatok jogosságának megtárgyalására.
Az alábbi bevezetőben mi is eleget teszünk ennek a követelménynek.
A következő úton haladunk: 1. Rövid történeti összefoglaló után 2. megismerkedünk a Nílus-parti írás lényegével. [8] Ez irányú alapismeretek elsajátítása nélkül lehetetlen gondolatainkat érdemben követni. 3. Bemutatjuk a szakirodalom elemzési rendszerének főbb vonásait, és a hieroglifás írás megfejtése terén elért eddigi eredményeit. Rámutatunk az alkalmazott módszer hihetetlen bonyolultságára, alapvető hiányosságaira, és a hibáiból adódó korlátaira. 4. Részletesebben ismertetjük a középbirodalmi nyelv héber/arab hangzósításának gondolatkörét, s a feltételezett hangváltások elutasításának okait. 5. Feltárjuk a magánhangzó-váltó-rendszer – a szakirodalom megfogalmazásában arébuszrendszer – ősi gyökereit, és bemutatjuk működését. Ez képezi a hieroglifás írás „lelkét”. A nyelv ismeretének hiányában – csak elemzéses úton – nem lehet a hieroglifák titkát megfejteni. Az eredmény: az egyiptomi hieroglifákat mindmáig senki sem tudja olvasni, csak részbenmegfeleltetni. Ez pedig távolról sem azonos az írás megfejtésével! 6. Kitérünk nyelvünk tudományos besorolására, s a feltételezett hangváltások rövid bírálatára. Ennek megismerése azért is időszerű, mert nyelvészeink a finnugor elméletet, mint áthatolhatatlan sziklafalat állítják nyelvünk gyökereit feltáró más irányú kutatások útjába. 7. Bemutatjuk az általunk követett utat, mely a magyar nyelv ősének segítségével újra helyreállítja a Nílus-parti képírás alapját, a hieroglifák látványa és hangértékei között fennálló ősi hangtani és írásszerkezeti egységet. 8. Mi nem szótani/mondattani elemzéssel jutunk a fordításokhoz, hanem a hieroglifákat közvetlenül, értelmesen, édes anyanyelvünk ősén olvassuk.
A szakirodalom kerülőútja és az általunk bevezetett közvetlen olvasás egymástól merőben eltérő szövegeket eredményezett. Következésképpen megállapíthatjuk, hogy a nagy tudású szakemberek immár csaknem két évszázados kutatása tévúton halad. A többi között még mindig tisztázásra vár az ősi nyelv hangtana, azaz az eredeti Nílus-parti nyelv hiteles helyreállítása. Mint látni fogjuk, nélküle nem lehet értelmesen olvasni, csak körül-belül megfeleltetni. [9]
Mindez „csak” a Miért-ekre ad választ, a Hogyan? kérdés bemutatása, nevezetesen a magyar olvasatok részletes módszertanának ismertetése jóval nagyobb terjedelmet igényel. Utunk során tartózkodni fogunk a hieroglifák példaként történő tömeges felsorakoztatásától, hiszen az alapok megítélését nem a sokak számára követhetetlen jelrendszer látványossága teszi hitelesebbé, ezt a szerepet a szabatosan fogalmazott magyar szöveg hivatott betölteni.



Munkánk nyelvezetéül a magyar nyelvet választottuk, így a lehetőségekhez mérten tartózkodunk majd az idegen szavak, meghatározások tudományosnak látszó használatától. Ugyanakkor a nemzetközi szakirodalom követéséhez feltétlenül szükséges szakkifejezések esetében ez irányú törekvésünk alól kivételt teszünk. Természetesen az első előfordulásuknál a magyar megfelelőit rendre mellékeljük.
Hasznos tudnivalók
A hieroglifák, a jelek és képjelek mondanivalónk szempontjából azonos értelműek, vegyes használatuk a szöveg gördülékenységét hivatott szolgálni. A hieroglifák vonatkozásában a magyar nyelv alatt a tiszta, ősmagyar nyelvet értjük. Tehát sem a pesti aszfaltnyelvet, sem az újságírók által használt förmedvényeket, sőt, a már Karácsony Sándor által elítélt ún. fordítási nyelvet sem tekintjük tiszta magyar nyelvnek. Ezzel szemben őseink nyelve mentes volt az idegen (a latin, német, napjainkban angol stb.) szavaktól és mondatszerkezetektől, a többi között pl. az ún. germanizmusoktól is. A hieroglifás írás mögött tehát nem a mai köznyelvet kell keresni! Leginkább nyelvjárásaink őrizték meg nyelvünk ősi állapotát. Tisztáznunk kell az általánosan használt írni-olvasni szavunk eredeti értelmét is. Az írniszavunkról most csak röviden emlékezünk meg, hiszen az írni-rónijárni összefüggésének alaposabb feltárása újabb dolgozatot eredményezne.  A TESZ az írni szavunkat csuvasos jellegű ótörök jövevényszónak tartja. Megjegyezzük, hogy a köztörök változatok j-vel ill. y-nal kezdődnek.  „ÍR, (2) v. IR, (2), önh. és áth. m. ír-t. Eredeti értelménél fogva hangutánzó skarczolást, perczegést, karczolva, perczegve metszést jelent, am. valamit bemetszve, bevágva, bevésve jegyez, honnan származott az irt ige is, gömöri- és abaújiasan: ort, s rokon vele a mélyhangú s megfordított ró (metsz, bevág). Rokon vele továbbá a latinaro (exarare litteras, epistolam, carmen), nem különben scribo, (melytől jön a francziaécrire), hellén γοάφειν, német schreiben, melyekben kétségen kívül leglényegesb betü az r, mely a magyarban egyszerűen van meg.” [10] A hieroglifás írás lényegének megértéséhez az olvasni szavunk eredetének tisztázása az egyik sarokpont. Eredeti jelentése köznyelvünkből – néhány nyelvjárásunktól eltekintve – már kikopott, hiszen kezdetben nem a mai értelemben vett betűolvasást jelentette, hanem:  „olvas 1372 J: 2. számlál, egyenként számba vesz. Bizonytalan eredetű.[...] Az ’olvas’ jelentés kialakulását a ’számol’-ból az írott szöveg betűinek egyenkénti számbavétele magyarázza.” [11]  „OLVAS, (ol-v-as) áth. m. olvas-tam, -tál, -ott, par. -s. 1) Valamely gyűmennyiségnek részeit egyenként számba veszi, mi rendesen úgy történik, hogy a részek külön-külön egymás után elmozdíttatnak, vagy legalább gondolatban elválasztatnak, pl. aki pénzt olvas, a pénzdarabokat egyenként elválasztja, vagy szemügyre veszi; aki juhait olvassa, minden egyes juhra különös tekintetet vet; aki az utcza házait olvassa, minden házat külön vesz.” [12]  Tudós nyelvészeink szerint tehát az olvas igénk ősi jelentése a darabonként különkülön számba vesz leírással azonos. Gyakorlatban a mai értelemben vett olvasáskor az írásjeleket hangzósítjuk, s ezzel a még számlálatlanoktól elvesszük → azazolvassuk. Csakhogy manapság kétféleképpen tudunk olvasni: füllel és szemmel is.  A fül-felfogás szerint, amit a „lentről-felfelé” vagy „föníciai” elméletnek is nevez a szakirodalom betűről-betűre, azaz hangról-hangra haladva a hallásunk segítségével rakjuk össze a szavakat. Éppen ezért ezt a változatot ’fonetikus-közvetítésnek’ is nevezik.



 A szemmel olvasás – „fentről-lefelé” vagy kínai rendszer – alapját az írásjelek/jelcsoportok külső megjelenési formája képezi. A szavakat egységként olvassuk ki, anélkül, hogy azokat a jelek lineáris sorozatára bontanánk. Ilyenkor az olvasó megkeresi a szöveg legkönnyebben felismerhető, egyúttal legfontosabb részeit, a további szövegrészeket pedig háttérismeretével tölti ki, azaz megtippeli. [13]  A gyakorlatban viszont önállóan egyik sem működik. Egyrészt a sűrűn előforduló szavakat már a külső alakjuk alapján is olvashatjuk, ugyanakkor a szemmel olvasás is csak addig eredményes, amíg a szövegkörnyezet elemei az olvasó számára már korábbról ismerősek. Sok esetben, pl. ismeretlen tudományos szövegek tanulmányozásakor, gyakran vissza kell nyúlni a füllel olvasás módszeréhez.  Megállapíthatjuk, hogy a két módszer csak együtt hatásos!  S miért érdekes mindez a hieroglifák olvasásánál? Azért, mert – mint látni fogjuk – ez a kettősség, tehát a füllel és szemmel olvasás egysége az alapja az ideogrammákból + szótagokból + ragokból képezett hieroglifacsoportok olvasásának.
I. A Nílus-parti írás kialakulása, vázlatos története
Az alábbi rövid összefoglalóban az írás kialakulásának és fejlődésének feltételezett állomásait világítjuk meg, gondolataink követéséhez megítélésünk szerint ezek az ismeretek nélkülözhetetlenek.
A Nílus-völgyi írás története a ma érvényben lévő szemlélet szerint kb. 5500 év távlatába nyúlik vissza. Kezdete W. Fl. Petrie felosztása szerint a Naqada kultúrkörhöz fűződik. Ezt a periódust tartják a Nílus-parti államalakítás idejének (Késő Naqada II), írását archaikus jelzővel illetik. Az Óbirodalom időszakát Kr.e. 2500-2000-ig jegyzik, a nagy piramisok építésének kora ez. Az V. és VI. dinasztiából származnak az első piramisfeliratok. Az írás klasszikusnak nevezett időszakát mégis az Ó-birodalom késő szakasza, valamint a Középbirodalom és az Újbirodalom kezdeti kora képezi (Kr.e. 2000-1300-ig). A korábbi fal- és sírfeliratok folyamatos írása mellett a papirusztekercsek sokasága tanúskodik az ún. szépirodalomról, a hétköznapi életről, gyógyászati ismeretanyagok, kezelések leírásáról. Sőt, a számolás akkori eredményeit megörökítő matematikai papiruszok bizonyítják a hajdan volt kultúra magas fokát. Az Újbirodalom a szakirodalom szerint időben Kr.e. 1550-1070-ig tarthatott, mely magába foglalja az Amarna Periodust is (Kr.e. 13521333-ig). A többi között koporsófeliratok, a híres Halottak Könyve származik ebből az időszakból. A XXI.-től a XXV.-ig terjedő dinasztiák uralkodásának idejét a Harmadik Közbülső Periodus-nak nevezik (Kr.e. 1070-712-ig). Az ősi Egyiptom történetét a Későkoron (Kr.e. 712-332-ig), majd a Görög-Római Perióduson keresztül a bizánci uralom (395-640-ig) zárja. Megjegyezzük, hogy az egyiptomi írás az archaikus időtől kezdve a görög/római korszak végéig tehát legalább négyezer éven keresztül – a fennmaradt feliratok sokaságának köszönhetően folyamatosan és közvetlenül követhető. A Nílus-parti írás történetéhez az Alexandriában felállított világhírű nagy könyvtár (a Muszeionés Separis temploma) sorsának rövid ismertetésével csatlakozunk (Kr.e. 298). [14] Ahagyományok szerint az itt őrzött gyűjtemény már Kr.e. 250 körül mintegy 400.000 tekercsből állhatott, számuk az azt követő kétszáz év alatt állítólag 700.000-re dagadt. [15] „Itt írta meg Euklides a Kr. e. III. században Geometriáját [Sztoikheia (’Elemek’)sic!], itt fejlesztette Eratosthenes a csillagászati földrajzot, Hipparchos az észlelő csillagászatot, itt gyűltek össze azok az asztronómiai észlelések, melyek a spekuláció helyébe léptek. Az Alexandriában állami költségen élt tudósok az ismeretek minden ágát művelték, minden tudományágban az addig ismert anyagot átkutatták és rendezték. Tudományos munkásságuk inkább a meglevőnek tanítása volt, mint az újabb igazságok felfedezése. [16] Megítélésünk szerint ezek a tekercsek nemcsak a hajdan volt tudás/ismeretanyag görög nyelvű szövegeit tartalmazták, hanem közöttük sorakoztak az akkor



még minden bizonnyal közhasználatú hieroglif/hieratikus, és természetesen a démotikus jelekkel rögzített papirusztekercsek is. Ezekkel kétség kívül a hieroglifák olvasásának képessége is együtt járt! A történetírók szerint Alexandria volt akkortájt a Mediterránom tudományos, szellemi központja. Ez a híres könyvtár először Alexandria ostrománál égett le, a „baleset” Kr.e. 48-47-ben, Julius Caesar nevéhez fűződik. A veszteséget akkor még a pergamumi királyok könyvtárából igyekeztek pótolni. Másrészt a keresztény tanok előretörésével a tekercsek mondanivalója egyre kevésbé volt kívánatos, ennek köszönhetően a túlbuzgó pátriárka Theophilosz, a Szerapeiont 389ben felgyújtatta. [17] A Muszeion az arabok és a keresztények közötti harcok során a gyűjtemény többi részével együtt 391-ben nagyrészt megsemmisült. Alexandria szellemi vezető szerepe a város elestével, 641. decemberében ért véget. [18] A maradék tekercsek arab hódítás utáni sorsa előttünk ismeretlen. Eddig tartott tehát az ősi Nílus-parti írás-olvasás folyamatossága. Az ezt követő csaknem két évezred viharai nemcsak az ősi Nílus-parti kultúrát temette be a sivatag homokjával, hanem kisöpörte az utódok emlékezetéből az ősi képírás legutolsó nyomait. [19] A Középkor sötétsége borult erre az írásra is. Elgondolkodhatunk. A mohamedán vallás szigorú betartása mind a mai napig tiltja bármely emberi vagy állati ábrázolás használatát, mint „bálványimádást.” Csak a kövek, a hatalmas megalítokból épített templomok, szentélyek, obeliszkek, sírkamrák és természetesen a piramisok feliratai maradtak néma tanúként az utókorra. Most hatalmasat fordítunk az idő kerekén, s a hieroglifás írás történetét Napóleon koránál folytatjuk. Ekkorra már számos műtárgyat ástak ki a homokból, templomok, sírok sokasága, papiruszok sora, csodálatos ékszerek, és múmiák stb. kerültek napvilágra évezredes álmukból. A reneszánsz kortól kezdve egyre többen foglalkoztak a tömegesen felbukkanó ősi díszítések, ábrák, hieroglifák értelmezésével, titkuk megfejtésével. Ekkor még nem tudták biztosan, hogy azok valaha írásjelek voltak-e. Ezt egyesek csak sejtették, mások pedig egyenesen tagadták, s a hieroglifákat csak díszítésnek tartották. Eleinte úgy vélték, hogy minden egyes hieroglifa kínai mintára egy-egy eszmejel. Az írás felismerésében az áttörést Napóleon hadjárata közben előkerült „háromnyelvű” Rosette-kő tanulmányozása jelentette. A hieroglifás írás mellett ezen a kövön ugyanaz a szöveg démotikus jelekkel, de ami sokkal fontosabb volt, görögül is olvasható. Néhány, sokat ígérő kísérlet (Silvestre de Sacy orientalista és J.D. Åkerblad) után először Thomas Young ismerte fel az egyiptomi írás kettős természetét (Undulatory Theory of Light). Szerinte az ősi írásban a már feltételezett ábécés rendszer mellett (J.D. Åkerblad) egy attól eltérő, másik rendszer is jelen van. Ennél tovább azonban nem jutott. Az írás megfejtését a művelt világ J. F. Champollion (1790 - 1832) nevéhez fűzi. [20] A Rosette-követ tanulmányozta, de a koptok nyelvét, és a klasszikus görögök ismereteit is felhasználva bebizonyította, hogy ez az írás hangírás!
II. A hieroglifás írás lényege
Itt érdemes megállni, hiszen az adandó válasz pontos meghatározása a hieroglifás írás feltárásában döntő jelentőségű! Kákosi László erről így írt: „A megfejtés legnagyobb akadálya az a téves elképzelés volt, hogy az egyiptomiak képírást használtak, s így minden egyes jel egy szót, egy gondolatot fejezett ki. Ezt a tévedést táplálták egyes antik szerzők is, mint Plutarkosz és Hórapollion. [21] A valóság ezzel szemben az, hogy a hieroglifás írás képszerű jeleket alkalmazó mássalhangzós írás. Champollion is hosszasan küszködött az anyaggal, amíg végül is meggyőződött arról, hogy hangírásról van szó.” [22]
Félreérthetetlen! A hieroglifák tehát látványuk mellett önálló hangértékkel is rendelkeznek. A hajdan volt írnokok a képecskéket nem a képi mondanivalójuk – azaz képértékük– alapján válogatták egymás mellé, hanem a képek egymásutánjának meghatározásakor azok hangértéke játszott döntő szerepet! Ebből az is következik, hogy a hieroglifás íráshoz a nyelv ismerete elengedhetetlenül szükséges volt. Ez az alapja a Nílus-parti ősi írásnak!



Tekintve, hogy a görög-latin neveket, idegen szavakat a Ptolemaioszok korában kibetűzték (a közismert Kleopatra és Ptolemaiosz királygyűrűje, az imperator stb. írása utal erre), eleinte úgy tűnt, hogy a hieroglifás írásban a magánhangzókat is rendre jelölték. Ezzel szemben a szakirodalom azóta megállapította, hogy a hieroglifás írás kifejezetten mássalhangzós, vegyes-írás: eszmejelek, szótagok, valamint önálló mássalhangzók egymást kiegészítő rendszere. Hozzáfűzhetjük, hogy néhány csakugyan állandóan ideogrammaként használatos hieroglifa mellett szinte minden további szokásos jel át(vissza)alakítható ideogrammává. Ilyenkor szükség szerint egy függőleges vonalat, az ID jelét húzták figyelmeztetésül a kérdéses hieroglifa után. Vigyázz, itt azt kell olvasnod, amit látsz! A szótagok alatt a több mássalhangzóból (konszonánsból) álló jeleket értjük. Az önálló mássalhangzókat, egyébként tévesen, az egyiptomi ábécének nevezik. Általában 24 jelet sorolnak ide. Az Óbirodalom jelkészletét nagyjából 80 hieroglifára tehetjük, melyek száma a Középbirodalom idejére majd tízszeresére nőtt. Erre az ijesztő nagyságrendű jelkészletre azért nem volt állandóan szükség, egy jó képességű írnok már kb. 250 jellel köznapi gondolatait rögzíteni tudta. A Későkorra a menekülő népek egymástól elszigetelve (általában kolostorokban) tovább szaporították a hieroglifák számát, mely összességében a Ptolemaioszok idejére meghaladta az ötezret is. Champollion tehát megállapította, hogy a Nílus-parti írás hangírás! S ezzel rögtön elkezdődtek a bonyodalmak. Hiszen akkor nemcsak az íráshoz, de annak visszafordításához, az olvasásához is elengedhetetlen a nyelv ismerete. Ezzel a képességgel – állítja az egyiptológia – ma már nem rendelkezünk. Így nem tudja senki sem az ősi képeket ugyanolyan hangokkal kimondani, mint azt a hajdan volt írnokok tették, s melynek alapján az írásjeleket egymás mellé válogatták. S merthogy a képek/hieroglifák külső megjelenése, azaz képértéke, és a hozzájuk tartozó, az ősi nyelven kimondott hangalakja – ezentúl hangértéke – megbonthatatlan egységet képez, csakis ezek felderítése adhat jogot annak kijelentéséhez, hogy a hieroglifás írást megfejtettük. A pontos hangértékek hiánya már az ún. önálló mássalhangzók megítélésénél is komoly eltéréseket okozott, míg a több mássalhangzós szótagok, és az ideogrammák hangzósítási kísérleteinél e hiány pótlása leküzdhetetlen nehézségekbe ütközött. Márpedig eltekintve a 24 ún. mássalhangzótól, csak ezekből áll a hieroglifás írás. Tehát a közvetlen olvasásról az egyiptológusoknak le kellett mondani, mert a jelek alaktani jellegzetességei alapján azok eredeti hangalakját a nyelv ismeretének hiányában mindmáig lehetetlen kimondani. Tekintve, hogy az egyiptológia által eddig vizsgált nyelvek egyike sem illeszkedett a hieroglifák kép és hangalakjai közé, a jelek külalakjára visszavezethető rendszer közvetlen kutatását elvetették. Megállapították, hogy az ősi egyiptomi nyelv magvaszakadt, mely a későbbiek során a szemito-hamita jelzőt, napjainkra az afró-ázsiai elnevezést kapta.
Sajnálattal kell megjegyeznünk, hogy az utódnyelvek kutatása során a magyar nyelv nem szerepelt a vizsgált nyelvek között. Az írás tényén és természetén mindez természetesen nem változtatott. Ekkor született meg az a kerülőút, amelyet az ősi szövegek szótani-mondattani elemzésével azonosíthatunk, s mely mindmáig további tökéletesítésre szorul. [23] Az írásokban rendre hasonló jelcsoportok találhatók, melyekből szavakat, mondatrészeket, mondatokat lehetett elkülöníteni. Ezeknek a jelcsoportoknak a mondaton belül elfoglalt helyzetéből az egyiptológusok a mondatszerkezet ősi rendjére igyekeztek következtetni. Így aztán lassacskán – a hangalakok pontos ismerete nélkül is – kialakult egy bizonyos mondanivaló. A feltételezett szavakhoz tehát valamilyen értelmet rendeltek, azaz megfeleltettek. Amikor a képek, szobrok, ún. beszédes tárgyak, számolási menetek kísérték a szövegeket, akkor az elemzéssel elért értelmük is közelebb került a valósághoz. Mindez kevésbé mondható el az összefüggő írott – legtöbbször hieratikus jelekkel jegyzett – jelhalmazokról, általában a papirusztekercsekről. Tekintve, hogy a jelek képértékét félresöpörték, itt aztán legtöbbször nincs további kapaszkodó, így szabad kezet kaptak az írás elemzésére. Oda tették a pontot, vesszőt, kérdőjelet, a mondat alanyát, állítmányát stb., ahová az általunk feltételezett szöveg és mondatszerkezet szerintük azt megkövetelte. Hogy ez a valósággal tényleg összhangban volt-e, azt senki sem tudja, senki sem firtatja. Mindmáig hiányzik a kontroll, a képek sorrendjének meghatározásakor használt hangtani alap.



Gyakorlatilag ez azt jelenti, hogy a hieroglifák képszerű mondanivalójának másodlagossá minősítésével – mint azt az egyiptológia tette – bármilyen mesterségesen kialakított nyelvet, akár részeiben is bele lehet préselni a Nílus-parti képírásba!
III. Az elemzés rendszere, és hibái
Tekintve, hogy ez az út elméletileg akár a valós nyelv feltárásához is vezethetne, ezzel a kérdéssel részletesebben foglalkozunk.
Az ún. helyreállított középbirodalmi nyelv nyelvtanának első tudományos igénnyel összeállított rendszerét A. H. Gardiner 1927-ben jelentette meg nyomtatásban. [24] A lovaggá ütött egyiptológus munkáját, az Egyptian Grammar-t, az ’egyiptológusok Bibliájának’ neveztük el. Nagy vonalakban megállapításai még ma is érvényesek. Gardiner a szóképzésben betöltött szerepük szerint megkülönböztetett ideogrammákat (ideo.), determinatívumokat (det.), fonémákat (phon.), illetve ezek átmeneti formáit is, pl.: a semi-phon., a phon.-det., vagy a semi-ideogrammákat. [25] Elődei tapasztalatára támaszkodva abból indult ki, hogy az egyiptomi írás jelei pontos hangértékük ismeretének hiányában nem alkalmasak a közvetlen olvasásra, így szerinte csak a mondatszerkezet (szintaxis) megismerése vezethet eredményre. Az egyébként kitűnően adatolt könyvében átfogó képet nyújt az általa feltételezett egyiptomi szófajokról és a mondattani összefüggésekről. Nyelvtani gyűjteményét kiegészítette a hieroglifák csoportosításával:Signlist, [26] melyet az Egyptian-English Vocabulary, [27] ugyancsak jól használható fejezete követ. Mindezek ismeretében még mindig számos szerkezeti problémával kellett megküzdenie. Kiindulási alapja a flektáló nyelvek felépítése volt (ún. hajlító→ indoeurópai, sémi nyelvek jellemzője), de kénytelen volt elismerni, hogy az igeragozás több formája agglutinál (a szótőhöz hozzáragaszt). Ezt azért így nem mondta ki, helyette a nyelvészet terén kevésbé jártasak számára a suffix conjugatio [28] ’ködösítő’ kifejezést használta. [29] A gyakorlatban ma már erre sem kerül gyakran sor, helyette az igeragozás meghatározására a paradigmaként [30] szereplő hallani ige egyiptomi megfelelői, a sDm-f ragozás különböző alakjai szerepelnek. Magyarul mindez annyit jelent, hogy a (személy)ragokat a flektáló nyelvekkel ellentétben a szó töve után ragasztják. Az igeidőkkel is komoly gondjai voltak, gyakorlatilag még ma sem teljesen tisztázott minden részlete. Általánosságban elmondhatjuk, hogy a szakirodalom nem tud pontos különbséget tenni a jelen és a múlt idő között. Hajdanán, a valóságban, a kérdéses kiindulási pont vagy referenciapont megkeresése a szöveg alapján történt, ugyanúgy, mint ahogy azt nyelvünkben mi is megszoktuk, ehhez képest képeztek múlt és jövő időt. Gardiner és követői érdekes módon igeként ragoznak számtalan olyan jelcsoportot is, melyek határozott névszói jelleggel rendelkeznek, így a látszólagos igei alakváltozások (gemináció, tertiae infirmae, quartae infirmae, stb.) a mássalhangzó hasonulás magyar formáira emlékeztetnek. A mondattani szerkezetek továbbfejlesztése közben kifinomított igeformák bevezetése H. J. Polotsky nevéhez fűződik. Transzpozicionális elmélete képezi a mai mondatelemzés egyik tartópillérét. [31] Módszere alapján az igei állítmányok szerepe erősen lecsökkent, nagy része eltűnt, így aztán már az sem csoda, hogy a mondatok komoly többsége szenvedő formába került. Rendszere még így sem volt kielégítő, napjaink egyiptológusai további finomítások, és az indikatívsDm-f-en keresztül újra visszatértek a cselekvő szerkezetekhez.
Egyébként nagyrészt az igeragozásnak köszönhető a középbirodalmi nyelv besorolásakor feltüntetett hamitajelző. A főnevekről elmondhatjuk, hogy már Gardiner előtt is nemekkel látták el. A hímnemnek szerintük nincs alaki kifejezője, a nőnemet az esetenként szereplő t hieroglifa jelezné. A szakirodalom szerint a semleges nemnek sincs külön jele, helyette a hajdan volt írnokok erre is a nőnem t jelét használták. Másrészt a t jelről - - megállapították, hogy gyakran még akkor sem szerepel, amikor jelenléte az általuk felállított szabály szerint szükséges lenne (defektív írásmód). Ez a jel magyar olvasatunk során a legtöbb esetben a múlt idő, ill. a tárgyeset jelének bizonyult. Egyébként a szakirodalom megállapítása szerint a helységnevek egytől-egyig nőneműek. Ha az ősi írásban a vélt helyen mégis hiányzik a t jel, akkor az az írnok felületességére vezethető vissza. ’Szegény lélek, nem ismerte saját nyelvtanát’, sőt a matematikai papiruszok példáinak megoldásakor jelentkező kudarcokat is az ő számlájára írták: a korabeli



írnok/másoló még számolni sem tudott. A főnevek ragozása gyakorlatilag ezzel ki is merült, a középbirodalmi nyelv nem ismert deklinációt (névszóragozást). Ezzel szemben az elöljárók többsége gyakran egymásnak ellentmondó jelentéssel rendelkezik. Ezeknek egyik formája az arab nyelvből kölcsönzött nisbé, nyelvünkben a határozószó fogalmával azonosítható. Végezetül az egyik legérdekesebb csoportra hívjuk fel figyelmüket. Amikor az egyiptológia a ma ismert szófajok egyiptomi ősi megfelelőit rendre ’megtalálta’, csodák-csodájára még mindig maradt néhány szerepüket tekintve azonosítatlan jel, jelcsoport, melyeket aztán töredékeknek (partikulumoknak) nevezetek el. A kezdeti tanácstalanság után a szakirodalom ’kiosztotta’ ezek szerepét is, úgy vélik, hogy egy-egy mondat fajtájának felismeréséhez nélkülözhetetlenek, sőt néhány igeforma képzésében is részt vesznek. Jelentőségük a korábban említett Polotsky-féle elmélet térnyerésével egyidejűleg megnőtt. Ragadjuk ki ebből a csoportból az egyik leggyakrabban használt egyedet, az iw-t. Gardiner még a ’lenni’ (segéd)igét vélte felfedezni benne, azóta azonban szerepe számos változáson ment keresztül. Olvasatainkban általában ’~J-Ó’ jelentésűnek határoztuk meg. Polotsky nyomán szerepét a ’határozói’ mondatokban (adverbiális mondat), a létezést kifejező összetételekben (existentiális kifejezések) és a ’látszólagos igei’ mondatokban (pseudo-verbális mondatok) gyakran „megcsodálhatjuk”. Fontosságára jellemző, hogy pl. iw nélkül nem létezhetne ’circumstanciális sDm-f’ ragozás. [32] A „helyreállított középbirodalmi nyelvtan” mélyebb rétregeibe itt nem érdemes betekinteni, így a feltételezett névmások, határozók, birtokviszonyok, participiumok stb. kifejezésére használt jelrendszerek értékelése sem lehet mostani feladatunk. Ez a kérdés a többi hasonlóval együtt a Hogyan? fejezethez tartozik. Ugyancsak eltekintünk a bonyolult mondattani elemzés ismertetésétől (a többi között a relatív mondatok resumptiójától, arestrictív és destriktív relatív szerkezetektől, az aktív és passzív participiumoktól, a sDm.ty.fy az nty és iwty,valamint a sDm pw ir. n.f / iry szerkezetektől, a participiális statement, a kérdő és tagadómondatok felépítésétől stb.) is, mert számunkra ennél sokkal egyszerűbb megoldás kínálkozik. Nem kell messze mennünk, hiszen anyanyelvünk szabályai (ha korlátozott keretek között is) megítélésünk szerint erre az ősi nyelvre is érvényesek. Ez az ’elrettentő’ felsorolás napjaink egyiptológusai számára csak a szükséges ismeretek egy töredéke, mégis jól érzékelteti, hogy a szaktudomány az ősi írás megfejtéséhez mennyire összetett vázrendszert épített fel (egyetemi tananyag). Meggyőződésünk, hogy nemcsak a hangzósítás körüli bizonytalanságok okozzák az olvasás helyett beiktatott elemzés szükségességét, hanem a hangok nélkül felépített nyelvtani szerkezet is alkalmatlan a közvetlen olvasásra. Véleményünk szerint a praktikusan gondolkodó egyiptomiak nem így írtak, hanem mondanivalójukat közvetlenül, fonetikusan jegyezték, írásuk, mint láttuk, hangírás! Nem lehetett volna egyetlen civilizált birodalmat sem több évezreden keresztül olyan nyelven irányítani, melynek rögzítése közben tapasztalható pontatlanságai nemcsak a magánhangzók hiányára, hanem szerkezetének bonyolultságára, elégtelenségére vezethetők vissza.
Az egyiptológia által napjainkban „helyreállított” középbirodalmi nyelv nyelvtani rendszere tehát olyan mesterséges vázrendszer, mely a valóságban ilyen formában sohasem létezhetett.
IV. Az ún. helyreállított középbirodalmi nyelv szemita hangtana, és a hangváltások
A hieroglifás írás elemzői, mint azt a fentiekben láttuk, az ősi írás szerkezetének vizsgálatakor számos szemita nyelvelemet véltek felfedezni. Ezek vonzatában természetesnek tartották a sémi (héber/arab) hangok jelenlétét is. [33]
Mielőtt ennek értékelésébe kezdenénk, lássuk először a tényeket. - Az Archaikus kor és az Óbirodalom hangtana még más volt. Érdeklődőknek az R. Hannig szótárát bevezető, Kammerzell nyelvész-egyiptológus által összeállított táblázatok vizsgálatát ajánljuk. [34] A szemita hangok elterjedését a szakirodalom általában a Középbirodalom idejére teszi. - Ha ez a feltételezett hangváltás valóban megtörtént, akkor az hogyan történt, és mi lehetett az oka? A feltett kérdés tisztázása a hieroglifás írás megfejtésében az egyik alapkérdés, hiszen – mint láttuk – már Champollion megállapította, hogy az ősi Nílus-parti írás hangírás volt.
Kérdésünk: mivel magyarázható ez a hangzósítási földindulás, mely a gyakorlatban felér akár egy nyelvcserével is?



Az egyiptológia vélekedése szerint a hieroglifák kizárólag mássalhangzókat jelölnek, így olvasásuk alkalmával a mi feladatunk azok hangzósítása. Tekintve, hogy ez az ősi nyelv a ma érvényben lévő besorolása alapján magvaszakadt, senki sem tudja pontosan, hogy milyen magánhangzók hiányoznak a jelölt mássalhangzók között. Következésképpen senki sem tud ezen az ősi nyelven beszélni! Sebaj, állítja a szaktudomány, az is elegendő, ha ’olvasni’ tudjuk ezt az írást. Azért hangzósítási kísérletek, kutatások tovább is folynak, a többnyelvű feliratok mellett főleg a koptok nyelvének tanulmányozása segített a vélt hangtani meghatározások kialakításánál. [35] Kérdés, hogy mennyit érnek az ősi nép kései utódainak nyelvéből levezetett és visszahelyezett hangértékek, ha figyelembe vesszük a külső hatásként érkezett asszír-perzsa-görög-latin, és nem utolsó sorban arab hangzók elsöprő szerepét. Az egyiptológusok ezért kezdetben ugyan még óvatosan, napjainkra viszont gyakran kijelentő módban adnak hangot egy-egy hangzósítási javaslatuknak. (Érdekes módon ilyenkor a hivatalosan nem létező ó, és é hangok is megjelennek, vö.: Toth, illetve Ré.) Mint ismeretes, a mássalhangzókat önmagukban lehetetlen kimondani, így torlódásuk a hangzósítás gondjait tovább súlyosbítja. A kutatók az írás könnyebb kiejtése érdekében (nemzetközi megállapodás alapján) az e hangot helyezték az ismeretlen magánhangzók helyére. Itt szeretnénk megjegyezni, hogy a helyreállított középbirodalmi nyelv hangtana az w, i, aés A jeleket, mint magánhangzókat ejti ki, de héber hangzók lévén ezek a jelek is (gyenge) mássalhangzók. A torlódó mássalhangzók gondját szemlélteti a jel nfr transzliterációjának hangzósítása is. Általánosan elfogadott kiejtése NeFeR. Ékes példaként hivatkozunk a szépségéről híres Amarna-kori fáraónőre (?), NeFeR TeTi-re, akinek a nevében eluralkodó ehangokat hallgatólagosan már mindannyian elfogadtuk. Valójában senki sem tudja pontosan, hogy a kevésbé vonzó NüFüR TüTü, vagy valamelyik másik magánhangzóval társított néven uralkodott-e? Sőt, a transzliteráció f és r hangjai sem egészen biztosak, hiszen felcserélhetők zöngés/zöngétlen váltóhangjukkal. Ilyenkor aztán a NeFeR helyett a NeVeL hangzósítással találkozunk. [36] Ez tehát az egyik alapkérdés! Nevezetesen... mennyire elfogadható a szakirodalom álláspontja, mely szerint a Középbirodalom idejére az Óbirodalom hangtana alapjaiban megváltozott, s így számos hieroglifa hangzása eltér korábbi értékétől. Az ún. természetes hangtani fejlődés során feltehetően a kemény hangok mellett megjelentek lágyabb változataik is, a magánhangzók terén is bővülés és elkülönülés volt várható. Annál meglepőbb, hogy a Középbirodalom helyreállított nyelve a szakirodalom feltételezése szerint nem rendelkezett sem az l, sem az ó hangokkal. Mi több, hirtelenjében legalább négyféle h hangot véltek felfedezni a háromféle k és s jelek mellett. Mindez nem írható a nyelv természetes fejlődési folyamatának számlájára. Az egyiptológia fejlődésének kezdeti szakaszában a nagynevű tudósok még néhány jelet másképpen hangzósítottak, mint azt manapság a tudomány állítja. Hincks (1848) ismerte még az l hangot, valamint az f jelet v-nek olvasta. Budge (1920) a hieroglifa hangértékét egyértelműen ú-ként határozta meg (tehát nem w-nek tartotta), és az i/j mássalhangzót a Ptolemaioszok kartusában szereplő a hangként fogta fel. Kammerzell táblázatából kiderül, hogy Erman-Grapow-tól (1896), majd Gardinertől számítható a középbirodalmi jelek eredeti hangértékeinek héber/arab mássalhangzókkal történő helyettesítése. [37] Mindez a ’földindulás’ természetesen szervezett formában történt, mert amikor az ősi adátkeresztelése a héber ajinra (Gardiner D36 ’ a, ajin) eltüntette a d hangot, akkor egy másik, addig t-ként kezelt jelet neveztek ki erre a szerepkörre: Gardiner D46 d számú jelét. A t jelekből még így is bőven maradt. Az ugyancsak héber alef hangnak is helyet kellett teremteni, ezt a szerepet a saskeselyűre bízták (Gardiner G1 A, aleph). Bevezetésével egyidőben természetesen megszűnt a saskeselyű korábbi r hangja. (A margóra szántuk: az jel alef közép-birodalmi hangzósítását újabban megkérdőjelezik, hangértékét, közeledve az archaikus eredetihez, ar-ban határozzák meg. [38] ) Az r hang viszont kemény ejtésű, nem lehetett nélkülözni, így ezt a hiányt egy újabb jel átkeresztelésével kellett megoldani. Erre a legalkalmasabbnak az l hangú hieroglifát találták (Gardiner D21 r rēsh). Tekintve, hogy az l és az r hangok hangtanilag egyébként is közel állnak



egymáshoz, ez a csere észrevétlenül megtörténhetett. Csakhogy ezzel kiiktatták a Középbirodalom hangtanából az l hangot! Ezt a hiányt viszont mindmáig nem pótolták. Egyébként Gardiner szerint ez a jel csak kivételes helyzetekben szerepel l hangként: „corresponds to Hebrew ר rēsh, more rarely to Hebrew ל lāmedh.”
[39]
Tehát a resh (rés?) hanggal egyezteti, szerinte sokkal ritkább az ’l’ változata. Hirtelenjében találtunk is egy ilyen példát, hiszen az egyik közismert hieroglifa, a fekvő oroszlán hangértékeit Gardiner így határozta meg: „E
23
recumbent lion. Ideo. In var. Pyr. rw „lion’.”
[40]
A (középbirodalmi) hangértéke tehát RÚ. A kérdéses hangot a hieroglifa képezi. Viszont...Kammerzell (Umschreibung und Lautung) a fenti jel eredeti hangértékét (Graphonemrelationen im älteren Ägyptisch) l-ben határozta meg: „ <r> Standard: /l/ aus *l.“
[41]
Itt tehát nem lehet tévedés! A szakirodalom ma érvényes hangértékei szerint a fekvő oroszlán eredeti (archaikus és óbirodalmi) neve LW-LÚ volt,
[42]
mely a héber hangtannal vont párhuzam/behelyettesítés alapján a Középbirodalom idejére úgymond átalakult RÚ-vá... Héberül ti. az oroszlánt valóban r hanggal írják és ejtik: arie ז׳ ירּאַ . A Ptolemaioszok korára viszont ugyanaz az jel csodák-csodájára l hanggá transzformálódott vissza, vö.: pl. Pto emaios rövid kartusával: (részlet a Rosette-kőről). Mindezt betetőzi az ókor népeinek hangátvétele, mely tovább örökítve egyiptomi gyökereit, az oroszlán megnevezését napjainkig – tehát legalább újabb kétezer éven keresztül – csakis az lhanggal képezi: leo-leo, leo, lion, lev, Löwe, leeuw stb. Kérdés: mitől vált az eredeti l hang a Középbirodalomban r hanggá, hogy aztán az utódok számára ismét visszatérjen ősi l értékéhez? Egyáltalán megtörtént-e a valóságban is a többi hangváltással együtt a fent követhető l→r→l átértékelés, vagy mindez csak korunk műterméke?
[43]
Lassan azért tisztul a kép. Amikor az u-ból waw hangot képeztek, feleslegessé vált a vipera kígyót ábrázoló hieroglifa archaikus v hangja, így ezt a hangot is zöngétlen párjával, az f-fel lehetett kicserélni. A kobra kígyó – Gardiner I
10
jelének – ősi k hangja is útban volt, így hangértéke átcsúszott a képértékét alkotó szó második mássalhangzójára, a ’gy’ hangra. Igen, a lágy ’gy’ hangunkra! Jelölésében azért gondot okozott pontos hangértéke, így transzliterációja a nemzetközi D átírást eredményezte.
[44]
Mindehhez természetesen egy olyan szóra, hieroglifáravolt szükség, ahol a csontot képező mássalhangzók már az idők kezdete óta egymás mellett álltak:í ó. Gardiner felsorolásában a továbbiakban megismerkedhettünk a hieroglifa yodh hangértékével, a hieroglifa héber qöph és a jel kaph hangzósításával is. A sort lehetne folytatni a héberből és az arabból átvett h, ś, nūn stb. hangokkal, de megítélésünk szerint a bemutatottak már így is kellőképpen érzékeltetik az ún. hangváltás szélességét és mélységét.
[45]
A fentiek alapján tehát azt kellene elhinnünk, hogy az archaikus és a vele csaknem azonos óbirodalmi hangtant – ide sorolhatók a piramisfeliratok is – a klasszikus időkre felváltotta a héber hangzósor... De tételezzük fel, hogy mindez valóban megtörtént. Tehát az egyiptológusok elemző munkájuk eredményeként mára már megfejtették ezt az ősi írást. Más szóval megfejtették a hieroglifás hangírást meghatározó ún. szemito-hamita nyelvi jellegzetességeket, melyhez a hirdetett hamita tulajdonságok ellenére szinte kizárólagosan a héber nyelv hangtanát használták fel.
[46]
Ebben az esetben az így helyreállított nyelvnek a következő követelményeknek kellene megfelelni: 1. Először is: azon a bizonyos szemita nyelven kimondott szónak, ami azonos a nemzetközi transzliterációjának hangzósított értékével, azonosnak kellene lennie a hieroglifa képértékével. Alapszabály: a kimondott szó értelmét a hieroglifa látványa azonosítja.
2. Másodjára: a szókincs helyreállításával a nemzetközi transzliterációs jeleket ma már közvetlenül, azaz jelről-jelre kellene tudni hangzósítani/olvasni. Ezzel együtt jár természetesen a beszéd helyreállítása is! Ki tud ma ezen az ősi nyelven beszélni? 3. Tekintve, hogy az őslakósságnak bizonyíthatóan nem ez volt a nyelve, hiszen sem az archaikus nyelvet, sem az óbirodalmi nyelvet nem ezekkel a hangzókkal rögzítették, kénytelenek vagyunk azt is feltételezni, hogy a lakósság nyelvet cserélt, vagy ami



ugyancsak a lehetőségek közé tartozik, de egyáltalán nem valószínű, hogy a Középbirodalom idején a Nílus-parti írnokok nem az anyanyelvükön írtak. 4. A feltételezett hangcsere következtében számolni kellene azzal is, hogy a korábbi írásokat ezen a szemita nyelven nem lehet olvasni. Nem felejtettük el: a hieroglifás írás hangírás!
A fenti feltételekből viszont egyik sem teljesült, következésképpen a kiindulási alap volt helytelen.
A továbbiakban a szakirodalom nem ismer olyan történelmi tényeket, archeológiai leleteket, feliratokat stb., melyek a szemita törzsek huzamosabb egyiptomi tartózkodását az Ó-ill. Középbirodalom idején igazolná. [47] Így a tudományos kutatás szempontjából indokolatlan a középbirodalmi hangtan és ezzel együtt az ősi nyelv helyreállításakor a héber hangzók kizárólagos használata. Mint láttuk, ezek egyébként sem javítottak a helyreállítási kísérletek során kialakult ún. Nílus-völgyi középbirodalmi hangtan kilátástalan helyzetén. Ráadásul elfedik az ősi, valódi hangzókat! Ez a hangzósítási kísérlet tehát téves, nem vezetett sehová sem. Pontosabban... a szakirodalom szerint a kialakított egyiptomi nyelv ún. szemita nyelvszerkezeti és hangzósítási elemei egy ősi, afrikai protoszemita alap feltételezésére jogosítanak. S hogy a hieroglifákat mégsem lehet egyik szemita nyelven sem olvasni, az úgymond a hamita elemeknek köszönhető...
V. A rébusz-rendszer
De nemcsak történelmi tények, hanem nyelvészeti meggondolások is ellentmondanak a fent bemutatott hangváltásoknak. Tulajdonképpen nagyon egyszerű... Ha egy írás szerkezetét, építkezését az írásjelek (jelen esetben a hieroglifák) külalakja mellett elsősorban azok hangjaira alapozták, akkor azt nem lehet következmények nélkül más hangokkal felcserélni. Ezzel megszűnne a jeleket összetartó hangok egysége, a szó és mondatképzés szerkezete, más szóval az írás alapját képező nyelvet kellene lecserélni!
A feltételezett hangváltások pontosabb megítéléséhez az egyik Nílus-parti sajátosság működésének – az ősi nyelv magánhangzó-váltó rendszerének, (a szakirodalom szavaival élve a rébusz-rendszer-nek) feltétlen megismerése szükséges. Ez az a pont, ahol sokan megakadnak, ez az a jellegzetesség, amit általában „nem szoktak megérteni”. A rébusz-rendszer újkori ’felfedezése’ már legalább 80 évre tekint vissza, tehát nem mai ’találmány’! Gardiner a rebus vagy charade írásrendszer kialakulásáról a következőket mondja: „...and recorded history may be considered to have been non-existent until, shortly before the end of the Pre-dynastic period, the Egyptians discovered the principle of the rebus or charade. The new departure consisted in using the pictures of things, not to denote those things themselves or any cognate notions, but to indicate certain other entirely different things not easily susceptible of pictorial representation, the names of which chanced to have a similar sound.” [48]
Fordításunkban: ’Bár rögzített történelem, ha meggondoljuk, valószínűleg nem létezett addig, (mégis) röviddel a Prédinasztikus-periodus vége előtt az egyiptomiak felfedezték a rébusz, azaz a szótagrejtvény alapelvét. Az új eljárás abból állt, hogy a dolgok képeit használták fel, (de) nem arra, hogy a dolgok saját vagy más rokon fogalmát jelöljék, hanem, hogy másik (attól) biztosan eltérő dolgokat jelezzenek, olyanokat, melyeket nem könnyű képekben megjeleníteni, s melyeknek nevei véletlenül hasonlóan hangzanak.’ [49] A fenti megfogalmazás szemünkben kissé körülményes, de az alapgondolattal nagy vonalakban egyetértünk. Kár, hogy nem tudott magyarul!
Miről is van szó?
A rébusz-rendszer a hieroglifák hangtani alakjának az eredeti képértéktől eltérő hangzósítását jelenti. Így ugyanaz a hieroglifa (mássalhangzós vázának megtartása mellett) a magánhangzóinak kicserélésével újabb értelmet kap.
Ez a jelenség felléphet mind az ideogrammáknál, mind a szótagoknál (több konszonánsos jeleknél). Ez alkotja az ősi írás, a szó szerint vett szó-képezés alapját. A példák tucatjainak felsorolása helyett álljon itt Kákosy László felismerése: „A hieroglifákat tehát semmiféleképpen sem lehet [csak sic!] képírásnak tekinteni, mint a bemutatott példák igazolják, még a szójelek sem mindig az ábrázolt képet jelentik. A szemet ábrázoló hieroglifa (iret) az esetek többségében nem „szem” jelentésben áll, hanem a gyakori, hasonló hangzású iri („tenni, csinálni”) igét írják vele.” [50] S



bár az iret/iri valódi hangzósítása eredetileg Já-Ra-T/Já-R-Ja lehetett, nyilvánvaló, hogy Kákosy is beletenyerelt a rébusz-rendszerbe. Ide kívánkoznak Gardiner következő szavai is: „...; throughout the entire course of its history that script remained a picture-writing eked out by phonetic elements.” [51]
Gardiner és követői (közöttük a magyar egyiptológusok is) immár 80 éve ismerik az egyiptomi írás alapjait: képírás, kiegészítve hangtani elemekkel. A fentiek alapján hozzáfűzhetjük és a rébusz rendszerrel. Nagy vonalakban egyetértünk! Mégis szomorúan tapasztaljuk, hogy – különös tekintettel a középbirodalmi nyelv helyreállítására – rendszerük pilléreit nem a hieroglifák kép- és hangértékére támaszkodva az általuk már felismert rébusz-rendszerre alapozták, hanem bevezették a mondattani elemzés felsőbbrendűségét.
A rébusz rendszer nélkülözhetetlen alapja a nyelv. A szavak hangzósításának hiányában, sőt, a nyelv szerkezeti felépítésének pontos ismerete nélkül nem működik egyetlen rébusz, Gardiner szavaival élve charade sem. Ismerni kell tehát a képek pontos jelentését, a szavak eredeti hangalakját, a szóbokrokat, és tisztában kell lenni a kérdéses nyelv nyelvtanával. [52] A rébusz, azaz a magánhangzó-váltó-rendszer volt a hieroglifás írás „lelke”. Nélküle ez az írás a kezdet-kezdetétől – a kínai írásrendszerhez hasonlóan több ezer jel szükségszerű csatasorba állításával – csak piktogramokból, azaz eszmejelekből állna.
Ezért nem tudták Gardiner és követői az ősi nyelv hiányában a rébusz rendszert a puszta felismerésén túl a gyakorlatban is felhasználni.
De térjünk vissza a hangváltásokhoz.
A kérdés kereken a következő: megtörtént-e a szakirodalom által hirdetett és a fentiekben bemutatott hangváltás az egyiptomi írás történetében? A válasz egyértelmű: nem, nem történhetett meg!
Foglaljuk össze ez irányú észrevételeinket: 1. Az egyiptomi írás nemcsak képírás, hanem egyúttal hangírás is. Tehát ha a hangokat kicseréljük, azaz ugyanazt a hieroglifát másik hanggal akarjuk kiejteni, azzal megszűnik a szóképzésben alapvető ősi értelme, következésképpen vele együtt megszűnik az írás maga is. 2. A hangváltások ellen szól az írás szerkezeti építkezése is, hiszen nemcsak a szótani tulajdonságok, képzések, ragozások, rébusz stb., hanem a mondatszerkesztés alapjai csak és kizárólag arra az egy ősi nyelvre épültek, s azon öröklődtek tovább. Az összetett képírás nemcsak a nyelv hangtanát védte meg, de a szerkezetét is. 3. Ez azt is jelenti, hogy a finnugor elméletet hirdető nyelvészek feltevése a szabályos, tendenciaszerű, nyalábokban érvényesülő, stb. hangváltások-ról a hieroglifás írás történetében idegen. Ugyanezért semmilyen más – esetünkben szemita – nyelv hangtani és szerkezeti egységeinek megjelenése sem válthatta fel az Nílus-parti ősi írás gyökereit. Mint már jeleztük ellenkező esetben megszűnt volna az írás „képessége”. 4. Az Óbirodalomban Egyiptom lakóssága még nem használta a sémi hangokat. Kákosy László is valami hasonlót állít: „Egyiptom lakóssága hamita nyelvet beszélt az ókorban” [53] Ha mégis mérlegelnénk a feltételezett középbirodalmi sémi hangváltásokat, akkor ez a nyelvtani szerkezetek változása mellett a magánhangzók jelölését is törvényszerűen magával vonná![54] Erre akkortájt még nincs példa. A gondot a vélt mássalhangzó-váltások után kialakuló transzliterációs vázak képezik. A jelek/szavak képértéke azon a feltételezett sémi nyelven így már nem eshet egybe az elfogadott hangértékével, sőt nemcsak a hieroglifák/szavak mássalhangzós váza, azaz csontja változna meg, hanem ezzel együtt eltűnne a képértékéből nyilvánvaló magánhangzó is mellőle. Ezeket tehát külön kellett volna jelölni! Ráadásul az írás szerkezete is felborulna, hiszen az addigi alapját képező hármas egység (ideogrammák-szótagok-mássalhangzók)+rébusz-rendszer csak az eredeti kép és hangérték birtokában működőképes. 5. Ezzel egyidejűleg olvashatatlanná válna minden korábbi írás is. 6. Ha ezek után mégis valamilyen szemita írásátvételt tételezünk fel, akkor az csak az önálló mássalhangzók (24) átvételét jelenthette. Az pedig a pontos íráshoz önmagában nem elegendő. A jelek képértékének tagadásával ezeket ki kellett egészíteni az őket kísérő magánhangzókkal. Valószínűleg így alakult ki az ábécés írás. [55] 7. A hangváltások elfogadásának további akadálya, hogy Egyiptom történeti háttéréből hiányzik a középbirodalmi időkre tehető szemita törzsek megjelenése, majd uralomra jutása is. [56] A



szakirodalom számára közismert tény, hogy ezideig semmilyen történelmi, archeológiai lelet, adat nem tanúskodik a szemita törzsek új~ és középbirodalmi, ill. korábbi jelenlétéről. Az első ’megbízható’ adatok Alexandriából származnak. Pharos szigetén görög nyelven rögzítették az ún. hetvenek, a zsidó nép történetét. Ezt nevezzük ma Septuaginta-nak.
Az írás megfejtéséhez tehát csak egy út maradt. A hangváltásokról hirdetett változatokat félre kell tennünk, a transzliterációs értékeket az óbirodalmi hangalakokhoz, tehát az ősi hangokhoz kell visszavezetni.
A hieroglifás írás bizonyítható folyamatossága csak a hangváltások nélkül képzelhető el.
VI. Gondolatok a magyar nyelv eredetéről
Mint azt a bevezetőben jeleztük, dolgozatunkat az egyiptomi hieroglifák magyar nyelvű, közvetlen olvasásának bevezetésére, jogosságának bemutatására szántuk. 1. Mielőtt érdemben rátérnénk tárgyalására, néhány kritikus szót kell ejtenünk nyelvünk eredetének tudományos besorolásáról, a magyar nyelv közismert finnugor, pontosabban uráli „bölcsőjéről”. Ez a kérdés azért is esedékes, mert nyelvünk említésekor nemzetközi tudományos körökben szóba sem jöhet esetleges más irányú származása. Gondolunk itt a mezopotámiai sumér eredetének, illetve esetünkben az egyiptomi kapcsolatainak felvetésére. ’Mit is keresne az Európa-Ázsia határáról származó nép nyelve a Nílus partján?’ Hacsak valami eget-rengető nagy felfedezés az egyiptológia amúgy is konzervatív képviselőit erre nem kényszeríti, részükről nem tarthat számottevő érdeklődésre a kör és aπ ősi ismérveivel foglalkozó, eddig megoldatlan szöveges feladatok matematikailag is helyes levezetése, számos sírfelirat, piramisszöveg (Spruch-ok), ill. papirusztekercsek magyar nyelvű olvasata. [57] Még akkor sem, ha menet közben nyelvünk több ezer hieroglifa és hieratikus jel átrostálásán keresztül napjainkra már százával a Nílus-parti jelek hangtaniszótani-mondattani rendezését eredményezte. A magyar nyelv számukra végérvényesen az uráli nyelvcsaládhoz tartozik, így semmi köze nem lehet a nagy folyók mentén kialakult kultúrák nyelvéhez! Pont. 2. Meggyőződésünk, hogy nyelvünk finnugor/uráli származásának megvitatása szakképzett nyelvészek és történészek feladata. Másrészt a magyar nyelv ősének feltárásában kutatásunkkal mi is fontos szerepet vállaltunk, így az alábbiakban röviden összefoglaljuk a finnugor elméletről alkotott álláspontunkat. a) Kezdjük a megnevezéssel: a magyar nyelv finnugor eredetéről alkotott elmélet ma sem több mint azt a megnevezésben is szereplő szó egyértelműen kifejez: elmélet. Az elmélet viszont azért elmélet és nem tétel, mert még bizonyításra vár. [58] Ezt a meghatározást támasztják alá az egyetemi tanulmányokhoz tankönyvet író Bereczki Gábor és Hajdú Pétert tollából származó alábbi idézetek is: b) „Az alapnyelv nyelvi tarkasága a maga teljességében örökre elérhetetlen marad számunkra. A másik alapnyelv-fogalom – s a következőkben mindig erről lesz szó a mai uráli, ill. finnugor nyelvekből a történeti-összehasonlító módszer segítségével a múltba, pontosabban az alapnyelv felbomlásának idejére visszavetített, rekonstruált nyelv.” [59] c) „Az alapnyelv tehát olyan nyelv, amelyet tökéletesen soha nem ismerhetünk meg: nyelvjárásairól, a benne végbemenő változásokról a nyelv elemeinek működéséről sem közvetlenül, sem közvetve részletes információt nem nyerhetünk. A rekonstruált alapnyelv ezért egy olyan logikai rendszernek tekintendő, amelynek a létezése ebben a formában reálisan nem képzelhető el. Szükséges viszont, hogy egy ilyen hipotetikus rendszerbe sűrítsük az alapnyelvről vallott nézeteinket, mert ezzel



a rokon nyelvek összehasonlításához nélkülözhetetlen alapot teremtünk.” [60] (A dőlt betűs kiemelések tőlünk származnak.) d) A nyelvész szakemberek tehát maguk állítják, hogy az általuk kikövetkeztetett, azaz visszavetített, csillagos szókészletből összehordott ún. alapnyelv ebben a formában reálisan nem képzelhető el. Tiszta beszéd!
3. Egyúttal nyomatékosan hangsúlyozzuk, hogy erre a hipotetikus, nem reálisan létezett nyelvi tényekre támaszkodó alapnyelv-re a későbbiek során sem lehet valóságos, azaz reális nyelvi szerkezeteket építeni, ténylegesnek, tehát történetileg is hitelesnek hirdetett következtetéseket levonni! Kereken, ezzel még NEM nyert bizonyítást a finnugor elmélet!
4. Vonatkozik ez egyúttal az ún. szabályos, tendenciaszerű, nyalábokban érvényesülő hangváltozásokra is. Sajnálattal kell tapasztalnunk, hogy bár nyelvészeink ez irányban sem rendelkeznek tényleges bizonyítékokkal, a fent nevezett, és csakis a magyar nyelvre érvényes szabályokat, többszöri tartalmi és megnevezési változtatás után minden nyelvész és nem nyelvész számára kötelező nézetként/tananyagként írták elő. [61] Megjegyezzük: a nyelvtudomány mai állása szerint 830 előtti időkből a magyarokról (és nyelvükről) egyetlen írásos nyelvemlék sem ismeretes. Az uráli szilánknyelvek első tudományos lejegyzése pedig a XIX. századra tehető. 5. Érdemes Bereczki Gábor nyelvünk eredetére vonatkozó gondolatait is elemezni [62] : „A magyar nyelv finnugor alapjainak vizsgálatához az lenne az ideális eljárás, hogy a mai nyelvállapotból kiindulva jussunk el az alapnyelvig. Ez azonban gyakran nem lehetséges vagy rendkívül bonyolult. Ezért a másik lehetőséghez folyamodunk: a rekonstruált alapnyelvből kiindulva vizsgáljuk, mit őrzött meg a magyar nyelv finnugor örökségéből, s mit vesztett el.” [63]
Az idézett egyetemi tankönyv felsorakoztatott érvei tehát nem azt bizonyítják, hogy nyelvünk gyökerei az uráli/finnugor nyelvek közé nyúlnak vissza, hanem a fordítottját, nevezetesen azt, hogy mennyire húzható rá az ún. uráli/finnugor „maguk gyártotta zubbony” mai nyelvünkre. [64]
6. A vizsgálati módszer alapja az ún. szabályos, tendenciaszerű nyalábokban érvényesülő hangváltás. [65] Ahhoz, hogy Bereczki által bemutatott hangváltásokat, azok fgr. sorrendjét s vele időrendjét egyáltalán valamilyen szinten elfogadjuk, világos válaszokat, bizonyítékokat kellene nyújtania a következő kérdésekre: a) A szabályos hangváltások miért nem mindegyik uráli nyelvcsaládból származó népre, s egy népen belül nyelvjárásainak túlnyomó többségére érvényesek? [66] b) Hogyan lehetséges az, hogy az ún. szabályos eltérések csak a magyar nyelvre érvényesek, viszont a fgr. (szilánk)népek nyelveire egymás között nem jellemzőek?[67] c) S kőkemény bizonyításra vár a magyar nyelv feltételezett különleges helyzete.
Pontos és tiszta válasz hiányában szarvashibának számít a fent jelzett utódnépek maihangalakjainak a magyar nyelvre is érvényes alapnyelvi hangrendszerként történő beállítása.
Álláspontunkat a következőképpen foglaljuk össze:
Az ún. szabályos, tendenciaszerű nyalábokban érvényesülő hangváltozások elméletét/módszerét /szabályát/ törvényét – lehet válogatni – a bemutatott érvek alapján elutasítjuk. Ezzel szemben elfogadjuk a nemzetközi nyelvészet alapállását: „Tudvalevő, hogy a szókészlet nagyon rugalmas és változékony, a fonémarendszerbe viszont csak ritkán lép be egy-egy új, vagy vész el belőle egyegy régi elem. Ennek oka az, hogy a szókincs a szavaknak nyitott, rendszerbe kevésbé foglalható halmaza, a fonémák viszont szigorúan strukturált, többé-kevésbézárt rendszert alkotnak, amely nemcsak a szinkróniában (egyidejűség, sic!), hanem olykor igen hosszú időn át a diakróniában (egymásutániság, sic!) is szinte változatlannak mutatkozik.” [68]
VII. A Nílus-völgyi hieroglifás írás hangtani alapokon nyugvó vegyes-írás.



A hieroglifás írás a szakirodalom szemében kifejezetten mássalhangzós írás. Ez a megállapítás részben a magánhangzók képjeleinek hiányára vezethető vissza, másrészt a hangtani hiányosságok és a hieroglif képértékek elutasításának az egyenes következménye. A valóságban távolról sem ilyen egyértelmű a hieroglifák hangértékeinek besorolása. Még akkor sem, ha a mai magánhangzóinkat két kivételtől eltekintve hosszú évezredeken keresztül valóban nem jelölték. [69] Gondolunk itt elsősorban a különböző magasságú a/á/o és az e/é/ë hangokra, melyeket – külön jelük nem lévén – a hajdan kor embere a hieroglifák képértékének ismeretében mégis biztonságosan hangzósított. Számukra szükségtelen volt a jelölésük. Az u/ü hang külön jellel rendelkezett: , valamint az i/j/l hangok jelölésére is hieroglifát használtak: , csakhogy akkortájt ezek a hieroglifák még több jelentésű mássalhangzóként szerepeltek. A hieroglifák kezdettől fogva a természet alkotóelemeit, az emberi kéz alkotásait, s ezzel együtt gondolatait ábrázolták. Ezeknek a képeknek tehát kiejthető – magánhangzókkal feltöltött hangalakjuk volt. Velük szavakat, mondatokat képeztek, milliók beszélték, és írástudók jegyezték a Nílus-parti ősi nyelvet. Komoly tévedés ezért a pontos hangalakok ismeretének hiányában azt hirdetni, hogy a hieroglifás írás csak mássalhangzókból áll. A gondot a magánhangzó-váltórendszer, vagy Gardiner szavaival élve a rébusz-rendszer okozta. Mint láttuk a szakirodalom lépten-nyomon felismeri jelenlétét, de mert az eredeti hangzókat még találgatni sem tudják, egyszerűen csak a mássalhangzós vázat szerepeltetik a transzliterációban. A nem tudás még nem mentesít!
Az írás ősi folyamata a következőképpen nézhetett ki: Az írnok először kimondta a lejegyzésre váró szöveget, szavakat, mondatokat. Majd megkereste azt a hieroglifát/képet, mely a mondandója lényegét alkotó mondatrész (gyakran tárgy) hangjait tehát a magánhangzókat is – a legnagyobb mértékben lefedte. Ide értjük nemcsak a szótövet, hanem annak esetlegesen már képzett/ragozott változatait is. (Ezt a szerepet általában egy ideogramma képviselte, de szükség esetén az ideogramma a képzett szó második helyére is kerülhetett.) Ezt a vázat egészítette ki aztán további képekkel, melyek akár szótagok, akár önálló mássalhangzók is lehettek (lásd.: az akrosztikus elv [70] ). Magyarul, de a szó-szoros értelmében is a Nílus-partján írás gyanánt képeztek. A képzésben szereplő mássalhangzók között/mellett szereplő magánhangzók számát és milyenségét az ideogramma esetében annak látványa határozta meg (ez tehát egy teljes szó), a további toldalék(ok)nál a magánhangzó illeszkedés ősi szabálya érvényesült (lásd a magánhangzó-váltó~ vagy rébusz-rendszert). Az ideogrammával ellentétben a toldalékok eredeti képértéke tehát már nem feltétlenül szerepelt a szó képzésében, csak a hangértékük mássalhangzós váza(csontja) járult az íráshoz. Ebből az következik – és ez is a hieroglifás írás sajátja –, hogy ugyanazt a szót többféleképpen lehetett leírni, azaz más-más képekkel lehetett rögzíteni. [71] A cél természetesen az egyértelműség megtartása mellett a tömörség volt. Gondoljuk meg, nem állt írásra alkalmas felület korlátlanul a rendelkezésükre, fáradságos munkával készített papirusztekercsekre, de általában minden sima felületre írtak, illetve kövekbe vésték gondolataikat. Az olvasás ennek a fordítottja volt. Az eszmejel/hieroglifa képérték-ét az olvasó az anyanyelvén hangzósította, azaz kimondta. Ez adta a szó tövét. A többi jel hangja-it ismét a képértékükből kiindulva a csontjaira (mássalhangzós vázára) lebontotta, majd az anyanyelvében uralkodó hangtani szabályokat alkalmazva a már ismert tőhöz igazította. Így érvényesül a szemmel és füllel olvasás megbonthatatlan ősi egysége. Olvasni jóformán mindenki tudott, hiszen a képek hangzósításához „csak” az anyanyelvét kellett ismernie. Ezért van aztán az, hogy nyelvünk ismeri az írástudó fogalmát, ugyanakkor hiányzik szókincséből az olvasástudó megjelölése. [72]
VIII. Miért tekintjük a magyar nyelv ősét a hieroglifás írás alapjának?
Alapkérdés!



A válasz a vártnál egyszerűbb: mert egyedül ezen az egy nyelven valósul meg a hieroglifák kép és hangértéke között lévő ősi, megbonthatatlan egység. Ha a hieroglifák nemzetközi helyesbített hangértékeit a magyar nyelv ősén hangzósítom, akkor a szó értelme egybeesik a jel/hieroglifa látványával. Amit kimondok, azt látom is! Alapszabály: a kimondott szó értelmét a hieroglifa látványa azonosítja.
Korábbi munkáinkban már bemutattuk a hieroglifák helyreállított transzliterációs értékeivel hangzósított magyar szavak egész sorát, kezdve az egy mássalhangzós jelektől az összetett jelcsoportokig. Terjedelmük miatt itt nem célunk ezek ismétlése. Megítélésünk szerint ’mérhetetlen’ szókincsünk nem minden eleme tartozik az ősi alaphoz. Más szóval a Nílus völgyében csak mai szókészletünk töredékével rendelkezhettek. Egyik fontos feladatunk ezért az újabb keletű szavak elválasztása az ősi szókincstől volt. Emellett néhány olyan szóval is számolnunk kell, melyek mai nyelvünkből már régen kikoptak. Gondolunk itt a többi között azokra a ma már ismeretlen tárgyakra, melyek az ásatások során kerültek felszínre, vagy festmények, rajzok formájában maradtak ránk. Következésképpen a hieroglifák között is találunk olyanokat, melynek képértékét ma már csak találgatni lehet. A hieroglifák túlnyomó többsége viszont ma is gondolkodás nélkül, (ős)magyarul azonosítható. Mondanivalónk érzékeltetésére Gardiner gyűjteményéből – a hieroglifák terén némileg járatosak előnyben – kiragadunk néhány több-mássalhangzós vázzal transzliterált ideogrammát. [73] A nemzetközi középbirodalmi hangértékeket itt már visszavezettük az óbirodalmi hangalakokhoz. Célunk a hieroglifák képértéke és helyes transzliterációs jeleinek magyar hangzósításakor kimondott szavak bemutatása, értékelése: - „O49 village with cross-roads. Ideo. in niwt .” [74] // niwt → aN-NYi-ÚT. Magyar anyanyelvűeknek nem okozhat nehézséget a jel értelmezése. Ha a hieroglifára nézünk valóban egy település alaprajzát, és benne az utakat látjuk. [75] A margóra szántuk: Július Cézár ilyen alakzatban építette katonai táborait, s azok kapuit is. - „S1 white crown of Upper Egypt. Ideo. or det. in var. HDt ’the white crown’.” [76] // HDt → KeGY-eT → KeGY-eS / KeGye-Tlen. De ha a koronára nézünk, akkor szembetűnik alakja is, hiszen nemcsak fehér, de HeGy-eS is (K→H→G). - „S3 red crown of Lower Egypt. Ideo.or det. in var dSrt ’red crown’.” [77] // dSrt → DiCső-éLeT → DíCséReT. A vörös korona az ősi hitvilághoz, az örök élethez vezetett. - „S11 collar of beads with falcon-headed terminals Ideo. or det. in var. wsx (wśx) ’collar’.”[78] // wsx → Ú-Szo-K, de tágabb jelentése ViSzeK – ViSeleK (U→V). A gallér alakú (sólyomfejben végződő) nyakdísz viselőjének fejét a víz fölött tartotta! Ezzel úsztak. - „U1 sickle. Ideo. in mA ’sickle-shaped end’.” [79] // mA→M-AR. Valóban, ha a képre nézünk ezt az eszközt mar-kunkba fogjuk, mely használata/aratás közben valóban mar. Gondoljunk csak a marokszedők-re.
- „U19 adze. Ideo in Pyr. nwty ’the two adzes’.” [80] // nwty →Ny-Ú-J-T –Ny-Ú-jT-Ja. Magyar anyanyelvűeknek ehhez sem kell fantázia: a hieroglifa az akkori fejsze, bárd, ütőszerszám képét mutatja. - „Y3 scribe’s outfit. Ideo. or det. in var. sSw ’writings’ and the related words, cf. O.K. zS’write’.” [81] // zS → eSz-eS. Ez a jel valóban az író-készséget mutatja be, ám Gardiner téved, amikor meghatározásából az embert kihagyta. Az írnok maga az eszes! - „D56 leg. Ideo. or det. in var. rd ’foot’.” [82] // rd → éLeD → eReD. Csak magyarul mondjuk így: lábra kap→éled. De ide sorolható az ered igénk is (L→R), valami kezdődik, azazelered, útnak ered stb.
A könnyebb áttekinthetőség kedvéért a fenti felsorolás főbb jellemzőit táblázatba rendeztük.



Az általunk követett utat a következőkben foglalhatjuk össze: i. Vissza kell térni a hieroglifás írás alkotóelemeihez, a képekhez. Meg kell ismerkedni az ősi gondolkodás, ezen keresztül az írás alapszabályával: a képezéssel, és a rébusz-rendszerrel. A nagytól a kicsi felé, a fontostól a lényegtelen felé haladással, a mellérendelésekkel, az ismétlésekkel, a birtokviszony ősi változataival, az igeidőkkel, az írásjelek sajátosságaival, a rövidítésekkel, és még sok minden mással. A képek mondanivalójának ismerete tehát az olvasáshoz elengedhetetlen. Kereken, a formai jegyeket nem lehet félretenni, és csak mondattani szerkezetekkel helyettesíteni. ii. Egyeztetni kell a hieroglifák képértékét transzliterációs értékeivel. Ennek érdekében a (mesterséges) középbirodalmi hangokat vissza kell vezetni ősi archaikus, és óbirodalmi állapotukhoz (a hivatalos értékeket Kammerzell közli).
iii. Majd meg kell keresni a hieroglifák ábrázolta szavak hangalakjait, melyek mássalhangzós váza egyúttal a helyes transzliterációs értékekkel azonos. Ez a hieroglifás írás megfejtésének sarokpontja. Nevezetesen: a keresett szótövek legnagyobb részét a magyar nyelvben lehet megtalálni. [83] Ha a (korrigált) nemzetközi mássalhangzós vázat (a magánhangzó illeszkedés szabályát követve) magánhangzóinkkal töltjük fel, akkor értelmét tekintve olyan (ős)magyar hangalakot kapunk, melyet a kérdéses hieroglifa, azaz a képecske is ábrázol. [84] Röviden: a kép/hieroglifa által nyújtott látvány egybeesik a nemzetközi vázra épülő magyar megnevezésével. [85]
SIGN
LIST JEL JELENTÉSE MEGHATÁROZÁS
TRANSZLITERÁCIÓ MAGYAR HANGZÓSÍTÁS
O49 village with cross
roads
Ideo. in niwt niwt → aN-NYi-Ú-T
S1 white crown of
Upper Egypt
Ideo. or det. in var. HDt ’the white crown’
HDt → KeGY-eT KeGY-eS KeGye-Tlen, HeGy-eS (K→H→G)
S3 Red crown of
Lower Egypt.
Ideo.or det. in var. dSrt ’red
crown’ dSrt → Di-Cső-éLeT
DíCséReT
S11
collar of beads with falcon-headed terminals
Ideo. or det. in var. wsx(wśx) ’collar’.
wsx → Ú-Szo-K, ViSzeK
ViSeleK (U→V)
U1 sickle Ideo. in mA ’sickle-shaped end’ mA → M-AR
U19 adze Ideo in Pyr. nwty ’the two adzes’ nwty → Ny-Ú-J-T
Ny-Ú-jT-Ja.
Y3 scribe’s outfit
Ideo. or det. in var. sSw’writings’ and the related words, cf. O.K. zS ’write’. sSw/zS→eSz-eS
D56 leg
Ideo. or det. in var. rd ’foot’ rd → éLeD eReD



iv. De nemcsak a hieroglifák képértéke és hangértéke közötti összefüggés utal az ősmagyar nyelvre, hanem a mondatok építkezése, a nyelvtani szerkezetek sokasága is. A tárgyeset thangja, a többes szám k jele, a birtokviszony sorrendje, a teljes igeragozás, az igekötők rendszere, a főnevek képzése, ragjai, a számnevek egyes számú vonzata, de a mellé- és alárendelések, a kérdő mondatok szórendje stb. mind a maival azonos nyelvtani építkezést hordozzák.
Röviden: Vissza a Nílus-völgyi írás alapjához, a képekhez! Tegyük ezt úgy, hogy az általuk nyújtott látvány, és a hozzájuk tartozó nemzetközi (transzliterációs) mássalhangzós váz magánhangzókkal kiegészített hangalakja (a kimondott szó), a hieroglifák képértékével egybeessen. Ezt csak az (ős)magyar nyelven lehet elérni. [86] Mi nem megfeleltetünk, hanem a formai jegyek alapján közvetlenül hangzósítunk, azaz magyarul olvasunk!
IX. Összefoglalás
1. Az egyiptomi hieroglifák tarkasága nem díszítés, hanem értelmes, összefüggő írás, a Nílusvölgyi ősi beszélt nyelv rögzítése. 2. Az egyiptomi írást az archaikus időktől kezdve a görög/római korszak végéig a fennmaradt feliratok sokaságának köszönhetően folyamatosan követhetjük. Nem kell tehát különböző tudományosnak nevezett módszerrel feltételezett „ * ” csillagos/kikövetkeztetett szavakat készíteni, s a finnugor módszertan analógiájára a múltba visszavetíteni. A tényleges jelek évezredek távlatából többek között kőbe vésett formában is megcsodálhatók. 3. Az írásjelek terén csak mennyiségi változással találkozunk. A hieroglifák alaki, és hangtani sajátosságai változatlan formában öröklődtek, miközben az idő múlásával a már meglévő jelek mellé újabbak sorakoztak fel. 4. A hieroglifás írás vegyes írás: képjelek, szótagok, valamint önálló mássalhangzók egymásba fonódó, egymást kiegészítő rendszere. 5. Minden hieroglifának a nyilvánvaló képértéke mellett önálló hangértéke is van (Champollion). 6. A hieroglifás írás tehát olyan vegyes írás, mely képrendszerét a jelek hangértéke alapján állították össze. Célja a beszéd (képszerű) rögzítése, így a Nílus-völgyi hieroglifás írás fonetikai alapokon nyugvó vegyes-írás.
7. A fentiek alapján megállapítottuk azt is, hogy a hieroglifás írás az ősi nyelvhez kötött, következésképpen építkezésének, hangtanának, és szókincsének ismerete nélkül olvashatatlan. Ezt az írást csak egy nyelven lehetett értelmesen gyakorolni – írni és olvasni –, mégpedig azon, amelyiken beszélték. 8. E tulajdonságokból eredően az ősi hangalakokat nem lehetett újabb hangzókkalfelcserélni! Itt az egyazon nyelven belüli szabályos hangváltások képtelenségére gondolunk, ill. az ún. helyreállított középbirodalmi nyelv esetében a szemita hangalakok és nyelvtani szerkezetek tudománytalan bevezetésére, napjainkig tartó egyeduralmára hívtuk fel figyelmüket. Ezzel az írás elveszítette volna fonetikai alapját, s vele folytonosságát. 9. A hieroglif hangértékek pontos ismeretének hiányában a kikövetkeztetett – és a Középbirodalom idejére szemita hangokkal felcserélt – mássalhangzós vázakat (transzliteráció) nem lehet közvetlenül értelmesen olvasni, csak elemezni. 10. Ezt a szótani, mondattani elemzést nevezzük a hieroglifák megfeleltetésének, más szóvalanalitikus fordításnak. Ma tehát a szakirodalom köreiben az a kettősség érvényesül, mely szerint ugyan senki sem tud közvetlenül olvasni, másrészt a szövegek megértéséhez amondattani elemzés, azaz a megfeleltetés is elegendő. Ezáltal a képek látványa és azok



hangalakjainak írás-meghatározó ősi szerepe a szöveg követése szempontjából csak másodlagos. Az egyiptológia rendelkezésére álló falfestmények, szobrok, archeológiai leletek „beszélő” sokasága mellett a képjelek nyilvánvaló mondanivalója (az élőlények, a tárgyak képei), de elsősorban az írott szövegek fent jelzett elemzése eredményezte azt a ma is hirdetett hiedelmet, mely szerint a hieroglifás írást megfejtették. 11. A valóság viszont az, hogy a szakirodalom 180 éves erőfeszítése ellenére ezt az ősi nyelvet mindmáig nem lehet beszélni. Hiányzik a hieroglifás írás alapját képező elengedhetetlen hangtan szövegképző, egyúttal összekötő/ellenőrző szerepe! Tanulság: az eddig követett analitikus szótani, mondattani és hangtani rendszer helytelen. Ismét megjegyezzük, hogy a nyelv egymást kiegészítő három pillérének (a szókincs, a nyelvtani rendszer, és a hangtan) felderítése nélkül, másrészt az ősi képírás tetszőleges átértékelésével (elemeinek tetszőleges megfeleltetésével), bármilyen, ún. kihalt, utódnélküli szigetnyelvet fel lehet állítani.
12. Végezetül megállapíthatjuk, hogy a folyamatos képírás konzerválta, megőrizte a hajdan volt kultúrát és annak közvetítőjét, az eredeti Nílus-völgyi nyelvet, mely azonos édes anyanyelvünkkel, a magyar nyelv ősével.
A fentiek természetesen csak kutatásaink összefoglalt végeredményét tükrözik. Az ősi szövegek követéséhez sokkal mélyebb ismeretek elsajátítása szükséges. Kép- és mássalhangzós írás lévén a maitól eltérő írásmódját, valamint az ebből következő sajátos szerkezetét kell megismernünk, s eközben kénytelenek leszünk ’megküzdeni’ nyelvünk hatalmas szókincséből fakadó bőség zavarával is. Ráadásul nem elég a mai magyar köznyelvet anyanyelvi szinten beszélni, hiszen jószerével semmit sem tudunk nyelvünk valódi gyökereiről. Éppen ezért a magyar nyelv kutatását is új alapokra kell helyeznünk, ősi hangtani és szerkezeti rendszerének megismerését, szókincsünk átértékelését a hieroglifák közvetlen olvasásával egyetemben újfent napirendre kell tűznünk.
Hosszú út áll még előttünk! Nyelvünk ősének, s vele népünk kultúrájának ma még csak egyre élesebben kirajzolódó körvonalait látjuk. A hiányzó részletek felderítése, értékelése, valamint rendszerezése további alapos, összehangolt kutatómunkát igényel.
A Nap újra felkel, és bevilágítja utunkat.
Borbola János
Forrásmunkák
Bereczki G., A magyar nyelv finnugor alapjai Universitas Kiadó (Budapest, 1998)
Borbola J., Olvassuk együtt magyarul! A Moszkvai Matematikai Papirusz két feladatának magyar nyelvű olvasata (Budapest, 2000). ISBN 963 03 9613 0
Borbola J., Királykörök. A Rhind Matematikai Papirusz királyköreinek magyar nyelvű olvasata. A Szent Korona egyiptomi mérete (Budapest, 2001). ISBN 963 00 7468 0
Borbola J., Csillagszoba. Út a szakkarai piramisfeliratok magyar nyelvű olvasatához(Budapest, 2004). ISBN 963 214 963 7 Borbola J., Tutanhamon a számadó, (Budapest, 2004). ISBN 963 216 967 0 Borbola J., A bölcsek írása. Arany Tarsoly 4. szám (Budapest, 2005 junius 5.) Borbola J., A Magyarok Isten, (Budapest 2005) ISBN 963 2192 1 5 X Borbola J., Uráli tilalomfák, Ősi Gyökér XXXIV. évfolyam 3. szám, 2006 julius-szeptember. Borbola J., Kikelet (Hun Idea, 2008).ISBN 978-963-7014-33-8
Champollion Jean-François, Lettre à M. Dacier relative à l’alphabet des hiéroglyphes phonétiques (1822. szept. 27).



Crystal David, A nyelv enciklopédiája Osiris Tankönyvek(Budapest, 2003) Czuczor Gergely-Fogarasi János, A Magyar nyelv szótára Emich Gusztáv Magyar Akadémiai Nyomdásznál (Pest, 1862) Gardiner Sir Alan H., Egyptian Grammar Griffith Institute Ashmolean Museum, Oxford. First published 1927. Third Edition ( Oxford , 1994) ISBN 0 9000416 35 1
Hajdú P., Bevezetés az uráli nyelvtudományba Tankönyvkiadó (Budapest, 1966)
Hannig R., Großes Handwörterbuch Ägyptisch- Deutsch (Mainz, 1995), Graphonemrelationen im älterem Ägiptisch XLV- XLVIII.
Kákosy L., Ré fiai, Gondolat (Budapest, 1979). Kákosy L., Egy évezred a Nílus völgyében, Gondolat (Budapest, 1970).
Magyar Nagylexikon Magyar Nagylexikon Kiadó (Budapest, 1999) Magyar nyelvtörténet, Kiss Jenő – Pusztai Ferenc, Osiris Kiadó (Budapest, 2003) E. Abaffy Erzsébet,Hangtörténet. Pallas Nagy Lexikona, CD-ROM Arcanum Digitéka.
TESZ II, A magyar nyelv történeti-etimológiai szótára Akadémiai Kiadó (Budapest, 1995).
Zonhoven L.M.J. Middel-Egyptische Grammatica (Leiden 1992). Zwischen den beiden Ewigkeiten, Satzinger, Das Ägyptische<ALEPH>-Phonem, (Wien, 1994).
[1] Az alább olvasható "Bevezető" az Arany Tarsoly, I. évfolyam 4. szám (2005 június 5), 42. oldalán azonos címmel közölt gondolataim átdolgozott változata. [2] A cím alatti serekhben Atoti (?), avagy a Jó-TuDó neve látható. Állítólag Horus Aha, azaz Menes után uralkodott (i.e. 2960?, I. Dinasztia 2. királya). Nevéhez fűződő monda szerint ő találta fel az írást. [3] Megfeleltet → vélt értelmét saját nyelvére fordítja.
[4] TESZ II, 1078: „olvas /.../2. 1405:’számlál, egyenként számba vesz’”. CzuczorFogarasi,Magyar Nyelv Szótára Negyedik Kötet (Pest 1867), 1049. "OLVAS, (ol-v-as) áth. m. olvas-tam, ~tál, ~ott, par. ~s. 1) Valamely gyűmennyiségnek részeit egyenként számba veszi, mi rendesen úgy történik, hogy a részek külön-külön egymás után elmozdíttatnak, vagy legalább gondolatban elválasztatnak."
[5] Gardiner, Egyptian Grammar Third Edition, Griffith Institute (Oxford, 1996), 6. [6] Eddig könyv alakban megjelent munkáim: Borbola, Olvassuk együtt magyarul! (Budapest, 2000). Borbola, Királykörök (Budapest, 2001). Borbola, Csillagszoba (Budapest, 2004). Borbola, Tutanhamon a számadó (Budapest, 2004). Borbola, A Magyarok Istene (Budapest, 2005). Borbola, Kikelet (Hun Idea, 2008). [7] Ez a gondolatsor a Magyarságtudományi tanulmányok, HUN-idea (Budapest, 2008), 93-118. oldalán megjelent azonos című írásom átdolgozott változata. [8] A hieroglifákkal és annak kurzív változatával, a hieratikus jelekkel írt szövegek képezik az óbirodalmi és klasszikus korszak írásrendszerét. [9] Az ideogrammaként szereplő élőlényeket, közismert tárgyakat ábrázoló hieroglifák megítélése természetesen bármely nyelven követhető, viszont mindez már nem vonatkozik ugyanezekre a jelekre, ha azok nem ideogrammaként szerepelnek. Nem vonatkozik a (több-konszonánsos jelekre) szótagokra, és az önálló mássalhangzókra sem. Vö. a magánhangzó-váltó rendszerrel.
[10] Czuczor-Fogarasi 3, A Magyar nyelv szótára Emich Gusztáv Magyar Akadémiai Nyomdásznál (Pest, 1862), 179. [11] TESZ II, A magyar nyelv történeti-etimológiai szótára Akadémiai Kiadó (Budapest, 1995), 1078-1079. [12] Czuczor-Fogarasi 4., op. cit., 1049. [13] Bővebb leírását David Crystal, A nyelv enciklopédiája (Budapest, 2003), 262- 268 oldalain találják. [14] Az egyiptomi történelmi események időrendjét modern korunk Manetho-tól vette át. Történeti összefoglalóját állítólag II. Ptolemaiosz Philadelphosz megbízásából görög nyelven rögzítette. Időt-átölelő munkája sajnos megsemmisült, így csak áttételesen, Eusebius és Josephus Flavius munkáiban maradtak ránk ebből utalások, részletek. Az egyiptomi történetírás ókori nagyjait Hérodotosz vezeti, de sokat tanult az egyiptológia Dioderosztól, Sztrabontól, sőt, Pliniusz és Plutarkosz is hozzájárult a vallásfilozófiai ismeretek bővítéséhez. [15] A könyvtár alapítása I. Ptolemaiosz Szótér bőkezűségének köszönhető. [16] Pallas Nagy Lexikona, CD-ROM Arcanum Digitéka, Alexandriai iskola.
[17] A Serapeion az egyiptomiak és a görögök által is elismert közös istenség a szent Ápisz bika és Ozirisz tiszteletére épített szentély volt.



[18]
A fenti adatokról bővebben olvashatnak a Magyar Nagylexikon 1 (Budapest, 1999), 464-466. oldalain.
[19]
A koptok liturgikus szövegeikben a késő középkorig részben ’megőrizték’ a Ptolemaiosz-kori szókincset.
[20]
Jean-François Champollion felfedezését az Académie Française titkárához, M. Dacier-hoz írt levele alapján ismerte meg a tudományos világ: Lettre à M. Dacier relative à l’alphabet des hiéroglyphes phonétiques (1822. szept. 27).
[21]
Ez a megjegyzésünk nem szerepel az idézetben. Mindkét ’antik szerző’ esetében meg kell kérdeznünk: uraim miért nem tanulták meg Alexandriában a hieroglifákat írni-olvasni? Plutarkchos (*45körül,†125 előtt), állítólag 227 mű szerzője, közötte a közismert Éthika, és a Párhuzamos életrajzok neves papi írója utazásai során többször is járt Alexandriában. Hórapollion (Kr.u. 4-5 század) pedig egyenesen egyiptomi volt. Állítólag könyvet is írt az óegyiptomi hieroglifákról, mely sajnos csak Philippos görög változataként Hieroglyphicacímen maradt ránk. Uraim, tisztelettel! Az önök korában, Alexandriában még vígan írták és olvasták a hieroglifákat. A szomszédok nyelvét és írását illett volna megtanulni... Felmerült, hogy mindketten újkori kompilátorok, következésképpen a hieroglif írás alapjairól csak a reneszánsz kori ismeretekkel rendelkezhettek.
[22]
Kákosy L., Ré fiai, Gondolat (Budapest, 1979), 10.
[23]
Az írás „megfejtőinek” hosszú sorából csak néhány egyiptológust emeltünk ki: Hincks (1848), Brugsh (1864), Erman (1896), Griffith (1862-1934), Kurt Sethe (1869-1934), Budge (1920), Gardiner (1927), Edel (1955, 1964), Černý (1898-1970), Polotsky (1981), Schenkel (1991), Zonhoven (1992).
[24]
Sir Alan H. Gardiner, Egyptian Grammar Griffith Institute Ashmolean Museum, Oxford. First published 1927.
[25]
A determinatívumok és az átmeneti formák kérdése csak periférikusan érinti a fent tárgyalt alapgondolatunkat. Bővebb bemutatásukkal korábbi munkáinkban foglalkoztunk.
[26]
Gardiner, op.cit., 438-548.
[27]
Gardiner, op.cit., 549-604.
[28]
A szótő után illeszkedő ragozás.
[29]
Gardiner, op.cit., § 410, 324.
[30]
Bizonyításra vagy összevetésre való példa.
[31]
Polotsky felosztása szerint az állítmány alanyi, jelzői és határozói szerepkörben látható (adjektivisch, substantívisch, és adverbiális functie, Zonnhoven, Middel-Egyptische Grammatica, Leiden 1992, 77-78), ezen belül megkülönbözteti a nem ragozott és suffixos formáját is. Élesen szembeállítja a circumstanciális és a prospectiv sDm-fet. A participiumok, a relatívformák és további állapotformák csatasorba állítása mellett a passzívumok egészítik ki ezt a sort.
[32]
Zonhoven L.M.J., Middel-Egyptische Grammatica (Leiden 1992), 43-44.
[33]
Gardiner, op.cit., The Alphabet, 27.
[34]
Hannig R. Großes Handwörterbuch Ägyptisch- Deutsch (Mainz, 1995), Graphonemrelationen im älterem Ägiptisch XLV- XLVIII.
[35]
A nemzetközi transzliteráció bemutatására összetettsége és terjedelme miatt jelen kereteink között nem térhetünk ki. Ez a kérdés egyébként sem a Miért ?, hanem a Hogyan ? fejezethez tartozik.
[36]
Vö. az ide vonatkozó részletes elemzésünkkel: Borbola, Olvavassuk együtt magyarul!(Budapest 2000), 56.
[37]
Hannig, op.cit., XXXVII.
[38]
Satzinger, Das Ägyptische<ALEPH>-Phonem, Zwischen den beiden Ewigkeiten (Wien, 1994), 191-205.
[39]
Gardiner, op. cit., 27.
[40]
Gardiner, Egyptian Grammar (Oxford, 1994), 460;
[41]
R. Hannig, op cit., XLVII.
[42]
Érdekességként jegyezzük meg, hogy Thomas Young megfejtési kísérletében a hieroglifa hangértéke szintén ló, illetve ole volt.
[43]
A hangváltásokról bővebben Borbola, Királykörök (Budapest, 2001), 24-29., valamint a Csillagszoba(Budapest, 2004), 35-45. oldalain olvashatnak.
[44]
Gardiner itt is kiutat keresett: „ D snake originally dj and also a dull emphantic s (Hebrew צ). During Middle Kingdom persist in some words, in other is replaced by d.” The Alphabet.
[45]
Gardiner, op.cit., The Alphabet, 27.
[46]
A német R. Lepsius kutatásai nyomán kerültek a berber (numid, tuareg, tamasek, kabil, taselhit) és kusita (szomáli, galla, afar-szaho) nyelvek előtérbe – közös elnevezésük hamita nyelvek –, a sémi nyelvek mellé. A szakirodalom a szemita nyelvek közé sorolja az akkád: asszír-babiloni, ugariti, főniciai, kánaáni, és természetesen a héber, arab, arámi, szír stb. nyelveket is.
[47]
Az Ószövetség ide vonatkozó adatait a szakirodalom ma már nem tekinti történelmi tényeknek. Izrael népéről először a Mèsa-stèle (kb. i.e. 840) tudósít. A Merenptah-stèle (kb. i.e 1213-1203) izrael felirata mindmáig vitatott.
[48]
Gardiner, op. cit., 7.
[49]
Szép anyanyelvünk fenti kerékbetörését az angol szöveg pontosabb követése érdekében tettük, melyért szíves elnézésüket kérjük.
[50]
Kákosy L, Egy évezred a Nílus völgyében, Gondolat (Budapest, 1970), 21.
[51]
Gardiner, op. cit., 8.



[52] A szóbokor rendszert a finn-ugor elmélet képviselői elvetik, szerintük a gyakran azonosnak tűnő hangalakok csakis a fatális véletlen számlájára írhatók. Egyedül a hangmegfelelés szabályaira helyezett levezetések lehetnek tudományosak. Ezek alapján a nyilvánvalóan azonos tőről származó, hasonló hangtestű szavaink (ezek alkotják a szóbokrokat) ’tudományos alapon’ szétválaszthatók, különböző donornépek szókincsére vezethetők vissza. Szükségük is van erre a ’kozmetikára’, mert a szóbokor rendszer (kutatása immár 150 éves múltra tekint vissza) olyan szavakat is egy csoportba sorol, melyek a hivatalos kultúrtörténeti elmélet (nyelvünk uráli, finn-ugor eredete) szerint nem tartozhatott ősi, általuk kikövetkeztetett szókincsünkhöz, akkori kultúránkhoz. Hova jutna a világ, ha már az ugor korra tennénk nyelvünk földműveléssel-állattenyésztéssel kapcsolatos szakkifejezéseinek kialakulását, holott ezeket a finn-ugor elmélet hívei szerint csak évezredekkel később a magasabb műveltségű törököktől, ill. még később, a még kultúráltabb szlávoktól vettük át?
[53] Kákosy, Egy évezred a Nílus völgyében, 22.
[54] A héber írás kezdetben mássalhangzós írás volt, csak később tértek át a magánhangzók jelölésére is. [55] Borbola, A bölcsek írása. Arany Tarsoly 4. szám (Budapest, 2005 június 5.), 42-43. [56] A hükszoszok hódítása az egyetlen eddig ismert betörés. Róluk viszont keveset tud a szakirodalom. Egyesek szerint nyugati sémi eredetű nép lehetett (feltételezni természetesen ezt is lehet), mások viszont hurritáknak tartják őket. Ez utóbbira azért némi bizonyíték is rendelkezésünkre áll, pl. a Szalitisz(Selek) név a hurrita Sallakunak fele meg. Kákosy, Ré fiai, 121. Az Avaria nevű város feltárásakor kialakuló vélemények alapján (1966 óta folyamatban) feltételezhető, hogy a feltárt szír mintájú palota Chajan fáraó (#yAn i.e. 1650 körül) székhelye volt, valamint a hükszoszok magas kultúrájú népe a szkíták közül származott. [57] Álljanak tanúként a már eddig megjelent könyveim, lásd Forrásmunkák.
[58] A két fogalom meghatározásához a Magyar Nagylexikon adatait használjuk (Magyar Nagylexikon Kiadó, Budapest 2003): „elmélet, teória: 1. gondolati megközelítése és feldolgozása mindannak, ami az érzékelés számára hozzáférhetetlen. /.../ Az újkori filozófiában és tud.-ban az elmélet olyan fogalmi rendszer, amelyben egy vagy több alapelvre meghatározott eljárási szabályok szerint épül rá a tényeket és hipotéziseket magában foglaló egész, s amelynek universiális állításai lehetővé teszik az empirikusan megfigyelhető jelenségek magyarázatát.” Ed-Fe 7, 243244. // „tétel: 1. (mat) bebizonyított jelentősebb matematikai →állítás elnevezése.” SzP-Ung 17 393 [59] Bereczki G., A magyar nyelv finnugor alapjai Universitas Kiadó (Budapest, 1998), 31. [60] Hajdú P., Bevezetés az uráli nyelvtudományba Tankönyvkiadó (Budapest 1966), 40. Utolsó mondata egyébként a körbejárás iskolapéldája, hiszen a nyelvi rokonság megállapítása éppen a fent említett hipotetikus rendszer alapján történik. [61] A Halotti beszéd és könyörgések nyelvünk ezer évvel ezelőtti állapotaként történő, minden kritika nélküli beállítása nem lehet alapja a történeti összehasonlító nyelvészetnek. Senki sem tudja bizonyítani, hogy a továbbiakban mindenütt latin nyelven írt Pray Kódex magyar nyelvű betétjének írója valóban magyar anyanyelvű volt-e, vagy pl. egy német nyelvű pap fonetikus átírását magasztaljuk nyelvünk legrégebbi nyelvemlékének! [62] Az alábbi idézet Bereczki, op. cit., 35. oldalán található. [63] Ezen a téren sincs a finnugor elmélet hirdetői között egyetértés. Ismerkedjünk meg Fodor István gondolatával: „A kezdeti romantikus elképzelések azok voltak, hogy a mai leánynyelvek történetében visszafelé haladva teljességgel megszerkesztik az alapnyelvet úgy, ahogyan valaha hangzott, fonetikai rendszerében, alaktanában és mondattanában. / .../ Később azonban kezdték belátni, hogy az alapnyelv visszaállítása nem olyan egyszerű dolog, s még talán a hangtan terén lehet a legtöbb eredményt elérni, míg a jóval több elemből álló alaktani rendszer felállítása sokkal nehezebb, a mondattan megszerkesztése pedig még ma is gyerekcipőben jár.” Fodor István, Mire jó a nyelvtudomány? Balassi Kiadó, (Budapest, 2001. ISBN 963 506 409 8), 35 -36. oldal.
[64] A szabályos hangváltásokról szóló kétségeink, kritikus megjegyzéseink részleteit a már nyomtatásban is megjelent Az uráli tilalomfák című tanulmányunkban bővebben kifejtettük. Borbola, Uráli tilalomfák, Ősi Gyökér XXXIV. évfolyam 3. szám, 2006 július-szeptember, 2-19. oldalain.
[65] Kiss Jenő – Pusztai Ferenc, Magyar nyelvtörténet, Osiris Kiadó (Budapest, 2003), Hangtörténet, 109. [66] Nyelvünk legközelebbi rokonainak nyilvánított osztják és vogul nyelveket gyűjtéseik alapján nyelvészeink összességében 34 nyelvjárásra osztották fel. [67] Bereczki, op. cit., 32
[68] Magyar nyelvtörténet, op. cit., E. Abaffy Erzsébet, Hangtörténet, 106. [69] Az í/j/l/ly csoportra és a későbbi az o/ő jelölésére gondoltunk. [70] Az akrosztikus elv szerint a szavak a teljes hangalakjuk helyett esetenként csak kezdő hangjukkal, ~jaival szerepelnek a szóalkotásban. [71] Ez alól kivételt a királynevek képeztek, a királygyűrűkben az ősi jeleket változatlan összetételben örökítették tovább. [72] Ismereteink szerint ezt a gondolatot először Kiss Dénes vetette fel. [73] Az egy-mássalhangzós jelekkel a Csillagszoba V. fejezetében már bővebben foglalkoztunk. [74] Gardiner, op. cit., 498.



[75] Felmerült a korábbi aN-I Ú-T→AN-ÚTJA olvasat is. [76] Gardiner, op. cit., 504. [77] Gardiner, op. cit., 504. [78] Gardiner, op. cit., 505. [79] Gardiner, op. cit., 516. [80] Gardiner, op. cit., 518. [81] Gardiner, op. cit., 534. [82] Gardiner, op. cit., 457. [83] Mint azt már a fentiekben bemutattuk a finnugor elméletet hirdető nyelvészeink által kialakított spekulatívszabályos hangváltások tendenciáit ezennel mellőzzük, helyette a négyezer év valóságban is követhető nemzetközi hangértékeit tekintjük kiindulási alapunknak. Bővebben szólunk erről a Csillagszoba IV. Az ősi hangértékek változása című fejezetében.
[84] A hangzósítás során a hieroglifák látványa nem kizárólagosan a képértékével azonos első benyomásunkat jelenti, gyakran valamilyen elvont fogalmat, jelzőket, határozókat stb., esetleg több rétegű értelmet is hordoz. [85] Nyelvjárási eltérések nagyrészt a magánhangzókat érintik, így a mássalhangzós írást kevésbé befolyásolják.
[86] Ezen az úton már többen is jártak előttünk, tisztelettel gondolunk Némäti Kálmánra, Pálfi Károlyra és Baráth Tiborra. Munkásságuk részben mostani eredményeink előfutárának tekinthető, még akkor is, ha számos megállapításuk ma már kiegészítésre, javításra szorul.
<<Előző Következő>>
Magyarok Világszövets