---
master_file: "[[@VargaGezaHieroglifus]]"
---
# Index for Varga Géza – Hieroglifus birtokjeleink.pdf

1
VARGA GÉZA
Hieroglifikus
birtokjeleink
ÍRÁSTÖRTÉNETI KUTATÓINTÉZET
2017



2
ÍRÁSTÖRTÉNETI TANULMÁNYOK
Az Írástörténeti Kutatóintézet sorozata
A szerző e sorozatban közreadott munkái:
Simon Péter – Szekeres István – Varga Géza: Bronzkori magyar írásbeliség 1993.
Varga Géza: Székely rovásjelek hun tárgyakon 1996.
Varga Géza: Rovásírás és mitológia 1998.
Bakay Kornél – Varga Géza: Rabló, nomád hordák inváziója, avagy a kincses Kelet örököseinek honalapítása? 1998.
Varga Géza: A székely rovásírás eredete 1998.
Varga Géza: The origins of Hunnish Runic Writing 1999.
Varga Géza: A magyarság jelképei 1999.
Varga Géza: Mítoszok őre, Velemér 1999.
Varga Géza: A székelység eredete 2001.
Varga Géza: A finnugor elmélet alkonya 2006.
Varga Géza: Így írtok ti magyar őstörténetet 2010.
Varga Géza: A Tejút hasadékában kelő napistent ábrázolja-e a székely írás „us” (ős) jele? 2014.
Varga Géza: Mandics György róvott múltja 2015.
Varga Géza: Őshazakutatás és a magyar hieroglifikus írásemlékek 2016.
Varga Géza: Szabír jelek az Iseumban 2016.
Varga Géza: A karcagi csatkarika hieroglifikus felirata 2016.
Varga Géza: Hieroglifikus birtokjeleink 2017.
Nyomdában: Varga Géza: Magyar hieroglif írás 2017.
Előkészületben: Varga Géza: Magyar ősvallás
Az elülső borítón a nagy Ten tulajdonjel, valamint Tordos-Vincsa (lent), népi (balra) és székely (jobbra) párhuzamai, a belső címlapon a magas kő tulajdonjel avar és népi párhuzammal, valamint a székely „m” magas és „k” kő jelek, a hátsó borítón a jó sarok tulajdonjel két változata és párhuzamai egy horezmi éremről és a nagyszentmiklósi kincsről.
ISBN 978-615-80511-4-9 ISSN 1217-6974
A kötetek a legjobb áron: cserepmadar@gmail.com 06(20)534-2780
A kutatást támogatja, ha nálam nyaral: www.csinyalohaz.hu www.cserepmadar.hu
A grafika és a tördelés a szerző munkája.
(C) Varga Géza 2017.
Közzéteszi az Írástörténeti Kutatóintézet baráti köre és a szerző Budapesten.



3
VARGA GÉZA
Hieroglifikus
birtokjeleink
ÍRÁSTÖRTÉNETI KUTATÓINTÉZET
2017.



4
TARTALOM
Bevezetés 5.
A lexikon írástani megfontolásokkal kiegészített álláspontja 6.
A magyar tamgák és párhuzamaik 18.
Irodalomjegyzék 26.
A zsenge birtokjel (középen), honfoglalás-kori (balra, a tiszabezdédi tarsolylemezről) és kínai megfelelője (jobbra);
a kínai jel hangalakja sen, a jelentése „fiatal növény”;
a székely írásban ilyen alakú a „zs” betű



5
BEVEZETŐ
A jelen tanulmányban értelmezett magyar tamgák kalandos úton, nagy kerülővel jutottak el hozzám. Benkő Istvántól kaptam a jeltáblákat azzal a kéréssel, hogy ha lehetséges, akkor elemezzem őket. Hozzá Ajbolat Kuskumbajev kazak történésztől kerültek, ezért eleinte azt gondoltuk, hogy sztyeppi jelekről van szó. Csak később sikerült azonosítanunk a jelek forrását. Ajbolat Kuskumbajev ugyanis Baski Imre könyvében találta, aki viszont a Néprajzi Lexikonból vette azokat.
A hasonló tamgák (birtok-, nemzetség- és mesterjelek) ilyen nézőpontból, a magyar hieroglifákkal való olvashatóság szempontjából még feldolgozatlanok. Maga a magyar hieroglif írás is csak egy friss felfedezés, ezért a hieroglifák lelőhelyeinek felmérése még nem fejeződhetett be. A hieroglifikus olvasási móddal jelentős adatforrást lehet feltárni.
Több hasonló (például a kőfaragó-, tutajos- vagy sóvágójelekből álló) táblázatot állítottak már össze a tudós elődök, amelyekben hieroglifikus jelhasználatra is bukkanhatunk. Ezek jeleit eddig elsősorban a latin betűkkel vetették össze, de persze nem sok eredménnyel. Volt néhány kutató, aki esetenként a székely betűkkel is megpróbálkozott, azonban ez sem vezethetett olvasathoz, bár a jelek némelyikét formailag jól azonosította. E próbálkozások is csak egy-két emlékre (például régi kassai sírkövekre) terjedtek ki s az eredménytelenség miatt a közzétételük is elmaradt.
Mivel a magyar hieroglifákból (szójelekből) álló ligatúrákat nem lehet egy hangot jelölő rovásbetűkkel elolvasni, ezek a kísérletek elvileg sem vezethettek eredményre.
Van tehát egy sor értelmezésre, elolvasásra váró tamgánk. Közülük mutatunk most be néhányat, felajánlva némelyikükhöz egy lehetséges olvasatot (1 - 3. ábra). A hieroglifikus írásrendszer története, az egyes jelek rokonsága, képi tartalma, jelentése és akrofóniájának leírása megtalálható a megjelenés előtt álló Magyar hieroglif írás c. kötetben.
1/a. ábra. A Magyar Néprajzi Lexikon XVII-XVIII. századi tulajdonjelei



6
1/b. ábra. A Magyar Néprajzi Lexikon XVI-XVIII. századi tulajdonjelei
A LEXIKON ÍRÁSTANI MEGFONTOLÁSOKKAL KIEGÉSZÍTETT ÁLLÁSPONTJA
A Magyar Néprajzi Lexikon két fejezetében is foglalkozik a bennünket érdeklő gazdag jelcsoporttal. Az ezekben közölt jeleket kaptuk meg Ajbolat Kuskumbajevtől (1. ábra).
- A „bélyeg, billog” címszó a következőkről tájékoztat: A bilog az állatok (szarvasmarhák, lovak, szamarak, ritkán juhok) bőrébe égetett, azonosítást szolgáló tulajdonvagy jószágjegy. A tavasztól őszig kinn tartózkodó, gulyába és ménesbe kivert növendék állatok esetleges elbitangolásakor, vagy lopáskor szolgált igazolásul. Ez történt az állat elpusztulása esetén is. Az ún. „bőrivel való számonadás” során lehetővé tette az azonosítást. A tulajdonjelet vasból készített, felizzított bilyogzóvassal égették rá az állatok farára, nyakára, vagy a szarvára. Egy-egy bilyogzóvas gyakran apáról fiúra öröklődött, 2–300 év óta használt példány is ismeretes. Hozzátehetjük, hogy ezek az adatok megengedik maguknak a jeleknek a X. századból, vagy azt megelőző korokból való származtatását is. Emlékeztetünk rá, hogy az ősvallás és a hozzá szorosan kötődő hieroglifikus jelhasználat ekkortájt (még a XIII. században is) elevenen élt a nép körében, amit egyrészt a pogánylázadások, másrészt a hieroglifákkal rögzített regölyi, berekböszörményi és karcagi ősvallási imák is igazolnak (4. ábra).
A lexikon szerint a XVI-XVIII. sz.-ban a gazdákon kívül gyakran egyes falvaknak, megyéknek és földesúri nagybirtokoknak is volt bélyege. Egy állat viselhette gazdájának jele mellett a községét is. A hatósági bélyegekről az erdélyi szászok bilyogkönyvet adtak ki, ezt használták az elbitangolt, ellopott állat származási helyének azonosítására. A szócikk szerint a beégetett jelek lehetnek a tulajdonos nevének kezdőbetűi, ábrázolhatnak rovásszerű vagy felismerhetetlen jeleket, tárgyakat stb.
Hozzátehetjük: latin írást használó közegben természetes a törekvés, hogy a tulajdonjelekből elsősorban a tulajdonos nevének latin betűkkel írt kezdőbetűit próbáljuk meg kihámozni. Amint az is törvényszerű, hogy a rovásjeleinket (hieroglifáinkat) kellőképpen nem ismerő környezet kutatói a rovásjelekből (hieroglifákból) alkotott jelcsoportot nem ismerik fel.
A bélyegezés alkalmazása a Nagy- és a Kiskunságban, a Jászság és a Hortobágy vidékén volt a legelterjedtebb. Alkalmazói kb. 90%-ban magyarok. A bélyeghasználat a XIII. sz. közepétől folyamatosan követhető.



7
2. ábra. Az Ajbolat Kuskumbajev által küldött (az 1. ábrán látható) tamgák között 33 db. ismert magyar jel párhuzamát is megtaláljuk
A fenti táblázat az (összetett tulajdonjeleinket is alkotó) elemi hieroglifákat mutatja be.



8
3/a. ábra. A magyar tulajdonjelek értelmezése a magyar hieroglif írás jelei segítségével



9
3/b. ábra. A magyar tulajdonjelek értelmezése a magyar hieroglif írás jelei segítségével



10
3/c. ábra. A magyar tulajdonjelek értelmezése a magyar hieroglif írás jelei segítségével
A tapasztalat szerint a fentieknek megfelelően elemeire bontható és értelmezhető (elolvasható) tamgák száma minden új szemügyre vétel során gyarapszik. Ugyanez vonatkozik a párhuzamokra is. Jelentős, sztyeppi eredetű kulturhatásról van szó.



11
Az 1436-ban felbukkanó Bylegh szó égetett tulajdonjegyet jelentett, a XVI. sz.-tól már bélyegzővasak is maradtak ránk. A bélyeg szó ótörök eredetű, az eljárás a sztyeppei nomád népeknél, pl. a baskíroknál, mongoloknál is ismert. Kétségtelen, hogy a magyarság a használatát a sztyeppéről hozta magával. (Tárkány/1965).
4/a. ábra. Az esetenként nehezen azonosítható jelek alapján is megállapítható, hogy a regölyi gyűrűn egy ősvallási ima ismétlődő sorai olvashatók: „szár Ak (sarok) ég, nagy kő, szár (úr) kő ...”
- A Magyar Néprajzi Lexikon „tulajdonjegy, birtokjegy” szócikke szerint minden olyan jel, ábra, betű, szám stb. ide tartozik, amely kifejezi a tulajdonból származó viszonyt, amely természetes és jogi személyek vagy személyek csoportjai (pl. törzs, nemzetség stb.) között



12
valamely tárgy vonatkozásában fennáll. A tulajdonjegyet a tulajdonos (birtokos, használó stb.) választja; alkalmazásának feltétele a társadalom jóváhagyása és a technikai kivitelezhetőség.
A szócikk szerint a tulajdonjegyet személy vagy csoport neve helyett használták, leginkább az írás nélküli időben ill. amikor az írás-olvasás még nem volt elterjedve. Hozzátehetjük: itt az „írás nélküli” jelzőt „latin írás nélküli”-nek kell értenünk, mert a tulajdonjelek jó része szójelekkel azonos, vagy szójelekből alkotott elolvasható ligatúra. Azaz egy szójeleket (hieroglifákat) alkalmazó sztyeppi íráshasználat maradékával állunk szemben.
4/b. A karcagi csatkarika kitűnő állapotú hieroglifái egy ősvallási ima ismétlődő sorait rögzítik: „Magas égi kő, magas kő, magas égi kő, magas kő, magas égi kő, magas kő, magas égi kő földje”
A tulajdonjelek használhatósága a társadalmi elismerésen alapult – írja a lexikon. Ez az elismerés rendszerint szokásjogi úton történt, de időnként, jogszabályok is kötelezően



13
rendelkeztek felőle. Ezt a jogot az egyenes ági leszármazók örökölhették. Eredeti használójának elhaltával egyes népeknél a legidősebb, másoknál a legfiatalabb fiú vette át változatlan alakban, aki a gazdaság irányításában az apa helyébe lépett. A többi fiú rendszerint ugyancsak az apai tulajdonjegyet használta, de kis változtatással, pl. keresztet vagy haránt vonalat fűzött hozzá. E főszabály alól azonban két irányban kivétel is volt ismeretes: a) néha a tulajdonjegy dologi jellegű telekjeggyé vált és ilyenkor a telek tartozékaként tulajdon átruházással idegenhez kerülhetett; b) asszonyok, özvegyek, leányok is beléphettek a jogába, de azt csak kicsinyített alakban vagy megfordítva használhatták.
4/c. ábra. A berekböszörményi gyűrűn a „Nagy szár ég” (Nagy úr az ég) mondat ismétlődik, szintén egy ősvallási ima szövege; középen az „Egy (isten)” olvasatú, égitestek közötti kettős kereszt az Istennel azonos Tejutat jelképezi



14
Hozzátehetjük: e jelváltozást eredményező gyakorlat alapján azt gondolhatnánk, hogy a tulajdonjelek viszonylag rövid idő alatt a felismerhetetlenségig eltorzultak – azonban a jelen cikkben elemzetteknél nem ezt tapasztaljuk. Igen sok jelet minden további nélkül a több évszázados használat ellenére, ma is értelmezni tudunk. Ez azt jelenti, hogy a jelek egy része olvasható volt s ez az olvashatóság megakadályozta a jelek megváltozását.
A tulajdonjeggyel általában ingó dolgokat jelöltek meg. A tulajdonjegy szolgált az alkotáshoz fűződő szerzői jog jegyeként, pl. mesterjegyként is, de a személyiséget kifejezhette a sírfán is.
Képzése a tárgyakon történhetett vágás, rovás, faragás, rajzolás, karcolás, égetés, ütés vagy nyomás útján, de mindenképpen maradandó módon és mások által érzékelhető formában.
5. ábra. Nogaj nemzetségek jelei, fekete keretben a mazsar nemzetség ragyogó szár „ragyogó úr” olvasatú tamgája
(a táblázatot Benkő Istvánnak köszönöm)
A Magyar Néprajzi Lexikon szócikke szerint a tulajdonjelek körében a legnagyobb alaki változatosság uralkodik. Egyszerű vonal, görbe vagy geometrikus vonal éppen úgy felhasználható volt tulajdonjegyként, mint égitestek (pl. nap, hold, csillag) vagy állatok (pl. totemállat), esetleg egyes végtagjaik (pl. daruláb), növények (pl. tulipán vagy fenyőfa), használati tárgyak (pl. kehely, patkó, villa, szigony) ábrái vagy az ember alakja.
Hozzátehetjük: ezek a felsorolt alakok a legkönnyebben szójelekhez köthetők. Például kézenfekvő, hogy a Napot ábrázoló jel jelentése „Nap”. Ebből is következően a vizsgált tulajdonjelek jelentéseként nem egyetlen hangot, hanem egy szót kell feltételeznünk. Nem betűírással, hanem egy szójeleket alkalmazó hieroglifikus írásmóddal van dolgunk.



15
A szócikk a tulajdonjegyet az emberiség legrégibb jogi emlékei közé sorolja és több ezer éves példákat említ párhuzamként Kínából és Egyiptomból, de a Mas d’ Azil-i barlang 1520 000 éves jeleit is ide sorolja (Jensenre hivatkozva).
Hozzátehetjük, hogy a párhuzam sokkal elevenebb és közvetlenebb a lexikon által feltételezettnél, mert nem csak a jogszokás rokon, hanem maga az írásrendszer is. A Mas d’ Azil-i barlang jelei közül ugyanis 20 db. egyezik meg a székely írás jeleivel s a jelpárhuzamok megtalálhatók szinte az egész világon, a Pireneusoktól Dél-Amerikáig. Az elvégzett matematikai valószínűségszámítás szerint ezek a párhuzamok a genetikai kapcsolatnak köszönhetőek (Varga/2013.). Azaz egy kőkori jelhasználat öröklődött napjainkig, ez egy nemzetközileg elterjedt ősi jelkészlet és jelhasználati gyakorlat. (Varga/1993/189)
6. ábra. A székely írásjelekkel formailag egyező 15-20 000 éves Mas d’ Azil-i jelek és a megfelelő székely hangértékek



16
Visszakanyarodva a szócikkhez, az leszögezi, hogy a középkori Európában a tulajdonjegy használata a mindennapi életben rendkívül általános volt, amit bizonyítanak a levéltárakban lévő feljegyzések, főleg a XIV. sz.-tól kezdve. Előfordul pecséteken, címereken, sírokon, okiratokon, kőfaragványokon stb. Feltételezhető, hogy Magyarországon a XIII. sz.-tól alkalmaztak tulajdonjegyet, de a XV. sz.-tól a „bylegh” szó és a kőfaragójegyek előfordulása ezt kétségtelenné teszi.
7. ábra. A Magyar Néprajzi Lexikonban bemutatott magyar birtokjelek párhuzamai a Yazilikaja-i hatti/hettita sziklapantheonban (balra és középen), a megfelelő magyar tulajdonjelek (jobbra), a hatti/hettita ligatúra olvasata a magyar hieroglifák segítségével: Dana ős ten „Dana isten”; a hatti/hettita napisten neve Estan, a viharisten neve pedig Da (azaz a jelformákon túl a hozzájuk tartozó nyelvi elemek is megtalálhatók a korabeli anatóliai környezetben)
A Magyar Néprajzi Lexikon szócikke szerint a tulajdonjegyek figurális elemeinek az eredete még tisztázatlan; az írásjegyekből való származást az irodalom elveti.1
Hozzátehetjük, hogy az elmúlt három évtizedben végzett írástörténeti kutatás a tudományt kimozdítja e tagadó alapállásából. A lexikon által hivatkozott irodalmat még olyanok írták, akik nem ismerték a székely írás eredetét.2 A tulajdonjelek eredete, mint azt a székely írás említése nélkül a Mas d’ Azil-i jelek kapcsán már a Magyar Néprajzi Lexikon is felveti, valamiképpen érintkezik a jeleink (az írás) eredetével. Az akadémikus tudomány eltérő értékelése az írás fogalmának hibás meghatározásával és az általános írástani tájékozatlansággal függ össze.
1 Azonban az eredet, pl. a varázsjelekkel, totemjelekkel való összefüggés bizonyítása még nincs lezárva a lexikon szerint sem. Álláspontunk szerint akár írásnak bizonyulnak a „varázsjelek és totemjelek”, akár nem, a tulajdonjeleink egy része akkor is egy kőkori hieroglifikus írásrendszerből eredeztethető, amely egyúttal a székely írásnak is őse. E közös eredet teszi lehetővé egyes tulajdonjeleink elolvasását a székely írás segítségével.
2 Püspöki Nagy Péter és Sándor Klára egyaránt joggal adott lesújtó értékelést a helyzetről. A tudomány nem ismeri a székely írást, vagy nem ismeri eléggé. Minden alapvető kérdés tisztázatlan. (Varga/1998/6) A több évtizedes kutatás eredményeként megszületett írástani felismerés (a szójeles írás megismerése) lehetővé teszi az előrelépést.



17
Bár nem minden tulajdonjelünk esetében tudjuk kétséget kizáróan megállapítani a jelforma képi tartalmát és a jelhasználat pontos történetét, egy jelentős részükről ez már felvázolható. Ezen az úton eljuthatunk a tulajdonjeleink talán legkorábbi csoportjának egyre pontosabb leírásához.
Tulajdonjeleink most értelmezett csoportja a kőri ősvallás jelképeiből alakult ki, a vallás legfontosabb tételeit illusztrálja. Képi tartalmuk ennek megfelelően a Tejút, a teremtett és rendezett világ szakrális középpontja és sarka, fa, hegy, folyó, az égbe vezető út. A hozzájuk kötődő fonetikus tartalom egy-egy szó a legrégebbi, vallásos jelentőségű szavaink közül. E szójeleket korlátozottan, vallásos jellegű mondatok rögzítésére lehetett használni. Ez az ősvallási kapcsolódás érzékelhető a táblázatokban lévő tulajdonjelek olvasatakor is. Eddigi tudásunk szerint ez a jelkészlet sokkal többre nem is volt alkalmas. A 4. ábra ősvallási imái jelzik, mikor ért el a korlátaihoz ez a kőkori eredetű jelhasználati mód.
A fejlődés során ezekből a hieroglifákból alakult ki a székely írás, amely nyelvi okok (a magyar nyelvre jellemző ragláncok jelölése érdekében) már jobbára betűző (alfabetikus) rendszerű lett valamikor a szkíta kor kezdetén, vagy a hurri-hatti-sumer korban. Ez a modernebb betűző rendszer aztán lehetővé tette levelek, nyilvántartások, utasítások, történetírói alkotások rögzítését, sőt a VI. században a Biblia lefordítását is a sztyeppi népek (szkíták, hunok, avarok, türk népek stb.) számára.
8. ábra. Krími szkíta korona magyar hieroglif jelekkel írt ős Ten „Isten” szöveggel; ugyanezek a jelek megjelennek a tulajdonjeleink között is, a szkíta nyelvemlékek között pedig az isten is megtalálható (a Borüszthenész szó részeként)
A MAGYAR TAMGÁK ÉS PÁRHUZAMAIK
A tamgáink most elemzett csoportja elemi szójel, vagy elemi szójelekből alkotott ligatúra, amely nem jelöli a ragokat. Ez a mai olvasónak némi szabadságot enged meg (a korabeli olvasót azonban köthették ismert és ajánlott szófordulatok).
Némelyik szójel lényegében változatlan maradt a székely írás korában is (ilyen az ős és a Ten hieroglifa). Más szójelekből rovásbetű alakult ki (pl. a jó szójele, amelyből a székely „j” betű származik, vagy a nagy hieroglifa, amelyből az „n” betű alakult ki). Némelyik hieroglifa esetében az akrofónia rekonstrukciója bizonytalan eredményre vezetett, ami az olvasatok nehézkességét okozza (ilyen a celőke/cél, a kebel/kéreg/koponya, a hal/halál/háló, vas/vaske/őskő). Van olyan jelünk is, amelyiknek nem ismerjük a hangalakját (ilyen a svasztika). Más hieroglifánkat a mai magyar olvasatban már egy másik szóval kell helyettesítenünk (például a szár „égig érő fa, Isten, király” szó helyett a szárból időközben



18
kialakult úr szavunkat érdemes használnunk, az ügy helyett ma már folyót mondunk, az Ak helyén érthetőbb a patak, vagy a Heraklész). Némelyik jelünknek a székely írásban nincs megfelelője (ilyen az ország jelentésű hármas halom, amelyet ismerünk a sumer írásból is, meg a magyar heraldikából is).
A ligatúrákon belül a jelek olvasási iránya változó.
9. ábra. Az apahidai hun csaton a nagy ügy szár (nagy folyó úr) mondat olvasható; ezek a hieroglifák megtalálhatók a tulajdonjeleink között is
10. ábra. A Szergej Botalov által közölt „bajszos kurgán” az Óg a Lyukó Nap (Óg a bőség forrása, a Nap) mondatot rögzíti



19
A tulajdonjeleink 3. ábrában közölt olvasata e megjegyzésekkel értékelendő. Ezekkel együtt is kétségtelen, hogy jó részük a magyar hieroglif írás jeleivel elolvasható. A további vizsgálatuk indokolt, mert a magyar és a sztyeppi őstörténet kutatásához nélkülözhetetlen adattal szolgálhatnak.
A magyar tulajdon- és nemzetségjelek pontosabb leírásához a párhuzamok elemzése vezethet el. Amilyen mértékben ismerjük meg a nemzetközi tamga-készletet (és próbáljuk meg elolvasni őket a magyar hieroglifák segítségével), olyan megbízhatósággal tudjuk elhelyezni a saját jeleinket e körben. A párhuzamok igazolhatják és javíthatják a most adott olvasatokat is. Például a nogaj nemzetségjelek (5. ábra) között is találunk olyanokat, amelyeket a magyar hieroglifák segítségével elolvashatónak vélünk. Ez természetes, hiszen jellemzően egy nemzetközi jelszótár (szkíta-hun eredetű?) elemeiről van szó.
11. ábra. A hun eredetű lomovátovói kultúra jelvényeinek olvasata: Nagy Ak (Nagyságos Heraklész) és Jó Ak (Jóságos Heraklész); a nagy, jó és Ak hieroglifákat megtaláljuk a magyar tulajdonjelek között és a ligatúraképzési szokások is azonosak
A mai olvasónak az első pillanatban feltűnhet, hogy tulajdonjeleink nem a természetes tulajdonos személyét, hanem az Istent írják le. Ez arra utal, hogy a tulajdonjelek alkotóinak szándéka összefüggött a vallási meggyőződésükkel. Eleink minden tulajdont égi eredetűnek, Istentől reánk bízottnak tarthattak.
Ezt a gondolatot ma a Szent Korona tan képviseli.



20
12. ábra. Magyar hieroglifákból alkotott szarmata (azaz hun) ligatúrák; a négy elemi jel-összetevőből csak kettő (a ragyogó és a hal) van meg a tulajdonjeleink között, de a ligatúra-alkotás szokása és rendje azonos
13. ábra. Lyukó ten és Ragyogó, nagy ország olvasatú avar ligatúrák a Gizella-kincs turulos fibulájáról; az előbbi eltérő grafikai szerkezettel, de pontosan azonos szavakkal ismert a tulajdonjeleink közül is;
Attila halálát, vagy később, az avar birodalom bukását követően sok ötvöstárgy került nyugatra, amelyeken a magyar hieroglif írás rövid emlékeit találjuk. E tárgyakat ma a meroving, frank, gót stb. emlékek között tartják nyilván (13. és 14. ábra). A jelkészlet és a jelhasználat elve azonban azonos a magyar tulajdonjelek e tanulmányban vizsgált csoportjáéval.
E szép ékszerek a hun-avar időkben felvirágzó és kiteljesedő hieroglifikus jelhasználat legnagyszerűbb emlékei (Varga/2001, 2016). A világ legszebb írása ez. A magyar tulajdonjelek e fantasztikus szépségű íráshagyomány egyszerűbb kivitelű leszármazottai és képviselői.
Az elolvasásukat az általános írástani tájékozatlanság és a vonatkozó kutatások hiányán túl ez a díszesség is akadályozza, mert sokan – tévesen – úgy vélik, hogy ha valami díszes, az nem lehet egyúttal elolvasható is. Nem közismert az sem, hogy a székelyek szó- és mondatjeleiről hiteles forrás tájékoztat az 1500-as évekből (Németh/1934.)



21
14. ábra. A Nagy Károly által az avaroktól elrabolt Szent Fides szobor koronájának Ten jele az égbe vezető út elolvasható jelképe (Conques-i kincstár); az alsó sorban a székely jelpárhuzamok
A Conques-i Ten jel az égig érő fa szimbóluma (14. ábra). A rajta lévő elemi hieroglifák, sőt a Lyukó ten (Lyukó isten) és Ak ügy (Heraklész folyó) jelpárok is ismerősek a fenti tulajdonjeleink közül. A 3. ábra 1. és 19. sorszáma alatt elemzett párhuzamok az égbe vezető út szokásos leírásai, amelyeknek keleten több megfelelője található.



22
15. ábra. A magyar ős tamga (középen), a sumer „Samas napisten” jel (balra fent), a székely írás „us” (ős) jele (jobbra fent), a hettita hieroglif írás „isten” jele és a kínai írás „középső út” jele (a tamga belsejében), valamint uráli, ecuadori, kirgiziai és anatóliai antropomorf jelváltozatok



23
16. ábra. A magyar Lyukó Ak országa tamga (középen), jeleinek megfelelői a Tordos-Vincsa kultúrából (balra fent), a hun alapozású lomovátovói kultúra Lyukó országa mondatjele (jobbra fent), ogur/szabír Nagy ország mondatjel (balra lent), Lyukó ten országa olvasatú jelvény a római kori Savaria, az Iseum területéről (jobbra lent) és Lyukó ten az Üdő olvasatú guatemalai kőemlék (a tamga belsejében); hasonló jelhasználat, rokon írásrendszer
A magyar birtokjelek e tanulmányban bemutatott párhuzamai a kőkortól ívelnek napjainkig, a Pireneusoktól Amerikáig. Nyilvánvalóvá teszik, hogy ez az ősi jelhasználat egykor lényegében az egész „művelt világon” elterjedt volt. A szójelek és a szójelekből alkotott mondatjelek csak egy korlátozott célokra alkalmas írásrendszert alkottak, de a tamgák igényeinek ennyi is éppen elegendő volt. A sztyepp alig változó viszonyai segítették a megmaradásukat. A szkítákra és a hunokra, valamint az utódnépeikre jellemző a leginkább.



24
IRODALOMJEGYZÉK
Baski Imre: Csagircsa, Török és magyar névtani tanulmányok 1981-2006, Kunszövetség, Karcag, 2007.
Csorba Csaba: Tulajdonjegyek, mesterjegyek, polgári címerek a középkorban (Herman Ottó Múz. Évkve, Miskolc, 1975).
Gráfik Imre: A tulajdont jelölő jelek a népi műveltségben (Népr. Ért., 1972).
Kresz Mária: Nyíljegyek Nyárszón (Népr. Ért., 1975).
Németh Gyula: A magyar rovásírás Magyar Tudományos Akadémia, Budapest, 1934.
Ortutay Gyula (főszerkesztő): Magyar Néprajzi Lexikon, Akadémiai Kiadó, Budapest, 19771982.
Tárkány Szücs Ernő: A jószágok égetett tulajdonjegyei Magyarországon (Ethn., 1965).
Tárkány Szücs Ernő: Körösfői „örökségek” tulajdonjegyei (Népr. Közl., 1959).
Tárkány Szücs Ernő: A jószágok égetett tulajdonjegyei Magyarországon (Ethn., 1965).
Varga Géza: Bronzkori magyar írásbeliség, Írástörténeti Kutatóintézet, Budapest, 1993.
Varga Géza: A székely rovásírás eredete, Írástörténeti Kutatóintézet, Budapest, 1998.
http://mek.oszk.hu/16200/16209/16209.pdf
Varga Géza: A székelység eredete, Írástörténeti Kutatóintézet, Budapest, 2001.
http://mek.oszk.hu/16400/16452/16452.pdf
Varga Géza: A tejút hasadékában kelő napistent ábrázolja-e a székely írás „us” (ős) jele?
http://mek.oszk.hu/16500/16503/16503.pdf
Varga Géza: Szabír jelek az Iseumban, 2016. http://mek.oszk.hu/16100/16118/16118.pdf
Varga Géza: Magyar hieroglif írás, Írástörténeti Kutatóintézet, Budapest, kézirat.
Virtanen, E. A.: A foglalójegyekről (Műveltség és Hagyomány, 1061).
17. ábra. A gyimesi hímes tojás Magas sarok kő olvasatú ligatúrájának minden jele megtalálható a tulajdonjeleink között



25
Hangulatos őrségi szállások www.cserepmadar.hu www.csinyalohaz.hu



26