---
master_file: "[[@TothCsabaNehany]]"
---
# Index for Z. Tóth Csaba – Néhány szempont a magyar Szent Korona eredetének vizsgálatához (Országépítő 2002.1.).pdf

32
A magyar Szent Koronáról az utóbbi évek, évtizedek során újabb feltevések, megközelítések fogalmazódtak meg a különbözõ kutatók részérõl azt követõen, hogy a korona hazakerült, közelebbrõl is vizsgálhatóvá vált. Különösen az ötvöstechnikai vizsgálatok hoztak néhány új eredményt, felismerést, melyek – a hozzájuk fûzött történeti kommentárok esetleges tévedéseivel együtt is – megtermékenyíthetik a további kutatást, hiszen ma már nem lehet kétséges, hogy a korábbi, a koronát kizárólagosan bizáncinak és nyugat-európainak, ráadásul jóval István királyutáninakbeállítóelméletektõltovábbkellettlépnibizonyos fokig. Jómagam fiatalon bár, és függetlenül az eddigikorona- és egyéb viták pro és kontra érveitõl, de járatos lévén az ötvösségben, mûvészettörténetben, történelemben, teológiában, mûvelõdéstörténetben, röviden az alábbiakban szeretnék néhány lehetséges magyarázatot adni a korona keletkezés történetére, annál is inkább, mert manapság szinte az is meg-kérdõjelezõdik, hogy keresztény, és nem egy „pogány” hatalmi szimbólumról van-e szó. Szükség van arra, hogy a nemzeti történeti tájékozódás végre eredeti mederbe terelõdjék, és világos tudatára ébredjünk mély és erõs gyökereinknek, hiszen egy túlzó „modernizmus” prófétái, a történeti és eredettudat jelentõségének tagadói mindent megtettek – és megtesznek –, hogy az igazság látszatával takarózva gyökértelenné és manipulálhatóvá tegyék a közép-európaivá lett magyarságot, ám a másik irányba elkalandozó kritikátlan elméletek, regényes túlzások nem kevésbé rontják a helyes egyensúly megtalálásának lehetõségét, a nemzeti hagyományok biztos tudata alapján történõ korszerû szemlélet, gyakorlat kialakulását, amire nem sok idõ adatott nekünk a XX. században. Két megoldást szeretnék fölvetni – részben az eddigi kutatási eredmények alapján –, s ezzel akorona-kérdésben talán árnyaltabb szempontokat adni, melyek esetleg szintézist teremthetnek az eddigi kutatási eredmények között:
a korona, mind szerkezeti felépítését, egész stílusvilágát, keresztény szakrális tartalmát tekintve, valóban a bizánci mûvészet körébõl, középsõ periódusának elsõ száz évébõl eredeztethetõ (843-1204), DE e közép bizánci mûvészet alapvetõ motívumkincse észrevételeim szerint közép-ázsiai, türk jelleget mutat, vagyis 1. párthus-örmény, vagy 2. kazár mesterek bizánci, ill. a bizánci fennhatóságú területeken (Krím, Kaukázus, Velence) végzett alkotó tevékenységéhez köthetõ. „Kazár” alatt viszont nagyon is érthetünk hun, onogur, szabir, azaz magyar ötvösöket, hiszen a Korona a maga jellegzetes keleties formakincsével igen közel áll a kazárokkal hosszú idõn át szövetséges kaukázusi hunok, magyarok mûvészetéhez.
Ez a motívumkincs máig megtalálható kirgiz és kazah díszítéseken is, jelezve, hogy a mûvészettörténeti kutatásban felül kell vizsgálni a bizánci mûvészetet ért „perzsa hatás” teóriáját, és sokkal inkább kell szkíta-türk hatásról beszélnünk, igaz,egy részleges perzsa hatás lehetõségét fenntartva. Ugyanis a szkíta-türk eredetû párthus-örmények és a kazárok sokkal közelebbi, dinasztikus kapcsolatban álltak a konstantinápolyi udvarral, s bár a „liberális” párthusok továbbvitték az óbabiloni hagyományokat, átvették az arameus írást, a perzsák mazdahitét és nagyra értékelték a római-görög mûveltséget is, a kazárok pedig a kabar-khorezmi vezetõréteg hatására részben júdaizáltak, azért mindkét nép megõrizte õsi, közép-ázsiai hagyományait. Korábban felmerült, hogy a koronát esetleg avar ötvösök készítették (Fehér M. Jenõ nyomán Csomor Lajos, 1987), majd a további mûvészettörténeti és ötvös szempontú kutatások alapján kialakult egy nézet, hogy a magyar Szent Korona esetleg a Dél-Kaukázusban, az egykori Georgia/Grúzia vagy ÉszakÖrményország területén készült volna. Csomor L. (1996) ezt többek között és részben azzal az egyébként valóban szenzációsnak mondható rekeszzománc-töredékkel véli bizonyítani, melyet a grúziai ún. Khakuli-triptichonon, egy olyan szárnyasoltáron talált, melyen több évszázad ötvösremekeit gyûjtötték össze. A kis zománckép töredék beleillik a korona hátsó részén ma látható, s jóval az elkészülése után ráerõsített Dukász-zománc helyére: a félbevágott-megcsonkított grúziai zománckép Szûz Máriát ábrázolja, hasonló stílusjegyekkel, mint akorona Pantokrátor és Atya-képe. Egy ilyen Mária-ábrázolás lehetett eredetileg a koronán – egyáltalán nem biztos, hogy a grúziai Mária-kép az
Z. Tóth Csaba
NÉHÁNY SZEMPONT A MAGYAR SZENT KORONA EREDETÉNEK VIZSGÁLATÁHOZ
A magyar Szent Korona Pantokrátor képe (Csomor Lajos).



33
egyetlen (a velencei Pala d’Oro-n pl. több Pantokrátor kép is található) –, hiszen a XVII. században Révai Péter koronaõr, mint leírja, még épp egy Szûz Mária-képet látott a korona hátsó részén, „keresztény királyok és császárok” társaságában (valószínû, hogy a csere II. József uralkodása idején történt, mint Pap Gábor mûvészettörténész utalt rá). A kis grúziai Mária-zománc alapján azonban Csomor L. – az egyébként nagyon alapos ötvöstechnikai észrevételei mellett – sajnos túlontúl messzemenõ és bizonyíthatatlan történeti következtetéseket vont le azután arról, hogy a koronamár„Hunor” vagy Attila király részére is készülhetett a Dél-Kaukázusban, de azzal kapcsolatban is, hogy számos bizánci kincset, melyek különbözõ nyugati múzeumokbantalálhatók,sommásan„avar” eredetûnek állított be, csupán a kincseken látható keleties motívumok miatt. A korona nyilvánvalóan nem lehetett sem Hunoré, mely név csupán a hunok megszemélyesítése eredethagyományunkban, sem Attiláé, akit megkoronáztak ugyan egy koronával a Tarih-i Üngürüsz szerint, de ez egyértelmûen nem lehetett a ma ismert Szent Korona, mert Attila, mint tudjuk, nem volt keresztény uralkodó – Attila képét vélhetõen a saját vágyaik alapján „ingázták rá” a lelkes radiesztétáka koronára... –, s mert a Szent Koronát, mint István koronáját a török krónikafordítás mindig és következetesen a „hatalom koronájának” nevezi, míg Attila koronájára nem használ ehhez hasonló megkü
lönböztetõ jelzõt, legfeljebb „a szultanátus (királyság) koronája”-ként említi (eredeti kézirat p.105-106 és p.183, Blaskovics J. ford.; a Tarih minden jel szerint egy meglévõ középkori latin krónika alapján készült, de számos fogalmat, nevet eltörökösített ill. a saját korából, a XVI. századból vett a fordító-kommentátor, Mahmud Terdzsüman). Akorona nem készülhetett valamelyik pannóniai avar kagán részére sem a frank betörés elõtt, mert az avarok csak ezután térnek át fokozatosan a kereszténységre, ezt követõen pedig alárendelt szerepet játszhattak csupán a frankok árnyékában, koronát nem igényelhettek tõlük. Nem valószínû az sem, hogy a bizánciak koronát küldtek volna békeadó fejében az avaroknak, amely azután a frankok révén Nyugatra került; így Nagy Károlyhoz sem kerülhetett a magyar korona (Szigeti István). A honfoglaló hun-onogur/magyar törzsek sem hozhatták magukkal a koronát a Kárpát-medencébe, mert a Tarih-i Üngürüsz világosan közli: „Árpád idejében még nem volt korona” (p. 182). Tudomásom szerint egyetlen történeti adat szól arról, hogy bizánci császár koronát adott türk uralkodónak: 622-ben Herakliosz, a Kaukázus vidékén találkozván egy türk (más forrásokban kazár) uralkodóval, többek között koronáját is neki adta, hogy megnyerje egy perzsaellenes szö vetségnek (Nikephoros: „ad Turcarum principem”, és Theophanes: „Turcos orientales, quos Chazaros vocant”; Jerney János nyomán). A kaukázusi és a bizánci mûvészetre nagy valószínûséggel hatással lehetett a kaukázusi térség legkorábbi keresztény államának, Örményországnak párthus eredetû szkíta-türk mûvészete a 4-5. századtól (a párthusok kb. i. e. 150-tõl gyakoroltak fennhatóságot a Párthiát – Iránt – körülvevõ országokban, így a Dél-Kaukázusban is), és dolgozhattak párthus ötvösök a Kon
Pantokrátor-képek a Pala d’Oro-ról; X. sz. utolsó harmada
Az ún. lépcsõdísz vagy szõnyegminta
elõfordulásai: fent: Kusán palota orom
zati dísze, Khalcsajan (Stawiski); andro
novói kerámia, Kazah-sztyeppe, i. e.
1000 k. (Hajdú-Kristó-Róna-Tas: Bev. a
magyarõstört.kutatásánakforrásaiba);
lent: Perzsa sziklasír, Dá o Dokhtar, Farsz,
i.e.7.sz.(Ghirshman: Az ókori Irán); késõ
perzsa koronatípusok között is megjelenik
a lépcsõdíszes vagy fal-korona; belsõ udvar
egy kara-tepei buddhista kolostorban, i.
sz. 2-3. sz. Kusán kor (Stawiski: Mittelasien
– Kunst der Kuschan)



34
stantinápoly székhellyel 330-tól kialakuló Keletrómai Birodalomban a késõbbiek során is, hiszen a Dél-Kaukázus Feketetenger melléki része és Örményország egy része bizánci fennhatóság alá tartozott 387-tõl. Azonban a korona latin és görög nyelvû feliratai arra utalnak, hogy akorona, amennyiben egységes alkotásnak tekintjük, nem készülhetett a Dél-Kaukázusban, hiszen ott nincs semmilyen példa latin-görög kétnyelvûségre az egyházi vagy a világi mûvészetben (csupán görög-grúz, ill. -örmény kétnyelvûségre). Mindenesetre akorona közeli motívum-párhuzamai – de a Jogaré és a Palásté is (végtelen csomó, szívpalmetták, életfák, mítikus szárnyas lények) megtalálhatóak a dél-oroszországi, majd kárpát-medencei hun, avar, magyar fémmûves leletektõl a Minuszinszki-medence türk leleteiig, tehát a koronán – és párhuzamain – is egy szkíta-türk, és részben perzsa eredetû, eklektikus motívumkinccsel van dolgunk (óiráni mitológia türk, keresztény köntösben; ld. szerzõtõl A Nagyszentmiklósi kincs, Országépítõ, 98/2,3), miként ezt Csomor Lajos is leszögezi. A szibériai keresztpántos sámán-fejviseletekkel való analógia viszont nyilván megint egy erõs túlzás, még ha ez a kiváló sámánkutató, Diószegi Vilmos óta szerepel is a kézikönyvekben; a körbe foglalt kereszt õsidõk óta használatos szimbólum, e geometriai alakzatból „genetikai” rokonságot levonni a két, merõben eltérõ kultúrkör között – nyilvánvaló képtelenség; csak a hasonló szakrális funkcióval rendelkezõ tárgyak hasonló kialakításáról lehet beszélni, minden egyéb misztifikáció, mint ahogy nézetem szerint az is inkább a babona körébe tartozik, ha a tárgyaknak – egy mégoly „nemes”, régi tárgynak is, mint a korona – „lelket”, önálló életet tulajdonítunk. Ha már itt tartunk, ki kell térni néhány teológiai-szellemtudományi megközelítésre. Akoronát néha igyekeznek a keleti kereszténység más formáival is összefüggésbe hozni, így a manicheizmussal, és a „manicheus fény felszabadítását” látják az apostol-szimbolikában, az egyes zománcképek elrendezésében. Ez a szimbolika azonban véleményem szerint éppen fordítva, az égi kegyelem leáradását akarja kifejezni, akorona
csúcsán lévõ Atya-képtõl lefelé haladva, Krisztus, az angyalok, apostolok, szentek képein keresztül. Ezt az égi kegyelmet, melyet a királyi korona a régi ember hite szerint a leendõ királyra mintegy oda vonzott, legfeljebb csak szimbolizálhatja a fizikai nap járása, mely utóbbival néha magyarázzák-rokonítják a korona képi ritmusát, a vélt manicheus tartalommal együtt, az alapján, hogy az apostol és más képek az év mely naptári napjára utalnak (Pap Gábor; vö. szerzõtõlÁllj meg ház! Urad jön!, Liget, 91/4). Hiszen például akár a Karácsonyra, Jézus születésének naptári helyére, akár Szt. István koronázásának legvalószínûbb dec. 22. (téli napforduló) körüli idõpontjára gondolunk, ezek a jelentõs események az évkörnek éppenséggel arra a szakaszára kerültek, mikor afizikainap a leggyengébb az északi féltekén, azaz, amikor a napnak a legkisebb a jelentõsége a természetben. Az antik római Sol Invictus, Gyõzhetetlen Nap ünnepe a mi Karácsonyunk elõzményeként a szellemi fény születésére vonatkozott; a fizikai fény születését tavasszal ünnepelték, s késõbb ide került – a fizikai kozmosz történéseivel ellentétben a Húsvét, Krisztus megváltó, termékenyítõ halálának ünnepe, annak emlékére, hogy Krisztus, a Teremtõ Ige természetfelettiszellemi magva a földbe, az emberi szférába kerülve elhalt, hogy számos új növényt hozzon. Fontos tehát, hogy a szellemi fényt ne keverjük össze a fizikai fénnyel, a teremtett világot a teremtõ istennel, egy királyi koronát az örök élet „koronájával” (Csomor L.), amelyet az üdvözültek, szentek feje fölött régen ábrázolt szellemi dicsfénnyel, glóriával jelképeztek. A keresztény koronák „mondanivalójának” kialakítása nem az ötvösök, hanem a papok feladata volt, és a kereszténység bár sok „pogány” elemet továbbvitt, mindig hangsúlyozta, hogy az emberben élõ legmagasabb szellemiség Krisztus eljövetele óta a teremtett kozmosz „istenei” – angyalok, népszellemek, fejedelemségek stb. azaz az angyali hierarchiák – felett áll. Ez a szellemiség tehát nem azonos valamely planéta-princípiummal, sem a Galaxis középpontjával, hanem azzal, amit a kereszténységben Logosznak, Teremtõ Szónak neveznek, s amely az emberben mint a magasabb én-fejlõdés katalizátora nyilvánul meg, hogy az ember újra viszszanyerhesse általa isten(és ember) közelségét, túl az ösztöni, vérségi, népi princípiumok hatókörén,
Péter és Pál apostol zománcképe, magyar Szent Korona (Csomor Lajos)
Közép-ázsiai türk veretek stilizált életfa-díszítése, Minuszinszki-medence, Altaj-Szaján vidéke (Fettich: A honfoglaló magyarság fémmûvessége) Szt. Eugé
niusz, Pala d’Oro; a szent bal vállán és mellrészén közép-ázsiai türk motívumok láthatók, glóriájában pedig az ismert lépcsõdísz (Luigi-Pomorisac)
A Khakuli-triptichon Mária-képe, Tbiliszi, Grúzia, Nemzeti Múzeum



35
amint ez az evangéliumokban jelentõségteljesen kifejezõdik („Ki az én anyám és kik az én testvéreim? Azok, akik megcselekszik az Atya akaratát”). A manicheus világfelfogásbanegyébként – óidõk örökségeként – valóban megjelenik, hogy a fizikai természet jelenségeit, a napnak a zodiákuson át vezetõ útját közvetlenül szellemi történésnek tekintették. E természetit és szellemit még egynek érzékelõ felfogás ellen kellett harcolnia a manicheizmusból a nyugati kereszténységre tért Szent Ágostonnak, hiszen az európai emberi fejlõdésben a Logosz erejével „beoltott” emberi személyiség fokozatosan elkezdte észlelni a természetitõl való belsõ függetlenségét, szabadságát, s Szt. Ágoston küzdelme ennyiben tökéletesen jogosult volt. Elõbbutóbb valóban meg kell történnie – és ebben az eredendõen „istenes” magyarságnak nagy szerepe lehet Európában –, hogy ez a szabad emberi én újra eljut önmaga és a természet szellemi szemléléséhez, de egy magasabb fokon, nem a régi hagyományok puszta ismétléseként, hanem új intuíciók révén, bár a szellemire tekintõ régi világszemléletek segíthetnek ebben az új felébredésben. Iráni, zoroasztriánus, esetleg manicheus elemek fellelhetõk népmeséinkben (világosság és sötétség harcának fõ motívuma, stb.). Folytatva a történeti oknyomozást, párthus mûvészeti hatás érhette Bizáncot, amikor Nagy Leó császár (457-474) befogadta a szászánida perzsák elõl menekülõ örmény párthus arisztokrácia tagjait és udvartartásukat. A párthusok eleinte Konstantinápolyban éltek, majd a császár Makedóniában adományozott nekik birtokokat. Ezektõl az örmény párt husoktól származott I. (Makedón) Basilius, Vazul (867-886), aki meglehetõsen kalandos körülmények között lett lovászfiúból császár, s a kb. 200 évig fennálló bizánci Makedón-dinasztiát alapította, melynek legjelesebb tagjai voltak Bölcs Leó és Bíborbanszületett Konstantin császárok. Ez utóbbiak mûveikben (Taktika, A birodalom kormányzásáról) részletesen megemlékeznek a honfoglaló magyarokról, s Bíborbanszületett Konstantin a X. században lebeszéli fiát arról, hogy a turkoknak (magyaroknak) valaha is bizánci koronát adjon, mert e koronák „égi eredetûek”, azaz „szentek” (Lukácsy Kristóf: A magyarok õselei, p. 235-236, Cedrenos és B. Konstantin alapján; Cedrenos így ír Basilius párthus Arszakidaszármazásáról: Fuit Basilius patria Macedo, natione
Armenius, ex illustri Arsacidarum stirpe, ex qua unica leges sinebant Parthorum, Medorum, Armeniorumque reges deligi ob gloriam primi Arsacis. A dinasztia alapítójának fölemelkedésérõl, utódairól ld. még: Lipp Tamás, Bizánc és a honfoglaló magyarok, Liget, 1995/7. pp.15-22). Végsõ soron azonban a párthus mûvészeti hatást kizárja, hogy az a keleties formakincs, mely a közép bizánci mûvészet számos példáján és a Koronán is megjelenik – szívek, életfák, leveles indák, állatalakok stb. –, csak a IX. századtól válik elterjedtté, és a rekeszzománc technika is a VIIIIX. századtól válik olyan éretté, kifinomulttá, ahogy azt a Koronán látni. Ezért értelemszerûen egy késõbbi mûvészeti impulzust kell keresnünk a bizánci birodalom befolyási övezetében, ill. ahhoz közel. Ez az impulzus nézetem szerint legnagyobb valószínûséggel a kazár kapcsolatok révén kerülhetett a Kelet-Római Birodalomba. Ez a kapcsolat már akkor elkezdõdött, amikor mint említettem – Heraklius császár a kazárok (ill. turkok) segítségét kérte a perzsák ellen, de szorosabbra akkor kezd fonódni, mikor 704-ben II. Justinianus a kagán nõvérét veszi feleségül, s egy felkelés miatt évekig a kazárok között él. Igaz, késõbb a kazárok megbuktatják, de 732-ben III. (Isauri) Leó császár ismét kazár hercegnõt kér feleségül fiának, a késõbbi V. Konstantinnak, „Tzitzakion”-t, azaz Csicsákot (tör. virág), aki Iréné néven lett bizánci császárné (ugyanúgy, mint késõbb Piroska, Szt. László királyunk leánya, Joannes Komnenos császár felesége). Ekkortól nagy kazár befolyás érvényesült a bizánci udvarban, az említett Konstantin fia, IV. Leó a „Kazár” elõnevet is felveszi. Igen nagy valószínûséggel ekkor kerülnek keleti (türk) mesterek, mintakönyveikkel, magasrendû mûvészi,
Különbözõ bizánci koronatípusok: Pala d’Oro (Salamon, Dávid, a
dózse másik koronája, Zoé, Iréné); a dózse keresztpántos koronája
a velencei Szent Márk bazilika mozaikján (középsô sor eleje),
valamint Iréné-Piroska koronája a Hagia Sophia mozaikképérôl;
lent: Szt. Prokópiusz-ikon, 13. század, Sinai-fsz.
Õsatya vagy táltos alakja egy X. századi honfoglaló
magyar övcsaton, Ukrajna (Bokoj-Pletnyova)
Ninive királya egy türk uralkodó stílusában, törökülésben, jellegzetes párthus üdvözlõ kéztartással, fején pedig hasonló koronával, mint a mi Szent Koronánk; (részlet a Jónás története reliefrõl, Szent Kereszt templom, Achtamar, Örményország; B. Brentjes: Drei Jahrtausend Armenien).



36
mesterségbeli tudásukkal Konstantinápolyba. Valójában nekik, kereszténnyé lett „nomádoknak”(hunok, onogur-magyarok, szabirok,kazárok) köszönhetjük az eddig szíreknek, koptoknak, perzsáknak, araboknak tulajdonított „keleti” hatást, amely megújította, felvirágoztatta a képrombolás kora (726-843) utáni bizánci mûvészetet, különösen az aranymûvesség terén. Õk vethették el e nagyszerû mûvészet csíráit, melyek azután a Bizánc nyújtotta keretek között növekedhettek a keleti keresztény kultúra részévé a Kaukázusban is. Ez lehet a magyarázata mind a kaukázusi egyházi mûvészetben, mind a bizánci mûvészetben tapasztalható feltûnõ „sztyeppei” stíluselemeknek, melyek a honfoglaláskori magyar ötvösség motívumaival is rokoníthatók, bár a honfoglalók még nem alkalmaztak olyan kifinomult rekeszzománc-technikát – ahogy a hunok vagy az avarok sem –, mint a koronán és akoronázási ékszereken látható. A bizánci kincsek részben ajándékozás, öröklés, részben pedig az avaroknak a frankok általi 795/796. évi, ill. Konstantinápoly 1204-es kirablása révén kerültek Nyugat-Európába. (Az avarok csupán a bizánciaktól kicsikart békeadó révén jutottak ahhoz a temérdek kincshez, amely késõbb a kincssóvárfrankokatrájukszabadította,de nem az avarok készítették azokat, mint Fehér M. Jenõ és mások vélték. Az avar mûiparnak természetesen megvolt a maga mûvészi jelentõsége; ld. pl.akunbábonyikagánisíraranytárgyait; a Bizánccal ellenséges avarok a perzsákkal való szövetségük révén is hozzájuthattak kincseik egy részéhez.) A korona sorsáról konkrétabban szólva, miután megismertem a velencei Szent Márk bazilikában látható Pala d’Oro rekeszzománcos képeit, melyek a Khakuli-triptichon képeihez hasonlóan, de annál közelebbi és számottevõbb párhuzamai a korona mind alsó, mind fölsõ részén látható zománcképeknek – a figurális és díszítõmotívumoktól a latin-görög feliratok betûiig –, nyilvánvalóvá vált akorona legalábbis részbeni nyugati elkészítésének lehetõsége (a Pala d’Oro legkorábbi, és a korona díszítõelemeihez leginkább közelálló ábrázolásai a X. századból, egész pontosan 976-ból valók; v. ö. J. de Luigi-Pomorisac: Les émaux Byzantins de la Pala d’Oro de l’église de Saint-Marc à Venise, I-II.Z ürich, 1966; szerzõ már ekkor leírta a Pala d’Oro, a Khakulitriptichon és a magyar korona közti párhuzamokat, részben Wachtang ZizichwiliEl icono de Jajuli c. dolgozata alapján). A Pala d’Oro zománcképeinek legtöbbje kifejezetten a Szent Márk bazilika részére készült, Szt. Márk apostol ereklyéinek Velencébe szállítása alkalmából (a szent maradványait 830 körül vitték Alexandriából Velencébe; az ereklyéket befogadó elsõ bazilika alapjait 836-ban rakták le, majd 976-ban leégett, a második ma is álló – bazilika 976-tól a XI. század végéig épült, bizánci stílusban). Ezzel együtt az a nézetem alakult ki, hogy igaz lehet a korábbi feltevés a görög és a latin, azaz az alsó abroncs és a fölsõ keresztpánt kettõs eredetével kapcsolatban. Az abroncs ugyanis régebbi lehet – ez archaikusabb zománc-stílusán jól érzõdik, és még azon is, hogy az egyidejû készítés esetében az
arkangyal-képeknek a keresztpántra kellett volna kerülniök, az Atyához közeli „égi” szférába, ahogy az abroncson is a homlokrésznél, elöl helyezték el Michaelt és Gabrielt – és még Bizáncban vagy a bizánci Transzkaukáziában készülhetett, de bizonyosan bizánci udvari megrendelésre, a fölsõ rész pedig esetleg már a Bizánci fennhatóság alatti Velencében, ahol az alsó részhez jóval késõbb készítették el (812-ig a bizánci császár nevezte ki a velencei dózsét, és késõbb is szoros állami és kereskedelmi kapcsolat volt Konstantinápoly és a Velencei Köztársaság között). Akoronát díszítõ képek göröglatin kétnyelvû felirataival, mely kétnyelvûség kizárólag a nyugati egyházi liturgiában van szokásban, kifejezték a nyugati és a keleti kereszténység egységét. S mivel az egyházszakadás 1054-ben következett be, akorona latin és görög nyelvû részét is ezen idõpont elõtt készíthették, tehát mindenképp lehetettSzentIstvánkirályéa korona, és – mint erre többen rámutattak – készítésének idejét nem lehet a jóval késõbb rászerelt hátsó három zománcképpel meghatározni. A korona eredetileg készülhetett a velencei dózse számára, a hagyományos bizánci, pártás, görög-feliratos abroncskoronához hozzákapcsolva a méretre elkészített latin feliratos keresztpántot, melyet szintén készíthettek Bizáncban dolgozó, onnan kért „türk” mesterek vagy azok tanítványai, legkésõbb a X. század közepe táján; a velencei Szent Márk bazilika két belsõ mozaikján ugyanis boltozott, keresztpántos koronát visel a dózse. Mint említettem, a keresztpánt utólagos készítésére lehet bizonyíték, hogy erre az apostolképek kerültek – a nyugati egyház „oszlopai”, Péter, Pál,János,Jakabfölül,aKeletentérítõk,Tamás,Bertalan,András, Fülöp alattuk (!), a pártadíszek takarásában –, holott szellemi értelemben, az egységes tervezés-készítés esetén az arkangyaloknak kellett volna az „égi” Atya környezetébe, az emberi szféra fölé kerülniük. Erre eddig még senki nem hívta föl a figyelmet. A dózse azután a Koronát a pápának ajándékozhatta, mely a vatikáni kincstárba kerülhetett, végül II. Szilveszter pápa a legendás álom által indíttatva, az eredetileg a lengyel királynak szánt koronát elküldte Vajk-Istvánnak, Magyarország fejedelmének, akit ezzel koronáztak Magyarország apostoli királyává az 1000. év karácsonya elõtt, a nyugati kereszténység rítusa szerint. Az is lehet, hogy maga a pápa rendelte meg a keresztpánt elkészítését az abroncshoz – valamely velencei vagy milánói mûhelynél, amely az akkor divatos keleti minták alapján dolgozott –, hiszen a Szt. Istváni korona-küldés története leírja, hogy a pápa koronát „csináltatott” az újonnan megtért lengyel király számára, s ez az abroncs és a keresztpánt utólagos össze szerkesztésére is utalhat, ha ezt az adatot összevetjük a korona és a Pala d’Oro rendkívül szoros párhuzamaival. Az a korona, amelyet Aba Sámuel legyõzetése után Henrik, németrómai császár visszaküldött a pápának, nem lehetett a Szent
Fent:k özép-ázsiai perzsa-ótörök jellegû solymász-jelenetes rekeszzománc a Pala d’Oro-n



37
korona, hanem egy másik – ugyancsak bizánci típusú, csüngõs, pártás, keresztpánt nélküli (ld. a pápai regisztrum-könyvben ábrázolt korona, Csomor, 1996) –, amely még esetleg Géza fejedelemé lehetett, hisz már õ is „Stephanus Rex”-nek, koronás királynak nevezte magát pénzein, egy okiratban pedig „stephanos krales”-nek, és ismeretesek a Bizánccal való szoros kapcsolatai, görög-keleti hitre térése (talán mégis kaphatott koronát Bizáncból, Bíborbanszületett Konstantin akarata ellenére?). In summa, úgy vélem meg kell a kedélyeknek nyugodniok abban a gondolatban, hogy a Korona nem készülhetett ab ovo valamely türk uralkodónak, hanem egy bizánci császárnak vagy bizánci vazallus királynak, viszont minden jel szerint bizánci
területen dolgozó türk (kazár, kabar, hun, szabir, magyar) ötvösök keze nyomán. Majd az ismert úton-módon, Velencén, Rómán át Vajk-Istvánhoz került, akinek karizmatikus, országépítõ személye és feladata – kissé talán valóban a pogány korból eredõ táltosfejedelmi szakralitásának hatására is – avatta „szentté” a késõbbi királyokra átszármazó koronát, s a Szent Korona volt azután az, ami nélkül Magyarországon egyetlen király sem lehetett király, hiába volt a királyválasztó akarat.
(A Szerkesztôség gondolatébresztô megközelítése miatt fontosnak tartja a fenti hipotézis közreadását, de ezzelnem kíván állást foglalni más, korábbi elméletek állításaival szemben.)
MEGJELENT A VISEGRÁDI ÉPÍTÉSZTÁBOROK húsz évét feldolgozó, az egyes évek munkáit tervekben, fényképeken, leírásban bemutató, gazdagon illusztrált kötet.
A TELEVÍZIÓ februárban mutatta be Osskó Judit filmjét az árvízsújtotta beregi térség helyreállítási munkáinak eredményérõl, márciusban Olasz Ferenc filmjét a Stephaneum épületérõl.
A KÓS KÁROLY ÉLETMÛKÖTETET megjelentetõ MUNDUS Kiadó levélben értesítette a szerkesztõséget, hogy a Kós Károly Egyesületnél megrendelt könyveket április végén fogja tudni szállítani és a késés fejében, amelyet a kötet jelentõs mértékû növekedése és mutatói apparátusának bõvülése okozott, az elõfizetõket Beke György: Barangolások Erdélyeben 3. – Az Értõl a Kölesérig címû, most megjelent könyvével ajándékozza meg.
MÁRCIUS 25-ÉN A VIGADÓ-GALÉRIÁBAN dr Bakondi György, katasztrófavédelmi fõigazgató nyitja meg a beregi újjáépítést bemutató fotókiállítást, amelyet a gulácsi és tákosi építészeti helyreállítást irányító Triskell és Kvadrum iroda állított össze és amelynek anyaga vándorkiállításként járja az országot. Mellékletünk e kiállítás kísérõ kiadványaként foglalja össze a helyreállítás néhány általános tapasztalatát és a Kós Károly Egyesülés részvételét ebben a nemzetközileg egyedülálló munkában.
A VÉDEGYLET tavaly november végén adta közre másodízben féléves jelentését a Jövõ Nemzedékek Képviselete által készített vizsgálatok eredményeirõl. A több szervezet munkáját összefogó képviselet figyelme ebben az idõszakban a jelentés szerint elsõsorban a budapesti zöldterületek csökkenésére, a mezõgazdasági géntechnológia terjedésére, a gyõr-bácsai hulladékégetõ kérdéseire, a kistelepülési szennyvíztisztítók szabályozási és finanszírozási problémáira és egy természettel együttmûködõ bodrogközi gazdálkodási kísérletre irányult. A beszámoló beszerezhetõ a Védegyletnél (1051 Bp. Vörösmarty tér 1. tel: 3176482 e-mail: vedegyletiroda@zpok.hu), amely december óta zoldirodalom@zpok.hu postacímen heti rendszerességgel beszámol az érdeklõdõknek a környezetvédelemmel foglalkozó folyóiratok tartalmáról, illetve ismertetei az e témakörben megjelent fontosabb könyveket és segít azok beszerzésében.
A KÓS KÁROLY EGYESÜLÉS VÁNDORKIÁLLÍTÁSA folytatta útját a szabadkai bemutatót követõen Újvidéken. Április 19-én Pécsett nyílik meg a kiállítás az Egyesülés konferenciájának egyidejû megrendezésével.
JEL, JEL, JEL címen jelent meg Varga Csaba könyve az abc (legalább) harmincezer éves történetérõl. A tiszta logikával, matematikai alapossággal leírt elemzés egészen új bizonyítékokat tár elénk az emberi értelem õsi létezésérõl, és új fényben mutatja be az emberi fejlõdésrõl kialakult, az iskolai képzés által fenntartott és a tudományos világ által érinthetetlennek tekintett evolucionista nézetet, amely szerint töretlenül haladunk elõre a tökéletesedés útján. A könyvbõl a múltunkról kapunk olyan felemelõ képet, amely segíthet a körülöttünk lévõ valóságot ennél reálisabban értékelni. Különösen érdekes a szerzô elemzése az ôs abc és a Kárpát-medencében megmaradt rovásírás jelei közötti hasonlóságról.
AZ ITA WEGMAN ALAPÍTVÁNY három kurzust szervez (március 26-28., május 24-25. és június 14-15.) neves antropozófus orvosok (David Ritchie, Olaf Titze és Olaf Kobb) részvételével a gyógyászat és házi betegápolás témakörében. Bõvebb felvilágosítás a 3037746-os telefonon kapható.
A MAGYAR EURITMIA – MOZGÁSMÛVÉSZETI TÁRSASÁG felvételt hirdet szeptemberben induló euritmiaképzésre. Az érdeklõdõk számára alapozó és ismerkedõ hétvégéket szerveznek április közepén és végén a pesthidegkúti Waldorfiskolában. Érdeklõdni lehet a 06/26/361798-as telefonszámon.
IDÉN IS MEGJELENT a Kós Károly Egyesülés múlt évi tervezési munkáit összefoglaló xeroxozott tervgyûjtemény. Korlátozott számban hozzáférhetõ az Alapítványnál (tel: 2091-174)
WAGNER NÁNDOR emlékére rendezett vetítést és fényképkiállítást az Academia Humana Wagner Nándor Emlékét Ápoló Alapítvány a MÉSZ székházában. A filmek és a fotók bemutatták az elõzõ számunkban ismertetett Filozófiai kertalkotójának egyéb mûvészeti alkotásait és az általa alapított Tao Intézet általa tervezett épületegyüttesét. Ez utóbbit szeretnénk a közeljövõben részletesen bemutatni Olvasóinknak a Wagner Nándorral folytatott beszélgetések anyagának ismertetésével együtt.
HÍREK