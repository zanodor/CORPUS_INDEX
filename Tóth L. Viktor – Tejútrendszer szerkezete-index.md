---
master_file: "[[@TothViktorTejutrendszer]]"
---
# Index for Tóth L. Viktor – Tejútrendszer szerkezete.pdf

A Tejútrendszer szerkezete
Tóth L. Viktor
XML to PDF by RenderX XEP XSL-FO F ormatter, visit us at http://www.renderx.com/



A Tejútrendszer korai kutatásának
néhány érdekessége
A Lascaux barlangrendszer (Franciaország) bejáratának közelében egy bika néz ránk a sziklafalról. Válla felett, mintha a Fiastyúk csillagait látnánk, a „Hét Nővért”, tőle balra lefelé pedig felfedezni véljük a ma Bika csillagképként számon tartott égi terület további csillagait, és ahogyan az égen is, az Orion övcsillagait. Valóban az egyik legközelebbi nyílthalmazt, a Hyadokat ábrázolta a 17000 évvel ezelőtti mester a bika szeménél, felette pedig a Fiastyúkot?
0.1. ábra: A Nagy Bika a Bikák terme jobb oldali falán a Lascaux barlangban, Franciaországban.
A Fiastyúk bronzkori ábrázolásaként tartják számon a németországi Nebra város mellett (Sachsen-Anhalt tartomány) talált kb. 3500 éves, úgynevezett nebrai korongon (Himmelsscheibe von Nebra) lévő csillagcsoportot (lásd 0.2. ábra).
viii
XML to PDF by RenderX XEP XSL-FO F ormatter, visit us at http://www.renderx.com/



0.2. ábra: A nebrai korong egy 32 cm átmérőjű, kb. 3600 éves bronz korong. A Napot, a Holdat és a csillagokat egy aranybevonat segítségével ábrázolták rajta. A Nap és a Hold feletti csillagcsoport feltételezések szerint a Fiastyúk (http://en.wikipedia.org/wiki/File:Nebra_Scheibe.jpg).
A Fiastyúknak az időszámításban lehetett fontos szerepe már a prehisztorikus kultúrákban is. Ezért lehet ott a csak 30 cm átmérőjű bronz korongon, ami 2013-ban bekerült az UNESCO Világemlékezet (Memory of the World) listájára .
0.3. ábra: A Fiastyúk Galilei távcsöves megfigyelése alapján (Galilei 1610) http://www.rarebookroom.org/Control/galsid/index.html
Galileo Galilei 1609-től távcsöves megfigyeléseivel a Fiastyúk csillaghalmazt megfigyelve, a prehisztorikus korok óta ismert 7 csillag mellett számos újat rajzolt fel. A Tejút ködös sávjában felfedezett rengeteg csillag láttán pedig
ix
A Tejútrendszer korai kutatásának néhány érdekessége
XML to PDF by RenderX XEP XSL-FO F ormatter, visit us at http://www.renderx.com/



azt feltételezte, hogy a Tejút nem más, mint távoli, szabad szemmel fel nem bontható csillagok összessége. PierreLouis Moreau de Maupertuis „Discours sur les différents Figures des Astres... Seconde édition augmentée (de Maupertuis 1742)” munkájában több korábbi csillagköd észlelést összefoglalt (Christian Huygens, Edmond Halley és William Derham megfigyeléseit). Ennek ismeretében Immanuel Kant már úgy vélte, hogy a Tejút valójában korongba rendezett csillagok összessége, és ehhez hasonlóak az elliptikus ködök (Kant 1755). A nem előzmény nélküli elképzelést később, mint a sziget univerzumok elméletét (Island Universe) idézték.
0.4. ábra: Ködök táblázata (de Maupertuis 1742)
William Herschel nem tudott a csillagközi extinkcióról, és azt feltételezte, hogy a csillagok sugárzási teljesítménye azonos, látszó fényességük csak távolságuk miatt különböző. Megfigyelései nyomán egy lapult csillagtársulásként adta meg a „mennyek szerkezetét” (Herschel, 1785). Jacobus Cornelius Kapteyn már fotografikus felmérésekre alapozva, egy erősen lapult, néhány kpc vastagságú és 20kpc-nél valamivel kisebb átmérőjű ellipszoidális csillagrendszert rajzolt, és a Naprendszert annak közepe közelébe helyezte (Kapteyn & Van Rhijn 1920). Shapley ugyanakkor a gömbhalmazok eloszlásából következtetve kb. 15kpc-re tette a Napot a Tejútrendszer középpontjától.
A köd, vagy nebula elnevezés a 20. század elejéig használatos volt csillaghalmazokra, csillagközi felhőkre és extragalaxisokra egyaránt. Kant sejtését csak is addigra lehetett tudományos mérésekre alapozva érdemben elbírálni.
x
A Tejútrendszer korai kutatásának néhány érdekessége
XML to PDF by RenderX XEP XSL-FO F ormatter, visit us at http://www.renderx.com/



Referenciák és további olvasnivaló:
Appenzeller, T., 2013: „Neanderthal culture: Old masters - The earliest known cave paintings fuel arguments about whether Neanderthals were the mental equals of modern humans.” Nature, http://www.nature.com/news/neanderthal-culture-old-masters-1.12974
Derham, W. et al. 1733: „Observations of the Appearances among the Fix'd Stars, Called Nebulous Stars.", Philosophical Transactions of the Royal Society of London, Vol. 38, No. 428 (April-June, 1733), p. 70-74, http://messier.seds.org/xtra/similar/derham.html
Galilei, G., 1610: „Siderius Nuncius”, kiadó: Thomas Baglioni, http://www.rarebookroom.org/Control/galsid/index.html
Herschel, W, 1785: „Construction of the Heavens”,
József Attila Összes költeménye http://www.mek.oszk.hu/00700/00708/html/kolto00000/kotet00001/ciklus00519/cim00531.htm
Kant, I., 1755: „Allgemeine Naturgeschichte und Theorie des Himmels”, Zeitz, Bei W. Webel, 1798. Neue aufl.
Kapteyn, J. C. & Van Rhijn, P. J., 1920:„On the Distribution of the Stars in Space Especially in the High Galactic Latitudes”, ApJ, 52, 23K
Magyar néprajzi lexikon, Akadémiai Kiadó, Budapest 1977-1982: http://mek.oszk.hu/02100/02115/html/5-502.html
Marik, M., 1989: „Csillagászat”, Budapest, Akadémiai kiadó
de Maupertuis, P-L. M. 1742: „Discours sur les différents Figures des Astres (2nd edition, 1742)”, A Paris, rue S. Jacques, chez G. Martin, Jean-Baptiste Coignard & les frères Guérin http://gallica.bnf.fr/ark:/12148/bpt6k5822771k/f20.image.r=Discours%20sur%20les%20diff%C3%A9rentes%20figures%20des%20astres.langEN
Memory of the World - Nebra Sky Disc: http://www.unesco.org/new/en/communication-and-information/flagship-project-activities/memory-of-the-world/register/full-list-of-registered-heritage/registered-heritage-page-6/nebra-sky-disc/
xi
A Tejútrendszer korai kutatásának néhány érdekessége
XML to PDF by RenderX XEP XSL-FO F ormatter, visit us at http://www.renderx.com/



1. fejezet - A Tejútrendszer alapvonásai
1.1 Alapvető paraméterek
A Nap körül 1 CSE (csillagászati egység) távolságban keringő Földtől a Proxima Centauri (α Centauri) már 268 ezer CSE-re (1,3pc-re) van, pedig ez a Nap után a legközelebbi csillag. A Nap kb. 0,01 CSE átmérőjéhez képest ez óriási távolság. Derült éjszakákon az égbolton feldereng a Tejút sávja, melyben a csillagok fénypontjai összeolvadni látszanak, pedig 1,3-1,4pc az átlagos távolság közöttük. Látszik a Sas (Aquila) csillagképben, hogy a „Hadak Útja ketté válik” – a Galaxis középpontja irányában, az előtérben sötét csillagközi felhők árnyékolják a világító hátteret (lásd 1.1. ábra). A Tejútrendszer csillagainak 90%-a szimmetriasíkjához közel helyezkedik el, ez a sík a galaktikus koordinátarendszer alapsíkja, ami 62,87 ̊-ot zár be az Égi Egyenlítő síkjával. A galaktikus koordinátarendszer nevezetes pontjainak koordinátáit az IAU 1958-as kongresszusán elfogadott definíció szerint (lásd Blaauw et al. 1960) adjuk meg 1950-es és 2000-es epochákra.
A Tejútrendszer középpontjának ekvatoriális koordinátái:
α(GC) = 17h 42m 24s; δ(GC) = -28 ̊ 55' (J1950).
α(GC) = 17h 45m 36s; δ(GC) = -28 ̊ 56' 24'' (J2000).
Az északi galaktikus pólus koordinátái:
α(NGP) = 12h 49m; δ(NGP) = 27 ̊ 24' (J1950).
α(NGP) = 12h 51m 26s; δ(NGP) = 27 ̊ 07' 42'' (J2000).
Az északi égi pólus galaktikus koordinátái:
l(NCP)= 123,932 ̊ ; b(NCP)= 27,13 ̊
A galaktikus koordináták: az l galaktikus hosszúság, amit a Galaxis középpontjának irányától mérünk (0 ̊ < l < 360 ̊), és a b galaktikus szélesség, amit a Galaktikus fősíktól mérünk (-90 ̊ < b < 90 ̊), az északi galaktikus pólus felé pozitív.
1.1. ábra: A Tejút sávja, az éggömb fontosabb főkörei és a csillagképek. A Galaktikus Egyenlítőt kék, az Égi Egyenlítőt lila, az Ekliptikát piros vonal jelzi. (ESO's GigaGalaxy Zoom, 2013) http://www.gigagalaxyzoom.org/images/maps/constellations.jpg)
1
XML to PDF by RenderX XEP XSL-FO F ormatter, visit us at http://www.renderx.com/



1.2. ábra: Az Égi Egyenlítő és a Galaktikus Egyenlítő, valamint a galaktikus hosszúság és galaktikus szélesség az éggömbön.
1.3. ábra: A Nap csillagkörnyezete, koncentrikus körök 5, 10, 15 pc-nél (Z. Colvin, http://en.wikipedia.org/wiki/File:3_Solar_Interstellar_Neighborhood_(ELitU).png)
A Tejút látszó sávja Galaktikánk, a Tejútrendszer becslések szerint kb. 200 milliárd (vagy 400 milliárd) csillagának zömét tartalmazza. Ha térben korlátosan is, de ezeket a csillagokat részletes vizsgálatnak vethetjük alá, meg tudjuk határozni helyüket és sebességüket, kémiai összetételüket. A Világegyetem nagyjából 100 milliárd galaxist tartalmazhat. Miért jelentős mégis ez a térben erősen korlátos felmérés? Az ismert Univerzum csillagainak fele a miénkhez (méretében, tömegében, kémiai összetételében) hasonló galaxisban világít. A Tejútrendszer tehát bár
2
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



„csak egy galaxis”, elég tipikusnak gondoljuk ahhoz, hogy megismerve általános érvényű megállapításokat tegyünk a hozzá hasonló objektumokra.
A Tejútrendszert az óriás spirálgalaxisok közé soroljuk, össztömege elérheti a 8,5×1011 naptömeget (Bovy et al. 2012). Ez a tömeg a fő összetevők között nagyjából a következő arányban oszlik meg:
por: 0,01%; gáz: 1%; csillagok: 9%; sötét anyag: 90%
1.4. ábra: NGC 4631, a „Bálna” galaxis – egy a Tejútrendszerhez hasonló spirálgalaxis a Vadászebek csillagképben. (Credit: Diane Zeiders, Adam Block (KPNO Visitor Program), NOAO, AURA, NSFÖ http://apod.nasa.gov/apod/ap040123.html
1.2 Alrendszerek
A galaxisokban a következő alrendszerekből egy vagy több található: szferoid, korong, halo.
A szferoidot általában öreg csillagok alkotják, melyek fémessége tág határok között változhat a fémszegénytől a fémgazdagig. Az intenzitás eloszlást de Vaucouleurs profil írja le.
A korongban fiatal és idősebb csillagokat is találunk, az Sa-nál későbbi típusoknál csillagkeletkezéssel. Atomos és molekuláris hideg csillagközi gáz, por, csillagkeletkezés és szupernóvák által fűtött forró gáz is megfigyelhető benne. Az intenzitás eloszlása exponenciális.
A halo alatt egyfelől egy gömbhalmazok és fémszegény csillagokból álló gömbszimmetrikus rendszert – barionikus halo, másfelől egy alapvetően sötét anyagból álló, a barionikus tömegnél 5-10-szer nagyobb össztömegű enyhén lapult rendszert – sötét anyag halo értünk.
A spirálgalaxisokban mindezen összetevők megtalálhatóak (lásd 1.5. ábra). A központi szferoidális rendszert nukleusznak, bulge-nak, vagy dudornak nevezzük.
3
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



1.5. ábra: A Tejútrendszer alrendszereinek sematikus rajza.
1.2.1. A Galaktikus Korong (Disk)
Csillagrendszerünk látható tartományban megfigyelhető tömegének túlnyomó része egy lencséhez hasonló alakú, erősen lapult térrészbe, a csillagos Korongba tömörül. Ennek átmérője nagyjából 30kpc, és vastagsága nem nagyobb 3kpc-nél. Csillagszámláláson alapuló modellek szerint a csillagos Korongban a fősíktól távolodva exponenciálisan csökken a térfogati csillagsűrűség, és a skálamagasság 1kpc-nél kisebb. A modellek egy része egy vékony, kb. 150pc skálamagasságú korongot (thin disk), és egy vastag kb. 800pc vastagságút (thick disk) feltételez, de vannak az eloszlást három, vagy egyetlen skálamagassággal leíró modellek is (Rix & Bovy 2013). A Korongban található a Naprendszer, a középponttól kb. r=8,3kpc távolságra (a csillagos Korong külső harmadában). A Korong csillag és csillagközi anyag sűrűsége a középpont felé növekszik (lásd 1.6. ábra). A Korong szimmetriasíkjára levetített felületi tömegsűrűség Σ(r) exponenciálisan csökken növekvő sugárral, majd nagyjából 15kpc galaktocentrikus távolságnál a függvény levág – ez a csillagos Korong határa.
1.6. ábra: A Korong szimmetriasíkjára levetített tömeg felületi sűrűsége a galaktocentrikus távolság függvényében. A Naprendszer környezetében 125±10 M☉pc-2 a felületi sűrűség (Mizony 2007).
A radiális és vertikális nagy léptékű sűrűség-eloszlás mellett a Korongban spirálkarokat figyelhetünk meg, 2 (bizonyos szerzők szerint 4) fő kar mellett néhány kisebb „darabot” is. Ezek egyike az ún. Orion-kar, melyben a Naprendszer is található (1.7. ábra, Orion Spur). A karokban a nagytömegű és így nagy luminozitású, fiatal, fősorozati csillagok lokális sűrűsödését látjuk, ezek és az ionizáló sugárzásuk miatt keletkezett HII zónák (ionizált hidrogént tartalmazó csillagközi felhők), valamint szórt fényük teszik a spirálkarokat fényes sávokká. A fő spirálkarok nem közvetlenül a Galaktikus középpontból indulnak, hanem egy kb. 3kpc hosszú küllő végeiből.
4
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



1.7. ábra: A Tejútrendszer korongja „felülnézetből” a spirálkarok megjelölésével és galaktikus koordinátákkal (NASA, JPL 2008). http://www.spitzer.caltech.edu/images/1928-ssc2008-10b1-The-Milky-Way-Galaxy-Annotated
Érdemes külön tárgyalni az úgynevezett gáz Korongot (Gas Disk). Ez a semleges atomos hidrogén gáz 21cm-es rádió-spektroszkópiai mérésével közvetlenül, illetve a hidrogén molekulákkal ütköző CO 2,6cm-es vonalát mérve kimutatható. A Korong csillagközi anyag tartalma is exponenciálisan sűrűsödik a centrum felé, a skála hosszúság (scale length) Rs = 3,75 kpc (Kalberla & Dedes 2008).
1.8. ábra: A Galaxis gáz Korongja felületi sűrűségének radiális eloszlása különböző felmérések alapján. Az illesztett (fekete) exponenciális eloszlás skálahossza 3,75kpc (Kalberla and Kerp 2009).
5
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



A Korong a Galaktikus középpont felé közeledve részben, a közti úgynevezett molekuláris gyűrűben pedig főként (90%-ban) molekuláris, a csillagos Korong határán túl atomos hidrogént tartalmaz. A gáz Korong a csillagos Korongnál jóval kiterjedtebb. HI 21cm-es mérések szerint a gáz Korong sugara Rg=35kpc, de semleges hidrogén gáz r=60 kpc-en is mérhető még (Kalberla and Dedes 2008). A semleges atomos hidrogén h(HI) skálamagasságára átlagosan h≈150pc adható, de a gáz Korong nem tükörszimmetrikus, hanem kihajlik Ezt a
kihajlást is figyelembe véve a átlagos skálamagasság (kpc-ben):
(1.1)
ahol , kpc esetén.
1.9. ábra: A HI korong kihajlása a galaktocentrikus távolság függvényeként (Kalberla and Kerp 2009).
A gáz Korong HI sűrűsége növekedést mutat a spirálkarokban, illetve térfogata nagyjából 5%-át üregek falában úgynevezett héjakba (HI shells), és „galaktikus kémények” (galactic chimneys) falába tömörülve látjuk. A HI
héjak exponenciális eloszlására felírható skálahossz, a HI-hez hasonló .
1.2.2. A Galaktikus Dudor (Bulge)
A Galaxis centruma körül egy 3kpc sugarú zóna „kidudorodik” a korong síkjából. Ez a centrumhoz közeli gömbszimmetrikus tömegeloszlású alrendszer a Dudor (Bulge, lásd 1.5. ábra).
1.2.3. A Galaktikus Halo
A Korongot és a Dudort egy összetett szferoidális rendszer foglalja magába, a Kettős Halo. A Külső Halo gömbszimmetrikus, és mintegy 180kpc átmérőjű lehet. Ezen belül a Belső Halo lapult, és jóval kisebb, csak kb. 30kpc átmérőjű, forgási sebességük eltérő (lásd 1.10 ábra).
6
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



1.10. ábra: Kettős Halo: A Külső Halo gömbszimmetrikus, és mintegy 180kpc átmérőjű lehet. Ezen belül a Belső Halo lapult, és jóval kisebb, csak kb. 30kpc átmérőjű. A Külső Halo forgásiránya a többi komponensével ellentétes irányú. (SDSS-II, Masashi Chiba, Tohoku University, Japan http://www.sdss.org/news/releases/20071212.dblhalo_enlarge.html)
A Külső Halot gömbszimmetrikus tömegeloszlásúnak gondoljuk a Sgr törpe árapály karjainak szimmetriájára alapozva (Felhauer at al. 2006).
1.11. ábra: A Sgr törpe árapály karjai szimmetriát mutatnak, ebből következtethetünk a külső (sötét anyagból álló) Galaktikus Halo gömbszimmetriájára (Felhauer at al. 2006).
7
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/



Sloan Digital Sky Survey (SDSS) adatok alapján a Sagittarius törpe elliptikus galaxis (Sgr dE) korábban 2MASS mérésekkel felmért törmelékzónái még kiterjedtebbek mutatkoznak. A vezető (A) és követő (B) karok mintegy 50° hosszan elnyúlnak. Sőt egy távolabbi kapcsolódó struktúrát is találni melyet (C)-vel jelöltek Felhauer és munkatársai (Felhauer at al. 2006). Az (A) fiatalabb és (C) régebbi vezető karok, a (B) régi követő kar geometriáját Felhauer-ék a törpe galaxis csillagainak egy közel gömbszimmetrikus halo gravitációs terében való perturbációjával magyarázták. Az eredmény azért érdekes, mert ezek szerint a belső csillagos halo és külső sötét anyag halo szerkezete nem ugyanolyan.
Referenciák és további olvasnivaló a fejezet
témájában:
Ball, C. & Pagel, B. E. J. 1967: „Abundances of carbon and nitrogen in the halo red giant HD 122563”, 1967, Obs, 87, 19B
Blaauw, A.; Gum, C.S.; Pawsey, J.L.; Westerhout, G. 1960: „The new IAU system of galactic coordinates (1958 revision)”, MNRAS.121..123B
Bovy, J. et al. 2012:„The Milky Way’s circular velocity curve between 4 and 14 kpc from APOGEE data”, ApJ, 759, 131
ESO's GigaGalaxy Zoom, http://www.gigagalaxyzoom.org/images/maps/constellations.jpg
Fellhauer, M. et al., 2006: „The Origin of the Bifurcation in the Sagittarius Stream”, ApJ, 651, 167F
Hurt, R., 2008: The Milky Way Galaxy (Annotated), NASA, JPL
http://www.spitzer.caltech.edu/images/1928-ssc2008-10b1-The-Milky-Way-Galaxy-Annotated
Kalberla PMW, Dedes L. 2008: „Global properties of the H I distribution in the outer Milky Way. Planar and extra-planar gas”, A&A, 487, 951
Kalberla, PMW. & Kerp, J., 2009: „The Hi Distribution of the Milky Way”, ARA&A, 47, 27
Magain, P. 1987: „BO +03°740: a New Extreme Metal-poor Dwarf”, ESO Messenger 47
http://www.eso.org/sci/publications/messenger/archive/no.47-mar87/messenger-no47-18-19.pdf
McWilliam, A. 1997: „Abundance ratios and galactic chemical evolution ”, ARA&A, 35, 503,http://ned.ipac.caltech.edu/level5/March03/McWilliam/McWilliam_contents.html
Mizony, M. 2007:„Flatness of the rotation curves of the galaxies”, http://math.univ-lyon1.fr/~mizony/diapoRot.pdf
Rix, H-W. & Bovy, J. 2013, „The Milky Way’s stellar disk - Mapping and modeling the Galactic disk”, Astron Astrophys Rev 21:61
Rosenberg, M. & Köppen, J., 2010: „How to Determine the Thickness of the Galactic HI Disk”, http://astro.u-strasbg.fr/~koppen/Haystack/thickness.html
Soubiran, C. et al. 2008: "Vertical distribution of Galactic disk stars. IV. AMR and AVR from clump giants", A&A, 480, 91
Wildey, R. L.; et al., 1962: „On the Effect of Fraunhofer Lines on u, b, V Measurements.”, ApJ, 135, 94
8
A Tejútrendszer alapvonásai
XML to PDF by RenderX XEP XSL-FO F ormatter, visit us at http://www.renderx.com/