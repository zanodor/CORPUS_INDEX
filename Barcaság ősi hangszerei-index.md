---
master_file: "[[@BarcasagOsiHangszereipdf]]"
---
# Index for Barcaság ősi hangszerei.pdf

Barcaság ősi hangszerei
Az 1848-as szabadságharc idején nem csak a táncmulatságok,
de a katonatoborzások zenéjét is koboz, citera, hegedű, duda,
síp, furulya, dob, valamint fúvósok biztosították. Orbán Balázs A
Székelyföld leírásában ősi hétfalusi csángó hangszerként említi
a kobozt: „a kobza egy guitareszerű hangszer, melynek öt
bordája, rövid nyaka és nyolc húrja van, ezt tollal pengetik, s a
zenekarban a nehezen hordozható czimbalmot helyettesíti, s
talán nem tévedek, ha ezt a régi költők által használt kobozzal,
miként a neve is jelöli, ugyanazonosnak tartom.”
Ősi kultúránk, a sumér, majd az egyiptomi is említ hasonló
hangszereket, amelyeket a szkíta leletek is igazolnak. Érdekes
összefüggésként említeném meg, hogy a húros hangszerek őse a
kifeszített idegű íj volt, őseinket – magyari népként is – a legjobb
íjászokként említik a krónikások. A kifeszített idegű íjra, hogy
hangzatosabb legyen, üres tökhéjat is erősítettek. A legalkalmasabb
a lopótök – a kabaktök közeli rokona –, amelynek kemény héja jól
hangosított. A mandolin, a tambura fehér színű, akár az ősi lopótök.
Fehér volt a kunok egyik ősi színe – ne feledjük el a fehérbe
temetkezést se, mint ősi szokást, amely Bácsfaluban még 1964 körül
is ismeretes volt –, tök szavunk kun szócsoportbeli, és a teke, azaz a
gömb szavunk rokona. A lopótök kerek, fehér, azaz teke alakú hasa
van. A hegedű ősi kabar neve a koboz, amely a kobaktökre
vonatkozott. Csíkban következetesen hedegűnek ejtik, ami azért
helyesebb, mert az ideg szavunknak hehezetes hedeg kiejtése is
volt. A hegedű csavarodó fejrésze kecskeszarv alakú, kissé tojásdad
hangnyílása van, és kétkampójú kabar görbéjű. A neve is koboz,
kobuz, kobor, kobúr szóalak kellett, hogy legyen. Németül az íj
Bogen, hajlítani pedig biegen, ami a Bock kecskebakra hasonlít. A mi
hajol, hajlít és kajla szavaink azonosak a kígyó kun kijó, haijó nevével.



Rövid nyakú, gömbölyű hasú, nyolc-tíz húros, lantféle pengetős
hangszer, az énekmondók kedvelt hangszere. Moldvai csángó
testvéreinknél kobozként maradt fenn a régies játékmóddal együtt. A
kazakok kobiznak, a kirgizek komuznak, az oszmán-törökök
kopuznak, kobuznak hívják. Rövid nyakú változata a kínai bípa. A
kobozt Anonymus is említi a Gesta Hungarorum 46. fejezetében. Az
arabok között máig kedvelt hangszer, hozzájuk perzsa közvetítéssel
került, az újgurok most is használják. Náluk, akárcsak nálunk, a
hangolása: G,D,g,c vagy D,a,d,g.
Zolnay László szerint a koboz első említése – persze az István által
elpusztított rovásemlékek után – 1237–1325 között mint Choboz
személynév Veszprém vármegyében, 1327. Johannes dictus Kobzos
de Zabadi, 1364. Nicolaus dictus Kobzos, 1470. Michael Kobzos. A
Codex Cumanicus szójegyzékében a sonator – zenész kun
megfelelője a cobuxci – kobozjátékos. Közép-Ázsia népeinél
megtalálható különböző változatokban. A lopótök helyett fából vájták
ki a hangszert. Nyugat-Európában is megtalálható a XIV. században,
melyet egy német forrás említ mint „die Kobus mit der Lutenʼʼ,
valamint a wartburgi várban található egy kobozszerű példány.
Lengyel források is említik. A doni kozákok a 17–18. században
kobzával kísérik hősi énekeiket. A kobza török ut, illetve arab ud
változata az udvari zenében volt használatos.
Kobzosok, bordósíposok, korcsmahegedűsök
Az 1560-ban szerzett széphistóriában Szilágyi Mihály a tömlöc
ablakában ül, „Kobza kezében, keserves nótát szépen veri valaʼʼ.
Zrínyi Miklós is játszott kobozon. Minden idők kiemelkedő kobozosa
Tinódi Lantos Sebestyén (1505–1556) saját kezűleg rajzolt
címerében egy kaukázusi, hosszabb nyakú koboz látható. A koboz
húrjait kvintekre és kvartokra hangolják, amelyekkel a pentaton ének
jól kísérhető. A székely kobzosok, akik a barcasági szász falvakban is



muzsikálnak (1550), a virginás katonák, akik időnként felbukkannak a
felvidéki várakban, a nyírségi bordósíposok, akiket Méliusz is említ
(1565) és az erdélyi korcsmahegedűsök, akikről Liszti püspök beszél
(1568) hangszereiket vagy maguk készítették, vagy a népi
mesterektől vásárolták. A citera, a 16–17. század nyugati
koldushangszere a forgólant –népiesen tekerő –, az ősi síp és duda
mellett a régi magyar népdal birodalmát gazdagítja lírai és epikai
műdalelemekkel, a nemesi és polgári irodalom kezdeményezéseivel.
A barcasági falvakban is divatosak voltak a fenti hangszerek, máig is
fennmaradtak a Sipos, a Dudás, a Dobos családnevek, de Kobzás
vagy Citerás családnevet nem találtam. Amikor a bécsi udvarnak
nem tetszett a magyar ének, elvették a kobzát, azaz elkobozták.
Innen ered az elkobozni igénk is. Ázsia számos országában a Koboz
név családnévként, cégnévként, újságnévként stb. is szerepel.
A citera ősi magyar hangszer, gyökerei az ősi ataiszi kultúráig
nyúlnak vissza. A kifeszített íj mint hangszer a lószőrt is felhasználta
a hangok varázsolására, majd egy lapos fára feszítve a húrokat,
rátalálunk az ősi citerára. Ordoszban, a táltosközpontban már
kifejlett változatai ismertek, a 24 Hunszövetség vallási, szórakozási
kelléke. Az okmányok szerint Ordoszban a citerát még Kr.e. 2785
ben is a nyílhegykovácsok készítették, majd Bihar táltos révén került
Indiába. A hun, szkíta, avar, magyar folytonosság ezen a hangszeren
is végigkövethető. Például az avar központokban, a bécsi
medencében, Pozsony körül, Bács-Bodorog egykori vármegyében,
Baranyában, Biharban és nálunk, Bácsfalu és Zajzon vidékén. A
honvisszafoglaló magyarok is magukkal hozták, amit Anonymus a
Gesta Hungarorumban citharédi néven említ. Az Ázsiában maradt
magyari népek dalaikat még most is a citeraszerű dombrávával
kísérik. Belső-Mongóliában a mai napig fennmaradt a hunok hujia
(hugzseia) hangszere, amiből néhány magyar hangszer ered, és
ezen az ujgurok a mai napig játszanak. Az 1100-as évektől már



családnévként is említenek Cziterás nevűt, és oklevelekben
megjelennek a cituár, zedoária, zwitter, zitwer, chituár kifejezések is.
A hunoktól terjedt a kínaiakhoz is, guzeng néven ma is létezik, a 4.
századból fennmaradt kínai festményeken jól kivehető a citera. A
japánok is hun közvetítéssel értékesítik, kotó néven. Koreában kaja
gum, Kínában még ku-csin változata is előfordul, Madagaszkáron
valiha. Az indiaiak vina névvel illették, és szkíta közvetítéssel kapták.
Az Ótestamentum kinnor és negina néven ismeri a citerát. Egyiptom
kánun névvel illette, ami Észak-Afrikában is így ismert. Azonos a
finnek kantele és az ukránok bandura hangszere a mi citeránkkal.
Pitágorász hangtávolságmérőnek is használta, és szintén citerának
nevezték a pelazgok, amit Varga Csaba is bizonyított. A görögök
még használták a monochordját. Tőlünk a Nyugat is átveszi,
Praetorius 1619-ben már népszerű hangszerként írja le a
scheitholzot. Ez az alapja a francia epinettnek, a norvég langleiknak,
a dán humlenek, a svéd hummelnek, a német Scheitholtnak.
1862-ben Max Amberger megépítette a modern koncertciterát.
Hermann Ottó a múlt század végén tanulmányozta a citerát is. A
Kárpát-medence magyarságának kedvelt hangszere, kivéve a
moldvai csángóságot, akiknél nem tudni, mi okból, de nem maradt
fenn. Öreg csíki székelyek szerint az I. világháború alatt az alföldi
katonák újra népszerűvé tették a Székelyföldön. A Kárpát
medencében ismertebbek a vályúcitera, galambdúcos citera, lófejes
citera, hasas citera, kétfiókos citera, belsőfejes citera, hárfacitera,
négyfiókos citera, diatonikus citera. Az Alföldön tamburának is
nevezik. Mindegyik értékét emeli az is, hogy gyönyörűen faragottak.
A kétsoros citerák hangolását ma egyértelműen magyar rendszernek
nevezi a történelem. A dallamhúrok, a basszushúrok és a
könyökhúrok elrendezése nagyjából a citerakészítő tudásától is függ.
Valamikor Hétfalu minden helységében akadt ügyes citerakészítő.
Kisiskolás korunkban a gyufásdoboz tetejére kétoldalt alátámasztott,



különböző megfeszítésű gumikat húztunk, melyeket megpendítve a
citerát utánoztuk. A hangszer téglalap alakú, hoszsza fél méter. Az
egyik hosszanti egyenes vonalú oldalán helyezkedik el a fogólap, a
menzúra. A fogólapon különböző távolságra helyezkednek el a
kétsoros érintők. A külső soron a hét törzshang van, két és fél oktáv
szélességben, a belsőn a kromatikus hangok találhatók. Ez azonos a
zongorán található fekete és fehér billentyűk szerepével. A fogólap
mellett jobb oldalon van az oldalrész, itt pengetik. A magyar citera
zömében mixolid hangsorú, kvintelő hangszer. Transzponálás nélkül
harmonikusan szól rajta a C-dúr, d-dór, e-frig, g-mixolid típusú
dallam. A Vajdaságban Kálmány Lajos (1852–1919) néprajzkutató és
Kiss Lajos népdalkutató foglalkozott a citerával is.
Csűrdöngölő,kalákás, csárdás
A barcasági csángóság magyar tánca, csűrdöngölője, kalákásnak
nevezett verbunkosa, lassú magyarnak nevezett csárdása a múlt
században általánossá vált. A zenészek közt ott voltak a citerások is.
Karácsony előtt a falu legényei a fonó- vagy táncolóházban
megválasztották a maguk tisztségviselőit, elvégezték a legény- és
leányavatást, táncolóházat béreltek, megfogadták a zenészeket, s a
hajnalozó énekek tanulásával készültek az ünnepi köszöntések és
táncmulatságok sorozatára. A karácsonytól újévig tartó összeállás
idején a legénység a közös szálláson gyülekezett és étkezett. A
legénytársaság vezetője a legénybíró, helyettese a kisbíró, az írásbeli
teendőket a jegyző intézte. A házról házra járó köszöntések,
jókívánságok szónokai a szószólók voltak, az éneket a kántorok
vezették. Az étel-ital és pénzadományok gyűjtése a kulcsárok
feladata volt. A Bíró, Kántor és Kulcsár családnévként is fennmaradt.
A lányok táncba hívogatása és kísérése a leányosztók munkaköre
volt, s ha a lányok késtek, akkor a lovak hordták be őket szekéren
vagy taligán a mulatságba. A díjbeszedő a janitor volt, a vízhordó a
padlólocsolásról is gondoskodott, a táncosztást a táncmester, a



szűrvonó végezte. A kihágásokért az ítélőbíró szabott ki botozást, s
ezt a botos, csapó vagy csapómester hajtotta végre. Karácsony előtt
megtörtént a legényavatás, amikor a 16–18 évesek teljes jogú
legényekké váltak. Jegyzékbe vétel, ünnepélyes vizsgálat és
kihirdetés után éljen kiáltással háromszor megemelték őket. Ezt néha
csoportos seprűtánc eljárása, másutt avatóbál is követte. Karácsony
első napjának hajnalán mindenki ünnepélyesen beforgatta párját a
táncházba, majd templomozás után estig táncoltak, ezután
következett az István-napi hajnalozás, majd a másodnapi tánc. Az új
házasokat regöléssel köszöntötték. Harmadnap hasonlóan
köszöntötték a Jánosokat. Aprószentek napján a lányokat a
jókívánságok mellett megvesszőzték, ekkor tartották a kicsik táncát
is. Valamikor az összes barcasági faluban ekkor táncolták a Boricát,
ami az osztrák, majd a román hatalmi tiltások miatt csak
Háromfaluban maradt fenn. Az óévnapi táncot maszkajárással is
egybekötött újévi hajnalozás követte. Az újévnapi utolsó tánc végén
a lányokat kiforgatták a táncteremből, s az ünnepi maradékot
elköltve a hivataláról lemondó legénybírót elbúcsúztatták.
A fűzfa síp gyerekkorunk közönséges furulyája volt. Tavasszal a fűzfa
fiatal ágából készítik, mikor héja még könnyen leduvasztható. Héját
ütögetéssel megpuhítják, lehúzzák, s közben verses mondókát
ismételgetnek: „Jöjj meg, jöjj meg tilinó, / Keselylábú kiscsikó, /
Télben, nyárban, / Minden esztendőben...ʼʼ A fűzfa végén kis nyílást
vágnak, majd elé egy kis ékszerű részt illesztenek. Másik végébe a
belső fának egy részét visszatolják, így sípoló hangot ad. A Dirba
partján bőven volt fűzfa, meg játszadozó gyerek is. A középkor
hangszereinek egy része a keresztes háborúk által került Nyugat
Európába. A Barcaságon ismert volt a tárogató, ami keleti
örökségünk, Ataisz után a sumér Ur városában található a legrégebbi
példány. Belső-Ázsia magyari népei közül az ujguroké teljesen
megegyezik a magyar tárogatóval. Éles, rendkívüli hangereje miatt a



hadseregben is használták. A Rákóczi-szabadságharc jelképe lett,
annak leverése után az osztrákok betiltották, a Barcaságról ekkor
szorult ki. A 19. századra Schunda József felújította, korszerűsítette.
A tilinkó keleti örökségünk, nyugaton ismeretlen, de a moldvai
csángók népszerű hangszere maradt. A cserépsíp 4–6 lyukú
cserépből készített kerekded síp, szintén ősi magyar hangszer, a 9
10. századi magyarországi leletei ismertek, a suméroknál is
fennmaradt. Vizet töltve bele bugyogó, csicsergő hangja van. Torma
Zsófia és Badinyi Joós Ferenc szerint a Kárpát-medencéből 12 ezer
éve kirajzott magyarság már használta. Üzletesített változata
vásárainkon még megtalálható. Gyerekkoromban a csernátfalusi
Vásár utcában zajlottak a heti vásárok, lassan ezt is beszüntették.
Ekkor vásároltam utoljára a szülőfalumban cserépsípot. Még a
Székelyföldön megtalálhatók, Korond bővelkedik a változataiban. A
furulya a pásztorok ősi hangszere, a magyar furulyák keleti mását ma
is használják a Góbi sivatag peremén. Az Ordosz melletti Bálvány
hegyi (az erdélyi Bálványos és a közelebbi Bolnok mágus-központok
elődje) egyik táltosközpontjában képezték ki a furulyásokat. A
barcasági Tatrang vizének a legendája azt mondja, hogy a gyönyörű
Bacsó Anna nem tudott igazán örülni szépségének, mert átok ült az
életén. Apja akarata ellenére ment az urához, egy juhászhoz, aki a
Csukás füves oldalain legeltette juhait. Engedetlenségéért a tündér
elátkozta, hogy csak akkor láthatja szerelmes férjeurát, amikor az
néhanapján lejön a havasról. Neki nem szabad a Csukásra fölmennie,
ételt, szeretetet vinni urának. Anna megszegte az átkot, elment
urához, de a Csukáson szörnyű vihar támadt, és a villám úgy csapott
le, hogy Anna sziklává változott. Furulyázva közeledett az új
sziklához Anna férje, megbámulta az új sziklát, és elámult azon, hogy
a kőnek éppen olyan alakja van, mint az ő feleségének. Elfogta szívét
a vágyakozás, a sziklához érve kesergő nótát furulyázott. Ahogy
véget ért a nóta, a sziklaasszony szíve megszakadt, megeredt a
könnye olyan erősen, hogy egy akkora patak lett belőle, mint a



Tatrang vize. A Bacsó családnév ősi magyar örökség, az avar
települések ismert neve, vezért, főembert jelent.
Síp madár- és medvecsontból
A fuvolát csak mi hoztuk Európába, a kettős furulya már az Ur
városából ismert a sumér kultúrában, hasonlóan Egyiptomban is. A
Kárpát-medence avar sírjaiban találtak madárcsontból készült kettős
sípot, melyet Csajághy György megszólaltatott, és a régi stílusú,
ötfokú magyar népdalok tökéletesen lejátszhatók. A csángóknál
maradt fönn. Szintén a Kárpát-medencében leltek 36 ezer éves
medvecsont sípot, melyen Horsch Sándor tökéletesen játssza a
magyar népdalokat. A duda hadi hangszer volt, pásztorok
elmaradhatatlan zeneszerszáma, de templomokban, keresztelőkön,
lakodalmakon is szólt a duda. Ataisz, illetve Ordosz emlékei közt is
megvan, Európának mi adtuk át. A köcsögduda csak a mi ősi
hangszerünk, a cserépfazék száját disznóhólyagból vagy vékony
bőrből készült membránnal kötik be. A membrán közepéhez 1-2
arasznyi hosszúságú nádcsövet rögzítenek, a nádat nedves vagy
gyantázott ujjakkal dörzsölik. A membrán átveszi és felerősíti a
rezgést, morgó hangot ad. Regösök hangszere. A kolomp
állatcsordák jelölése mellett a táltosok szertartásaihoz tartozott. A
kolomphoz csengők, csengettyűk is tartoztak, amiket az ordoszi
hunszövetség is említ, ezek szakrális használatát rögzítette a
barcasági Borica. A láncosbot nem más, mint a botra erősített lánc,
földhöz veregetve dübög, csörög. Regölésnél, betlehemezésnél
használják az énekek ritmuskíséretéhez. A bugattyú madzagra kötött
falap, amely forgatva-pörgetve búg-zúg. A kerepelő őse a zúgófa
vagy üvöltő bika, ami az ősök hangját utánozta a táltosrévüléseknél.
Bencze Mihály
Folytatása a következő Szempontban