---
master_file: "[[@DummerthDezsoAza]]"
---
# Index for Dümmerth Dezső – Az Árpádok és a magyar szent-kultusz kialakulása.pdf

Dümmerth Dezső
AZÁRPÁDOK
e„s a magyar
SZENT-KULTUSZ kialakulása
JUNIOR



Lektorálta
DR. TÖRÖK JÓZSEF
A mú első kiadását a Medicina Kiadó Panoráma szerkesztősége gondozta
ISBN 963 388 205 2
© Dümmerth Dezső, 1989



Tartalom
ELŐSZÓ 7
BEVEZETÉS 13
A TITOKZATOS „SZENT" 15 ÁLMOS, A SZENTKIRÁLY-ELŐKÉP 21 A MAGYAROK ÓSVALLÁSÁNAK NYOMAI 29
RÓMAISÁG ÉS KERESZTÉNYSÉG 42
DÉMONI JEL ÉS ISTENI JEL 49
SZENT IMRE HERCEG ÉS AZ ELFELEJTETI, ELSŐ JELEK 63
JELEK ISTVÁN KIRÁLY SÍRJÁNÁL: A SZENTTÉ AVATÁS
ELŐTT ÉS UTÁN 79
JELEK AZ ELSŐ KIRÁLY ÉLETÉBEN 87
SZENTISTVÁN KIRÁLY ÉS EURÓPA 90
ORSZÁGFELAJÁNLÁS SZŰZ MÁRIÁNAK 102
LATIN KERESZTÉNYSÉG ÉS NEMZETI ÉRZÉS 105
SZENT LÁSZLÓ, A MISZTIKUS LOVAGKIRÁLY 110
A MAGYAR KERESZTESLOVAG-TÍPUS ELÓREVETÜLÉSE 113
SZENT LÁSZLÓ PÁRVIADALA! 123
AZ ISZONYATTÓL AZ ÁHÍTATIG 126
AZ ELRAGADTATÁS 130
A FELEMELKEDÉS 135
A SZEMÉLYISÉG ÉS EURÓPA 140
A TITOKZATOS JELBESZÉD ÉS A KIRÁLYLÁNYOK 145
Rövidítések és források jegyzéke 172



Előszó
03
A magyar politikai történetírás, vagy akár a diplomácia- és mű velődéstörténet, de még a szorosan vett egyháztörténet-írás sem vett tudomást egy rövid említésen kívül arról a mondat
ról, melyet rv. Béla király 1239. január 13-án írt Győr közeléből Rómába, IX. Gergely pápának. A mondat így hangzik:
„Mivel Teremtőnknek adományából és kegyelméből vagyunk, amik vagyunk, felajánljuk magunkat élő áldozatul a keresztény hit megvallásának és a római Egyház tisztességének növeléséért." (Huillard-Bréholles, 97. Arpád-kori levelek 146. Idézi Király Ilona 45.)
Azok a régebbi és újabb történetírók, akik rv. Béla és a pápaság kapcsolatait tárgyalják, mint Pauler Gyula, Fraknói Vilmos, Hóman Bálint - nem érezték szükségét, hogy e mondatra külön kitérjenek. Hiszen a levél szövegének egésze voltaképpen egy a számos hasonló diplomáciai és kereszteshá
borús-el6készületi ügy között, mellyel IX. Gergely és rv. Béla levelezése indul. A magyar király még a keresztény középkor
nak „fiúi tisztelettől és engedelmességtől" áthatott hangján ír az egyház fejének. De már kezdettől feltűnik leveleiben a józan, politikai megfontolás és a független kormányzás megszokott gyakorlata és természetes igénye. Míg a pápa fő törekvése ebben az időben a német császár - II. Frigyes - elleni harca, s bár joggal félti az egyházat a császár hatalmi törekvéseitől, a magyar király már 1237-ben józanul figyelmezteti a pápát éppen Frigyes elleni küzdelmében: milyen nagy bajok származnának abból, ha a fejedelmek világi ügyeibe avatkoznék. (Szentpétery 622. sz. Eredetiben Huillard-Bréholles 96., itt 1236-ra keltezve.) Szinte ezzel egyidejűleg pedig arra kéri IX. Gergelyt, oldja
7



fel Magyarországot a pápai legátus útján eszközölt, s a mindennapi életben rengeteg bonyodalmat okozó kiközösítés alól. Ez a legátus még Béla apjának és közvetlen elődjének, II. Endrének zilált pénzügyeiből eredő, s az egyházi javakat is könynyelműen kezelő politikája következtében működött az országban. Mivel Magyarországot és az itteni szokásokat nem ismerte, és túl szigorú volt, számos vitatható és ellenérzést kiváltó rendelkezést hozott, s igen gyorsan alkalmazta a legsúlyosabb büntetést, az egyházból való kizárást. Abban a vallástól áthatott korban a templomi gyülekezetből és a szentségek vételétől való eltiltás, mely egy esetleges örökkétartó, túlvilági büntetés fenyegetésével jár együtt, éppen az érzékeny lelkűekre volt megrázó hatású. Míg a politikai hatalom eltökélt megszállottjainál, vagy a saját igazukban túlontúl bízóknál éppen nem mindig érte el a célt. Gergely pápa ugyanakkor · maga is habozás nélkül vett igénybe katonai eszközöket, „szent háborúkat" az eretnekek vagy a szakadárok ellen. A görög szertartású keleti egyháznak a pápától elszakadt hívei is ellenségnek számítottak, s velük mindazok az országok, melyeknek uralkodója ilyen keleti keresztény volt. Bulgária cárja, Asen János is ilyen görögkeleti keresztény volt a Balkánon, Konstantinápoly szomszédságában. Ez utóbbi helyen viszont a francia uralom alatt álló, a keresztes hadak által megalapított latin (a római egyházhoz tartozó) császárság állt fenn, és a pápa arról vett hírt, hogy a bolgár Asen Konstantinápoly ellen készülődik. A magyar király és a pápa ügye ekkor, a tatárjárást megelőző, közvetlen években e problémák körül sűrűsödik. IV. Béla míg egyrészt kritikával szemléli a pápa politizálását, vallásos hitében és gyakorlati kormányzásában egyaránt korlátokkal sértve arra kéri IX. Gergelyt, oldja fel az interdiktumot. A pápa ezt meg is teszi, de ugyanakkor ő maga is kívánsággal áll elő: felszólítja a római egyház hitén lévő magyar királyt, hogy forduljon a keleti egyházhoz tartozó Asen bolgár cár ellen, aki meg akarja semmisíteni a latin császárságot. Nem
8



mulasztja el azt sem fölemlíteni a magyar királynak, hogy ő testvérbátyja annak az Erzsébet türingiai grófnénak, akit a pápa csak kevéssel előbb, 1235-ben emelt a szentek sorába, s akit most egész Európa tisztel a római egyházban. Béla király nehéz helyzetben érzi magát. Meg is írja: Asen János bolgár cár az ő sógora, másik testvérhúgának - az épp ekkoriban meghalt Máriának a férje. Mindenben hallgat őrá, soha ellenkezésben nem volt vele. Nehezére esik tehát ellene fordulni. Végül is kész azonban arra, hogy a római egyház védelmében a bolgár cár ellen vonul, ha ez nem mondana le Konstantinápolyt támadó tervéről. Egyébként a konstantinápolyi latin császár is rokona volt Bélának: apjának, II. Endrének második felesége, a francia királyi ház mellékágából való Courtenay Jolán öccse volt itt a császár, aki trónra kerülését nagymértékben köszönhette a magyar királynak. Béla tehát két tűz közé szorítva érzi magát. Ma már, a keresztény egyházak közötti közeledés szellemében messze áll ez a probléma a gondolkodástól, de a középkorban az egyház belső létét érezte fenyegetve minden szakadárságtól és eretnekségtől: ezért számított Krisztus katonájának az, aki fegyverrel is kész volt védeni egyházát.
S ekkor, mikor rv. Béla elfogadja ezt a keresztes háborúsnak nyilvánított védelmi feladatot, ha ellenállásra találna, írja le az előbb idézett mondatot, melyben „élő áldozatul" ajánlja fel magát Krisztus egyházáért. A történetírók szemében mindez csak diplomáciai kifejezésnek, az írásbeliség szókészletéből fakadó, hatásos fordulatnak tűnhet, nyilván ezért is nem szokás idézni. Mi azonban mást látunk benne.
rv. Béla, aki más, a későbbi pápákhoz írt leveleiben is önérzettel hivatkozott családja elókelőségére és hivatására az európai keresztény királyok közösségében, főként pedig szent király elődeire - ne feledjük el, hogy ekkor, 1239-ben még a tatárjárás előtt áll. Még nem tudja, milyen megpróbáltatás szakad rá rövidesen, s hogy mennyire másfajta „szent háború
9



ban" kell majd ellenállni próbálnia és csaknem végpusztulást szenvednie azoktól az öldöklő tatároktól, akik nem eretnekek és keresztények, nem is zsidók, hanem vad pogányok, és céljuk a hódításon túl az értelmetlen gyilkolás, öldöklés, pusztítás. Még nem tudja, hogy valósággal helyt kell állani·.
szaváért, az élő áldozatnak való felajánlkozásért. Élve marad, nem hal bele, mint ahogy országa is megmarad, újra folytatja életét. De a pusztítások nyomai, megrendülései a nemzedékek hosszú sorában élő emlékként hatnak. Mivel mindezt nem tudta, nem tudhatta, lehetséges volna, hogy csak ügyes, diplomáciai stílus sugallatának engedett? A mai történetírás még a „Mária országa" eszméről és az első király szentté avatásáról is úgy kísérelt meg egyes képviselőiben beszélni, hogy azok pusztán a diplomácia fordulataiban gyökereznek. Ez az észjárás a modern racionalizmus túlzása szerintünk, a felvilágosodás egy kései, túlhajtott hagyományából fakad, melynek éppen napjainkban Európában is bealkonyulni látszik. Most, amikor épp egy francia, materialista történetkutató (G. Duby) beszél arról, hogy akár a legtárgyszerűbb levéltári kutatás adatcsoportosításai is módot adhatnak érzelmi szempontok érvényesülésének, és nem létezhet tökéletesen „kilúgozott" ésszerűség sem a történet eseményeiben, sem azok értékelésében, éppen a vallásos érzelemvilág fejlődé sének kutatásában kell meglátnunk, hogy nem lehet az élet minden megnyilvánulására racionalista magyarázatot keresni. Mint ahogy a „Mária országa"- eszme sem puszta diplomáciai manőver volt, hanem olykor a legenda is tartalmazhat igaz történetet, az „élő áldozat" eszméje sem pusztán diplomáciai manőver. Egyik forrása ennek is a legendákban lelhető fel:
Szent István és Szent László legendáiban. „Élő áldozat"-nak ajánlotta magát már Szent László is, sót, az Árpád-háznak még
nem keresztény őse, Álmos fejedelem haladt ebben az élen. A történeti források dokumentumaiban a politikai történet, a diplomáciatörténet eseményei és magatartásformái mellett
10



felfejthető az első magyar királyi családnak egy titokzatos, belső története is, mely felénk, szemlélők felé egy sajátos jelbeszédben nyilvánul meg. Ha ezt a fejlődésvonalat megpróbáljuk végigkövetni, akkor a puszta ráció tájain túl fekvő értelem, a szellem titokzatos világa felé közelítünk. S ha nem is értünk meg mindent, de talán világosabban látunk. Ennek a törekvésnek jegyében keletkezett ez az írás.
11



Bevezetés
Amikor 1083. augusztus 20-án László király az ország főpap jaival és főrendeivel a székesfehérvári bazilikában lement István király koporsójához, „ennek felnyitásakor édes illat oly
hévsége árasztott el minden jelenlévőt, hogy azt hitték, az Úr paradicsomi gi;önyöreinek közepébe ragadtattak. Maga a koporsó színültig volt kissé vöröslő, szinte olajjal kevert vízzel, benne, mint olvasztott balz~amban nyugodtak a drága csontok... "
Igy kezdi Hartvik püspök legendája Kálmán király (1905-1116) idejéből az első magyar király kanonizációjának leírását. A talajvíz, mondja a modern történetkutató. De milyen „paradicsomi gyönyör" lehet a talajvíz illatában? S miért volt rózsaszínű, ha nem lehet kimutatni: Fehérváron rózsaszínű a talaj? Miért hasonlítja a legendaíró a vizet az olajhoz és a balzsamhoz? Néhány perccel később betegek kezdtek gyógyulni a sírnál. Évek múlva, 1087-ben egy V. századi szent püspöknek, a Myráról nevezett Miklósnak csontjait temették el újonnan Itália déli részén, Bariban. Egy középkori író a XIY. században írja, hogy még akkor is bőségesen áradt Szent Miklós püspök sírjából a gyógyító olaj. (Servasento de Faenza: Liber de virtutibus et vitiis, ed. L. Oliger: Miscellanea R Ehrle,
Ro~a 1924. 1. 188. „Studi e testi" 37.) Arpád-házi Szent Erzsébetet 1231-ben a német birodalomban, Marburgban temették el. Caesarius von Heisterbach cisztercita szerzetes ugyancsak azt a jelenséget jegyezte fel, hogy a sírnál, ahol sok csoda történt, gyógyító olaj áradását lehetett észlelni. (A. Huyskens, ed. Die Schriften des Caesarius von Heisterbach über die hl. Elisabeth von Thüringen, Bonn 1937. 386-389.)
13



Szent László király sírjáról valami hasonló emléket idéz fel a Váradtól búcsúzó, Itália felé siető humanista költő, Janus Pannonius:
S rőt fegyvert viselő lovas királyunk, hős, ki bárdot emelsz a jobbkezedben márványoszlopokon pihenve egykor bő nektárt verítékezett a tested utunkban, te nemes lovag, segíts meg.. .
(Búcsú Váradtól, Áprily Lajos ford.) '
Csodásnak talált gyógyulások László király sírjánál is történtek, Nagyváradon. Nektár, olaj, vagy talajvíz? Megmagyarázhatatlan gyógyulások? Az egykorú, vagy közel egykorú iratok halottak feltámadásáról is írnak: akkor is, ha nem észlelnek semmiféle folyadékot. . Rendkívüli jelenségek történnek Szent Imre sírjánál már 1031-ben, Fehérváron. 1270-tól pedig a szigeten, Buda és Pest között, Szent Margit sírjánál. Az illatfelhő többször megjelenik: Istvánnál, Lászlónál és Margit koporsójából is árad. Mi ez? Tömegpszichózis? Babona? Hazugság? Jel? S ha jel, minek a jele? A válasz csak gyarló, emberi kísérlet lehet.
14



A titokzatos „szent"
03
A magyarság eszmetörténete, de ezzel együtt valóságos, po
litikai léte is Álmos személyével: a hozzá fűződő vérszerződéssel - törzsszövetséggel - és a választott fejedelemnek engesztelő áldozatként való felajánlásával kezdődik. Az engesztelő áldozat eszméje vallásos eszme. De nem abban a leszűkített, „felekezeti" értelemben, ahogy a XVIII. század óta az európai közgondolkodás a felvilágosodás hatására a vallást kezeli. Az ókor és a középkor századaiban a vallás még az egész életet, a lét mindennapjait is magában foglaló, központi erő, melyhez minden viszonylik. Ebben nincs különbség pogányság és kereszténység között. Voltaképpen minden vallásos hit mélyén egy közös, ősi felismerés meggyő ződése lappang: a haláltól, pontosabban a halál után bekövetkező titok megjelenésétől való félelem.
A titok, a misztérium létezése, a létezésben való hit az emberiséget bölcsője óta kíséri. A titokra való reagálás, a titokra adott válasz az, amit vallásos hitnek nevezünk, s mely egyben védekezés a titokban rejlő iszonyat ellen. Ez a titok ugyanis, mint azt a legújabb vallástörténeti kutatások is felszínre hozzák, egyértelmű azzal, amit az emberiség szent-nek nevez (Rudolf Otto). Ha azonban nem pusztán pszichológiai szempontból gondolkodunk, s azoknak az érintkezéseknek történetére figyelünk, melynek során ez a titok, emberek útján valami módon, sejthető formában megnyilvánult, döntő módon szerepet játszik benne a jó és a rossz megkülönböztetése. A jó és a rossz alapján a titokban rejlő félelmetesség is kettős természetűnek látszik. A rettegés mögött ugyanis nem mindig az iszonyat, a kétségtelenül rossznak romboló, megsemmisítő, mindent felmorzsoló élménye áll. A rettegésnek
15



van egy másik arca is, mikor a megsemmisítő erejű félelem, egy földöntúli hatalom ugyancsak érezteti valóságát. De itt, az iszonyat érzése helyébe az áhítat kerül. Tehát nem a borzalom, hanem a fenség összeroppantó élménye fenyeget. Nem más ez, mint az az érzés, melyet a vallásos irodalom istenfélelemnek nevez. Igaz, a fenyegetettséget ez nem csökkenti. Mégis rávilágít a különbségekre: a rosszra, mely az iszonyatossal függ össze, másrészt pedig a jóra, mely a fenségeshez és az áhítatoshoz kapcsolódik. A rettegésnek ez az áhítattal kapcsolódó formája választja el tulajdonképpen a titokban, a misztériumban megjelenő „szent"-et attól, ami nem az, a jót a rossztól. A „szent" llnyegéhez viszont nem csak a félelem, hanem az áhítat érzésen keresztül egy egészen ellentétes érzés, a vonzalom is hozzátartozik. Ez a vonzalom éppolyan földöntúli, „megsemmisítő" mértékű lehet, mint a rettegés, sőt, ez adja meg végső soron az egész értelmét és célját a „szent"-tel való találkozásnak. A „titokzatos szent"-nek mint földöntúli hatalomnak szolgálatához, a fenyegetettség érzésének megszüntetéséhez és a vonzalom beteljesítéséhez tartozik az engesztelés gondolata. A különféle vallások különféle képzeteket fűznek az engeszteléshez és a hozzá kapcsolódó áldozat, illetve áldozatbemutatás szükségességéhez. De a félelemhez való viszonyításban megint kétféle mozzanat különböztethető meg. A félelem forrása egyrészt a létmód különbségéből ered: abból, hogy az ember, s vele mindaz, ami emberi, egy nem-emberi, egy emberfölötti erővel találkozik. Ezt csak elmélyíti a másik motívum, mely az emberi cselekvés eredménye: ez az emberfölötti hatalom egyúttal megsértett hatalom is, s az ember eleve mint vétkes jelenik meg előtte. Az engesztelés és az áldozat nem a létmód különbségét szünteti meg, hanem a vétkességet törölheti el. Erre a viszonyra legjobban a zsidó Ószövetség: Mózes könyvei világítanak rá, mikor leírva az embernek Isten által való teremtését, egyúttal elbeszélik a folytatást is. Azt, hogy az
16



első emberpár, mely kezdetben nem ismerte a fenyegetettséget, mert a földön is a paradicsomi békesség és boldogság állapotában élt, vétkezett Isten ellen. Igaz, nem önmagától, hanem Istentől, a jóságtól megkülönböztetetten létező rossz hatalom, a Sátán beavatkozására, aki az első embert az Isten elleni lázadásra biztatta. E vétek elkövetése után jelenik meg az ember életében a félelem és a rettegés, egyúttal a halál is. Ezzel növekszik meg drámai mértékben a paradicsomi életmódtól való különbség, a megromló emberi természet következményeiben. Az ember ugyanis átöröklőd? bűnt követ el, mely összes utódait is sújtja büntetésével. Ertelme elhomályosul és akarata azontúl rosszra hajló lesz. Isten azonban büntetése idején is irgalmas: ekkor ígéri meg a Megváltó eljövetelét, aki képes lesz majd Isten haragjának kiengesztelésére. A Megváltó ígérete, megtestesülése az áldozattá válása hozza létre aztán Jézus Krisztus követőiben a keresztény vallást, mely voltaképpen a zsidó népnek tett Messiás-ígéretből származik. De a földkerekség egyéb vallásai is megőriztek az eredeti bűnről, a paradicsomi aranykorról, a büntetésről és a megváltással kapcsolatos olyan hiedelmeket, melyben az áldozatbemutatásnak és engesztelésnek, ha más formákban is, de központi szerep jutott. A Megváltó eljövetele ugyanis nem tette lehetetlenné, sőt elősegítette, hogy bizonyos emberek, személyiségek mint Jézus előképei vagy követői valamilyen engesztelő, áldozatvállaló szerepben előlegezzék vagy utánozzák az isteni üdvtörténetében, s így a népek történetében is Isten fiának, a Megváltónak szerepét. Ezen a ponton lép be azután a titok az emberiség történetébe. Mert a titok nem más, mint az emberfelettinek az emberivel való érintkezése. S ez az érintkezés mindig személyek útján történik. Akkor is, ha a megsértett, de a teremtményét el nem hagyó, földöntúli hatalom, az Isten nem csupán egyesekkel, hanem egész népekkel kívánja felvenni a kapcsolatot. A személyek ilyenkor azok, akik a nép élén állnak. Akár mint királyok, akár mint próféták vagy papok.
17



S ezzel kezd6dik meg a titokzatos jelbeszéd, mely a kiválasztott személy ég és föld közötti összeköttetésére utal: egyrészt befogadja a földöntúl megnyilvánulásait, melynek jelei mint bizonyító er6 mutatkoznak meg a nép el6tt. Másrészt pedig, e bizonyító erő segítségével irányítója lesz a kiválasztott személy a körülötte élőknek, a hozzá tartozóknak, a kiválasztott népnek. Ebben gyökerezik a primitív népek társadalmában a mágusok, varázslók hatalma, s fejlettebb fokon ebből szárll}azik a főpap és a szakrális király földöntúli ihletésű tekintélye. A nagy kultúrákban mindenütt nyomon követhető ez az ég-föld közötti összeköttetés, mely végső fokon mindig a nép vezérén, az uralkodón, a királyon keresztül valósul meg. Akár a sumerok, a babiloniak vagy az egyiptomiak esetében. A vallási képzetek fejlettsége különböző ugyan, de az irány, a törekvés hasonló, hiszen Afrika törzsei éppúgy képviselik a
maguk sajátos variációival, mint Ázsia sztyeppéinek íjfeszítő népei, a gyalogos halász-vadászok éppúgy, mint a lovas har
cosok. Természetszerű tehát, hogy Álmos népe sem volt kivétel, s a fennmaradt Turul-monda ezekre az ősi, szakrális királyképzetekre utal. Az a még további fejlődés, mely a görög kultúrán keresztül az európai gondolkodás alapjait hozza létre, módosítja a képet. A görög filozófia és a politikai gondolkodás az individualizálódás fokain halad, s eljut a demokráciáig, de egyben a sokistenhitben való vallási szétforgácsolódásig is. A kezdeteknél azonban itt is a hellén papkirályok állnak, és a Szókratész előt ti filozófusok is, gyakorló hatalom nélkül, de ilyen királyi családokból származnak sok esetben, mint Hérakleitosz vagy Empedoklész. Még a római birodalom köztársasága sem szakítja szét a földöntúlra vezető szálakat. A szakralitás képzete mélyen átitatja a szélesebb tömegeket is, és a királyok kezdeti uralmának megszűnte után minden római polgárnak rendelkezésére áll a „ius sacrorum" - „az istenekkel való közvetlen érintkezés joga".
18



Amit a római jogrendszer racionális pedantériával beilleszt az átlagpolgár mindennapi életébe: „az istenekkel való közvetlen érintkezés joga" - ez valójában nem más, mint az a jelenség, melyet a szóhasználat majd misztikának, misztikus életnek nevez, s Európában a keresztény-katolikus vallás
keretei között teljesedik ki. Ezekben a keretekben derül ki igazán, hogy az ég és föld közötti összeköttetés nem származási kiváltságon nyugszik, nem kizárólag a szakrális királyok sajátja, vagy a varázslóké. De nem is „általános polgárjog", mint azt a római köztársaság sugallná, ez ugyanis nem valami „polgárjog" része, melyet követelni lehet. Ellenőriz hetetlen és kiszánúthatatlan isteni adomány, és kiválasztáson alapszik. Király éppúgy megkaphatja, mint a koldus, férfi éppúgy, mint nő. Nem korlátozódik csak a papi rendre, s egyáltalában nincs mindig összekötve népcsoportok, tömegek sorsával, irányításával. A keresztény tanítás a rendkívüli isteni kegyelem működését ismeri fel benne, de ennek ellenére nem tartja az üdvösségre vezető kizárólagos útnak. Sőt, egyenesen óvja híveit a „titokzatos jelbeszédek" iránti túlzott érdeklő déstől. Hiszen ebbe a kategóriába tartoznak az álmok, látomások, jövendölések, hallucinációk, melyeket a tájékozatlan hívő gyakran összezavarhat a babonával, a mágiával, a spiritizmussal. A misztikus értelemben vett „titokzatos jelbeszéd"-nek a keresztény tanítás számára mindig az az ismertetőjele, hogy nem áll ellentétben az egyház tanításával, a Jézus Krisztus által hagyott igazsággal. Alapvető, keresztény meggyőződés ugyanis, hogy Isten, Megváltó Fiának kereszthalála óta nem ad új kinyilatkoztatást az emberiségnek. Az isteni kegyelem útján érkező titokzatos közlések, „magán kinyilatkoztatások'' - mint nevezik - tehát nem arra valók, hogy a hitigazságokat megváltoztassák vagy kibővítsék. De, miként azt a keresztény misztika története is mutatja, lehetséges, hogy valamely meglévő hitigazság részleteiben nagyobb megértése jár a „titokzatos jelbeszéd"-del, az Isten iránti nagyobb vonzalom fellángolása, és - az engesztelés motívuma. Jézus Krisztus
19



megváltó szenvedésének, a Passiónak újraélése lehet - s ezen keresztül az egyéni élet kereteit meghaladó vállalkozás. Az engesztelés ugyanis ebben az esetben nem csupán a kiválasztott személy saját vétkeiért való áldozathozatalt jelenti, hanem - mutatkozzék bár a legrejtettebben is, akár egy szolgálólány konyhasúrolásában - az emberiségnek vagy az emberiség egy csoportjának, részének üdvössége érdekében hozott áldozatát teljesítheti be. Tehát közreműködést a krisztusi keresztáldozatban. S ezzel emberfeletti szenvedések vállalását p!ldázza, melyet a földöntúli összeköttetés öröme, mintha csak azért kísérne, hogy az áldozatra kiválasztott személy egyáltalán kibírja, el tudja viselni a rázúduló szenvedést. Ez az engesztelésmotívum tartja össze a 11titokzatos jelbeszéd" jelenségeit a kívülről jövő, kiválasztottság-erővel együtt, mely természetesen akkor is jöhet az egyetlen Istentől, ha nem a keresztény egyház keretei között nyilvánul meg.
Élesen elválik azonban azoktól a külső látszatra hasonló jelenségektől, melyeknek hátterében nem az Isten, nem a legfőbb jó, nem az ilyen értelemben vett misztika, hanem éppen ell~n téte: a mágia, a varázslás áll. Ennek az ellenkező irányú rejtélyességnek gyökere nem a jóra való törekvés, az emberiség lelki és testi java, hanem éppen fordítva, romlásának szándéka, maga a rossz mint sátáni erő. Ez mindig lázadás, Istenellenesség, újabb vétkek halmozása, szemben az engesztelés törekvésével, mely a bűnök eltörlése, és akár áldozatként is, a mások vétkeiért kijáró, isteni büntetés elhárítására törekszik.
20



Álmos, a szentkirály-elo'Kép
03
Amikor az új hazát kereső, a keleti sztyeppékről a nyugatra fekvő Kárpát-medence felé közeledő Almos fejedelem a IX. század vége felé megjelenik, hogy népe egyesüljön a már itt élő rokonaival, személyében egy nem-keresztény, de engesztelő áldozatra szánt, szakrális uralkodó kapcsolódik be az európai történelembe. Ez a bekapcsolódás még nem szerves. Nem fűzi össze a már keresztény Európával közös hit, egyelőre rokonabb a
Belső-Ázsia sztyeppéin harcoló lovas népekkel, mint azokkal, akik állandó letelepültségben, keresztény papok által megtérítve, már egyházi intézmények keretein belül, templomok, kolostorok, iskolák között élve lassan átveszik az egykori róm~i birodalom kulturális örökségét. Almostól és népétől még idegenek azok a missziós papok, a keresztény, titokzatos jelbeszédet folytató szerzetesek és apácák, akik ekkor már a hozzájuk földrajzilag közelebb eső Bizáncban, a Keletrómai Birodalom még élő kereteiben tevékenykednek, vagy folytatják visszavonultságban pergő életüket a magányos engesztelés eleven áldozataiként, hivatással megjelölve.
De idegen egyelőre még Álmostól és népétől az Európa északi tájain, a brit szigeteken kibontakozó keresztény-polgár küzdelmek világa is. Pedig itt már századok óta szentként tisztelt királyok és királynék jelennek meg, akik gyakran a vértanúság dicsőségével koszorúzva fejezik be életüket. E királyok is a titokzatos jelbeszédet folytatók közé tartoznak, akik életüket is áldozzák azért, hogy népüket a keresztény hitre térítsék, vagy alattvalóikat megvédjék a pogány szomszédok betöréseitől.
21



De van a magyarokhoz közelebb álló példa is. A frankoknak ugyancsak keletről jött népe már az V század végén kereszténnyé lesz, s hamarosan küldetéstudattal rendelkezik. Hincmar, Reims érseke, aki krónikájában elsőnek
emlékezik meg Európa nyugati felén Álmos népéről mint a~ „ismeretlen ungar ellenség"-ró!, saját népének első, keresztény uralkodójáról, Klodvigról szólva már földöntúli kapcsolatokról való legendát szó. Eszerint az első frank király megkereszteléséhez illó olajat és krizmát a szertartást végző Szent Remig püspöknek a Szentlélek galamb alakjában megjelenve hozza az égből. S ez alakul át később a hozzá fűződő hitben a francia királyok felkenésére szolgáló, gyógyító képességet adó olajjá. De ugyanez a frank nép, a Fredegar-krónikaszerkesztésben megőrizte uralkodóinak még pogány eredetű mondáját is. Ez nem a keresztény Szentlélek-Istenhez fűződő, hanem még primitív, totemista hittel tart rokonságot. Eszerint Klodvig király ősanyja egy tengerből felmerülő, titokzatos, sertésformájú lénytől termékenyült meg, s így költözött a dinasztiába a „földöntúli varázserő".
A fejlődés fáziskülönbségeivel Álmos fejedelem családja is valami hasonló származásmondát őriz. Csakhogy itt a héjafélékhez tartozó, titokzatos turulmadár jelenik meg mint nem
zetiségi ős, hogy Álmos anyját, Emesét teherbe ejtse. A frank l(lodvig dinasztiája azonban már több mint egy évszázada kihalt, amikor Álmos népe a Kárpátoknál megjelenik. Elgondolkoztató azonban a hasonlóság: történetük folyamán a totemista varázserőből eredő dinasztia, amint kereszténnyé lesz, több szent királyt és hercegnőt ad Galliának, a nyugati frank birodalomnak, Franciaország ősének.
Álmos fogantatás-mondájához is jövendő, dicső királyok ígérete fűződik, s a későbbi évszázadok során ebben a dinasztiában is megjelennek a szent királyok és hercegnők. Igaz, a keresztény egyház térítői szigorúan elutasítanak minde.1 pogány hagyományt, emléket, s nem vállalnak közösséget,
22



kapcsolatot pogány hagyományok és keresztény érdemek között. Az idő messzeségéből visszatekintve azonban ma már kirajzolódik előttünk a szent királyok hagyománya Európaszerte: a frank Merovingoknál, az angolszász dinasztiákban, majd pedig a X-XL századra a skandináv országokban, sőt, Európa majd minden keresztény hitre térő országában megjelennek mint népüknek térítői, s egyben legtöbbször áldozatai is. Mert a régi hitet elhagyni nem egykönnyen akaró alattvalók gyakran éppúgy kioltják életüket, mint olykor saját családjuk trónkövetelő tagjai. A szent királyok vértanúsága pedig, bármennyire más alapokon áll is, valami hasonlóságot mutat a szakrális, pogány királyok áldozattá válásával. A pogány hit nem tiszta a babonától, a téves képzetektől, hiszen a rossz termés, a vesztes csaták már olykor elegendők, hogy a titokzatos, földöntúli hatalomnak áldozatul ajánlják föl királyukat. De egyes népeknél nem is alkalomszerűen, hanem mechanikusan nyilvánul meg ez a királyáldozat. Az a hit, hogy minden király „szent" - szakrális. A szakrális királynak pedig bizonyos idő letelte után mindenképpen áldozattá kell lennie, hogy engeszteléssé válhasson népe bűneiért. Így jelenik meg Álmos fejedelem is, a magyarság eszmetörténetének- mondhatnánk így is: „üdvösségtörténetének" hajnalán. Bármennyire gyérek a honfoglalás előtti időre mutató magyar történeti források, s bármennyire is egyre inkább úgy tűnik, hogy a Kárpát-medencét kitöltő magyarság több, de legalábbis két ágból ered, egy bizonyosnak látszik. A „finnugor" nyelvű, de a türk és az avar idők köréből kibontakozó, a sztyeppéket beszáguldozó, más népekkel is keveredő, lovasharcos, íjfeszítő nép - tekintet nélkül arra, milyen volt története addig - akkor kezd valójában arcot, alakot ölteni, amikor Álmos fejedelem a Kárpátok hegylánca felé közeledik. Álmos fellépéséig, bárhonnét is ered a magyar, csupán tömegeiben jelenik meg, egységes vezetés híján, akár a lazán
23



összefüggő, hét törzs hagyományára, akár a Kárpát-medence részben kereszténnyé lett, avar és bolgár-török maradványaira gondolunk. Igaz ugyan, hogy Álmos maga személyesen már nem lépi át az új haza határát, mégis ő az, akitől a megtestesítő erő és alak, a magyarság néven összefogott törzsek arculata származik. A hasztalanul, túlracionalizálással kísérletező szuperforráskritika sem tudja eltüntetni Anonymus hagyományát, mely egyébként nem az egyedüli forrás. Megegyezik a ZágrábiVáradi Krónika más műfajú, szigorúbb, ~vkönyvszerű, minden regényességet mellőző magvával is: Almos volt a magyarok első fejedelme, aki a Kárpát-medencét „örökség jogán" indult elfoglalni. Álmos személye tehát sajátos. Egyszerre kezdet és összefoglalás: úttörő, messze utakról érkező új vezér, s ugyanakkor örökös. Már akkor egy ősi hagyományt képvisel, mikor megjelenik. Személye jelentőségében három fő sajátosság rejlik. Az első az, hogy már születésétől kezdve „álommal kijelölt" hivatása van népét arra az új területre vezetni, ahol utódaiban megerősödik és hatalmassá lesz. A második sajátosság, hogy ezt a „vezérlő fejedelemséget" megvalósítja, a különböző vérségű törzseket hatalma alatt összeforrasztja, s megérkezik az új haza, a Kárpát-medence határára. A harmadik mozzanat, hogy „nem mehet be Pannóniába", hanem „Erdélyben megölik". Ez a befejezés teljesíti ki valójában Álmos személyét. Kezdeti, „álommal megjelölt" hivatását úgy végzi be, hogy áldozat lesz. A keresztény krónika nem magyarázza meg részletesen. Éppen az, hogy e pogány korból maradt eseményt azzal a kísérő szöveggel őrzik meg: „nem mehetett be" az új országba, mutat a kultikus cselekményre: az engesztelő áldozatra. Ennek megtörténte után a honfoglalást ténylegesen végrehajtó fia, Árpád nagyfejedelem lesz az, aki a Kárpát-medencében találkozó népelemeket együttes magyarsággá olvasztja.
24



Ha el akarjuk helyezni Álmos alakját a világtörténeti összefüggésekben, közvetlen példát a források gyér volta miatt nem találunk. Előttünk állnak viszont olyan távoli és mégis jellegzetes analógiák, melyek arról tanúskodnak: közvetlen minták nélkül is mélyen rejlenek bizonyos kiválasztottságtípus nyomai az emberiség történetében. A származás-mítoszra ott van a már említett frank, Meroving-példa, a dinasztia ősanyjával és a tengerből felmerülő csodalénnyel. Ez Emese és a Turul nászát idézi. Néprajzi kutatások természetesen a sztyeppei kisebb népek körében éppúgy számtalan, a totemizmusban hasonló mondát tartanak számon, mint ahogy Hérodotosz is feljegyzett Kürosz perzsa király születésével kapcsolatosan nem totemista, de az eljövendő utód hatalmának jelzésére bekövetkező álmokat. A második mozzanatra, a nép megszervezésére, a törzsszövetség létrehozására való talán legközelebbi analógiát pedig ott olvashatjuk a kőbe vésett orkhoni feliratokban, a türk herceg, Kül-tegin szövegében, aki ugyancsak felsőbb rendű, „égi akarat"-nak tulajdonítja, hogy apja, Elteris kagán ismét „megszervezi" a türk népet, kimenti a kínai alattvalók sorából, és újra függetlenné, önrendelkezővé teszi. E türk példa a források közt a legközelebb esik a magyarsághoz, hiszen a kazárok révén itt ősi együttélés nyomai, s részben bizonyára vérségi keveredés jelei is mutatkoznak, azonfelül hogy a bizánci források a magyarokat is sokáig „türk''-nek nevezik. De mégsem a vérségi kapcsolat a lényeg ezekben a példákban, melyek, mint említettük, sokkal messzebbre visznek, sokkal ősibb szellemi-lelki összefüggésekhez az emberiség történetében. Ezt akkor látjuk legjobban, ha Álmos történetét, az ő kiválasztását, „kivonulását" az őshazából, népe megszervez,ését és „az ígéret földje előtt való, közvetlen végét a zsidó Oszövetség könyveiben található Mózes történetével hasonlítjuk össze. Ez a motívum önmagában páratlan, mert egy nép üdvtörténeti kiválasztásáról szól, melybe Mózes úgy kapcsolódik,
25



mint maga is kiválasztott a nép vezetésére. S feladata, melyet betölt, abban áll, hogy az egyiptomi fogságban sínylődő zsidó népet felszabadítja az idegen uralom alól, ismét függetlenné teszi világi hatalmaktól, s elvezeti új hazája határáig, ahová ó már nem léphet be. Bármennyire is elenyészőnek tűnik a világtörténelemben a kis létszámú s a politikai történetben nyomot alig hagyó zsidó nép, mégis ők azok, mint az egyistenhit kitartó őrzői, akiknek üdvtörténeti jelentősége a Megváltó eljövetelének előké
szítésében a legnagyobb. Ők azok, akiknek képviselőivel, mint Ábrahámmal, Izsákkal, Jákobbal már a pátriárkák korában Isten újra és újra szövetséget köt, tanúságot téve „választott nép" szerepéről. Ez a kiválasztottságeszme adja meg Mózes működésének értelmét is, aki - anélkül, hogy így neveznék voltaképpen a szakrális király igazi példája. De tiszta minden zavaros, pogány elképzeléstől, mely szerint a király személye maga is „isteni" vagy „félisteni". A zsidó hit éppen abban őrzi meg józanságát, hogy mindvégig élesen elválasztja az isteni megnyilvánulást az emberitől. Míg a pogányok hitében a szakrális királyt valósággal isteni tiszteletben részesítik alattvalói, s az „ég fiának" hiszik, Mózes alakja tiszta marad ezektől az antropomorf képzetektől.
Mózesben, az emberben a maga eredeti mivoltában nincs semmi fenséges, sót, esendőbb az átlagnál. Beszédhibás, minden „szónoki varázs"-ra alkalmatlan, csak a közvetlen isteni segítség teszi a nép vezetésére alkalmassá, sőt, csodatevóvé, mintegy „versenyképessé" az egyiptomi papok ellenében, és a benne megmutatkozó isteni erő a pogány vallást felülmúlja. S bár az írások úgy emlékeznek meg Mózesről, mint az egyetlen emberről, aki „Istent színről színre látta" - Isten közelében, az égő csipkebokorban megnyilvánuló „szent helyen" - égi parancsra le kell vetnie saruját, mert a maga halandó, emberi mivoltában éppen annyira méltatlan Isten közelségére, mint minden más ember. (Mtörv. 34, 10., Kiv. 3, 4-6.) Mégis ó a kiválasztott, még akkor is, mikor népe, a „válasz
26



tott nép" bűnöket követ el, bálványimádásba süllyed, hűtlen ségbe esik, s Isten el akarja pusztítani. Ekkor nyilvánul meg, hogy Mózes kiválasztott marad, hiszen Isten, mikor el akarja
törölni a népet, egyedül Mózest és az ő ivadékát akarja naggyá tenni. (Mtörv. 9, 12-14, és Kiv. 32, 32.) De ekkor jelenik meg az engesztelés motívuma i~: Mózes arra kéri, inkább maradjon meg a nép, s törölje őt az Ur az élők könyvéből. S ez az önfeláldozó, engesztelő készség az, amiért Isten megbocsát a népnek is: Mózes nemcsak kivezeti a rabságból népét, hanem Isten
haragjától is megóvja. De az esendőség az engesztelő népvezért sem kerüli el: jön idő, mikor a megígért föld elérése előtti bolyongásban benne is megrendül a bizalom. Ennek büntetése az, hogy Mózes, a hegyre hágva meglátja ugyan a népének készített új haza földjét, de akkor meg kell halnia: ő maga nem léphet be Kánaánba. Nem tudjuk, hogy Álmosról miért írja a krónika: „nem mehetett be ugyanis Pannóniába". Az ő hite és a magyarság akkori hite nem kapcsolható be ugyan az üdvösséghozó Jézus
Krisztus előtörténetébe, mint Mózesé - valamiképpen mégis ebbe az előképszerű, emberileg még bizonyára esendő, de a vezérséget, a kormányzás gondját és a végső engesztelést is vállaló királytípusba tartozott. Rajta kívül természetesen még más hasonló, népet vezérlő fejedelmek is felbukkannak. A középkori, keresztény Európa történetének megnyíló, a népvándorlás korát lezáró szakaszában azonban kétségtelen, hogy az
Álmos által vezetett nép, a később kiegészült m~gyarság, gielynek egy része a Kárpátok hágóin végül is Almos fia Arpád vezetésével foglalta el új hazáját, kétségtelenül ki volt választva arra a szerepre, melyet a következő évszázadokban eljátszott. Hiszen a saját véréből származó Megváltót megtagadó, a felelősséget önmagára vevő, és végül is szétszóródó, egykori kiválasztott nép, a zsidóság kiváltsága, a továbbiakban
újszövetséginek, kereszténynek nevezett hitnek őrzése már nem a vérségi leszármazás jogán, hanem a szellemi-lelki örök
27



ségben folytatódott tovább minden népben, zsidókban, pogányokban egyaránt, akik régi, tévesen megcsontosodott meggyőződésüket feladva, Jézus Krisztus új, választott né
pének seregéhez, a 11maradék"-hoz tartoztak. (Újabban erről l. Békés G.) Az Álmos vezette magyarság, de még Árpád honfoglalói sem tartoztak a keresztény választottakhoz. Sőt, egy ideig úgy látszott, mintha Európa minden, legalábbis nyugatabbra lakó népe hamarabb térne meg az új hithez. A totemista-sátánista képzetekkel összefonódó álom azonban, mely a kereszténységtől éppoly érintetlenül őrződött meg a magyar krónikában, mint korábban a Merovingok ősanyjának titokzatos megtermékenyülése a Fredegar-krónikában, minden tévelygéstől és babonától függetlenül kapta meg önkéntelen értelmezését a
„dicső királyokban": az Álmos véréből származó, szent uralkodókban. Azokban, akik maguk is kormányozták a népet, s mindenekfölött engesztelték, óvták alattvalóikat, titokzatos
jelbeszédtől kísérve. Hiszen Álmos megjelenő személye - ha homályosan is - nem volt más, mint egy titokzatos jel. S utána következtek a többiek.
28



A magyarok ósvallásának nyomai
03
Azért, hogy a történeti folytonosságot jobban áttekintsük, arra kell figyelnünk, milyen szakrális hagyományokból bontakozott ki Szent István népe, milyen lehetett vallásos érzelemvilága, mielőtt odáig jutott, hogy a római keresztény vallást nyugat-európai mintára államvallássá tegye. Több kísérlet történt már arra, hogy lehetőség szerint némileg rekonstruálni lehessen azt a kereszténység előtti régibb vallást, melyet a magyarok a nyugati térítő misszió hatására elhagytak. Ezer éven át, tehát amíg a kereszténység, közelebbről a római katolicizmus hivatalos államvallás volt, a kérdés legfeljebb a romantikus érdeklődés oldaláról vetődött fel, volt-e valamilyen ősi magyar mitológia? Ez a múlt századi érdeklődés voltaképpen egyidejűen keletkezett a nemzetközi mítoszkutatás és etnográfia fejlődé sével. Az egykorú forrásoknak, emlékeknek szinte teljes hiányában valóban csak a néprajz: a népi hiedelemvilág még élő, egyes elemeinek felkutatása nyújthatott némi reményt, adalékok esetleges, részleges összegyűjtésére. De ezek a népszokásokba ágyazott hiedelemtöredékek nem alkalmasak arra, hogy belőlük az egykori, teljes társadalomszerkezet, a fejedelem és előkelői, a harcosok, a vezető- és középréteg hitvilágát, kialakult vallási rendszerét megismerjük. Ami maradt, az csupán a felsőbb osztályokból kigyomlált hitrendszer üledéke az alacsonyabb, kezdetlegesebb viszonyok között élő nép körében. A legtöbbet az összehasonlító néprajz- és mítoszkutatás eredményeitől remélhetjük, hozzávéve még a közel egykorú források írásos lejegyzésben fennmaradt adatait, utalásait.
Az ilyen összehasonlítások áttekintéseiből mindenekelőtt
29



az tűnik ki, hogy a mitológiák hierarchikus felépítésűek. S minél fejlettebb, differenciáltabb egy nép a maga társadalmi szerkezetében, annál magasabbra ívelnek, messzebbre tagolódnak a hitvilág: a földöntúli létezés képzetei is. Természetesen nem azért, mintha valamilyen vulgáris függést tételeznénk fel a társadalomszerkezettel kapcsolatban, de feltétlenül együtt jár a magasabb fokú érzékenység kifejlődése a magasabb kultúrával.
Ezért van, hogy a sumer és a babilóniai városállamok a túlvilágot is „égi város" mintájára, saját, földi viszonyaik, uralkodóik, főembereik beosztásának módjára, égi fóistennel, s az ezt körülvevő magasabb és alacsonyabb rangú szellemekkel képzelik el. Sót, magának az „ég'-nek is: túlvilági birodalomnak is különféle fokozatai vannak, hármas, hetes, vagy éppen ennél is rétegezettebb beosztásban. Míg a primitív törzseknél az ég csak egy szilárd, a föld fölé boruló kupola, sót kunyhó, s az erdő-mező vadjai, az állatok is istenek, fejlettebb fokon az ég az átszellemültebb, anyagfölötti világ. Az istenek pedig nem állat alakú megtestesülések, hanem az emberi formák útján tökéletesebb, anyagi erőknek alá nem vetett, tündéri jelenségek. Ha a Kárpát-medencében letelepült magyarság vallástörténetének nyomait keressük, ez magának a népnek-nemzetnek eredetével függ össze. A magyar krónika egyik bizonyíthatóan legrégibb részlete, mely a XIY. századi szövegezésben az elveszett, XL századi, alighanem Szent László-kori ósgeszta részeit is tartalmazza, néhány rövid utalást ad a magyarok régi vallásáról. Maga a krónika jegyzi meg ugyanis az 1. Endre trónra lépése körüli időkről egy Vata nevű úr pogány lázadását, a régi hitre való visszatérését, melyet János nevű fia is követett. „A magyarok történetéről szóló régi könyvekben írja a XIY. századi szöveg - meg van írva az is, hogy a keresztényeknek szigorúan tilos volt Vata és János rokonságából nósülniük..." (SRH. 1. 337. cap. 82. Ford. 109.) Ehhez a tilalomhoz fűződik a bűntettek, vagyis a régi vallásgyakorlatok egy részének megemlítése: „Akkor... Vata át
30



kos és kárhozatos buzdítására az egész nép a démonoknak adta át magát. Lóhúst kezdett enni és mindenféle gonosztettet elkövetni (keresztényeket gyilkolni)." Ezenfelül azt követelték Endre királlyá választása fejében, hogy „az egész nép pogány vallás szerint éljen ... elvethesse a keresztény hitet és bálványokat tisztelhessen..." Annyit megtudunk tehát a lóhúsevés említésével, hogy a lóáldozat mint ősi, pogány rítus az egykori szokások közé tartozott. (Természetesen nem a lóhús evése maga volt a bún, hanem a vele járó áldozati szertartás, mely a keresztény hittel ellenkezett.) Ehhez járult a „bálványok" - tehát valamilyen istenszobrok, idolumok tisztelete. Harmadikként aztán ott találjuk a szövegben a varázslás, jóslás rendes gyakorlatát, a túlvilági szellemekkel való vélt vagy valóságos érintkezést, ezekben a szavakban: ,Nata„. János nevű fia, apja szokását követvén, sok varázslót, ördöngös asszonyt és béljóst gyűjtött maga köré, ezek a vonásai nagyon kedvessé tették őt az urak szemében." A kiemelt szavak, melyeket a latin eredeti szövegből itt újra lefordítottunk, nagyon fontosak, mert pontosabb értelmet adnak, mint az eddig szokásos „javasasszony" és „jós" fordítások. A varázslót ugyan a magu.s eredetiből jól fordították, de a másik két elnevezés így szól: 1) phitonissa, a krónika más szövegvariánsában: pythonissa, mely világosan „ördöngös asszony"-t, pythonica változata pedig „ördöngös jósnő"-t jelent. Tehát gonosz szellemtől megszállott nőt, aki ördögi segítséggel mond jövendőt. Erre a szójelentésre Pariz Pápai Ferenc: Dictionarium Lati.no-Hungaricum, Leutschoviae (Lőcse, 1708. 479.) hívja fel a figyelmet. Ez egészen más, mint a jámbor értelmű „javasasszony", aki csak gyógyfüvekkel gyógyít, minden túlvilági beavatkozás nélkül. Az egyszerűen „jós"-nak fordított 2) „aruspex" szó pedig a latinban (haruspex) egyenesen „bélből jósolót" jelent, tehát összefüggésben valamilyen élő áldozattal. (Pariz Pápai, 281.) Mert akik nem belekből jósoltak, például a madarak „szavából", hangjából, illetve röptéből, azokat „augur"-nak hívták. (Uo. 68.) Ez esetben tehát
31



nyilván a lóáldozat kap megerősítést: a „lóhúsevés". Ezt közvetve méginkább hitelesíti az a megkülönböztetés is, mely Szent István törvényeiben a lóhúsfogyasztásnak még büntetés céljából való lehetőségét is elutasítja. A vasárnapi munkaszünet megtartásáról intézkedve ugyanis így szól a törvény szövege: „Ha... valamely... hű ember vasárnap valakit munkában talál, ha ökrökkel dolgozót, vegyék el ettől az ökröt és adják a vár népeinek, hogy azok megegi;ék, ha pedig lovakkal, vegyék el tőle a lovat, melyet, ha akarja, ökörrel megválthat, és az ökröt egi;ék meg... " (1. 8.)
De van a krónika szövegében még egy figyelemre méltó adat a varázslást szolgáló személyekkel, pontosabban: a nőkkel kapcsolatban. Vata fia Jánosnak ugyanis „sok istennője" volt, akik közül egyet, Rasdi nevezetűt, Béla király börtönbe zárt. A szöveg ugyan a fordításban „papnő"-t ad, de a latinban „De multis... deabus suis" kifejezés szerepel (SHR. 1. 338.), és dea =istennő. A papnő= sacerdotissa. A keresztény krónikaírótól eredő szöveg tehát valószínűen azt akarja hangsúlyozni, hogy a János úr körül levő nőket valamilyen nememberi lényeknek tartották, nem csak boszorkánynak. De hogy az említett Rasdi nagyon is emberi lény volt, azt a szöveg is leleplezi, azzal, hogy a király „olyan soká tartotta őt tömlöcbe zárva, míg saját lábát meg nem ette és ott meg nem halt". (Uo. Ford. 109.) A régi hit szerint tehát a bálványimádáshoz és lóáldozathoz a szellemekben való hit és a mágia is hozzátartozott. A mágia pedig nem csak a belekből való jóslás és másfajta jövendőmondás képessége, hanem a „mágus" szó mögött rejtőzhet maga a sámán vagy táltos. Tehát nem pap ugyan, de olyan személy, aki a földi és az égi világ között állandó összeköttetést tart, mert nem csupán jelekből jósol, hanem időnként elragadtatásba esik, s ilyenkor közvetlenül a szellemekkel „beszél". A sámánhit népi emlékeit a magyar néprajzban csak legújabban több kutató igyekezett feltárni (főként Diószegi Vilmos), az elnevezés maga azonban, éppen az adatok nem eléggé világos
32



volta miatt, ma is bizonytalan. A „sámánizmus" mint fogalom jól ismert ugyan a vallástörténészek, néprajzkutatók körében, de igen sokféle hitrendszer kísérheti, kapcsolódhat hozzá, és a magyar táltos hagyományával való vonatkozásában csak annyi bizonyos, hogy a „táltos" is ilyen ég-föld közötti közvetítő. A teljességhez azt is tudni kellene, a jövendőmondók, varázslók, bálványok létezésén kívül, hogy ki volt e régi mitológia fő istene? S főként: hogy egyetlen istenben hittek-e, vagy több istenben? A „bálványok" emlegetését alighanem az ősök szellemének tiszteletéhez kell kapcsolnunk. Az őstisztelet különösen a harcos, lovas népek körében volt kifejlődve, összekötve a kiváló tulajdonságok öröklődésének hitével, valamint az elődök túlvilági oltalmával. A bálványok jelenthették egyrészt az ősök
képmásait is, akik a hit szerint, mint más népek példáiból tudjuk, a túlvilágon „istenekké" váltak, s ilyen formában lehettek a kereszténységgel ellenkező módon imádás tárgyai. De az a veszély is fennállt, hogy egy-egy nép szakrális tiszteletben részesülő fejedelme vált „élő bálvánnyá". Tudjuk, hogy mint az „ég fiát" - isteni megtestesülésnek tartották. Álmos esetében is ez lehetett a valóság, annál inkább, mivel Kazária, ahol a magyarok előzőleg laktak, ugyancsak a szakrális módon tisztelt kazár fejedelem uralma alatt állt. De arra is vannak adataink, hogy a lóáldozat is szokás volt Kazáriában. Egy örmény író feljegyzése szerint a kazár isten Tengri kán volt, s őt illette meg ez a lóáldozat. (Kagankatvaci Mózes. M. E. II. 490.) „Szörnyűséges természetű, vad óriás"-nak jellemzik, s mindez azért is figyelemre méltó, mert a „kán" elnevezés világosan mutatja: a kazárok - eredetileg a nyugati türkök - az istenvilágot a saját társadalmi berendezkedésük módján képzelték el, az „égi kánt" tisztelve. A kazár fejedelem ugyan röviddel ezután zsidó hitre tért, és a mohamedán vallás is teret kapott országában, de az ősvallás az „égi kán"-hoz fűződött. A Kazáriából kiváló magyarok hitvilágát is ehhez hasonlóan kell elképzelnünk.
33



Igaz, az arab források megint más irányba terelnek bennünket, ahol azt olvassuk, hogy a magyarok „tűzimádók''. Erről a kifejezésről pedig ismeretes, hogy az idegenek nevezték így az Iránból terjedő Zarathusztra-vallás híveit. (M. E. II. 109.) (M. H. 88. A szlávokról: 92.) Az iráni mitológia és különösen annak Zarathusztra-féle változata, bár történetileg a mai napig sem datálható egészen pontosan, mindenképpen az időszámítás előtti időkre esik a maga kezdeteiben. De a kereszténység keletkezése után is bizonyos továbbfejlődésen ment keresztül az eretnek manicheizmus tanai segítségével, a korábbi gnoszticizmus eszméitől is táplálva. Fejlettsége abban mutatkozott a többi vallással szemben, az indoeurópai hagyománnyal összehasonlítva, hogy benne az erkölcsi érzék nagyon kifinomult. Szilárdan megkülönbözteti a jót és a rosszat, mint két, egymással küzdő erőt, dualista személyes megjelenésben (a jó Ahuramazda és a rossz Angro). Bizonyos mértékig a zsidó és a keresztény vallás előrevetülésének is felfogható, abban a gondolatban, hogy a világ eredetében a jó uralma alatt állt, s abba csak később hatolt be a rossz, magával hozva a bűnt, betegséget és halált, a jó kiirtására törekedve. A magyar vallástörténet kutatása szempontjából azonban nem az iráni vallás kifejlődő mitológiája, isteneinek harcai, eposzai a fontosak elsősorban, mert nem tudjuk, hogy sajátos „szent könyvük", az Aveszta ismerete mennyire terjedt el. Arról viszont tudomásunk van, hogy az Iránban és távolabbi környékén, a tekintetbe jövő Kaukázus vidékén nem csak fejlettebb életmódú és társadalomszerkezetű, papi kasztot is kialakító népek éltek. Az iráni vallás hatása alá kerültek a szomszédos szkíta-szarmata törzsek is, azok a lovas-harcos, eredetileg nomád életmódot folytató, „íjfeszítő" népek, akik közé a magyarokkal életközösségben élő nyugati türkök ősei, s velük együtt még igen sok más, hasonló életmódú nép tartozott. Közöttük az indoeurópainak már nem minősíthető
hunok és avarok kelet felől, Ázsia belsejéből való érkezésével is kell számolnunk. Bár az iráni mitológiának már az i. e. 7-6.
34



században kialakultak különböző ciklusai, óméd, óperzsa, szogd és szkíta-szarmata változatban és egyéb variációkban, ezekben nem a bonyolult eposzokat, összefonódó isteniemberi történeteket kell keresnünk. A papi kaszt nélküli, a kultuszt a nemzetségfők által irányított szkíták között nem a zoroasztrizmus hatott, hanem a természeti erők és a mágia tisztelete, összefüggésben az iráni ősvallással. (M. E. II. 110. és Georges Dumézil: 328-330.) A lényeges elem az iráni ősvallás ban is maga a túzimádás volt, mely eszméjének megfelelően, könnyen átvihető értelemben a naptisztelethez és általában az égitestkultuszhoz vezetett. De van a szkíták vallásáról fennmaradt nyomok között még valami, ami figyelmet kelt: a lóáldozat szokása. Már a legrégibb görög történetíró, Hérodotosz, századokkal később pedig a földrajzi író, Sztrabón feljegyzi a szkíták naptiszteletetúzimádása mellett a lóáldozat szokását is. A hangsúly természetesen itt is az életmódon: a lovas-harcos sztyeppei száguldáson és íjak feszítésén van. A hit, a naptisztelet még ennél is sokkal általánosabb. Éppen az újabb néprajzkutatás és mítoszkutatás figyelmeztetett arra, hogy az indoeurópai mitológia közös alapja az istennevekben fellelhető szoláris jelenségréteg - vagyis az ősi naptisztelet. A vallások tehát a régi időkben sem különültek nagy, alapvető vonásaikban valamilyen kizárólagos népi jellegre. Az ázsiai hunok, akik maguk is büszkék voltak arra, hogy „íjfeszítő nép" - s akik a jelek szerint ugyancsak kötődtek valami módon a naptisztelethez, szintén, a maguk ázsiai eredetével együtt is közelébe kerültek az indoeurópai kultúrának, folytatva történetüket az európai hunok birodalmában. Ezzel pedig anélkül, hogy szigorúan vett vérségi megjelölésként alkalmaznánk a szkíta szót, e szkíták harcos lovas népei, a hozzájuk számító szarmatákkal, jazigokkal, alánokkal, sót a gétákkal és a velük egy nyelvet beszélő (Sztrabón szerint: VII. 3: 13.) dákokkal és trákokkal - figyelmetjelentenek. Nem germánok és nem szlávok, de az átmenetek a gótokon át éppúgy feltűntek, Szkíta és
35



a Meotisz vidék területeivel együtt a germánok felé, akik legalábbis hun alattvalók voltak egy időben, mint ahogy a szarmaták útján a horvátok és lengyelek felé is elvezet az út. A népvándorlás korának hatalmas népmozgalmai jóformán követhetetlenek számunkra, s nem is lehet célunk számbavételük. Csak annyit kísérlünk meg, hogy ismét visszatérünk a „magyar vallás" kutatásához. Miféle adatok világítanak még a számunkra, hová tartozhattunk - nem is nyelvi, faji tekintetben, de vallási hiedelmekben, világnézetben? Láttuk, hogy a nagyon általánosító arab források a „tűzimá dás" körében jelölték ki a helyet a magyarok számára, s ez visszavezethet a türkökig, sót a szkítákig, de távolról sem úgy, mintha rajtunk kívül más népek nem lehettek volna „tűzimá dók" - sót, ilyenek nagyon is sokan voltak, tőlünk idegen népek is, mint a szlávok, de tagadhatatlan, hogy a régi magyar krónikás hagyomány közelebbről is megnevez egy szkíta népet, az alánokat, a magyarok anyai ősei között. Itt a monda emlékeztet a rómaiak eredetmondájára, mikor Romulus férfinépe Róma alapításakor szabin nőket rabolt a maga számára, s így, ebből a keverék népességből alakultak ki a rómaiak. A csodaszarvas-mondában viszont Hunor és Magor, vadászó férfinépével együtt, az őket vezető szarvas nyomában haladva a Meotisz ingoványaiban, Dul alán fejedelem lányait és asszonynépét ragadja el, s e kétféle népesség keveredéséből származnak a magyarok. A túl gyors és aggály nélküli következtetés természetesen azt mondhatná e gyér adatokra is, hogy végső soron a naptiszteletet, tűzimádást a magyarok a türkökön keresztül a szkítáktól örökölték. Annál is inkább, mivel a magyar krónikás hagyományokban erősen megrögződött a Szkítiából való származás tudata. A tudomány azonban óvatosan kezeli a hagyományokat. Tárgyi vagy írásos bizonyíték nélkül a történelmi korokat nem lehet igazán számba venni. Ami a történeti koron túl vezet, de nem egyszer előbb is, csupán sejtések, feltevések formájában nyújthat némi eligazítást. Olykor meg kell
36



elégedni azzal is, ha nincs határozott cáfolata a feltevésnek, hanem csupán egy szívósnak, réginek mondható hagyomány tanúskodik mellette. Ilyennek látszik a magyar eredetmondához, a csodaszarvas-regéhez kötődő szkíta múlt is, mely legrégibb, saját írott forrásainkban két ágon is fennmaradt. Egyrészt a Képes Krónika-család szövegeiben, Hunor és Magor történetéhez kapcsolva, másrészt a szkíta ősöket a csodaszarvas-regét mellőző Anonymus is megtalálta a maga forrásaiban. Sót, a nemzeti önérzet növelésére használta fel a szkíta eredet tudatát:
„ ... íjra és nyilazásra a világ minden nemzeténél derekabbak voltak, s hogy ilyenek voltak, maradékairól megismerhetitek." (1. c.) Érdekes, hogy a Kárpát-medencébe a IX. század végén megérkező magyarokról nyugati források híradásai is (Fuldai Évkönyvek, Annales Mettenses, Annales Altahenses, Regino) mind megegyeznek a Scythiából való származással. Ingadozás csak a magyar népnév kialakulásában van. Bár az „Ungri" népnév már 862-ben előfordul (Annales Bertiniani, Gombos 111.), mégis sokáig tartja magát a hun és az avar elnevezés. Mindez nem véletlen: hiszen ezeket is szkíta származékoknak tartották, s megjelenésükben, viselkedésükben, szokásaikban hasonlók voltak. A szkíta-hun-magyar azonosság századokon át tartotta magát a nemzeti hagyományban, míg aztán a főként nyelvtudományi alapokra helyezkedő újabb kutatás egy másik egyoldalúságot, a kizárólagos finnugor származtatás íróasztal-elméletét állította fel. Ma már tisztázódni kezd, hogy az észak-szibériai és a dél-kaukázusi, valamint a belsóázsiai őshaza különféle elméleteit kizárni, sem kizárólagossá tenni egyiket a másik rovására nem lehet. A magyarság nem vér szerinti egyenes utóda mindenestől Attila hunjainak, de rokonságban állt valamiképpen a hunokkal. Az avarokkal is, akikkel a jelek szerint a Kárpát-medencében részben össze is olvadt. Arról alighanem le kell mondanunk, hogy a vérségi családfát összeállítsuk, s ez itt nem is lehet szándékunk. De ha
37



a „magyar ősvallás" nyomában járunk, ugyanazokkal a naptisztelő-tűzimádó, lovat áldozó íjas-lovas, harcos népekkel találkozunk a múlt idők ködében, akiket gyűjtőnéven szkítáknak neveztek. Ez a megjegyzés sem alkalmas azonban arra, hogy benne kizárólag „a magyarok vallását" lássuk. Hiszen ugyanezek az arab szövegek a szláv népekre vonatkoztatva is azt jegyzik meg, hogy „tűzimádók". Mivel a régészeti leletek tanúsága szerint a szlávok a kereszténység felvétele előtt elégették halottaikat, egyes szövegmagyarázók szerint a tűzimádás nem
jelentene egyebet, mint „halottégető pogány"-t. (M. H. 88.) Ebben a magyarázatban azonban nem tudunk megnyugodni, hiszen a „tűzimádó" magyarok nem égették el halottaikat, s nem tették ezt a türkök-kazárok sem, akiknek a birodalmából a honfoglalás előtti magyarok kiszakadtak. Nem igazolható tehát, hogy a tűzimádással feltétlenül együtt járt volna a halottégetés. Ennek a pogány hiedelemnek benső lényegét másban kell keresnünk. Ugyanazok az arab írók, Ibn Ruszta és Gardézi, Al Dzsarmi és Dzsajhani követői, akik a magyarok tűzimádó vallásáról megemlékeznek, írnak a kazárok vallásáról is. Ez azért fontos, mivel a magyarok előtörténetének nyomai a kazárok, illetve régebbi nevükön a türkök birodalmába vezetnek, amint ezt 948 körül maguk a magyar követek is mondják, Bíborban született Konstantin bizánci császár előtt. Az arab utazók, akik már a IX. és X. századi állapotokról is értesülhettek, megjegyzik, hogy a kazár nagyfejedelem, a kagán zsidó vallású, úgyszintén helyettese, a sad is, valamint más előkelőek, „akik hajlandók erre". Hozzáteszik azonban, hogy „a többiek vallása hasonló a türkökéhez". (980.) Mivel ez a megjegyzés megint csak visszavezet a túzimádáshoz, figyelemre méltó, hogy ugyanez a szöveg miként írja le a „zsidó vallásúnak" mondott kagán körüli szertartásokat. Amikor ugyanis a kagán-helyettes sad kivonul, „egy napkoronghoz hasonló tárgyat készítenek eléje, amelyet dob módjára szerel
38



nek fel. Egy lovas viszi, aki előtte halad vele, miközben ő követi, serege pedig mögötte vonul és ennek a napkorongnak a fényét figyeli". (M. H.) A zsidó vallás, núnt ismeretes, a kereszténység előtt a legfejlettebb, egyistenhívő hit, melyben a napkorongnak, vagy a nap tiszteletének semmiféle helye nincs. De nem tárgya a mohamedánok hitének sem, pedig Kazáriában ez a vallás is képviselve volt. Nyilvánvaló tehát, hogy ez a napkorongtisztelet, melyet a zsidó vallású kazár előkelők is megtartottak, a régi, de a lakosság nagy részére még akkor is jellemző türk hit része. A napkorongtisztelet pedig nem más, mint a tűzimádás lényege, forrása, mely az egész világot éltetőnek hitt, központinak gondolt égitestre irányul. Az égitest és a földi tűz összefüggése is ebben a hitben adódik, belefoglalva a napfény segítségével való tűzgyújtás tapasztalatát is. (A „nap" és a „tűz" szavak összefüggéseiről magyar nyelvészeti vonatkozásban alaktani és hangtani fenntartások mellett a névátvitel lehetőségével, vö: A magyar nyelv történeti-etimológiai szótára II. 996-997. „Nap" címszó.) Bár gyérek a nyomok, melyek a barbárnak tartott ókori népek világnézetére, vallásos felfogására utalnak, a türkök tűzimádásáról való feljegyzést találunk Menandrosz bizánci író töredékeiben is, aki egy 569-ben történt, a türkökhöz vezetett görög követség tapasztalatait hagyta ránk. A leírás s~erint mikor a bizánciak már a szogd nép földjén (a mai Uzbegisztán), a türköknek alávetett területen jártak, fogadásukra türk küldöttség érkezett eléjük. Ezek összegyűjtötték a bizánciak málháit, „aztán tömjénágakkal tüzet gyújtván, szkíta nyelven valami barbár igéket mormoltak, csengővel és dobbal nagy zajt csaptak, a lángtól sercegő gallyakat a málha felett körülhordozták, és őrjöngve és tajtékozva núntegy elűzték a gonoszt: hitük szerint ezzel elfordítják és elhárítják a bajokat. Miután - mint vélték - elűzték a gonoszt, magát Zimarchoszt (a bizánci követet) is átvitték a lángon: úgy gondolták ugyanis, hogy így őket magukat is megtisztítják". (M. H. 76-77.)
39



Ez az adat háromszáz évvel korábbi, mint a Kazáriát leíró araboké, de ugyanarra a türk népre vonatkozik, s ugyancsak a tűz szerepével, fontos, tisztító jelentőségével kapcsolatos szertartásokra utal. Ismerve a vallási meggyőződések, szokások hosszú generációkon át öröklődő szívósságát, gondolhatjuk, hogy igen régi tűzimádó hit jellemezte azokat a türköket, akik e hitüket a magyaroknak is átadták. Megfigyeléseink azonban még messzebbre is vezetnek. Menandrosz azt írja, hogy e tisztító szertartás közben „szkíta nyelven" beszéltek a türkök. Előbb pedig kifejezetten azt írja, hogy a türköket régebben szakáknak nevezték. Más helyen viszont Menandrosz is, de más bizánci írók is az iráni eredetű szaka elnevezést a görög szkíta népnévvel azonosítják. Eszerint tehát a türkök „szkíta nyelve" valóságosan azt jelentette volna, hogy eredetükben ők maguk is szkíták voltak. Ezzel pedig eljutottunk az igen tág értelmű megjelöléshez, népnévhez, mely Hérodotosztól kezdve a görög történetírók szövegein végigvonul, mint egy nomád, lovas, íjfeszítő nép sokaságának neve. Már legrégibb, az időszámítás előtt sok évszázaddal való megjelenésük idején sem e.gyetlen népként tűnnek fel, hanem számos, az eurázsiai pusztán elhelyezkedő, és ide-oda vándorló, harcoló és állattenyésztő népet egyesítenek ezen a néven a görög írók. Még tágabb értelmű, mint majd később a hun név, toposzként öröklődő megjelölés, melyet nyilván az a megfigyelés fog össze, hogy kiváló íjászok és lovasok, valamint nomád módra terelgetik nyájaikat, és harcedzettek, kemények és bátrak a küzdelemben. Ezekről a szkítákról írja már Hérodotosz és az időszámítás előtti években közvetlenül élt Sztrabón görög író, hogy vallásukban a napot tisztelték és lovat áldoztak. Ha folytatni akarjuk még gyér adataink alapján a magyar vallástörténeti eszmefuttatást, úgy nem láthatunk véletlent abban, hogy Magyarországon akkor térnek vissza a lóáldozathoz, mikor a keresztény idegeneket elűzik, és visszahívják a
40



Szent István ellen lázadó Vazul elmenekült fiait. A „szentség híré~en", de az ősvallás pogány-szakrális hitéhez kapcsolódva élő Almos, a dinasztia első fejedelmének emléke itt a döntő. Egy vérségi kapcsolat jelentősége, mely egyúttal egy nemzetségi isten felidézésének formája is. A régi hithez visszatérő magyarok szemében Szent István, éppen a római kereszténység felvételével méltatlanná vált az ősi vér kiválasztottságához, ezért lázadt már ellene ugyanabból a családból Vazul, apja testvérének a fia. Hogy a közös nemzetségi isten-ős, a Turul, milyen vonatkozásban volt a szkíták legfőbb égi istenével, a nappal, nem tudhatjuk. Csupán sejthetjük, hogy amennyiben a tűzimádás-nap tisztelet öröklődött, az őstiszteletnek is ebbe a hitrendszerbe
kell kapcsolódnia. Az égbe, a nap felé szálló madár, a Turul szimbóluma utalhat ilyen képzetekre. De mindenképpen itt kell bekapcsolnunk a sámánisztikus vonásokat is. A sámánhit magvában az az elem rejtőzik, hogy a sámán az ég-föld közötti közvetítő, aki a különféle istenképzeteknek megfelelően a főisten, az „ég" üzenetét, küldetéseszméjét adja tudtul. Az égből vagy a napból érkező madár is ilyen közvetítő, melynek csak megjelenési módja állat alakú. Lényege szerint azonban alakjától függetlenül emberfeletti erő. Hogy mennyire nem szabad az állatalakot a mitikus képzetekben pusztán naturalisztikus-primitív értelemben felfogni, arra vonatkozóan eléggé figyelmeztető, hogy a zsidó egyistenhit ószövetségi, prófetikus látomásaiban, mint lzajásnál, az emberalakot idéző, de szárnyas lények: az angyalok mellett szerepelnek kíséretül állatalakok is. Sőt, a keresztény evangéliumban is, Jézus megkeresztelkedésének leírásakor, az égből reászálló „Isten Lelke" galamb alakjában tűnik fel. (Máté 3, 16-17; Márk l, 10-11; Lukács 3, 21-22.) Csakhogy természetesen tudatában kell lennünk az óriási különbségeknek is, a „lélektani háttér"-nek, mely az egyes, látszatra hasonló tüneményeket, képzeteket egymástól el is választja.
41



Rómaiság és kereszténység
03
A „lelki háttér" alatt természetesen mindenekelőtt az egyes népek életfeltételeit adó és további fejlődésükben megnyilvánuló kulturális különbségeket kell értenünk, de az is természetes, hogy többet is ennél. A szakralitás iránti érzékenység különböző fokait lemérni bonyolultabb feladat annál, hogy természettudományos mintájú méréseket alkalmazhatnánk. A gondolkodás és érzésvilág finomodása például nem hozható merev összefüggésbe a politikai, az állami élet fejlődési fázisaival. A tűzimádó primitív törzsek igaz, hogy kultúrájuk miatt is vannak olyan mérhetetlen távolságban a napistenimádó hunoktól és türköktől, akiknek fejedelmei, mint bizánci követjelentésekből olvashatjuk, sokszor a keletrómai művészet nívóját elérő aranyszobrokban, drapériapompában, arany-ezüst kerevetek és evőkészletek környezetében ragyognak. De ezzel együtt hol maradnak, még a tűz és a nap jelentőségéről való gondolataikban is a szkíták vagy a türkök a görög Pythagorastól és tanítványai körétől? Pedig a tűz tisztelete a görögöknél és rómaiaknál is kimutatható, és az is bizonyos, hogy itt is primitívebb megnyilvánulásokból fejlődött tovább, míg a Pythagoras bölcselkedéseihez eljutott. De a sámánista varázslók és a szakrális királyok megmerevedett világa elérhetetlen távolságban tartja az alattvalókat és velük együtt a képzetek, az igények fejlődését is. A rómaiak gyorsan megszabadultak a vérségi alapokon uralkodó Aeneasivadékoktól, és a megválasztás útján hatalomra jutó, szabin Numa Pompiliusról már olyan hírek kelnek szárnyra - ha alaptalanul is -, hogy ő Pythagoras barátja. Ha nem is éltek valójában egy korban, de Pythagoras már nem kritikátlanul 11imádja", hanem gondolati úton közelíti meg a tűz eszméjét,
42



mikor a föld középpontjában rejlő magnak tartja, s megsejti a föld gömb alakját és a naphoz való viszonyát a körülötte való
forgásban. (Plutarkhosz: Numa 8, 12. Livius: I. 18-21.) De Numa is eljut a gondolkodás magasabbrendúségéhez, amikor elveti az isteneknek szobor alakú, bálványszerű ábrázolását, akárcsak Pythagoras, azzal az eszmével, hogy az istenséget csak gondolati, eszmei úton lehet megközelíteni. De hogy mennyire nem csupán eszméről, gondolatról, rációról van itt szó, meglepően mutatja az a hagyomány, mely a Vestaszüzek papnői rendjét, akik a szent tűz őrzői, ugyancsak Numa alapításának tartja. Az a római király, aki fél évezreddel élt az időszámítás előtt, a Vesta-papnőkön keresztül a szüzességnek is olyan feloldó erőt tulajdonít, hogy minden halálraítélt kegyelmet nyer, ha a vesztőhelyre vivő útjában az egyik szűz papnővel találkozik. De elevenen temetik el azt a papnőt, aki tisztasága ellen vétkezik. Ha ezt a szigort nem is, de az állapot magasra értékelését, általánosabb érvénnyel csak a katolikus vallásban lehet majd megtalálni. Éppen Álmos nemzetségében Szent Imre hercegben a szüzesség erénye különösen kiváló, de nem egyetlen képviselőhöz jut. A szakralitás iránti érzékenység nyomon követése tehát bonyolultabb feladat, mint ahogy azt a modern ember beállított racionalizmusa vagy mechanikus materializmusa egyszerűen elképzelné. Azért, mivel az egyének és a tömegek viszonya is bonyolult, kiszámíthatatlan. A római birodalomnak az a szellemi állapota például, mely a császárkort kísérte, és amely az istenszobrok kultuszát, a bálványimádás alacsony fokú képzeteit átvitte a mindenkori, élő caesarra is, ugyanakkor a művészet, az irodalom, a jogrendszer, a társadalmi élet és a gazdasági viszonyok magas fokú fejlettségével volt párhuzamos. Numa Pompilius kora viszont sokkal kezdetlegesebb időszakot képviselt, melyben a tömegek még meglehetős vadságban éltek, primitív hajlamokkal isteni jósjeleket sóvárogtak, és babonás képzetek is elegendők voltak a sokaság felkavarásához vagy megnyugtatásához. Mégis, a bálványimádás
43



babonás ösztöne éppen ekkor szorul egy időre vissza Numa, illetve Pythagoras és követőinek egyéni gondolkodásában. Ez a tisztultabb felfogás aztán csak a görög filozófia történetében követhető nyomon, míg a közfelfogásban újra előretör a bálványhit. Ugyanakkor a zsidók, akiknél sem a filozófia, sem a művészet és irodalom, sem a gazdasági viszonyok nem mutatnak előrehaladást, több-kevesebb küzdelemmel, de szilárdan őrzik a bálványimádástól mentes egyistenhitet. A kereszténység maga is a társadalom alsóbb rétegeiből indul, kulturális és technikai fejlődéstől függetlenül, egyszerű halászok köreiből, a rabszolgák között terjedve. Igaz, hogy nem torpan meg itt, hanem terjed tovább a legfelsőbb körökbe is. Tömegpszichózis? De akkor az állandó változás, elmúlás-keletkezés hullámhegyeinek és hullámvölgyeinek megfelelően egy idő múltán meg kellett volna szűnnie. Különféle kultúrák, civilizációk, társadalmi berendezkedések szűntek meg mellette, de sem a kereszténység, sem pedig a szakralitás iránti általános érzékenység, akár másfajta nagy vallásrendszereket is produkálva, mint már előbb a buddhizmus, vagy később az iszlám, nem szűnt meg. Nem a történész feladata, hogy filozófiai magyarázatokat keressen, de a történetiségben megnyilvánuló jelenségeket le kell írnia, és amennyire lehetséges, érintenie kell annak a jelenségnek időről időre felbukkanó létét, melyre az időbe liség tekintetbevétele eddig még nem tudott racionális érvelést találni. Még a szakralitás-eszmén belül is különbségeket kell tennünk. Az uralkodó személyéhez és dinasztiájához fűződő hit mindenképpen egy állami, illetve nemzeti, népi vagy törzsi vallás kialakulásához van kötve. Hiszen a védelem eszméjéhez kapcsolódik, amennyiben egy bizonyos népcsoport vagy közösség közös védelmezőt, esetleg ezzel együtt bizonyos küldetéseszmét talál megtestesítve a szakrális dinasztiában. Ezzel szemben a nagy vallások, mint a buddhizmus és az
44



iszlám nem látszanak szűk körű, egyetlen néphez szóló hitnek. Hiszen éppen ez magyarázza elterjedésüket is. Történetük és jellegzetességük azonban mégis azt mutatja, már Buddha követőinél is, hogy az ázsiai földrész lakói az igazi befogadói, de ott sem minden nép. Az iszlám sem szorosan nemzeti vallás, de itt is erőteljesen érvényesül a népfaji hovatartozás, az arab-török népek körében. Ezt a körülhatároltságot erősíti a „szent háború" eszméjében az éles szembenállás a nem mohamedán hitűekkel, és a tendencia, mely a politikai-faji vonatkozásokat előtérbe helyezi. A zsidó vallás még élesebben mutatja a néphez tartozás körülhatároltságát, hiszen ráadásul még azzal az eszmével egészül ki, hogy a zsidó 11választott nép". Tehát küldetéstudata, elhivatottságeszméje is van. Mégis, ebből a leginkább származásra-népre leszűkített küldetéseszmét hordozó vallásietnikai közösségből bontakozik ki a keresztény vallás, mely nyíltan hirdeti fajtól, néptől eltekintő, egyetemes igényét, éppen a zsidóság heves ellenzésétől, majd a bálványokat tisztelő római államhatalom üldözésétől kísérve. Bekövetkezett az az esemény, melyet János evangéliuma szerint Jézus még életében, és néhány évtizeddel Jeruzsálem, és zsidó főtemplomának pusztulása előtt mondott az egyszerű, szamariai asszonynak: 11 ••• eljön az óra, mikor sem ezen a helyen, sem Jeruzsálemben nem fogják imádni az Atyát... az üdvösség a zsidóktól való. De eljön az óra, sőt már itt is van, amikor az igazi imádók lélekben és igazságban imádják az Atyát, az Atya ilyen imádókat kíván. Lélek az Isten: akik imádják, lélekben és igazságban kell imádniuk". Oán. 4, 21-25.) Egy zsidó főembernek pedig - Nikodémus írástudónakegyenes kérdéseire egyenesen felel: „... ha valaki újra nem születik, vízből és lélekből, nem látja meg Isten országát... ami testből születik, test az, de ami lélekből születik, az lélek. .. A szél ott fúj, ahol akar. Hallod zúgását, de nem tudod, honnan
jön és hová megy... Ez áll mindarra, aki lélekből született. Úgy szerette Isten a világot, hogy egyszülött Fiát adta oda, hogy
45



mindaz, aki benne hisz, el ne vesszen, hanem örökké éljen''.
Gán. 3, s-s, 16) Mindezt természetesen nem úgy kell értelmeznünk, mintha maga a megváltás utáni sóvárgás, a tisztulásban és felemelkedésben való hit és egy eljövendő megigazulás reménye csak ekkor, és csak a zsidóknál merült volna fel. Hiszen ezeknek a gondolatoknak és vágyaknak nyomait már megtaláljuk a görögökre annyira ható orphikus tanokban, illetve Pythagorasnak már említett követőinél is. De jelen van az ősi, iráni vallásban, az időszámítás előtt már évszázadokkal létező Zend-Aveszta könyveiben, Zarathusztra tanaiban és a gnosztikusok elgondolásaiban is, melyek később majd nagy veszélyt jelentenek a kereszténységre. Csakhogy itt éppen a lényegben, a jó és a rossz, a szellem és az anyag eredetének, mivoltának meghatározása körül mutatkoznak meg a magára hagyott emberi törekvések, erőfeszítések buktatói. A tisztulás utáni vágy a rossznak és az anyagszerúnek azonosításában torzul el, a 11tisztán lelki-szellemi, anyagtalan" utáni sóvárgás pedig az emberi temészet útjáról téved le. Az a keresztény tanítás, mely az emberré lett Isten megváltó művéhez vezet, mely a test feltámadásának tanításában az anyagszerút sem rekeszti ki Isten műveiből; hanem kiszabadítja a vétkesség homályából, csak az isteni és emberi természetet egyképpen viselő Jézus Krisztus alakjában találja a megváltás egyetlen lehetőségét.
A "vízből és lélekből" való újjászületést, vagyis a megkeresztelkedést, a vízbe merülés látható külső jelét kívánja tehát Jézus, azt a jelet, melyet a láthatatlan, lelki újjászületés követ az Isten kegyelméből. Ez az, amit kezdetben senki, a saját népe sem ért meg, pedig működése elején az evangéliumokban igen határozott nyoma van, mennyire csak a zsidó népnek akart használni, illetve milyen nehéz próbának vetette alá az első nem-zsidót, a kánaáni asszonyt, aki segítségét kérte. Először ugyanis csak zsidó betegeket gyógyított, csak a saját népét részesítette csodákban. S mikor olyan vidéken járt, ahol
46



nem-zsidók is laktak, és csodatévő „szentség-hírére" egy más népből való, pogány asszony is hosszan kiáltozott utána, szóra sem méltatta. Sót, mikor a nő, aki lánya gyógyulását kérte, leborult előtte, akkor is csak ennyit mondott: „Küldetésem csak Izrael házának elveszett juhaihoz szól." A nagy áttörés, az üdvösség reményének átsugárzása a zsidókon keresztül a pogányokra is akkor következik be, mikor az asszony szerényen, de makacsul kitart a kérlelésben, pedig kemény választ kell hallania: „Nem helyes, ha elveszik a gyerekek kenyerét, s a kutyáknak dobják." „De bizony, Uram! - kezd vitázni az aszszony -, hiszen a kiskutyák is esznek az urak asztaláról lehulló morzsákból." Erre Jézus így szólt: „Asszony, nagy a te hited, legyen úgy, amint kívánod." Még abban az órában meggyógyult a leánya. (Máté 15, 21-28.) Később még élesebbre változik a kép. A meggyógyított zsidó betegek botránkozást keltenek a vallási vezetőkben, s olyan eset is történik, hogy egy látóvá tett vakot kidobnak a zsinagógából, mert tanúságot tesz gy_ógyulása mellett. Ezek után Jézus már így beszél népéhez: „En vagyok a jó pásztor: ismerem enyéimet és enyéim ismernek engem, mint ahogy az Atya ismer engem... Életemet adom juhaimért. Más juhaim is vannak, melyek nem ebből az akolból valók. Azokat is vezetnem kell. Hallgatni fognak szavamra; egy nyáj lesz és egy pásztor." Gános 10, 14-17.) Sok beteget meggyógyít, megszállottakat tesz egészségessé, sót halottakat támaszt fel, tömegeket lát vendégül néhány darab kenyeret és halat megszaporítva. Lukács evangéliumában olvassuk, hogy népe nagy részének makacs hitetlenségét látva, így szakít a zsidósággal, azokkal, akik nem akarnak újjászületni: „Igyekezzetek bejutni a szűk kapun!. .. Mikor fölkel a családatya és bezárja az ajtót, ti akkor kinnmaradtok és zörgetni kezditek az ajtót... Erre ó azt feleli: Nem tudom, honnan vagytok. Mire ti bizonykodni kezdtek: Hiszen előtted ettünk és ittunk! A mi utcánkon tanítottál! De ó megismétli: Nem tudom, honnét vagytok! Távozzatok tőlem mind,
47



ti gonosztevők] Sírás lesz ott és fogak csikorgatása, amikor látjátok majd Abrahámot, Izsákot, Jákobot és az összes prófétákat (értsd: a zsidó nép őseit) Isten országában, magatokat pedig kitaszítva onnan. Jönnek majd napkeletről és napnyugatról és délről, és asztalhoz telepednek Isten országában. Vannak tehát utolsók, kik elsők lesznek, és elsők, akik utolsók lesznek." (Lukács 13, 24-30.) Nem találunk egyetlen vallás forrásaiban, szent irataiban vagy egyháztörténetében olyan elámít6 szélsőséget, mint a Biblia újszövetségi könyveiben, az evangéliumokban. Jézus, aki maga vallja magát eredetileg kizárólagosan népéhez küldöttnek, ő maga adja tudtul azt is, hogy a vérségi leszármazás nem használ semmit, csak a Lélektől való újjászületés. Ebből pedig a földkerekség egy népe sincs kizárva, bármely égtájról is való. A r~maiak népe egyike volt azoknak, akik napnyugatról jöttek. Evszázadokkal később pedig a magyarok, Szent István népe és nemzete volt egyike azoknak, akik napkeletről érkeztek, hogy legjobbjaikban elérje őket a „fama sanctitatis" „a szentség híre".
48



Démoni jel és isteni jel
03
Az a kevés is, amit a magyar krónikában feljegyezve találunk a magyarok régi vallásáról, kicsiben tükrözi a nagy összefüggések lényegét, melyet a mítoszkutatás és az összehasonlító mitológiatörténet is felcsillant előttünk. Bármennyire eltérőek is lehetnek népek, népfajok, csoportok szerint a vallási hiedelmek, nem létezett és nem létezik olyan hit, olyan túlviláginak tulajdonított összeköttetés, mely kizárólag csak egy sajátos népcsoportra vonatkozzék, a zsidóság hitét leszámítva. Még akkor sem, ha egy különálló nép saját sámánja különálló üzeneteket közvetít híveinek. Hiszen az eszközök is egyetemesek a különálló megnyilvánulásokban. Olyanok, amelyekről a magyar krónika is beszél: bálványok imádása és a jövendőmondással: a „láthatatlan világgal" történő érintkezésben a teremtőnek, az őrzőnek hitt legfőbb szellem számára adott áldozat. A különbség abban van, hogy mi ez az áldozat. A régészet leletei (az eltemetett lócsontok) és a lóhúsevés szokásán keresztül a régi magyar vallásban éppúgy az állatáldozatok, illetve a tűzimádás sajátosságán át a természeti erők, a napkultusz felé vezet az út, mint a földkerekség összes népeinél, ilyen vagy amolyan formában. Meglehet, hogy valamely nép elképzelheti: neki saját „szelleme" van, aki egyedül csak őt védi. De ez a hit már azt is feltételezi, hogy a vele ellenséges, más népeknek viszont más „szellemük" van, és a védelem hatásossága attól függ, hogy a láthatatlan szellemek birodalmában melyik nép szelleme az erősebb. S mivel sok nép létezik, sok szellemnek is kell léteznie. Vagy pedig azt az utat választják a hívők, hogy beszűkülnek saját tudatukba és nem vesznek tudomást más létezőkről. A kereszténység megjelenéséig nem volt más megjelenési
49



forma a hitvilágban, mint ez a külön-külön istenekhez fűződő, népek, népcsoportok szerint széttagolódó hit. De ebben is, az égitestekhez fűződő viszonyban, vagy az elemek, a tűz, a víz általános tiszteletében megnyilatkozott az egyetemes ösztönösség. Hisz a nap és a hold minden élőnek világít, a tűz mindenkinek melegít és a víz mindenkinek szomját oltja. A különböző világmítoszok meg is őrizték a hiedelmet több változatban is, hogy eredetileg minden jó volt, az emberek békében éltek, a rossz, a harc, a halál csak később hatolt be a világba. A racionalista tudományosság azonban hajlamos abból az alapfeltevésből kiindulni, hogy minden vonatkozást a láthatatlan felé maga az emberiség „gondolt ki", aktív erőfeszítéssel hozva létre az ég panteonját. Arról sem szabad azonban megfeledkeznünk, hogy nem mindig az emberek részéről tehető fel a kezdeményezés. A hit elsősorban nem gondolati úton jött létre, hanem tapasztalatokból, vagy vélt tapasztalatokból, jelekből. A jelek alakították a gondolkodást is. A jel pedig a látvány és az érzés világa felé mutat. S ez sokkal közvetlenebb, primérebb, „szívhez szólóbb" világ, mint a gondolati absztrakció, a racionalista elmeművelet.
A tudomány nem ismeri az élet erejét, ez a mítoszok ködébe vész ma is. Mégis, annyit sejthetünk, hogy a léleknek nevezett belső világból indulhattak a jelek, az álomban, látomásban, hallucinációkban. Ezek tudomásulvétele szülte később a gondolat megjelenését is, a jelek észlelését, majd pedig azok rögzítését a jelképek formájában, míg végül is jelképrendszerek bonyolult sokasága alakult ki. De még ekkor is, mikor ezeket úgynevezett „népi" jelképrendszerek szerint osztályozza a mai ember, kétségtelen, hogy a személyes lélek, az élő, egyes ember a forrás. Nem „népek'', „kollektívumok'' a forrásai a közönséges ébrenlétben nem észlelhető jeleknek, hanem azok az egyes emberek, akik ezután éppen arra valók, hogy közvetítsék ezeket másoknak, a népnek, akik nem részesülnek ilyen közlésekben.
50



A jelek ilyen 11felfogói" a varázslóknak, mágusoknak is nevezett „kiválasztottak". A sámánizmust kutató néprajzból ma már jól ismert az a jellegzetesség, hogy a sámán sohasem a maga akaratából akar sámán lenni, hanem képességeinek megnyilvánulásai akaratától függetlenül jelentkeznek nála, álomban, „elragadtatásban" - nemegyszer betegség kíséretében. A történeti időkben kibontakozó emberiség mindenesetre már ilyen, homályos eredetű jelek és jelképek között jelenik meg. Ezek a jelek alapjában azok, melyek meggátolják a világ, a mindennapok teljes elszürkülését, és állandóan ébren tartják a titokzatosság létét. Másrészt azonban, mikor az elszürkülést61 óvnak és valami magasabb rendű felé intenek, ugyanakkor veszedelmes mélységek felé is mutatnak. A kereszténység megjelenéséig a földöntúlra mutató titok jeleiben a jó és a rossz keveredve, nehezen szétválaszthatóan mutatkozik. A túlvilági jelek egyrészt áldozati szertartásokat igényelnek, másrészt anyagszerű megtestesülésre kívánkozva, bálványok alakjában, emberkéz alkotta munkákban jelennek meg. De a sámánvarázsló eleven személye mint közvetítő, aki a szertartásokat végzi, éppen a hívók tömegéből kialakuló csoport, a nép kormányzására egy másik, eleven megtestesülést is igényel. S ez jelenik meg a király személyében, alakjában. Így következik be egyes kultúrákban az a jelenség, hogy a király mint a nép tiszteletének tárgya közel kerül a bálványhoz, illetve az istenséghez. A szakrális királyok intézményében mindez nyomon követhető, s errefelé vezetnek a kazár kagánról fennmaradt, arab megfigyelóktől eredő, említett feljegyzések is. Sőt, a kazár főisten, a „rettenetes Tengri kán", aki lóáldozatokat kíván, egyenesen a földi király alakjából kivetülő, de ugyanakkor démonikus jellegű, durva istenségképzetet idéz. A kereszténység megjelenésével azután az egész addigi, emberi hitvilág döntő módon alakult át Nem mintha megszűnne a démonikus erők és a bálványok kultusza, hanem mindenekelőtt lelepleződik, és a jó a rosszal világosan szem
51



befordul. A bálványok hamis istenekként való megbélyegzése már a zsidó ószövetségi iratokban megtörténik ugyan, de Jézus Krisztus tanításának érvényre jutásáig csupán mint egyetlen, kiválasztott néphez fűződő felismerés, a bálványokat és a varázslást nem tűrő egyetlen Isten imádatához kapcsolódó tanítás. Az ószövetségi zsidóságnál a próféták lépnek a varázslók és a sámánok helyébe, ők közlik a néppel Isten akaratát. A királyság intézményét is próféta - Sámuel - erősíti meg a felkenés szertartásával. De hogy mennyire nem a szakrális rítus az igazi karizmát hozó erő, azt az első királynak, Saulnak bukása mutatja. A valódi isteni kiválasztás csak a második királyban, Dávidban mutatkozik meg, aki maga is próféta-látnok és költő, s aki utódaiban, családjában is kiválasztódik. Csakhogy Dávid különleges, prófétai jóslatokkal megígért utóda, a Messiás - Jézus Kiisztus -, a kereszténység megalapítója, már nem földi király. Bár királyi családból származik emberi mivolta, édesanyja útján, ugyanakkor a keresztény hit szerint ő az, aki isteni természettel is bír, mint az Isten Fia, aki a földön emberként is megszületett. A világmítoszok némelyikében már régóta szerepelt egy eljövendő Megváltó várása, és .a szakrális királyok kezdettől „az ég fiának" címeztették magukat. Az elképzelés az volt, hogy az új boldogságot, új aranykort hozó király majd nagy dicsőséggel jelenik meg és minden népet leigáz. Az egyes népek saját királyaik valamelyikében remélték ezt, legfőkép pen maguk a zsidók, akik a leghatározottabb és egyik legrégibb Messiás-hit birtokában voltak, szent könyveik szerint. De csak Jézus rövid, rejtetten lezajló, és szenvedésteljes élete, valamint tanítása után derült ki, hogy ő nem a zsidók országát akarja helyreállítani, hanem az egész emberiség, benne hívőinek lelki birodalmát. Az emiatt feldühödött és csalódott zsidók egy része maga volt, aki keresztre feszítő áldozatra adta át Jézust, az „állami bíróságban illetékes" Pilátusnak, a római helytartónak. A fő vád az volt ellene, hogy a zsidók királyának mondta magát. „Tehát király vagy te?"
52



kérdezte tőle Pilátus. - „Király vagyok - hangzott Jézus felelete -, de az én országom nem erről a világról való". (Ján. 18. 36-37.) De hát akkor miben nyilvánult meg földi életében Jézus királyi hatalma? Az evangéliumok leírása szerint a rendkívüli cselekedetekben, a csodákban. Ezekben azonban nem az volt a leglényegesebb vonás, hogy az emberileg gyógyíthatatlan betegek visszakapták az egészségüket, még az sem, hogy a halottak feltámadtak. A korábban élt görög bölcs, Empedoklész is támasztott fel halottat, mégsem tudta átadni az emberiségnek a halhatatlanság ajándékát. Krisztus azonban a hit szerint abban volt hasonlíthatatlan, hogy gyógyításaival együtt lelki feloldozást is adott, bűnöket bocsátott meg, s mint a hitetlenkedő, álmélkodó sokaság megjegyezte róla, „úgy beszélt, mint akinek hatalma van". S ez nem csak a beszédében nyilvánult meg, hanem abban is, hogy démonoktól, ördögöktől, tehát gonosz szellemektől megszállott embereket szabadított meg. Az eszüket vesztett, görcsökben fetrengő tehetetleneket, akikkel senki, semmiféle orvos és gyógyító nem tudott mit kezdeni, a démonoknak parancsoló szóval szabadította meg. A földöntúllal kapcsolatos titok fátyolát Jézus nem lebbentette fel az emberiség egésze előtt, de eligazítást, tanítást adott át tanítványainak. Ezek között az egyik legfontosabb volt „a szellemek megkülönböztetésének" nevezett képesség, mely világosságot gyújtott a tévelygőknek a jó és a rossz elválasztásában. S felhívta a figyelmet arra a hatalomra, melyet a démonok fejedelme, a Sátán kapott az emberi bűn következtében a világ felett. Királyként vette fel a küzdelmet a lélek benső tájain „a világ fejedelmének" nevezett Sátán ellen, aki addig a bálványok, varázslások és jövendölések tévútjain vezette a halandó, emberi testbe zárt lelkeket. Tanítása szerint azok az áldozatok, melyeket előtte a különféle vallások papjai, varázslói állatok, sót emberek hekatombáiból emeltek, nem engesztelhették ki a megbántott és a tudatban elhomályosult Istent. Megváltást csak ó, ennek
53



az Istennek saját Fia hozhatott, aki önként, a maga akaratából
adta át magát a halálos áldozatra. De 6, aki halottat támasztott, éppúgy, mint Empedoklész, maga nem úgy halt meg, mint a görög filozófus, aki a hagyomány szerint tűzhányó kráterébe ugorva vesztette életét. A kereszten meghalt Jézus, eltemetve sírjából feltámadt, és visszatért az életbe. A földi világot is önmaga akaratából, tanítványai szeme láttára az égbe szállva hagyta el. Nem ígérte meg a földi élet megváltoztatását, a mindennapok átalakítását. Csupán a halálon túlra ígért örök boldogságot híveinek, s ez volt az a tanítás, a keresztény remény, mely követőit egyre gyarapította, a szenvedések tükrében egyre erősebbé tette. S miután 6 maga élete és halála áldozatával megadta a világnak a nagy jelet, a titokzatos jelbeszédet halála után, nem veszítette el összeköttetését a világgal, kiválasztottjaival mint e világi király - továbbra is folytatja. Ezt a hitet, s vele együtt a megkeresztelkedést és a hamis istenek szobrainak, bálványainak ledöntését fogadta el végül is a Római Birodalom. A keresztény papok már nem mágusok és jövendőmondók módjára működtek. A lélek üdvösségéhez, a túlvilági élet mennyei boldogságára nem kivételes varázslók vezettek, hanem az isteni ··rend erkölcsi parancsainak betartása. A leírt szent könyvekhez, az evangéliumokhoz: Krisztus beszédeihez és tetteihez való alkalmazkodás, mely a bosszú eltörlését, a mértéktelen és rossz ösztönök, vágyak megfékezését jelentette. Mindezek alapja a főparancs, az Isten iránti s az embertársak iránti gyakorlati, segítő szeretet volt, melyet nem pótolhatott semmiféle mágikus szertartás, és nem segített ellenében a mágia, a homályos szellemekkel, démonokkal való boszorkányos érintkezés keresése. Az, ahogy a magyar krónika kifejezi magát a pogány lázadás kitörésekor, hogy ,;vata nevezetű volt az első, aki a démonoknak szentelte magát" („Primus autem Hungaros nomine Vatha... dedicavit se demoniis... " SRH. I. 338.), korántsem valami irodalmi, költői kifejezés, mint azt a modern ember hajlamos lenne hinni. Igaz, hogy a görög eredetű
54



(daimón) szó a kereszténység előtt még tág és bizonytalan értelemben csupán valamiféle szellemet jelent, mely szándéka szerint jó is lehet - Jézus Krisztus fellépése után az Újszövetségi Szentírás szövegeiben már teljesen egyértelmű a jelentése. Az egyházi iratok a Sátánt, a gonosz birodalmának fejét, és alattvalóit, a gonosz szellemeket értik a démonokon, akik az emberiség bűnbeesése óta szabadon garázdálkodtak a világban, hogy az embereket rabul ejtsék, megtévesszék akár jóslatok, akár bálványok által is, hogy ezek képében magukat imádtassák. (Biblikus Teológiai Szótár, 220. c. stb.) Ezért használja a magyar krónika megszövegezője - maga is papi személy- pontos, egyházi értelemben a szót a pogánysággal kapcsolatban. Minden, ami Jézus Krisztus ellen van és az ő tanítása, igazsága ellen szól, démoni, tehát a gonosztól van. Mivel pedig az emberiség végső sorsát éppen a gonoszhoz való viszony dönti el, és a kereszteléskor kötelezően letett fogadalom szövegében is benne van: „Ellene mondok a Sátánnak'' - természetes, hogy semmiféle kivételről nem lehet szó. Akár faji, akár nemzeti, akár idegen, de akár „magyar" lepelben is érkeznének a gonosz kísértései, azok számára, akik Jézus üdvösségét akarják elérni, csak ez az egyetemes, emberi üdvösség számít. Nem azért, mintha a különféle sajátosságoknak, népi vagy egyéni eltéréseknek nem lehetne jogosultsága, de csak „megkeresztelve" - nem pedig Jézus Krisztus elutasítása érdekében. Azt is meg kell jegyeznünk azonban, hogy a kereszténységnek Szent István kori felvételével kapcsolatban az újabb kutatások már távolról sem látnak az „új hit"-te! ellentétben valami egységesen szembenálló, homogén „magyar pogány vallást". E régebben közkeletű elképzeléssel szemben tudjuk, hogy a honf9glalás előtt álló, magyarok akkori fejedelme, valószínűen Almos, vagy fia Arpád - a szlávok egyik térítő apostolát, Metód püspököt nem csak szíves vendéglátásban részesítette, hanem hosszan el is beszélgetett vele, s végül arra kérte, emlékezzék meg róla imáiban.
55



További adataink pedig arról szólnak, hogy az avarok, akik már 568 óta lakói voltak a Kárpát-medencének, 791-től kezdődően, a Nagy Károly-féle frank hadjáratok hatására, felvették a kereszténységet kagánjukkal együtt. Azok a maradványaik tehát, akik megérték Árpád magyarjainak honfoglalását, nem mindenestől voltak pogányok, még akkor sem, ha Krum bolgár cár 803-ban bekövetkezett hódítása után franknyugati kapcsolataik meglazultak. 964-ben ugyanis maguk a hódító bolgárok is felvették a kereszténységet, de nem a római, hanem a bizánci ritus szerint. Ennek hatásai a Kárpátmedencére is kiterjedhettek. A bolgár-törökök egykori fészke,
melynek bölcsője az Árpád-magyarokéval együtt a VII. században uralkodó Kovrat onogur-bolgár fejedelem (Attilaivadék) birodalma volt, ugyancsak kapott már bizánci keresztény ösztönzéseket. Kovrat maga is Bizáncban nevelkedett egy időben, és területén lehetővé tette egy onogur püspökség megszervezését. Ez később elenyészett, a birodalom is felbomlott, népei részben vándorútra keltek, de a sokféle hatás, mely a Kárpát-medencében később letelepedő és ott egymással keveredő lakosságot már őseink élete folyamán érte, nem csak a bálványimádás és jövendőmondás „démoni jeleit" kaphatta meg, hanem időről időre feltűnt előtte a kereszt isteni jele is. A szétválasztás azonban nem úgy történik, hogy Jézus óta minden rendkívüli jel, minden „természetfölöttire" utaló megnyilvánulás gyanússá válik. „Gyümölcseikről ismeritek meg őket'' - mondja Jézus az evangéliumban a meglevő, s még utána következő, hamis prófétákról. De nem szünteti meg tanítványai körében sem a földöntúllal való érintkezés lehetőségét: ördögűző hatalmát is átadja nekik. A keresztények, a papságra kiválasztottak Jézus nevében nyernek hatalmat a démonok fölött. A bálványok leomlanak, de ugyanakkor nem törlődnek el a látomások, az álmok, a hallucinációk, az elragadtatások. Csak átalakulnak, magasabb értelmet nyernek, a megváltó Jézus alakja köré fonódnak és a keresztények háromszemélyű
56



Egy-istenének, az Atya, Fiú és Szentléleknek határozott, közvetlen vonzáskörébe kerülnek. Elkülönül egymástól a mágia és a misztika. Az előbbi az ember aktív erőfeszítéseinek körében marad: aki mágiát űz és varázsol, az hatalmat akar ezen a világon vagy a földöntúlon. Akár a jövőt szeretné megtudni, akár vágyainak alacsony körét szeretné kielégíteni, homályos, számára ismeretlen és nálánál nagyobb hatalmú erőkkel léphet összeköttetésbe továbbra is. A kereszténység azonban leleplezte, hogy a démoni erőket nem lehet Istennel azonosítani, Isten nem jelentkezik „megrendelésre", és a démonokkal való közlekedésnek rossz gyümölcsei vannak: békétlenség, nyugtalanság, kielégítetlenség, s végül, a halál után a visszafordíthatatlan romlás, az isteni birodalomból örökre kiszakadó kárhozat,
melynek „tüze ki nem alszik''. A léleknek Istentől való megérintése, melyet ugyancsak titokzatos jelek, elragadtatások kísérhetnek, semmiben sem függnek a saját akarattól, de a démoni erők akaratától sem. „Senki nem jöhet énhozzám, ha az Atya nem vonzza őt" mondja Jézus. Az üdvösség elnyeréséhez nem szükségesek ugyan a rendkívüliség jelei, távolról sem előfeltétel a misztika. De ott, ahol ilyen jelenségek feltűnnek, nemcsak a teljes emberi lélek, az értelem és az érzelem kerül az égi erők birtokába, hanem a test is. Az elragadtatást nem csak alvásszerű, érzéketlen állapot jellemezheti, melyben a test mintegy halottként nyugszik, hanem aktivizálódhat is: mozgásban, sugárzásban. A külső megfigyelők, amíg csak egy imájába merült, mozdulatlan pózba merevült személyt látnak, nem mindig veszik észre ebben a jelet. A misztika története azonban napjainkig ismeri a ritkán, de olykor külső szemmel is megfigyelhető elváltozásokat: az ima vagy látomás, hallucináció állapotába kerülő test sajátos sugárzását, imbolygó mozgását, a környezetet betöltő, élvezetes illatárban, esetleg éppen mozdulatlan helyzetben való fölemelkedését a föld talajáról, a fizikai törvényeknek ellentmondó, lebegő állapotba. Ezek a jelen
57



ségek azok, melyeket a test és a lélek titokzatos jelbeszédének nevezünk. A modern ember első, ösztönös reagálása minderre többnyire az, hogy mese. A szentek legendái szinte telve vannak az ilyen jelenségek említésével, de hiszen épp azért tesznek olyan benyomást, akár a népmesék égbe repülő hősei, sugárözönben fürdő királykisasszonyai. A természet tudományosan megállapított törvényszerűségeibe ütköznek ezek a dolgok. S csakugyan, olykor a legendákban meg a mesékben is bőven megtaláljuk az emberi képzelet szabadon csapongó, és értelemszerűséggel nem sokat törődő elemeit. Csakhogy a népmesék mélyén is ott találjuk a valóságmagot: azt a bizonyos földöntúli utazást, melyet a mai alakjában ugyan a kis kanász vagy a juhászbojtár tesz meg boszorkányok, szörnyek és tündérek között - de azért ez az utazás valaha a sámán útja volt azon az „égig érő életfán", melyet rajta kívül senki sem látott. S ó maga is csak a révületben, az elragadtatásban - míg a földi világban legfeljebb a saját sátra ormáig emelkedett. De mi a különbség mese és valóság, sámánrévület és misztika között? A mese a földöntúli világtól teljesen elszakadt, elzárt, semmit nem hívó embernek legfeljebb szórakozás, álmodozás. A sámánrévület, ha nem a „fekete" sámán világához tartozik, s így nem valamilyen bosszú, vagy más, ártó szándék lappang mögötte, a „jó"-nak nevezett sámán esetében a segítés az őt körülvevő település, népcsoport érdekében. Olykor csak egy elveszett tárgy „látnoki" megtalálása, vagy egy beteg háziállat meggyógyítása. Magasabb fok, ha már embert képes meggyógyítani a sámán, rendkívüli módon olyan
betegséget 11űz ki", melyet semmiféle ésszerűen összeállított orvossággal nem lehet megszüntetni. Ebben az esetben tehát még a varázsló-sámán is nyújthat valami vigaszt az embereknek ideig-óráig, de függetlenül attól, hogy az ember veszendő sorsába bármi módon is be tudna avatkozni. A misztika azonban nem a különféle démonok szabad
58



vadászterülete. A keresztény hit szerint itt a legfőbb jót jelentő isteni erő működik rendkívüli, sorsfordító módon. Egyrészt ez az erő magának foglalja le az egész embert, az egész személyiséget. Fájdalmat, próbatételt, szenvedést okoz, miként a démoni erő is teszi ezt a sámánkodóval, de vigasztalása nem átmeneti és ideiglenes, látszat jellegű, hanem gyökeres, elhatározó, átalakító, átszellemítő. Ez az igazi, titokzatos jelbeszédben nyilvánuló érintkezés annak a jelentkezése, amit az ember a szent fogalmába próbál sűríteni, ebben kísérli megragadni, de kimondani nem tudja a kimondhatatlant. S ez a vigasztalás nem szűken személyre szabott, mert a kiválasztott „szent" igazi közvetítővé lesz a varázsló és a sámán szegényes mágiája helyett, egész életvitelével és rendkívüli tetteivel példát adva, mintát szabva az emberiség nagy tömegeinek is, akik életük során nem kerülnek közvetlen, személyes érintkezésbe ezzel az erővel. Míg a kereszténység előtti ember csak a varázslótól és a bálvánnyá emelt királytól várta a csodát, élete óvását és jobbítását, Jézus, a „nem e világi király" megmutatta, hogy a titokzatos jelbeszéd semmiképpen sem a mágusok, de nem is feltétlenül a földi királyok, sőt, nem is mindig okvetlenül a papok által nyilatkozhat meg. Új kategória lépett az életbe, a szenteké, akik papok éppúgy lehettek, mint világiak, gazdagok éppúgy, mint szegények az állapotuk szerint, s férfiak, nők egyaránt kerülhettek kiválasztásra, akár szüzek, akár házasok, akár özvegyek. Bizonyos jeleket, jóslatokat a pogányok is kaptak a kultuszhelyeken, ahová elzarándokoltak. Delphoi, Apollón papnőjének jóshelye már a görög történetírás könyveiben feltűnik Hérodotosznál, Itáliában pedig Cumae tengeri partvidékén a Sibylla, ahová Vergilius szerint Aeneas is ellátogat. De verejtékező bálványszobrokról is olvashatunk, sőt, még gyógyulások jeleiről is Héliopoliszban például, Egyiptom földjén. De a síron túli világ felé senki nem gyújt fényességet Jézus előtt, Homérosz és Vergilius árnyéklelkei csak testetlen kísértetként
59



imbolyognak a sötét alvilágban. A feltámadt, kézzel is megérinthető test .Krisztus alakjában jelenik meg elős2ör a földön, s már halála előtt is ő az, akit kiválasztott tanítványai e földi testben is sugárzón, megdicsőülve látnak a Tábor-hegyen. Miután ígérete szerint legyőzte a halált, s kikelt a sírjából, zárt ajtókon át jelenik meg ugyan, de megnyugtatja a rettegőket, hogy nem kísértet. Leül, és eszik az asztalnál azokkal, akik néhány napja még halálát látták keresztre feszítve a Kálvária hegyén. Azt is megengedi, hogy a hitetlenkedő testén megtapintsa a sebhelyek nyomát. Azontúl mindenki, aki feltétlenül követi őt, a szenvedések és a saját kereszt vállalásával, ígérete szerint az örök élet boldogságába követi. A temetés, a sírok megmaradnak ugyan továbbra is a földön, de a sírok világán túl történt valami titokzatos megváltás, melyhez semmiféle tudományos vizsgálódás sem, csak a hit közelíthet. Ezért marad meg az elfátyolozottság is, de ezen a titkon át tűnnek fel a hívőknek a feltámadás jelei. Míg korábban csak bálványszobrok izzadtak, forgatták szemüket, hangok hallatszottak, de az örök életre nem adtak semmi reményt, Jézus feltámadása utá.n kultuszhelyekké válnak egyes kiválasztottak sírjai, ahol valóban csodálatos gyógyulások történnek. Nem képzelt betegek fantáziálásai, hiszen csonka végtagok nőnek ki, zsugorodottak egyenesednek ki, vakok kapják vissza szemük világát, démontól megszállottak nyerik vissza elméjük épségét. S mindez a krisztusi hit tanúságaképpen, annak hitelesítéseként, hogy .Krisztus követői nem csalódnak. Úgy látszik, mintha az emberiség sorsa kétfelé válna Krisztus halálakor a Kálvária hegyén. Külső látszatra a vele együtt felfeszített két gonosztevő is meghal a kereszten. Csakhogy az egyik maga is csatlakozik a Jézust gúnyolókhoz, míg a másik, a jobbja felől eső azt kéri, emlékezzék meg róla, ha országába jut. Az evangélium szerint a haldokló Jézus ezt válaszolta a haldokló latornak: „Bizony mondom néked: ma velem leszel a Paradicsomban." (Lukács 23, 43.)
60



E jobb kéz felé eső latorban, akinek egész élete gonosztettek sorozata volt, tiszteli az egyház az első szentet, mert az utolsó pillanatban felébredő hite és bánata - Jézus saját szavaival hitelesítve - elég volt megmeneküléséhez. Így lesz a halál pillanata a szentek életében a legfontosabb, hiszen akkor dől el az emberi sors. A démonok kísértő harca ugyancsak az egész élet folyamán megmarad, s megmarad a szabad akarat döntési lehetősége is. Még a balsors, a szenvedés sem lehet kényszer a döntésre, hiszen a bal lator haldokolva is Jézust szidalmazta. A kapuk tehát jobbra is, balra is nyitva vannak az életben. Így lehet a sír az elveszettség jele, de ugyanakkor „az igazak halálát kísérő jelek" helye is. Már a kora középkor egyik legnagyobb szentje, Ágoston püspök is így fejezte ezt ki, s mindez már a népi közfelfogásba is korán átment. A keresztény híveket már nem a sámánok révülő szertartásai, önkívületes rohamai tartották bűvöletben, hanem azoknak a sírjánál gyűltek össze, akiknél Isten a hit szerint a csodás gyógyulás által, vagy más, megtapasztalható jellel hírt adott. A sírnál feltűnő jelek azután arra is indítást adtak, hogy az egész élet tanúságát tekintsék, s ha akadnak tanúk, akik még az elhunyt életében hitelesíteni tudtak megtörténő, csodás eseményeket, a titokzatos jelbeszéd körébe tartozó megnyilvánulásokat, azokat írásba foglalták. Így alakult ki a vita: az életrajz, a hagiografia jellegzetes műfaja. Jellegzetessége mindig az volt, hogy nem egyetlen személy elgondolásából, püspök elhatározásából, vagy király parancsából született. Az első, a döntő indíttatást mindig a sokaság, a tanúk csoportja adta. Ez volt az egyedül hitelesítő kezdeményezés, melyet azután a századok folyamán az egyre alaposabb egyházi vizsgálat követett. Lendíthetett az ügyön természetesen egy király parancsa is, és a végső szót a hely illetékes püspöke mondta ki. Eleinte tehát nem szükségszerűen az egyház legfőbb püspöke, a római pápa. 1170-től rendelte csak el III. Sándor, hogy szentté avatás, miután a csodák szigorú vizsgálatát már a IX. száza
61



di frank kapitulárék is előírják, azontúl csak a pápa hozzájárulásával történhet. Magyarország első, keresztény szentjei már akkor megjelentek, mikor a helyi püspökök zsinatának határozatát még nem kellett feltétlenül pápai megerősítésnek követnie. A Xl. század második felében, 1083-ban gyűlt össze először a hívó, keresztény magyarság püspökei vezetésével királyai temet
kező helyén, Székesfehérváron. Itt terelődött először magyar földön figyelem a titokzatos jelbeszédre, de évtizedeknek kellett eltelnie az első jelektől ahhoz, hogy a hivatalos, egyházi kanonizációk megtörténhessenek. A közhiedelemmel ellentétben ugyanis, az első csodás jelek nem az első király sírjánál, hanem még Szent István életében, az ő korán elhunyt fiának, a trónörökös Imre hercegnek halála után néhány héttel történtek, 1031-ben.
62



Szent Imre herceg és az elfelejtett, elsőjelek
03
Szent Imre legendájában olvassuk: „És mivel csodák szükségesek ott, ahol az emberi gyengeség nehezen tud hinni, halálának harmincadik napja az erények oly nagy jeleivel tündökölt, hogy azoknak, akik a királyi városban tartózkodtak, ahol szent testét eltemették, ez nem a bánat és a gyász, hanem az öröm napja volt. És ekkor már az atyját sem a fia halála feletti bánat aggasztotta, hanem öröm árasztotta el egészen az örök élet koronája miatt, amit fia kétségtelenül megkapott." (SRH. II. 456. Leg. ford. 66.) Ez a legendarész, melyet eddig nem méltattak kellő figyelemre, nagy fontosságú számunkra. Arról szolgáltat ugyanis adatot, hogy Szent Imre halála után harminc nappal Fehérváron, ahol eltemették, már csodásnak minősített események történtek, és ezek apját, Szent István királyt is megörvendeztették. Ha ehhez hozzávesszük még azt a megjegyzést a legendából, hogy „mihelyt Szent Imre teste elenyészett„. jegyese bizonyította szűzi életét, és az a bizalmas szolgája sem titkolta tovább, amiket gyakran látott vagy hallott" - kissé kibontakozik előttünk Imre kultuszának kezdete. E szerint halála után egy hónappal már rendkívüli események történtek sírjánál, nyilván ezek következtében bizonyos „tanúkihallgatás" is folyt: felesége és meghitt szolgája tanúskodtak rendkívüli életmódjáról és élete eseményeiről, „látott és hallott" dolgokról, tehát a leírt hallucinációs eseményről is, mikor elragadtatott imába merült a veszprémi Szent György-templomban. A napvilágra került dolgok pedig megvigasztalták apját, István királyt fiának korai haláláért. A XII. századi legendaíró idején pedig száz évvel idősebb
63



nek kellett volna lennie olyan élő embernek, aki még el tudta
volna mondani Álmos herceg kísérőjének, hogy mi történt Szent István életében. A legendának ez a része tehát arra mutat, hogy Szent Imre életiratának szerzője már korábban elkészült legendából, vagy valamilyen emlékeztetőül szolgáló feljegyzésből meríthetett, de legalábbis régebbi szóhagyományokból. Mindenesetre feltűnő a legendában a tanúkra való hivatkozás, mely éppen nem „a vértelen sápasztás" törekvése, amivel a magyar legendaírókat általában vádolni szokták, hanem ellenkezőleg, az ésszerűség irányában ható hitelesítés igyekezete. Ez a temetés után történő csodák tanúira is vonatkozik, hiszen ezekre is történik utalás. Ez a törekvés mindenesetre a legendaíró korában, az 1088-1099 között uralkodó II. Orbán pápa egy írásos kijelentésében már nyomon követhető. Az egyházfő hangsúlyozza ugyanis, hogy kanonizáció csak akkor történhet, ha tanúk vannak, akik a csodákat saját szemükkel látták és ezt a zsinat megerősíti. (Dictionnaire de spiritualité, II. c. 79.) A legenda szövege azonban azt is elárulja, hogy Imre gyorsan kezdődő kultuszában törés állhatott be. Mikor ugyanis 1083. augusztus 20-án apjának, Szent Istvánnak és már előbb, július 25-én egykori nevelőjének, Gellért püspöknek elevációja megtörtént, Imre hercegre nem gondoltak. Az ő testének felemelése csak késéssel, november 5-én, egy újabb rendkívüli esemény hatására történt meg. Úgy látszik, hogy - miután felesége és szolgája tanúsága szerint Imre legfőbb érdemének már közvetlen halála után a házasságban is megőrzött, s addig titokban tartott szüzessége tűnt - most, mikor újra feléje fordult a figyelem, megint ez az erénye került előtérbe. A legendában különösen ki van ez emelve a német Konrád gyógyulása által, aki súlyos bűnökkel terhelten, „bűzlő" és sebekkel borított testtel kereste a gyógyulást Imre herceg sírjánál. A leírásból nyilvánvaló, hogy a gyógyulást keresőnek bűnei elsősorban a testiség vétkei vol
64



tak, ezekre keresett feloldozást őszinte bánattal, s ezzel kapcsolatos a legendában leírt álma Szent István sírjánál: „Isten előtt az én érdemeimben ne bizakodj - mondja neki az álmában megjelenő szent király -, mivel nem vagyok elég ahhoz, hogy érted közbenjárjak. Menj hát fiamnak, Szent Imrének a
sírjához, ő legyen a közbenjáród. Ő az, aki szűzi életével nem szennyezte be a ruháját, és követi a Bárányt..." (SRH. II. 459. 67.) Feltűnő, hogy a Szent Imre sírjánál meggyógyuló Konrád esetének név szerint jelenlévő tanúja is fel van jegyezve a legendában, bizonyos Fábián kancellár, a fehérvári templom papja. Az adatok így is gyérek ugyan, de a meglevők e szerint nem is annyira sápadtak és vértelenek, mint előre látszanak, hanem a realitásokban is megközelíthetők. Most már csak napjaink hazai nem katolikus történészeinek furcsa törekvését kell megemlítenünk, akik erőszakolt és nem kielégítő bizonyítékokat próbálnak arra fölhozni: Imre tiszta életének híradása utólag került a legendába azért, hogy a papi nőtlenség gondolatának példaképe lehessen. Ha valóban akadna valami bizonyíték, megbízható vizsgálat eredménye, mely szerint Szent Imre legendájában a szüzesség erényére való hivatkozás utólagos betoldás vagy papok számára időzített propaganda, akkor érthető lenne a mai kritika, s el kellene fogadnunk. Bizonyíték hiányában azonban a feltevés csak arról tanúskodik, mennyire nem értik a nem katolikus gondolkodásúak, illetve a katolikus hit egyes vonatkozásaival tisztában nem lévők azt, ami nem általános, ami rendkívüli,, de azért megvan a maga létjogosultsága, méghozzá az Ujszövetségi Szentírás tanítása alapján. Mi tudjuk, Jézus Krisztus mondja egy helyen, hogy „vannak férfiatlanok, akik magukat teszik férfiatlanná az Isten országáért". Nem tesz ebben különbséget pap és világi hívő között. Szent Pál is tanúságot tesz erről az erényről, de csak egyesek számára, ugyanakkor másoknak a házasságot ajánlja. Szent
65



János apostol is, a Jelenések Könyvében kiemelkedően látja azokat, akikre Imre legendája is utal: „akik nem fertőztették meg magukat asszonnyal, követik a Bárányt, amerre csak megyen". Gel. 14, 1-5.) A katolikus hívók sohasem láttak botrányt vagy lehetetlenséget ebben a tanításban, csupán elismerték annak kivételes voltát. Csak természetes, hogy Szent Imre korában is így volt: a tanítás érvénye fennmaradt. S az is természetes, hogy amikor Európa nyugati részén mindenféle ösztönzés támadt a buzgóbb, aszketikus életre, az ilyen lehetőség egyesek lelkében talajra talált. Nern Imre herceg volt az egyetlen ebben a példában, a világiak körében sem, hiszen tulajdon anyai nagybátyja, Szent Henrik császár ugyancsak szűzi házasságban élt, s lehetne még több példát felsorolni. A későbbiekben magában az Árpád-házban Kálmán herceg, IV Béla öccse is ezek közt van, aki a tatárokkal való harcokban különösen bátran viaskodott, s itt szerzett sebeiben halt meg. Már csak azért is valósággal a komikumot súrolja az egyik ellenérv Szent Imre tiszta életéről: mivel az adatok szerint vadkanvadászaton vesztette életét és hadseregparancsnok volt, nem élhetett úgy, mint egy szűz. Mintha a vadászó, vagy harcos életmód kizárná az önm~gtartóztató életmód lehetőségét. (Györffy Gy. hipotézise. Erdekes, hogy Imre esetében életmódjának tagadása újabban külföldön élő magyar történészre is átragadt: Bogyay Tamás: Stephanus rex, Bp. 1988. 83. munkája is komoly ellenérv nélkül - ezt tanúsítja. Változatlanul nem lát Imre szüzességében problémát viszont legújabban Török József: Szent Imre, Teológia, 1988. évf.) A történetkutatónak ilyen rendkívüli jelenségekkel találkozva, nem az a dolga, hogy minden módon erőszakolva, valami racionalista magyarázatot találjon arra, ami a katolikus hit eredendő, magyarázhatatlan, Jézus Krisztustól kapott titkai, misztériumai közé tartozik. Elég, ha a jelenséget felismeri és emlékezetben tartja. Azok a modern történetírók, akik csak „vértelen sápadtságot" észlelnek István és Imre
66



legendáiban, legokosabb fejtegetéseikben sem tudják felülmúlni Szent Imre legendájának azt a szakaszát, melyben az egykori, XII. századi magyar legendaíró a szüzesség titkáról elmélkedik: „... hogy a szüzesség érdeme még fényesebben ragyogjon és még nyilvánvalóbban megérthessük, mennyire Istenhez
méltó, fontoljuk meg azt, hogy Urunk és Üdvözítőnk, midőn az emberi nem üdvösségéért testet ölteni méltóztatott, nem mást, mint szűzi méhet választott, hogy megmutassa, mily nagyon tetszik neki ez az erény, és hogy a tisztaság értékét mindkét nemmel megértesse. Szűz volt az anyja, s maga is szűz akart maradni: magában a férfiaknak, anyjában pedig a női nemnek nyújtotta a szüzesség példáját, hogy ezáltal kimutassa, az Isten boldog és sérthetetlen teljessége méltóztatott lakni mindkét nemben, hiszen egészen megvolt az anyában az, ami a fiúban lakozott." (SRH. II. 455. Leg. ford. 65.) Ma sem tudunk ennél többet. De egy titok jelenléte, melyet nem érthetünk, nem lehet ok arra, hogy elvessük, hogy létezésében kételkedjünk. De túlságosan felnagyítanunk, egyoldalúan kiemelnünk sem kell, mert ez megint tévútra vezetne. Inkább arra kell figyelnünk, hogy mögötte rejtőzik egy másik titok, egy egész életmód titka, melyet az idevágó, értő irodalom már régóta misztikus életnek nevez. Pusztán a szüzesség önmagában még nem tartozéka, de, mint Imre herceg életéből kitűnik, nagyon is tartozéka lehet bizonyos esetekben a „titokzatos jelbeszédnek". Napjaink különösen nem kedveznek a „titkoknak". A kutató és a technikai, biológiai felfedezésektől mámorossá lett emberi ráció önmagát csapja be, mikor a vallásos hitet megvetve, össze akarja keverni a babonával és a bálványozással. Holott a mérőműszerekbe és a számítógépekbe vetett vakhit sem különb egy másik póluson a babonánál és bálvá
nyozásnál. Éppen az ésszerű magatartás parancsolja azt, hogy ott, ahol valóban titokkal állunk szemben, elgondolkozzunk,
67



tűnődjünk, s az ilyen jelenségekkel való találkozást számításainkba vegyük. Szent Imre életének fennmaradt legendája bármennyire is szűkszavú és gyér az adatokban, mégis tartalmaz egy-két eligazítást. A legendában két esemény említése figyelmeztet arra, hogy az ifjú herceg életének magasabb, a rendes, emberi képességeket meghaladó szférája is volt. Egy helyen azt olvassuk, hogy birtokában volt a lélekbelátás képességének, mert a pannonhalmi szerzetesekkel találkozva, apjának adott elbeszélése szerint meg tudta különböztetni erényeik nagyságát és értékét. (Királyi apja mindjárt ki is próbálta az alázatosság erényében a legtöbbre tartott Mór testvért, s az fényesen meg is állta azt a próbát. Figyelemre méltó, hogy ezt a Mórt később maga Szent István tette pécsi püspökké, aki akkor is élt, mikor a későbbi 1. Géza király, Szent László bátyja, hercegkorában meglátogatta.) A másik esemény a veszprémi Szent György-templomban leírt különleges, elragadtatásos ima, mely közben isteni hangot hallott, s a tisztaság erényének fenntartására nyert buzdítást. Mivel a legenda itt a herceg szolgájára is hivatkozik, aki a „látott, hallott" dolgokról tudott, s akitől Imre herceg ígéretet vett, hogy az ő haláláig nem beszél arról, amit tud, itt olyan rendkívüli jelenségekről történik említés, melyeknek bizonyos külső jeleit legalább egy szemtanú észlelhette. A legenda szerint nagy fényesség árasztotta el imája közben hirtelen a templomot, s eközben hallotta a hozzá szóló hangot. A lélekben olvasás képességével együtt a fénytünemény és
a hangothallás = hallucináció e fajtája is ismert, misztikus jelenség, melyekkel előbb is, később is sok szent életleírásában találkozunk. A történetkutató beidegzettsége, amennyiben a dolgokat pusztán külsőleg közelíti meg, feltétlenül irodalmi vándormotívumra gondol, mely sok esetben valóságosan is előfordult, legendáról legendára hagyományozva, bizonyos csodásnak tartott eseményekkel kapcsolatban. Van azonban
68



egy bensőbb, lélektani valóság is: az, hogy nem csupán az irodalmi motívumok vándorolnak, hanem maguk a misztikus jelenségek is így tűnnek fel időről időre, generációról generációra, akár napjainkig, egyes rendkívüli életet élő személyek esetében. Kiemelve azt, hogy még a XII. század eleji legendaíró korában sem volt a csak később kivirágzó, misztikus kódexirodalom legendagyűjteménye annyira fejlett, hogy irodalmi átvételre kellene gondolnunk, említhetünk a jelenségre és tanújának valós létezésére más, megerősítő adatot is. Legendája szerint László királyt is fénytüneményekkel körülvéve látta szolgája egyszer, visszavonult imája közben. Szent Margit halála után, a tanúkihallgató vizsgálat jegyző könyvében is vallanak arról apácatársnői, hogy ima közben több ízben is ragyogó fényességet láttak a királylány alakja körül. Ebből a tanúságtételből megvilágosodik Imre herceg szolgájának szerepe és tanúságtételének hihetősége is. A templomban imádkozó Imre herceget körülvevő fényességre tehát lehetett tanú. Más a helyzet azonban azzal az isteni párbeszéddel, melyet a legendaíró ugyancsak leírt. Ehhez fűzi ugyanis hozzá: „Annak a szolgájának pedig, aki ennél az isteni beszélgetésnél és máskor is legtöbbször egyedül volt jelen, könyörögve megparancsolta, hogy ezt a dolgot haláláig senkinek fel ne tárja. Ezek és erényeinek sok jele, amiket lelkének titkos kamrájába zárt, Szent Imrében rejtve voltak, míg végül is eltört az edény, és a kenet illata szétáradt, s mindenki felfedezte." (SRH. II. 454. Leg. ford. 64.)
Sorokkal később pedig ezt olvassuk: „... mihelyt Szent Imre teste elenyészett... jegyese bizonyította szűzi életét, és az a bizalmas szolgája sem titkolta tovább, amit gyakran látott vagy hallott." (SRH. II. 456. Leg. ford. 65.) Tehát ez a szolga, aki „ennél az isteni beszélgetésnél és máskor is legtöbbször egyedül volt jelen" - vagyis nem mindig. Akadhattak tehát még más tanúk is, akiket a legenda külön nem nevez meg. A ,,látott" dolgokra való utalás is világos a fénytüneménnyel, de ez a kifejezés, hogy amit „hallott"
69



- ez kétértelmű. Beleérhető ugyan az, hogy a szolga maga is hallotta volna az „isteni párbeszédet" - de ez csak úgy volna hihető, ha önmaga is rendkívüli kegyelmekben részesülő személy lett volna. Máskülönben ugyanis, mikor akár napjainkban is ellenőrizhető, rendkívüli jelenségekre gondolunk - utalva itt például az egyház által kivizsgált Mária-jelenések nyilvánosságára -, azok, akik nincsenek beavatva, csak látnak valami szokatlant, például a napfény rendellenes jelenségeit, de sem látni nem látják azt, amit az elragadtatásban levő személy lát, sem pedig hallani nem hallják, amit ő hall. Imre herceg szolgájának tanúságát is így kell tehát felfognunk: látott valami szokatlant, de hallani, a természettől eltérő úton semmit sem hallott. Azt láthatta, hogy ura különleges buzgósággal merül rendkívüli imájába, mint ahogy Margitról elmondják apácatársnői, hogy „olyanná lett, mint a holt". Vagy pedig azt, hogy az arca különlegesen szép lett és ragyogott, hogy sokáig szerették volna őt nézni. Körülbelül ez a határ, ameddig egy külső szemlélő eljuthat egy misztikus imába merült személy tanúságában. Esetleg még az, hogy fényességet lát, vagy különleges illatot érez körülötte. De az úgynevezett beszéd, az már, mint a legenda mondja, Imre herceg „lelkének titkos kamrájába" volt zárva, ez természeténél fogva is olyan, hogy emberi nyelven legfeljebb csak utólag, halványan közölhető. A tanú csak úgy szerezhetett tudomást a párbeszéd tartalmáról, ha azt Imre utólag közölte vele. S bár az ilyen élményekben részesülők ezt nem szívesen teszik, lehet, hogy Imre rá volt kényszerülve a különben híresztelést keltő szolgával szemben, hogy valamit elmondjon neki, további kíséretére, őrzésére számítva, szigorú hallgatás terhe alatt. Mindezekből tehát annyi nyilvánvaló, hogy Magyarországon a szentek kultusza 1031-ben, Imre herceg halála után egy hónappal kezdődött. Rendkívüli, fehérvári eseményekkel - feltehetően a későbbiekben meg is nevezett, sírjánál történő csodás gyógyulásokkal veszi kezdetét. Ekkor kerül sor - nyil
70



ván magas, papi személyek bevonásával és királyi engedéllyel jóváhagyott tanúkihallgatások keretében - Imre herceg özvegyének és bizalmas szolgájának meghallgatására is. Figyelemre méltó, hogy ebben az időben még nem csak az ifjú, elhunyt herceg apja, az örvendező István király, hanem anyja, Gizella királyné, valamint egykori nevelője, Gellért püspök is
él. Életben van a Mór nevű pannonhalmi szerzetes is, akit
Imre herceg lélekbe látása különösen kitüntetett. Ő nemcsak püspökké lesz, hanem legendaíróvá is, mint a remete Szent András és Benedek magyarországi remeték életének írója. Egyben ő az, akinek élete átfogja a Szent István halálával következő zavaros, részben a pogányság újbóli feléledésével járó korszakot, és Géza herceggel való ismeretségét,említve azt is elárulja, hogy Szent László ifjúkorát is megérte. Igy még szóbeli emlékezéseket is szolgáltathatott. Imre kultusza tehát nagyon kedvező, kivételes körülmények között, tulajdon apja-anyja királyi udvarában indult, de az őt ismerő, szent életű püspökök szava és hithirdetése által gyaníthatóan az ország távolabbi vidékeire is eljuthatott. Nem lehet véletlen az sem, hogy az Imre-legenda írója mint közönségesen ismert dolgokról beszél a kultuszához fűződő csodás eseményekről, és csak egyet említ meg, mert szerinte „a többi megírásuk nélkül is annyira híres, hogy az ezután születő és fölnevelkedő nemzedék is ismerni fogja ezeket és el fogják mondani fiaiknak''. (SRH. II. 457. Leg. ford. 66.) Talán éppen az a kifejezés, hogy „megírásuk nélkül" mutatja a még fejletlen írásbeliség kora mellett az optimista hanyagságot is, mely végül is azt eredményezte, hogy a le nem írtakat később sem jegyezték fel, s azok feledésbe merültek. Hiszen Imre herceg sem vértanú, sem intézményalapító, országszervező, sem pedig missziós térítő nem volt. Csak rejtetten, „szíve kamrájában" őrizte hősi fokon a tisztaság erényét, első szentként egy még félig barbár, durva erkölcsű országban. Mégiscsak az ő elsőnek m~gjelenő kultusza nyitotta meg a magyar szentek keresztény, Arpád-házi hagyományát.
71



Az elmondottak alapján úgy is fogalmazhatnánk, hogy Imre herceg volt az első keresztény magyar, akinek sírjánál csodás események történtek, s akiről ennek kapcsán arról tanúskodtak, hogy már életében jelbeszédet folytatott Istennel. Mit jelent ez? A legendájában leírt veszprémi esemény a felületesen olvasót vagy nem hívót természetszerűleg arra indítja, hogy csupán irodalmi mesés elemet, úgynevezett „legendás motívumot" lásson a leírtakban. Itt viszont most újólag fel kell hívnom a figyelmet, mint már korábban, Szent Margittal kapcsolatban is tettem, hogy a legenda műfaja eredetében azonos az életrajzéval. Nem akar tehát mese lenni, a valóságot akarja tükrözni, mint ahogy a Margit esetében fennmaradt szentté avatási jegyzőkönyvvel való összehasonlítás mélyrehatóan bizonyítja. Hogy mégis kerülhetnek bele a valóságtól eltérő motívumok, azt nem a műfaj, hanem adott körülmények között egy-egy író szándéka, korabeli naivitása okozhatja. De ez más műfaj képviselőire, a krónikaírókra is áll. Igaz, egyes írók szeretik a csodás eseményeket kiszínezni, túlozni, nagyítani. Olykor viszont éppen elhallgatják, nem fordítanak rá gondot, mint például megint csak Margittal kapcsolatban tudjuk, a Marcellus-legenda esetében. A csodás fényjelenségek a hivatalos, bürokratikus körülmények között felvett tanúkihallgató jegyzőkönyvben vannak felvéve, az első legendákból hiányoznak, a többi, rendkívüli jelenséggel együtt. Imre herceg legendaírója is, mint láttuk, hajlamos arra, hogy sok mindent ne jegyezzen fel, és ezt meg is mondja. Az a kevés tehát, amit mégis megőriz, és aminek következtében a modern kor „vértelen sápadtságról" beszél, így éppen ezért nagyobb figyelmet érdemel, mintha fantáziadús elemekben bővelkedő, kiszínezett leírással állnánk szemben. Más kérdés az, hogy a modern embernek még a „szárazan" leírt „isteni párbeszéd" is teljesen valószínűtlennek tűnik. Ez azért más kérdés, mert ennek nem a legenda eredendően megbízhatatlan műfaja az oka egyedül, hanem a modern kor racionalista
72



szkepticizmusa is. Mint ahogy a legendaírók egyéni fantáziája sokszor belejátszhatott a leírtakba, a mi modern korunk felfogása is belejátszik abba, amit ma leírunk, és így mai korunk műfajának is megvan a maga megbízhatatlansága, sajátos színezése, amit majd egy más kor fog igazán észrevenni. Térjünk vissza tehát az Imre-legendához! Mit jelent itt, hogy Imre „párbeszédet" folytat ima közben a templomban? A tipikus, „legendás" mesés motívum feltűnését? A leírt szavak természetesen nem hitelesíthetők. A lényeg azonban össze; függ a már korábban leírt, egyszerűen, sallangok nélkül közölt tényekkel: Imre sokat virraszt, elmélyülni tud az imában, kedvét leli benne következésképp, és megkapja az átélés adományát. Hiszen évszázadokkal később, Margit hercegnőről is azt vallja egy társnője, hogy ima közben, mintegy magánkívül ragadtatva suttogott. S ima közben fényt láttak a feje fölött, s fény áradt a testéből. Ezek már rendkívüli jelenségek, és átlépik a természetes, emberi erők körét. Modern korunkban nem annyira a legendák vándormotívumait kell mindig tanulmányoznunk, hanem olykor azokat a műveket is, melyek közvetlen tapasztalás alapján írják te egy rendkívüli embercsoportnak, a misztikus lelki életet élőknek életét, az őket körülvevő jelenségeket. Ezek az írók, Szent Pál apostoltól kezdve, aki mint maga írja, a hetedik égig ragadtatott, Szent Ágoston és Szent Tamás egyházdoktorokon keresztül Keresztes Szent Jánosig, és megfigyelésekben még tovább, napjainkig vezethetően tárják elénk azt, amit közhasználatú szóval misztikának nevezünk. Ha ezekben az írásokban mélyedünk el, látni fogjuk, hogy amit kellő ismeretek, széles körültekintés híján mesének és irodalomnak bélyegeznénk, és amiből nagyrészt a későbbi irodalmi vándormotívumok keletkeztek, nem más, mint azok a rendkívüli képességek, melyekkel a misztikus életet élők rendelkeznek. Azok, akik megkapják a lélekbe látás adományát, megkapják az „isteni párbeszéd" adományát is valami módon,
73



anélkül hogy valóságos emberből mesealakká vagy tündérré változnának. Hogy ennek a párbeszédnek mi a lényege, s miben tér el a természet megszokott rendjétől, azt Keresztes Szent János így
írja„l.e.:. Isten minden lélekben benne lakik és lényegileg benne van, legyen az bár a világ legnagyobb búnösének lelke. Ez a jelenlét vagy egyesülés mindig megvan Isten és az összes teremtmények között, mert hiszen ennek révén tartja fenn
őket létezésükben". (Kármelhegy: I. 130.) „Midőn (azonban) mi egyesülésről beszélünk, nem értjük Istennek ezt a mindenütt való jelenlétét, amelynek alapján benne van minden teremtményben, hanem értjük azt az egyesülést és a léleknek azt az áthasonulását, mely a szeretet révén történik. Ez nincs meg mindig, és egyedüli alapja a szeretet által létesített hasonlóság... Ez (a természetfelettinek nevezett) egyesülés akkor jön létre, amidőn két akarat - a léleké és Istené - ugyanazon dologra irányulnak, megegyeznek, s az egyikben nincs semmi, ami ellenére volna a másiknak. .. az a lélek egyesül jobban Istennel, amely előbbre van a szer~tet ben, vagyis, amelyiknek akarata jobban megegyezik az Ovével. Amelyiknek az akarata pedig teljesen megegyezik és teljesen hasonló az Övéhez, az teljesen egyesülve van az Istennel és természetfölötti módon hozzá hasonult. Ebből az következik, hogy minél több van valamely lélekben a teremtményből és annak tehetségeiből, minél több érvényesül ezekből vágyaiban és szokásaiban, annál kevésbé alkalmas erre az egyesülésre." S ezek után az egyszerű szavak után vonja le Keresztes Szent János annak a misztikus lelki „átváltozásnak" beköszöntését, amely egyes személyeket már a földi valóság talaján élve, megérint: „A léleknek tehát semmi másra nincs szüksége - írja tovább -, mint arra, hogy megszabaduljon... a természetes ellentmondásoktól és különbözőségektől; mihelyt ezt meg
74



teszi, Isten, aki természetes módon és a természeti törvények alapján amúgy is egyesülve van vele, természetfölötti módon fog vele összeköttetésbe lépni: a kegyelem útján." (Kármelhegy: 1. 131-132.) Mint a további, erre vonatkozó ismeretekből kiderül, más írók alapján is, a tanúk számára szembeötlő dolgok, a fények, az elragadtatott-érzéketlen állapot, a lélekbelátás vagy jövő belátás már csak külső kísérőjelenségei ennek a természetfölötti egyesülés állapotának s az állapot különféle fokozatainak. Tulajdonképpen nem tartoznak a lényeghez, az Istenhez való belső hasonuláshoz. Nagyon sok, inkább a kemény életben, az áldozatvállalásokban, szenvedések eltúrésében megnyilvánuló, csupa „természetes" jelenség között lezajló földi életet is rendkívülinek minősített utóbb az egyházi vizsgálat, hatásainak, gyümölcseinek felmérése alapján. De az igaz, hogy a szemmel látható rendkívüli jelenségek időről időre mindig megfigyelhetők, s a középkor legendáiban ezek
váltak díszítőelemmé, irodalmi vándormotívummá is. Évszázadok eltelte után pedig a történész is fokozottabban rá van utalva ezekre a külső jelekre. Nem azért, mintha ezek száma, mennyisége, minősége döntené el egyes személyek értékskáláját, hanem azért, mert a kísérőjelenségek jellemzőek az egyes lelkekre, és segítségükkel könnyebb eligazodni az egyesek lelki útjának sajátosságaiban. Megfigyeléseinket összefoglalva, Szent Imre legendája bennünket, tagadhatatlanul rövid terjedelme és szűkszavúsá ga mellett sem arra figyelmeztet, hogy „vértelen" és „sápadt" alakot állít elénk. Mivel sem mártír, sem intézményalapító, sem hitterjesztő nem volt, s élete egy világi trónörökös életmódjának látszata mögé rejtve telt el, nem tűnt fel környezetének. Csak a halála után történtek irányították rá a figyelmet, s tisztaságának erénye sem volt az alattvalók nagy tömegének érthető, vagy követésre buzdító. Csak keveseknek. Az első király halála után bekövetkező események, Péter uralkodása, aki ellenségesen bánt Imre még élő édesanyjával,
75



Gizellával, majd pedig a feltörő, pogány restaurációs áramlatok egyenesen természetessé tették, hogy Imre kezdeti kultusza megszűnt. Még a keresztény hit minden érzékenységére hajlamos László király sem gondolt magától rá, újabb rendkí
vüli esemény kellett, hogy a figyelem ismét ráterelődjék. Másodsorban viszont az tűnik fel ebben a szűkszavú legendában is, hogy Imre misztikus életére szolgáltat adatokat. Ez a motívum különösen azért fontos nagyon, mivel nem
ismétlődik többé ilyen formában az Árpádok legendáiban. Nem találunk még akár fiktív szövegeket sem, melyeket a le
gendák szerzői akár István, akár Imre vagy László, később pedig Margit szájába adtak volna. Bizonyosnak látszik ugyan, hogy a szöveg a ránk maradt formában a legendaíró leleménye. Azt azonban nem zárhatjuk ki a további események ismeretében, hogy lényegi magja, az isteni kívánsággal való megegyezés kifejezése - elhangzott. Méghozzá úgy, hogy a
tanúskodó szolga felfigyelhetett rá. Nem azért, mintha ő is isteni szózatot hallott volna, de tanúja lehetett az extázisban
levő test reagálásának. A hozzáadott „irodalom" csak annyi volt, hogy szépen megszerkesztett mondatba formálta azt a szerző, ami a külső szemlélő előtt akkor titok és talány volt, s aminek értelme csak később világosodott meg valamennyire, mikor „az edény széttört, és kenete széjjeláradt". (SRH. II. 454.
Leg. ford. 64.) A legendának ez a költői hasonlata sem véletlen egyébként, és pontos, hagiografiai értelme van. Ez a Krisztushoz való hasonlóság megjelenítése, a legtökéletesebb mintához való hasonulás képe. Hiszen magasabb értelemben az Isteni
Megváltónak a világért való „kenete": a megváltás műve is
csak azután vált érthetővé és világossá hívei előtt, mikor az „edény széttörött": vagyis a test halála bekövetkezett. Azok a bűbájos „istennők" és béljósok-mágusok, akiket a
korabeli krónika a néhány évvel később kitörő pogány Vatalázadással kapcsolatban említ, nem voltak ilyen szerény visszahúzódók, lóáldozataikat, keresztény-gyilkosságaikat
76



vad látványossággal gyakorolták, 11ősi szokásaikra" hivatkoz
va. Így hivatkoztak ősi szokásaikra a kereszténységgel szemben a szomszédban forrongó csehek és lengyelek, s északon még tovább a skandináv népek is. A sámánok nagy nyilvánosság előtt történő, hörgő, fetrengő 11elragadtatása" hálásabb 11publikumra", értőbb közönségre számíthatott, az ébredéskor töredezett szavakban, túlvilági útjáról tett beszámolójával együtt, mint a szüzességet fogadó, "érthetetlen" életű, szerény Imre herceg, akinek alakja körül a sugárzást csak a szolgája látta. De a sámánok és boszorkányok sírjánál nem történtek gyógyulások, mint ahogy az apa, az első király, István is csak a sírjához kezdte igazán vonzani a tömegeket. A magyarság csak ekkor kezdte belátni, hogy új korszakba lépett, hogy a bálványimádás és varázslás nem volt olyan "ősi szokás", mely más, pogány népeknek is ne lett volna sajátja. A kereszténység viszont, mely eredetileg egyetlen, választott
nép Isten-hitéből bontakozott ki, éppen arra lett alkalmas, hogy ne kötődjék többé egyetlen néphez, egyetlen fajhoz, hanem az egész egyetemes emberiséget magába fogadja. Meg
tévesztő lehetett eleinte, hogy az 11új hitet" idegenek képviselik, de egyszerre más értelmet nyert a jelenség, mikor ezek az idegenek nem tudták a saját szokásaikat ráerőltetni a magyarságra. Magyar kereszténység született, magyar püspökökkel és magyar szentekkel. S az a római pápa, aki kezdetben még politikai beidegzettségből a német császártól való hűbéri függésre akarta Pozsony váránál rábeszélni a magyar királyt, az István ellen egykor lázadó Vazul fiát, 1. Endrét, kénytelen volt belátni, hogy ez a politikai függés nem tartozik Magyarországon Jézus Krisztus követéséhez.
Az első magyar királyi családban, az Árpád-házban Imre herceg volt az első, akiről nyilvánvaló lett a keresztény hívők körében, hogy - Keresztes Szent János szavával - 11természetfölötti egyesülésben" élt Istennel. Aki ilyen állapotban él, annál a megőrzött tisztaság erénye
sem olyan képtelenség, mint a szentekkel szemben olyan kri
77



tikus, modern kornak az néha feltűnik. Sót, olykor olyan gyógyító erő a másik pólussal szemben, mint a vétkeitől sebes, bomló testű vezeklő esete mutatja a „vértelen" legendában, akinek fekélyei a tisztaság közbenjárására eltűntek. S ha Imre herceg nem tett egyebet a legenda utalása szerint, mint apja helyett is „közbenjárt" azért az eltévelyedett, bűnös lélekért, mondhatjuk-e, hogy e keresztény, első magyar szent család fia eltért volna az üdvtörténet belső
lényegében akár ősapja, Álmos hivatásától? Hisz engesztelt és közbenjárt, az egyik még homályos tudatban, a másik már az értelem világosságában.
78



Jelek István király sírjánál:
a szentté avatás előtt és után
Vegyük elő a forrásokat! Először is idézzük emlékezetünkbe VII. Gergely pápának azt a levelét, melyet 1081-ben Hermann metzi püspöknek írt. Ebben azt a kijelentést teszi az egyházfő, hogy milyen sok szent életű klerikusról és szerzetesről tud az egyház, de szent uralkodóról alig. (Reg. Gregors VII. 558-559.) Két évvel később, 1083-ban történik meg Magyarországon István király, Imre herceg és Gellért püspök szentté avatása. Ugyanez a Gergely pápa ült még a trónon, aki éppen röviddel előbb kevesellte a szent uralkodók számát. Ugyanez a Gergely pápa volt az, aki néhány évvel előbb levelet is váltott Salamon, majd 1. Géza királyokkal. A Salamonhoz intézett levelében, szavai bizonysága szerint, nemcsak hogy voltak értesülései az els6 magyar királyról, hanem ő maga is - igaz, más kérdésben, a korona problémájában, de - „a magyarok közt élő" hagyományra is hivatkozik István királyra, aki a pápától kapta a keresztény uralom jelképét, a koronát. 1074. március 17-én, Salamonnak írt levelében a pápa ezt mondja: „Országod véneitől tudhatnád, hogy Magyarország, melyet hajdani István király minden joggal és hatalommal Szent Péternek ajánlott fel és adott át, a római szentegyházé." Ezt a levelet a történetírás csak a pápa világi hatalmi törekvésének igazolására szokta idézni. Pedig mást is bizonyít: azt, hogy a pápa ismerte az első királykoronázás történetét, István király emlékét, a római katolikus hittel való összeforrottságát, valamint azt, hogy ez a hagyomány egyúttal magi;ar hagyományként is létezett már 1074-ben, melyre - akár csak diplomáciai megfontolásból is, de - hivatkozni lehetett.
79



S mikor ugyanennek a pápának 1081-ben kifejezett panaszára, hogy „szent uralkodó alig van", István királyt két év múlva szentté avatják, az István életét és szentté avatását legtöbb adattal összefoglaló Hartvik-féle legenda ezt írja: „... a római szék intézkedéséből apostoli levéllel elrendelték, hogy mindazoknak testét felemeljék, kik Pannóniában a keresztény hit magvait. .. hintve azt Istenhez térítették." A történeti forráskritika ugyan szigorú, és a Hartvik-legenda minden részletesebb adatát szereti úgy kezelni, hogy azok mint „utólagos betoldások'' egyúttal hitelt sem érdemelnek: nyilván a szentté avatott király érdekében akár kitalált motívumokkal is bővíthették legendáját. A Szent Gellért-legenda pedig még azt is hozzáteszi, hogy pápai legátus is jelen volt 1083-ban Magyarországon a szentté avatásokon. Leveleiből ismerve VII. Gergely pápa szorosabb érdeklődését Magyarország iránt, nem kételkedhetünk jóváhagyásában. Másrészt, még ha „utólagos betoldás" lenne is a pápai követ jelenlétéről szóló megemlékezés, akkor sem férhet kétség a kultusz egyházilag érvényes létezéséhez. Tény ugyanis, hogy a római egyház keretein belül akkor még nem minden esetben
volt szükséges a pápa által végzett kanonizálás. Ősi gyakorlatból eredetileg ezeket a szentté avatásokat a helyi püspökök intézték, akik a földrajzi közelségük miatt legjobban ismerték a rendkívüli személy életét. Csak később, fokozatosan került az eljárás egyre inkább a római püspök, a pápa kezébe. A fennmaradt adatokból megfigyelhető, hogyan haladt egymás mellett a X. század végétől kezdődően a XII. század derekáig a kanonizáció gyakorlata, míg végérvényesen kialakult az egyházfő döntésének kizárólagossága. Számunkra azért érdekes, mert egyidejű ez az időszak Szent István életével és kanonizációja korával.
Az első pápai kanonizáció 378-ban, Szent Celsius trieri püspök (t141) ereklyéinek elevációjával történt. 993-ból van rá adat, hogy XV. János pápa a lateráni zsinaton Ulrich augsburgi
80



püspökkel kapcsolatban (t973) első ízben hirdet ünnepélyes kanonizációt. 1041-ben IX. Benedek pápa Szent Simeon ügyében így ír a
helyi egyháznak: „... ha úgy tündököl csodák által, mint az emberetek nekünk mondja, építsetek neki egyházat, tiszteljétek szent gyanánt." (Lambertini, 1. 30.) Még VII. Gergely előde, II. Sándor pápa 1064-ben útban a mantuai zsinatra szentté avatja Ariald vértanút. Tehát zsinat püspöki tanácskozás - nélkül is történik már pápai szentté avatás. VII. Gergely (1073-1085) Heribert kölni érseket avatja szentté. Az 1088-1099 között uralkodó II. Orbán pedig arról hoz határozatot, hogy kanonizáció alkalmával csak olyan csodákat lehet tekintetbe venni, melyeket a tanúk saját szemükkel láttak. De ugyanakkor folynak még érvényes helyi szentté avatások hagyományos módon is, átnyúlva a XII. századba. Talán az utolsó 1153. április 8-án történik a Párizs közelében levő Pontoise apátjának, Walternek (Gautier) esetében, akit a párizsi és reimsi érsek kanonizál, pápai közreműködés nélkül. Csak 1170-ben tiltja meg III. Sándor a pápai döntés nélküli kanonizálást. (Adatok: Pauler, Századok, 1892.) Ha ezeket az adatokat figyelembe vesszük, nem látjuk egyedül érvényes szentté avatásának 1083-ban még a pápai kanonizációt. Az életrajz fontossága ellenben annál inkább kiemelkedik, éppen pápai viszonylatban is, István korában. VII. Gergely az adatok szerint azért avatja szentté Heribert kölni érseket, mert „életrajzából szentségéről meggyőződött''.
Milyen életrajzról lehet szó VII. Gergely korában? Akkor is, előbb is és még később is a legenda műfajában találjuk meg a szentek életrajzát. Abban a műfajban tehát, melyet az irodalomtörténetből jól ismerünk mint csodás, fantasztikus, nem ritkán máshonnét kölcsönzött motívumok gyűjteményét, és melynek hitbuzgalmi célja „a lelkek épülésével" törődik, a valóság kárára.
81



Ha teljes egészében így lenne, akkor eleve le kellene mondanunk arról, hogy a legendából a valóság elemeit megismerjük. .. Valójában azonban nem ez a teljes igazság. A legendáknak is több fajtája, változata van. Meg kell különböztetnünk a pusztán hitbuzgalmi, sőt, szórakoztató célzatú olvasmányokat azoktól, melyek nem írói fantáziából vagy pusztán népi hiedelemvilágból, hanem bizonyos rendkívüli események hatására keletkeztek. Ezért figyelemmel fordulunk a 11sovány" és „sivár" legendáskönyvek felé. Ami természetesen nem azt jeleni, hogy a szövegben nem történhet semmi rendkívüliről való megemlékezés. Hiszen ha nem történt semmi, akkor az egész ügy - a személy rendkívülisége - nem is létezik. A racionális tárgyilagossághoz kötődő történetkutató tehát nehéz helyzetben van. Nem helyezkedhet merően „hitbuzgalmi" alapra, hogy mindent elhiggyen. De nem is tagadhat eleve mindent, mert a korabeli rendkívüliségek valóságát tagadni éppolyan ferdítés lenne, mint a kritikátlan mindent-elhívés. Feltűnő a csodák fontossága az életrajzban. 11Ha úgy tündököl csodák által. .. tiszteljétek szent gyanánt" - írja, mint említettük IX. Benedek Simeonról, Szent István halála után három évvel. Ebben az irányban mutatott utat már az V században Szent
Ágoston, mikor a csodát mint „az igazak halálát kísérő égi jelet" említi (De cura pro mortuis gerenda). Erről ír Prognosticon-jában Toledói Szent Julián (t690) is a VII. században. Mivel pedig a népi közfelfogás már a kereszténység előtti időkben is tudott az "égi jelekről", már Nagy Károly és Jámbor Lajos frank császárok idejében arra volt szükség, hogy a kapitulárék előírják a csodák valódiságának ellenőrzését. Ezek a korai, csodaellenőrzést célzó rendeletek mutatják, milyen hamar szükségessé vált a keresztény, katolikus hitben a megkülönböztetés. Egyrészt nyilván az álcsodák, a hamis rendkívüliségek feltűnésének veszélye miatt, melyek különféle, egyházellenes célzatosságot is takarhattak. Ekkor ugyan
82



még nem a racionalizmus, nem a „felvilágosult" gondolkodás volt a fő veszély, hanem inkább az, hogy a nem keresztény pogány - vallásokban bőven előforduló, és ugyancsak rendkívülinek minősülő jelenségektől el lehessen különülni. Jézus Krisztus követőinek csodáit eleve el kellett választani a Jézust nem ismerő, vagy egyenesen tagadó varázslók mágikus produktumaitól, melyek olykor éppen a nép megtévesztésére, démonikus mesterkedésekre voltak visszavezethetők. De szándékos, keresztényellenes célzat nélkül is ott éltek a még csak nemrég megkeresztelt népek ősi hiedelmeinek körében a természetfelettivel kapcsolatos, sajátos megnyilvánulások. Ezekhez ugyancsak fűződhettek rendkívüli események. Az a Gellért-legenda, mely az 1083. évi kanonizáció után keletkezett, nyíltan kifejezi az egyház és a magyar papság álláspontját is: „Te, akit a katolikus hit jele felékesített - fordul olvasójához egy helyen a Gellért-legenda írója -, ne tudakold tőlem emberi bölcsességgel, hogy a Szent tett-e életében testi csodákat - ezek-a gonoszaknak is megadatnak-... bár lélekben ezek sem álltak volna tőle távol. Isten nem ilyeneket vár tőled, hanem azon légy: a Szentlélek kegyelmével meglegyen benned a férfiúnak alázata és jósága, s részed legyen az Atyának és Krisztusnak országában." (SRH. II. 477. Leg. ford. 71.) Alázat és jóság - ebben az irányban vezet tehát a keresztényi életszentség. De a Gellért-legenda arra is utal, hogy különbséget tesz a Szentnek „életében tett csodái" és a halála utáni csodák között. Ezt a felfogást erősíti teljes nyíltsággal István király legrégibb életJ:ajza, az úgynevezett „Nagyobb legenda". Eppen azon a helyen ugyanis, ahol megemlékezik István királyunk életében tett, távolra is ható, gyógyító csodáiról, mely~ket különféle küldeményei útján tett, így fejezi ki magá!_: „Ugy vélem, nem hallgathatom el, hogy Isten hatalma az 0 emberének még életében meg akarta mutatni, mennyi érdeme lesz halála után". („ ...quod in viro dei quanti meríti post obitum foret ..." Nagy leg. 13. c. SRH. II. 388. Leg. ford. 30.)
83



A Nagy legendának erre a kijelentésére még nem figyeltek fel a kutatók. Csak azt hangsúlyozza a legutóbbi időkig az idevágó irodalom, hogy ez a legenda még István szentté avatása előtt készült, befejeződik a király halálával, és nem szól a szentté avatás csodáiról, mint a két másik legendaforrás, a Szent László király halála után keletkezett Kis legenda és Hartvik legendája. E szerint a Nagy legenda szerzője annak ellenére, hogy nem beszéli el a király halála után történt csodákat, már tudott róluk. Tehát világos, hogy ez a legenda is a halál után történt csodák hatása alatt készült László király életében, a kanonizáció előkészítésére.
Ezért István király halála után, a sírjánál történt csodákat is két részre kell osztanunk a legendák híradása szerint: a szentté avatás (tehát 1083) előtti és az avatással egyidejii (és utáni) csodákkal. István király kisebb legendája ugyanis, mely már leírja a király temetését, sót azt is, hogy ezután hosszú ideig „a halandók tudomása elől elrejtve e szerfölött gazdag kincs a földben lappangott" - utána még egy fontos értesülést közöl: „De mert (az Úr) felfoghatatlan jósága fel akarta fedni mennyit ér ő Isten előtt, csodák felcsillanó sokaságával megdicsőítette az emberek szemében...". Majd így folytatja: „Özönlött minden külön-különféle kórban senyvedő ember - érintésre meggyógyultak, s akik a rontás nyavalyájában majdnem elsorvadtak, talpra állva tértek vissza." (SRH. II. 339-400. Leg. ford. 21.) „Özönlöttek" tehát az emberek, tömeges csodáknak kellett már a szentté avatás előtt történnie. Csak ezután határozza el ugyanis a Kis legenda leírása szerint „a jámbor emlékezetű László király", valamint „a püspökök és az apátok, és akik a szentegyház élén álltak", hogy: „szentségét tanújelekből megfigyelvén, közös határozatban háromnapos böjti sanyargatást hirdettek, s maguk imádkozással töltve az időt, várták, hogy az égi kegyelem lelátogat a népre... Így érkeztek arra a helyre, ahová a fenséges test volt zárva. Mikor ezt felbontva felnyitot
84



ták. .. hatalmas illatár szállt fel. .. S minden betegnek, aki odafutott, meggyógyultak a tagjai." Hartvik püspök legendája is így tudja. Sajnálatos, hogy a kérdéssel foglalkozó kutatók Hartvik munkájára eddig csak úgy figyeltek, mint amely részben a korábbi legendák egyszerű másolata, részben pedig utólagosan, hitelt nem érdemlő, a történteket kiszínező események vannak csupán benne. Ez a vélemény nem pontos. Ha találunk is Hartviknál utólagos „színezésre" valló motívumokat, a hitelesség jegyeit
viselő leírásai is vannak. Így, mikor leírja, hogy István halálakor a fehérvári bazilika még nem volt teljesen kész, előbb fel kellett szentelni, hogy a királyt oda temethessék. S itt, bár a Kis legenda megemlékezését követi a szentté avatás előtti csodák felemlítésével, pontosabban fogalmaz, mint a Kis legenda. Ennek szövegében ugyanis csak annyi van, hogy a betegek „érintésre" meggyógyultak, de nem tudjuk meg, hogy István halála után mit is érintettek meg. Hartvik viszont elmondja: „A (bazilika-) felszentelés ünnepségét megtartván, szent testét az épület közepén fehér márványból faragott szarkofágba helyezték, ahol érdemeiért az Úr több éven át sok kórságban senyvedőnek, lázbetegnek sanyargatását és nyomorúságát kiáltozónak, törvény alatt görnyedőnek számtalan jótéteményét tanúsította." (SRH. II. 432. Leg. ford. 49.) Az első gyógyulások, melyek István rendkívüli személyére és életének emlékére felhívták a figyelmet, ennél a fehér márvány szarkofágnál, nyilván e szarkofág megérintésénél következtek be. 11Színezést" Hartvik leírásában legfeljebb a még hozzáfűzött megjegyzésben gyaníthatunk, mely szerint „Sűrűn hallották az angyalok énekének dallamát éjjelente, még sűrűbben szállongott a templom hajóiban a legkellemesebb illat édessége". A történetkutatónak azonban még itt sem az a dolga, hogy magánvéleményét közölje arról, hiszi-e, vagy nem hiszi. Itt csak az a fontos, akadhattak-e olyanok, ha Hartvik nem szándékosan mondott valótlant, akik angyali éneket véltek hallani,
85



illatot véltek érezni már a király szentté avatása előtt. De a lényeghez a mi számunkra csak annyi tartozik, hogy mindhárom István-legenda - még a kanonizációról nem tudó legrégibb életrajz is - egybehangzóan tükrözi, illetve vallja: olyan közhit alakult ki rendkívüli események hatása alatt az első magyar királyról halála után, mely szentté avatását lelki és testi gyógyulások alátámasztásával el6készítette, és a kanonizáció véghezvitelét László király és az egyháznagyok számára lehet6vé tette.
86



Jelek az első király életében
03
Az István-legendákban nem folyik vér, mint a mártíroknál, de ha jobban odafigyelünk, a belső, vallásos életre mutató tanúságokra annál inkább találunk adatot, még a király életében. Azon túl, hogy István álmodott, a jövőben előre meglátott egy készülő, ellenséges támadást, nem tarthatjuk feltétlen „csodának", azt sem, hogy hírvivői „lelkében olvasott" - csak a harmadikat látta alkalmasnak üzenete átadására. De az, hogy bármilyen adomány elküldésével - akármi, kenyér, gyümölcs, tehát nem valamilyen orvosi szer - a távolba hatóan is tudott gyógyítani, közvetlen érintkezés nélkül, erre az adatra oda kell figyelni, azt meg kell jegyezni, és nem lehet ismeretében azt mondani, hogy nem volt csodatevő szent. (SRH. II. 388--389. 422-423. Leg. ford. 30. 44.) A csodák mineműségéról való vita természetesen meddő dolog volna, itt mindenki saját világnézete, érzésvilága szerint foglalhat állást. Csak egy a döntő: tett valami olyat, mint ez más hagiográfiákban is előfor dul sokszorosan, a mai napig, amire a természettudomány jelenlegi állása nem tud magyarázatot adni. Már a Nagy legenda említi, hogy István sokat és bensőségesen imádkozott, de Hartvik püspök írásában ehhez még mást is említ egy esetben: István könnyezve imádkozott. A katolikus vallás nem ismerői rendesen nem tudják, hogy - bár vannak igazán mindennapinak ítélhető, könnyes, könyörgő imák a buzgó lelkek esetében - maga a „könnyek adománya" egy különleges, rendkívüli kegyelmi imamód. Az extatikus ima egyik jellemzője, s már a misztikus állapot küszöbe. A későbbi években szigorodó, s gondos vizsgálatnak alávetett esetek a további századokban tárják majd fel igazán ennek a kivételes átélésról, Isten-közelségről tanúságot tevő állapotnak
87



mivoltát, melyről Szent Bernát és Szent Tamás is elmélkedik. Egyrészt, mint a kivételesen mély bűnbánat könnyeit, másrészt, mint az örök, keresztény mintakép, Jézus Krisztus szenvedéseinek átélését kísérő állapotot tartják nyilván. Ezt a későbbie!<ben is, nem csupán női szentekről olvassuk, mint csak az Arpád-házban is Erzsébetről, Margitról, de László királyról is, a harcos lovagról. A XIII. században Szent Lajos francia király pedig külön könyörgött „a könnyek adományának" kegyelméért. Goinville.) A Hartvik-legenda tanúsága szerint István király részesült a szenteket jellemző kegyelemben, s erről a „vértelen legenda" is megemlékezik. De találunk Hartvik legendájában még más, hagiografikus rendk.ívüliséget is. A könnyektől kísért imához fűződően írja a legendaszerzó, hogy István király, amikor egy éjszakán, útja közben letáborozott, sátrában áhítatoskodva, a sátor - imája közben - a levegőbe emelkedett. Erre tanú is akadt, akivel a király nyomatékosan megígértette, hogy életében erről senkinek nem tesz említést. A misztikus jelenségek mégnyilvánulásait mesének tartók meg sem értik sokszor, miről is beszélhet itt a legenda. Györffy György a legenda szövegében szerepló „sátor" szónak (latinul papilio) másik jelentését, a „pillangót" vette alapul, s azt írta, hogy Istvánnal az a csoda esett, hogy egy „égi pillangó" lebegett a feje felett. (Magyarország tört. I. 1005. Pedig Szekfű Gyula már 1938-ban helyesen, a „sátor"-ral kapcsolva emlékezet! meg az adatról: Szent István Emlékkönyv, majd Szekfű Gy.: Allam és nemzet, Budapest 1942. Magyar Szemle Társaság, 13.) Ugyanez a kutató csak természetes, hogy azt írta, István „nem volt csodatevő szent". Aki azonban, ha nem is feltétlenül hívó, de ismeri a misztikus jelenségek történetét, az nem csak legendákból, de későbbi, egyházi vizsgálati jegyző könyvekből is ismerheti a „levitáció"-nak nevezett jelenséget, a levegőbe való fölemelkedést, sokszor éppen ima közben, ami misztikusokkal ugyancsak a legújabb időkig előfordul. Erre a nem-keresztény (mohamedán, taoista stb.) egyházban is talál
88



ni példát. Olykor nem csak maga a személy emelkedik fel, ilyen természetes úton meg nem magyarázható módon, hanem a vele kapcsolatban levő tárgy is. (A levegőbe való emelkedés azonban nem csak a keresztény, vagy más vallású misztika, hanem a parapszichológia jelenségei között is előfordul, ami viszont nem tartozik a „bensőséges vallási élet" külső me&nyilvánulásaihoz.)
Úgy tűnik tehát, hogy a magyar legendák minden szárazságuk és vértelenségük mellett sem gondolat- vagy képzeletszegénységben szenvednek. Ellenkezőleg: a véres drámáknál és a látványos csodák lefestésénél is hatásosabb szűkszavúság gal, egyszerűséggel éppen csak megemlítenek dolgokat. Olyan módon, mely inkább a zárkózottabb, talán racionálisabb, és a rajongástól inkább mentes Közép-Európa másfajta mentalitására mutat. S itt, Istvánnak e titkos, éjjeli órán történő könnyes és levitációs könyörgéséhez érkezve kell megemlítenünk Szűz Mária segítségének kérdését is. Ez a II. Konrád német császár támadó hadjárata ellen való győzelmes védekezés, melyet a Nagy legenda és Hartvik ugyancsak a rendkívüli események közé sorol. (SRH. II. 390. 424. Leg. ford. 31. 44-55.)
89



Szent István király és Európa
03
Mint említettük, kultuszt nem lehet egyszerű királyi parancsszóra létrehozni. A túlzottan racionális magyarázat, ha a legendák csodásnak mondott eseményeit elveti, arra kényszerül, hogy egyedül Szent László király „elhatározásából" magyarázza István király, Imre herceg és Gellért püspök szentté avatását és kultuszának létrejöttét. Legfeljebb arra következtethet, hogy más országok példájából vette a „mintát". Való igaz, a kor, a XI. század levegőjében benne volt a szent eszménykép tisztelete, az ilyenek utáni sóvárgás. Magyarországon kívül éppen ebben az időben Lotharingiában elevenedett meg a rég elhunyt, Meroving szent királyok kultusza, Angliában a századokkal előbb megindult szentkirály-kultusz a XI. században is termett új virágokat. De azért, bármily naivnak is tartjuk ma már a középkori hívőt, sajátos indításra neki is szüksége volt. Egy felülről való puszta elhatározás, bármilyen kényszerrel sem volt elegendő tömeges megmozduláshoz. Ellenkező példát viszont tudunk: a kijevi orosz fejedelemségben a nép tömeges megmozdulásai „kényszerítik ki" Borisz és Gleb meggyilkolt fejedelemfiak szentté avatását. A Bizáncból visszatérő kijevi metropolita szemben áll ezzel a kívánsággal, fel sem akarja keresni a „vértanúk" sírját. Egyházi felfogás szerint ugyanis ezek a hercegek nem a hitükért haltak meg, saját testvérük is keresztény volt, aki a trónutódlás miatt gyilkoltatta meg őket. A nép azonban szenteket lát bennük és csodákra hivatkozik, így a metropolita végül enged a nyomásnak. (Kologrifov, Vauchez.) Igaz, a több éven át folyó törekvésben ekkor már szerepet visz a Rurik-dinasztia, a meggyilkolt hercegek Kijevben ekkor uralkodó unokaöccse, Izjaszláv is, míg végül 1072-ben
90



megtörténik az ünnepélyes szentté avatás. Újabban egy hazai vélemény még azt a feltételezést is megpendíti, hogy más, külföldi minták között ez a kijevi kanonizáció is hatással lehetett az ifjú László hercegre, ~ későbbi Szent László királyra, aki éppen ekkoriban járt az Arpádokkal rokon Izjaszlávnál, hogy fegyveres segítséget szerezzen Géza bátyjának és magának, unokatestvérük, Salamon király ellen. Segítséget nem kapott, hiszen a kijevi Izjaszláv éppen Salamonnak volt közeli rokona: anyjának fivére. Még ha a szituáció némi hasonlósága - hogy az unokaöcs viszi végbe nagybátyjai szentté avatását - benyomást is gyakorolhatott Lászlóra, ott volt ekkor már a döntő elválasztó tény is: 1054 óta a keleti egyház elszakadása Rómától. A pápa és a bizánci pátriárka, mint ismeretes, elváltak, az utóbbi külön egyházfővé vált, s az addig még egyetlennek számító egyház egysége megszűnt. A római rítussal tartó Magyarország számára most már nem csak a latin liturgiához való ragaszkodás engedte le a függönyt a további, keleti hatások előtt, hanem az egyházjog, a Szent Péter római utódlásának kérdésével együtt a már korábban megfigyelhető, szellemi sajátosságokban való különbség is. A kanonizációk történetével foglalkozó kutatás adatai érdekes módon hívják fel a figyelmet itt a korabeli Európa keleti és északi részein erősen ható jelenségre, a „passzív mártíromságra" - amelynek nemcsak az orosz, hanem a skandináv és angolszász példákban is nagy a szerepe. A népre itt szuggesztív erővel hatnak a „jó" királyok és hercegek, akik valójában nem azzal tűnnek ki, mint a nyugati típusú, főként papi rendben levő aszkéták, hogy hősi fokban való küzdelemben gyakorolják az erényeket. Ebben a típusban voltaképpen egyetlen „erény": az ártatlanul elszenvedett halál az, ami döntő a
megítélésükben. Éppen a kijevi példán figyelhető meg, hogy még az sem akadály, ha a vértanúságot szenvedő király más tekintetben távolról sem „mintaszerű" életű, esetleg egyenesen vétkes is. Sőt, még a vértanúság nélkül is nagy hatással van a népre az „esendő emberi"-nek ellenére való végső „meg
91



igazulás". Ilyen például Borisz és Gleb apja, a XIII. században később ugyancsak szentté avatott Nagy Szent Vladimir fejedelem, akiről az orosz krónika, keresztény hitre térése előtt, mint 11asszonyfalóról" emlékezik meg. (Az orosz irodalom kistükre, 77.) Másrészt azonban éppen a nyugati kutatás jegyzi meg, hogy ez az ellentét a keleti-északi és nyugat-európai szentkirálytípus között nem olyan gyökeres, mint először látszik. Az időbeli különbségeknek is nagy szerepük van. A „vétkes" uralkodó típusa nyugaton is fellelhető Szent Zsigmond bur
gundi király alakjában. Ő az első európai szent király, akinek kultusza nagyon elterjed: különösen mint a mocsárlázban szenvedők segítőjét tisztelik. Még a Meroving-korban élt, és 523-ban az egyik frank király fogságába esve szenvedett halált egész családjával. Nem hite miatt halt meg, hiszen kivégeztetője, a frank király is keresztény. Sőt, Zsigmond nyilvánosan vétkező is: korábban, egy indulati rohamában megöleti saját fiát. (Robert Folz, 1958.) Zsigmond esetében sem az egyház a fő előmozdítója kultuszának, hanem a nép. Igaz, hogy egészen a XL századig, fő ként uralkodók esetében a helyi jelleg a döntő, nincs még későbbi értelemben vett hivatalos vizsgálat, pápai döntés. Voltaképpen a nép körében feltűnő 11csodák": többnyire hirtelen gyógyulások terjesztik el a hírt, hogy az elhunyt, akinek sírjánál ezek a jelek történnek, most már égi patrónus, akinek közbenjárásáért a bajokban, veszedelmekben bizalommal lehet folyamodni. A helyi püspök is e jelenségek alapján engedélyezi a tiszteletet. A hivatalos követelményhez csak az tartozik, hogy megírják a csodatévő szent életrajzát. Ezek igen különböző műfaj ban és modorban készülnek el, maga a műfaj még a kereszténység előtti, antik regényes történetekben gyökerezik, melyben zsúfoltan szerepelnek fantasztikus, boszorkányos históriák, mesébe illó 11túlvilági jellegű" vonatkozások. Nem a keresztény tanítás és hit hozza tehát a fantasztikus elemeket, ezek inkább öröklődnek, de átfinomulnak, amint a papság
92



nevelő hatása elkülöníti a népi hiedelmeket, babonákat a krisztusi hit eleven megnyilvánulásától. Kétségtelen azonban, hogy főként a szent királyok kultuszában a közhiedelmet még erősen befolyásolja, akár tudat alatt is, a még nem keresztény ősöktől örökölt, pogány-mágikus, szakrális hit, mely eleve földöntúli erőt, „szent" hatalmat tulajdonított minden királynak. Szent Zsigmond király tisztelete is úgy indul, hogy a vele kapcsolatban fennmaradt utalás néhány évtizedig még nem teszi világossá, hogy a lelki üdvéért kell-e könyörögni, vagy
közbenjárását kérni? (Folz, i. m. Tours-i Szent Gergely: Gloria martyrum, 74. c. /M.G.H. S. Merov, 1, 537.) Burgundia, ahol Zsigmond uralkodott, nem maradt meg önálló országnak, ma részben Franciaország, részben Svájc részét alkotja, így e szent király országpatrónus jellege nem alakulhatott ki. De kétségtelen, hogy valami „népmozgalom" jellegű kegyeleti érzés már a halála után egy évtizeddel azt eredményezte, hogy az akkor uralkodó Theudebert frank királytól nyert engedély alapján az ő és családja maradványait elhozták haláluk színhelyéről (Orléans közeléből), ahol annak idején egy kútba dobták Chlodomer király emberei, és Agaunumban, az általa alapított kolostorban kaptak nyugvóhelyet (a mai St. Moritz, Svájcban). A kolostor apátja később egy álombeli vízióban értesült arról, hogy Zsigmond, aki templomában el van temetve, a szentek mennyei seregében van, s így indul kultusza, melynek során a környék sok lázbetege kapja vissza egészségét. (Passió S. Sigismundi regis et martyris... M.G.H. Merov. S. II. 333. ff.) A szentkirály-típusban tehát a „vétkes" szélsőségek, illetve a nem keresztény módon vértanúvá lettek tisztelete nyugaton és keleten, Zsigmondtól Boriszig, Glebig és Vladimirig egyaránt megtalálható, összeköttetésben a népi kultusszal, de a VI. század és a XI. század fejlődési fáziskülönbségeivel. A frank királyságok területén már a VI. században, kevéssel Zsigmond halála után feltűnik a másik szentkirály-típus is,
93



Guntram (t 593), Orléans uralkodója. Ez nem „vétkező" egyértelműen a „jó pap" -hoz (bonus sacerdos) hasonlatos király, és mártírsors sem kellett hozzá, hogy népe még életében szentként tisztelje. Életmódja, magatartása, cselekedetei váltották ki ezt a tiszteletet, amint országrészeit látogatta, alamizsnát osztott a szegényeknek, járvány idején böjtöt rendelt, istentiszteletet tartatott és mindenkivel jót tett, egyházakat alapított, feddhetetlen életet élt. Népe annyira szerette és meg volt győződve csodatévő erejéről, hogy egy asszony a tömegben észrevétlenül mögéje férkőzött, s levágta köpenyének rojtjait. Ezekkel hazasietett, vízbe főzte, s a levet megitatta lázbetegségben gyötrődő fiával. A fiú ennek hatására ördögi megszállott módjára gyógyult meg: a démonok Guntram király nevét kiáltozva hagyták el a gyógyult beteg testét. Nem részletezve most az Angliában számon tartott, és a VII-Xl. század közötti időben uralkodó 23 szentként tisztelt királyt és 60 királynét, illetve hercegnőt, akik nem mindnyájan voltak vértanúk (Lexikon f. Theologie und Kirche, 2. Aufl. 1. 538.), most a nyugat-európai és korai középkori Guntram példája után a Szent István-kori és észak-európai norvég Olaf király (t1030) alakját idéz~ük, aki az országpatrónusságra is példa. · II. Olaf norvég király, Norvégia védőszentje, viszontagságos életével és halálával, valamint népi kultuszával tagadhatatlanul összeköttetésben van a „kelet-európai"-nak nevezhető király- és hercegtípussal. Már csak azért is, mert egy időben az országát megtámadó Kanut dán király hadai elől mene
külve orosz földön talált menedéket. Ő maga is újonnan megtért keresztény: felnőtt korában az ifjú viking Angliát érintve, Rouenban, Franciaországban lesz keresztény, így tér vissza hazájába, ahol 1015-ben trónra lépve népét is keresztény hitre igyekszik téríteni. Valóban nemcsak király, hanem pap is: igét hirdet, prédikál alattvalóinak. (Acta Sanctorum, Boll.) Mikor a dánok elűzik, újból vissza akar térni az orosz földről, de 1030ban, hazatérőben egy parasztsereg állja útját, s az ütközetben
94



elesik. Szinte halála pillanatában már csodák veszik körül, kiömlő vére gyógyító erejű, ugyanakkor napfogyatkozás, aszály rossz termés jelzi a népnek a vértanú halálát. Ez a vonatkozás egészen hasonlít a kereszténység előtti, szakrális királyokat övező hiedelmekre, jelenségekre. Még inkább pogány kultuszra emlékeztet az, hogy körmét és haját halála után is rendszeresen levágják. Már egy év múlva szentként tisztelik, és a XII. században „Norvégia örökös királyává" nyilvánítják mint nemzeti védőszentet. E kevert jelenségek olvasása közben bennünk is felmerülhet, amit egy nyugat-európai kutató vél, hogy a szentkirálytípus kultusza voltaképpen Európának még a pogányságból eléggé meg nem tisztult keleti és északi „peremvidékeire" jellemző. Már hazai kutató is hajlamos ebben a világításban szemlélni Szent István és Szent Imre kanonizációját, felvillantva mögöttük az európai háttér szélességét. (L.: Klaniczay G.) Másrészt azonban újra és újra elhangzik a megállapítás, különösen a külföldi és éppen a keleti példákkal szembeállítva, hogy Szent István legendái nagyon „soványak" és „szárazak" -voltaképpen nem is szolgáltathatnak igazi alapot szentként való tiszteletére. Mintha kettős gyanú fogalmazódnék meg: a magyar szent királyok kelethez képest túl „fantáziátlanok" - nyugathoz viszonyítva viszont a „peremvidéki" típusra emlékeztetnek. Az északi-keleti példákban jórészt a viszonylag újonnan, a IX-X. században kereszténnyé lett népek uralkodóinak sorsa tükröződik, kivéve a már VI. század óta keresztény Angliát. A részkirályságok küzdelmeiben azonban itt is szélsőségek mutatkoznak. Egyrészt az egyházi és kolostori fejlődés magas fokon halad előre, másrészt a dinasztiákon belül sokáig el nem nyugvó belső harcok dúlnak. De éppen e dinasztikus, családi harcok miatt nem mondhatjuk, hogy e szent királyok a X-XI. században, megközelítő en Szent István korában valamennyien jellegzetes, keresztény vértanúk lettek volna. A régi angolszász királyok közül ugyan
95



nem is egy a kereszténység ellenségeinek kezétől halt meg, de a cseh Vencelen kívül a többiek inkább dinasztikus pártharcok áldozatai, akiknek gyilkosai nem a kereszténységnek, hanem az egyes királyok, fejedelemfiak személyes uralmának ellenségei. Talán ezért is van, hogy többnyire helyi szentek maradnak, Olaf kivételével nem az egyetemes egyházat képviselő Róma püspöke, hanem - nagyrészt a régi gyakorlatnak ebben is megfelelve - a helyi püspökök ismerik el kultuszukat, illetve az ugyancsak helyi-nemzeti jelleg felé közeledő keleti egyház. De hogyan viszonyulnak a királyszentek adataihoz a nyugat-európai területen történtek? Itt elsősorban a német birodalomra és Franciaországra, tehát voltaképpen arra a területre gondolunk, melyet valaha Nagy Károly császári koronája fogott össze. E hatalmas területnek nyugati része a frank Meroving-örökség volt, részkirályságok, ahol az V. század legvégén kezdett hódítani a kereszténység. Majd fokozatosan terjedt innét, a X. században franciává lett részből keletre, a bajorok és a szászok felé. A VIII. századig uralkodó Meroving-házban a már említett Guntramon kívül (t593) még két másik szent királyt is találunk később, Guntram unokaöccseit, apát és fiát, III. Szigebertet (t656) és II. Dagobertet (t679). (M.G.H. Script. Merov. 2.) Ezek a Meroving frank királyok mintha valóban elődei lennének a későbbi angolszász és skandináv típusoknak. Templom- és kolostoralapítók, s ha időről időre akadnak is közöttük féktelen személyiségek, sőt, testvérgyilkosok, maguk a szentként tiszteltek nem a „vétkezők" típusába, inkább az áldozato
kéba tartoznak. Árnyékkirályok többnyire, akik helyett főtiszt viselők, majordomusaik kormányoztak, s ezek gyakran uralmukat is fenyegetik. Szigebert ugyan még nagyobb aktivitást képes kifejteni, mikor megtiltja a püspököknek, hogy engedélye nélkül zsinatot hívjanak össze. Fiát, Dagobertet azonban a szomszéd főúri hatalmasságok kolostorba csukják, majd visszaengedik ugyan egy időre a trónra, de egy vadászat alkalmával végül is fiatalon megölik.
96



Utánuk nagy üresség keletkezik a nyugati Európában. A következő dinasztia, a Karoling-ház nagy uralkodókat léptet ugyan a trónra Pipin és Károly személyében, de csak politikai hatalmi súlyuk növekszik. Érdekes, hogy Nagy Károly szinte valóságos egyházfői hatalmat is gyakorol, utódai idején viszont a papság uralma erősödik meg, s ebből a dinasztiából nem kerül senki a szent királyok sorába. (Nagy Károly a XII. században erőltetve, a boldogok közé számítódik, de tisztelete valójában nem terjed el.) S hiába kerül a német Liudolf-ház kezébe még a pápák fölötti rendelkezés hatalma is az Ottók új császárságában, szent királyok éppúgy nem jutnak trónra ekkor német, mint ahogy francia földön sem. (A kivétel II. Henrik [tl024], de csak a XII. század közepén kanonizálják [1146].) A Capet-házból való II. Róbert (t1031) kiérdemli ugyan a „Jámbor" melléknevet, de családi élete, válási problémája, a még nem eléggé egységes királyság államszervezete az oka talán, hogy a XI. században sem történik francia királykanonizáció. Ehelyett azonban Lotharingiában - mely ekkor még nem francia terület - történik másfajta rendkívüliség: a
már 400 éve halott III. Szigebert és II. Dagobert kultuszának reneszánsza. S ez csaknem párhuzamosan megy végbe Szent István kultuszával. Annak ellenére, hogy a lotharingiai Metz városa nincs közelebb a nyugati irányban, mint amennyire északkelet felé Kijev, azok az események, melyek itt 1063-tól történnek, időben alig néhány évvel előzik meg a fehérvári bazilikában 1083-ban történő elevációkat, s bizonyos hasonló vonásokat is mutatnak. Míg az angliai Edward- (t978) és a kijevi Borisz-Gleb-kultuszban titokzatos fényjelenségek útmutatása alapján, kegyetlenül meggyilkolt áldozatok holtteste kerül elő, és a dinasztia szerepe mellett a kultuszban a nép „mozgalma" is jelentős szerepet játszik, Metz és Fehérvár esete más típusú egyezést mutat. Metz Szent Márton-egyházát és -kolostorát még 648-ban alapította ugyan a szentség hírében álló III. Szigebert király, akit itt is temettek el, emléke azonban lassan feledésbe merült.
97



1063-ban új építkezések kezdődtek, renoválni kellett a romladozó állapotba került templomot és a kriptát is. Ekkor jelent meg váratlanul fényes látomás formájában a restaurálásban részt vevők egyikének Szigebert király, akinek megmondta, hogy ő aki a templomot alapította és kívánságára ide temették. Kérte, hogy szarkofágját helyezzék át egy megfelelőbb helyre. A nehéz koporsó mozgatása váratlan könnyedséggel sikerült, mintha csak „angyalok segítettek volna". A szerzetesek közben éjszakánként félelemmel hallották, hogy valami titokzatos, mennyei ének „édes dallama" környékezi őket a templomban. Mikor pedig néhány nap múlva felnyitották a koporsót, Szigebert király testét teljes épségben találták, közbenjáró erejét pedig betegek csodás gyógyulásai bizonyították. Szigebert éppúgy nem volt vértanú, mint a magyar István király, első legendáját a kor híres krónikásszerzetese, a gembloux-i Szigebert örökítette meg (t1112), aki ebben az időben élt, s éppen Metzben. Közvetlen eseményekről számol be tehát akkor is, amikor a továbbiakban megírja, hogy 1068-ban ismét felnyitották a koporsót. Ezzel kapcsolatban a sírnál a bűnösök szerepe került előtérbe. Már előzőleg ugyanis az egyik fiatal szerzetes, aki egyébként könnyelmű életet élt, megvető megjegyzéseket tett az épségben maradt testre. Erre azonnal heves fájdalmak kezdték gyötörni, annyira, hogy a földön fetrengett kínjában. Hangosan könyörögve bánta meg bűnét, a szent közbenjárását kérve, mire fájdalmai megszűn tek, és egészsége ismét visszatért. (Acta Sanctorum, Boll.) A sírt felkereste egy nagy bűnös is, aki saját testvérét gyilkolta meg, s mint nyilvános vezeklő, bilincsekbe láncolva járt. Előzőleg Párizs mellett, Szent Dénes mártír sírjánál volt, ahol részleges bűnbocsánata jeléül egyik keze kiszabadult a láncokból. Álombeli intésre jött Metzbe, hogy a teljes feloldozást elnyerje. S ez, Szigebert sírjánál meg is történt vele, kötelékeiből kiszabadult.
Érdekes, hogy e lotharingiai példában több hasonlóság is feltűnik a magyar legendákkal. Hartviknál is azt olvastuk,
98



hogy mialatt István király teste mintegy elfelejtve pihent a fehérvári bazilika sírboltjában, s még nem volt szentté avatva, „sűrűn hallották az angyalok énekének dallamát éjjelente". Ezenfelül István szarkofágjának fedelét sem tudják először felnyitni, később viszont könnyedén sikerül. (Ez a motívum különben már a Reimsben nyugvó Szent Remig legendájában is jelen van.) Jobbját épen találják. Feltűnő, hogy nemcsak az Istvánra vonatkozó Hartvik-legenda adataiban találunk hasonlóságot. Akárcsak a bűneiért láncot viselő vezeklő megszabadulása kötelékeitől Szigebert sírjánál 1068-ban, ugyanaz történik meg 1083-ban Fehérváron, Szent Imre sírjánál is egy Konrád nevű német vezeklővel. Ezt a Szent Imre-legenda szerzője írja, aki még kortársa lehetett a gembloux-i Szigebert legendaszerzőnek. A megvető viselkedésű, fájdalmas betegségbe eső szerzetes hasonló esete ismétlődik meg valamivel később, az Istvánt kanonizáltató László király temetésén. Itt valaki, miközben mindenki jó illatot érez, azt állítja, hogy a testnek rossz szaga van. Ekkor feje hátracsavarodva, azonnal odanő törzséhez, s a bűnös nyilvánosan megvallja rosszindulatú hazugságát. Erre azonnal felszabadul. Ezt a Szent László-legenda XII. század végi - XIII. század eleji leírásban fennmaradt szövegében olvassuk. A filológiai vizsgálódás a szellemtörténet vándormotívumainak ismeretében egyszerűen arra gondolna, hogy a Gembloux-ban élő Szigebert legendájából „vették át" a hasonlóságokat a magyar legendákba. Nagyobb áttekintés azonban a legendairodalom területén azt bizonyítja, hogy a kor információs viszonyait is tekintetbe véve, egyrészt elég sok nehézségbe ütközött volna az egyes események gyors átvétele, másrészt pedig maguk a kanonizációt megelőző események fő vonásai hasonlóan mentek végbe: látomások, gyógyulások, figyelmeztető jelek formájában; a tiszta irodalmi átvétel esetén a legendaírónak igen sok, különféle legendát kellett volna ismernie. Feltétlenül igaz, hogy irodalmi átvételek is történhettek. De ugyanakkor az esetek nagy sokasága miatt az is
99



nyilvánvaló: maguk az esetek, az egyes személyek, a néptömegek viselkedése, reagálása elsősorban az emberi természet hasonlóságában és a vallásos közszellemben gyökerezett. A különbségekbe pedig a tájak, a népek mentalitásának különbözősége is beleszólt. Nagy gátja lehet az igazi megismerésnek az a régi beidegzettség, mikor a kutatók hasonló motívumok felfedezése esetén azonnal „átvételre", „másolásra", „mintául vételre" gondolnak. Ezzel homályba kerülnek a történéseknek nagyon sokszor egymástól független párhuzamosságai is. Ilyen, egymástól független párhuzamosság a nemzeti érzés is már a középkorban, még akkor is, ha nem a későbbi „nacionalizmus" értelmében fogjuk fel. Az érzés lényege a másoktól való különbözés érzése, az önálló sajátosságok átélése, mely gyakran ugyancsak egyik kizáró oka lehet hasonlóságok átvételének. Az európai szentkirálykultuszban, István király emlékét vizsgálva is feltűnik előttünk a hozzá kapcsolódó megnyilvánulásokban a hasonlóság és a különbözőség olykor fáziseltolódásokkal is érvényesülő jelensége. A szentkirálykultusz legegyetemesebb hatása az, mikor az alattvalókban, a hívőkben a patrónusság hite révén a nemzeti megmaradás és önálló lét élményét erősíti. Ennek az érzésnek három fő típusát figyelhetjük meg Kijev, Székesfehérvár és Metz esetében. Amint ezekből az összehasonlításokból kitűnik, „mintát", utánoznivalót a különféle fejlődési fokozatokon átjutó területek, országok nem találhattak egymásban. Mégis, a kijevi fejedelmek történetét író krónikás nemzeti érzése hasonlóságot mutat azzal a gondolattal, ami már a Hartvik-legendában is felmerül: hogy a királyi szentté avatás egyúttal nemzeti dicsőség is. Magyar vonatkozású írásemlékeinkben azonban nyoma sincs annak a hevületnek, amit az orosz krónikákból kiérzünk. Mint ahogy arra sincs nálunk példa, hogy
100



a nép nyomása kényszerítette volna a püspököket a kanonizáció lefolytatására. Másrészt azonban kizárólagos királyi elhatározás sem mutatható ki a magyar kultusz forrásaként. Kétségtelen, hogy a kezdeti gyógyulások készítik elő a hivatalos kanonizációt, majd ennek megtörténte után az újabb, nemcsak a fehérvári sírnál, hanem a távolban, országos körzetben történő rendkívüli gyógyulások teszik általánossá a tiszteletet. Metzben viszont az egyházi eredetű tisztelet uralkodik, majd lassú fejlődéssel, a helyi viszonyoknak megfelelően nem nemzeti, hanem dinasztikus-arisztokratikus irányban fejlődik, koronakultusszal, ami későbbi hozzáadás. Gyökerében viszont Szigebert éppoly betegségeket gyógyító, népe által tisztelt szent király volt, mint Guntram. Egy fontos mozzanatban azonban a magyar szent király alakja egyedül áll, s éppen nem hasonlít sem a nyugati, sem a keleti típus jellegzetességeire. István a gyógyító erejű, tehát még életében népe védelmében hatékonyan működő Guntram-típus lenne ugyan, nem mártír. Csakhogy nála, legendájában szinte egyedülálló módon feltűnnek a gazdag, bensőséges lelki élet: az extatikus-misztikus ima jegyei a könnyek adományával és a levitáció jelenségével. S ehhez az egyedülálló jegyhez kapcsolódik a Mária országa eszme megszületése is.
101



Országfelajánlás Szűz Máriának
03
Az országfelajánlás, a királyságnak, az alattvalóknak Mária gyámsága alá helyezése önmagában nem feltétlenül misztikus cselekmény. De már az első, a Nagy legenda idegen és a magyarokkal nem rokonszenvező szerzője is kénytelen Magyarország politikai sorsának kedvező alakulására mutatni a német támadás elhárulásával. Az a kifejezés pedig, mely István „szüntelen" országfelajánló imáira céloz, világosan mutatja, hogy ez nem csak a haldokló király utolsó tette volt. Hartvik leírása erről is emlékezik ugyan, de a szövegek egészének ismeretéből az derül ki, hogy egy egész uralkodói életműve volt a Mária országa eszme. Hiszen, bármennyire is önkényesek lehetnek a legendákban idézett imák szövegei, belső tartalmuk lényegében aligha térhetett el a kialakult köztudattól, „az ország vénei" előtt n;i.ég élő hagyománytól. Hiszen a Nagy legendában és Hartvikegyik idézett, hálaadó imájában István
ezekkel a szavakkal fordul Istenanyához: „Égi királynő, én királynőm, így tisztelték meg katonáid azt, akit királynak állítottál." (SRH. II. 387. 421. Leg. ford. 43.) István tehát a legrégibb források szerint magát a Szűz Mária kegyelméből állított királynak tartotta. S ehhez kapcsolta nyilván felajánlását, mely akkor ilyen formában az egyedüli, minta nélkül való példa volt Európában. Aki hisz benne, úgy is tekintheti, mint könnyektől kísért, imák keretében megszületett és követésre buzdító, misztikus cselekményt. Eddig a történetírás csak azzal foglalkozott, hogy szembeállítsa a krónikában retusálni igyekezett képet a valósággal: István keménykezű, szigorú uralkodó volt, aki - mint a Kis legenda kiemeli - nem ismerte a nevetést. S aki, ha kellett, nem késlekedett ma már kegyetlennek ható büntetésekkel súj
102



tani az ellene lázadókat. A csatában megölt Koppány testét négyfelé vágatta, hogy országtájak szerint intő példa legyen. Az életére törő Vazult, unokaöccsét megvakíttatta - és a kor felfogása szerint ez még enyhített büntetés volt, hiszen a gyilkosságra készülőnek az életét is elvehette volna. De természetének kedvező vonásait nem csak abban kell látnunk, hogy nem vett részt a hadjáratok zsákmányolásaiban, és hogy az elmenekült Gyulát egyesítette családjával, hanem észre
kell vennünk belső életének jeleit is. Itt fontos a források adatainak, megbízhatóságának megkülönböztetése. Ha feljegyzéseket olvasunk a legendákban a könnyező István királyról, akkor nem a krónikák „síró öregére" kell gondolnunk, akit utólagosan mentegetve úgy ábrázoltak, mintha csak betegsége tehetetlenségében kellett volna eltűrnie feleségének, Gizellának kegyetlenségeit. (SRH. I. 320-321. Ford. 92.) Nem azt kell elhinnünk, hogy István az őt meggyilkoltatni akaró Vazul megbüntetésén könnyezett. Helyette a Hartvik-legenda könnyező Istvánjára kell figyelnünk, mert az ima közben, extatikus állapotban könnyező király bemutatását a legenda műfajában komolyan kell vennünk. Ez nem a krónika tehetetlen öregje, de nem hasonlít a színesebb és „irodalmi részletekben" gazdagabban leírt kijevi Borisz és Gleb könnyezéseire sem, melyet az orosz krónika és legenda még szét nem vált műfaja őrzött meg. Ezek a kijevi fejedelemfiak emberileg nagyon reálisan és megrendítően, közeli halálukat várva saját sorsuk felett sírnak. De István könnyezése nem velük tart rokonságot, mikor imáiban, sátra felemelkedésétől kísérve könnyezik, és akkor sem, mikor országát „Mária gyámságába" ajánlja. Ezek a könnyek külön adományok, a misztikus életek leírásából váltak igazán ismertté. Szent Bernát és Szent Ferenc későbbi könnyeire hasonlít ez a megindultság, melynek okára, ha kérdezték, ez volt a felelet: „A vétkeimet siratom." Vagy még közelebbről, arra a kanonizáción buzgólkodó unokaöcsre, Szent László
103



királyra is emlékeztetnek, aki legendája szerint ugyancsak vitéz lovag, bátor harcos létére is - könnyező, magányos imákban ajánlot!a magát az országért. Engesztelésül, az alattvalók vétkeiért. Igy ezzel a saját korában mindenfajta példáktól elkülönülve tette meg országfelajánlását Szent István király. Népe patrónusságát már életében vállalta, kanonizációja csupán reális életművének hitelességi pecsétje volt.
104



Latin kereszténység és nemzeti érzés
03
Mit találunk ebben a vonatkozásban - a nemzeti érzéshez kapcsolódva - a magyarországi legendákban? Azokban a mondatokban, ahol a „magyar" szó előfordul, kísérő megjegyzésként az István-féle nagyobbik legenda szerzője 11kárhozat és tudatlanság fiai"-ként, valamint 11faragatlan és kóbor nép"ként emlegeti őket. Igaz, hogy ezt a kereszténység előtti állapotukra írja a szerző, de így is felér olyan becsmérléssel, melyet saját népére nem alkalmaz az orosz krónikás. Pedig ugyanakkor olyan véres és naturalista színben írja le egymás közötti öldökléseiket, hogy ebben a tekintetben messze túlszárnyalja más népek krónikaszerzőit. A tartalom szerint ugyan a magyar legendák is leírják az isteni segítséget az ellenséggel szemben, melyben 11Pannónia" részesül - leírják a Szűz Máriának felajánlott „királyságot". Csakhogy éppen az tűnik fel: a kedvező fordulatoknál a magyarok neve nem szerepel, hanem azonos jelentésű, de ugyanakkor semlegesítő, általánosító megjelölések mögé kerül. Ha a magyarok győznek, akkor 11Pannónia kereszténységének zsenge veteményéről" ír a szerző, Szűz Mária pedig mintha csak a 11királyságot" venné oltalmába. De azonnal 11magyarok" vagyunk, mihelyt 11faragatlan és kóbor nép"-ről, a „kárhozat és tudatlanság" fiairól esik szó, vagy „a kereszténység ostorairól" - amint ez utóbbit Hartvik említi. Természetesen azt sem szabad elfelejteni, hogy a XI. században még nagyon is közel volt a múlt, melyben az európai országok megtanulták rettegéssel emlegetni „a magyarok nyilait" - bár ugyanígy emlegethették volna a vandálok, a normannok dárdáit is. A szavak, a fogalmak közötti különbség sem volt olyan kiélezett, mint azt ma érezzük királyság,
105



ország, nép között. Nem szabad azt sem elfelejtenünk, hogy Hartvik más helyen, például ahol István koronakérő küldöttsége jár Rómában a pápa előtt, a királyjelölt érdemei között nemcsak a kereszténység terjesztését említi fel, hanem - mintegy ezzel egy jelentésben - megemlékezik arról, hogy „meghódított több nemzetet". (SRH. II. 414. Ford. 40.) A magyarországi legendákból azonban hiányzik az a rajongó hang, mely Nesztornál „az orosz föld" emlegetésével társul. Ez összefügghet persze azzal is, hogy az István-legenda írója nem magyar volt, tehát nem a saját népéről írt. Másrészt a korai frank krónikák is, mikor a rómaiakhoz viszonyítanak leírják, hogy őseik, a frankok „barbárok". De azért mégiscsak feltűnő, hogy a IX. században keletkezett Szent Klotild-életrajz is, mely már Hincmar érsek híres legendáját ismétli meg, milyen lelkesült szavakat talál. Mikor a galambhozta égi olajról és krizmáról emlékezik - melynek ugyancsak nincs semmi köze Klodvig első keresztény frank király életszentségéhez, hiszen éppen ő féktelen, vad és ravasz természet volt, nem hasonlított családja „szent" tagjaihoz-, felkiált: „Boldog Gallia! örvendj és ujjongj ... a te első királyodat az égi Király választotta ki..." (M.G.H. S. Merov. II. 344.) A középkori szerző tehát. még az István-legenda és a Nesztor-krónika keletkezése előtt a maga elegánsabb, latin stílusában sem tartja lealázónak a születő Franciaország korában a hazával összefüggő lelkesedést, a varázslatos jeleneteket produkáló költői szövegben. Ez tulajdonképpen összecseng azzal, amit az orosz szövegben is találunk Boriszékhoz kapcsolva: „... ezeket a szenteket... arra rendelte az Úr, hogy világítsanak a földön... sok csodát téve orosz földön ..." S ehhez, bár keresztény egyetemességgel, ezt is hozzáteszi: „... s nem csupán az orosz föld gyermekeinek, hanem idegeneknek is minden betegségét, baját elűzik..." azért lényeges marad a befejező felkiáltás: „Ti vagytok a mi fegyverünk... pajzsa az orosz földnek... Segítsétek hazánkat..." (Az orosz irod. kistükre, 77.)
106



Ezzel szemben, mint említettük, a magyar legendákban Istvánról, Imréről egyik szerző tollából sem találunk olyan magasztalásokat, amely a szentek érdemeit a nemzetével összekapcsolná. Pontosabban: a XII. század elején írt Hartvik-féle István-életrajzban Kálmán király idejéből mégiscsak találunk egy futó, de a nemzeti dicsőségre utaló mondatot: „Mikor eljött az ideje, hogy ezt (értsd: István kanonizációját) kihirdessék, s hogy elhíreszteljék a dicséretes kegyelmet, melyet általa a világ színe előtt megérdemelt a magyar nemzet, László király... megbeszélést tartva a püspökökkel és főu rakkal és az egész Pannónia bölcseivel, háromnapos böjtöt rendelt..." (SRH. II. 433. Leg. ford. 50.) Ebben a szövegben már tükröződik valami, amit nemzeti lelkesedésnek lehet nevezni. Bár az is bizonyos, hogy a szerző, Hartvik legjobb tudomásunk szerint német volt, s itt nem a saját érzelmeinek, de mindenesetre a királyban és a király környezetében tapasztalt hangulatnak szerzett érvényt. Megjegyzendő, hogy ez a hang éppen abban a legendában csendül meg, mely a pápától küldött Szent István-i korona különleges becsét is kiemeli. A magyarság saját hangja azonban, úgy véljük, igazán csak a Szent László-legendában szólal meg, egy évszázadnyi idővel később. Mivel a Szent László korában készült első krónikafogalmazások nem maradtak fenn, s a szövegeire való utalások csak a XIV. századi Képes Krónika lapjain tükröződnek itt-ott, csak sejthetjük - egyébként a történeti adatok összevetéséből is - a végbement folyamatot. Szent István, a magyarok első királya és térítője bármilyen szilárdan uralkodott is országán, mint a halála utáni pogány lázadások mutatták még nem tette teljesen egységessé a magyarságot a keresztény hitben. A már hercegkorától vonzó, harcos és lovagi erényeket mutató László volt az, akiben alattvalói a keresztény hívőt és a bátor hőst egy személyben összeolvadni látták, a papi eszményektől függetlenül is. Csak ő lehetett az, aki István és Imre kultuszának a világi társadalom egészében is hitelességet tudott kelteni.
107



Nem véletlen tehát, hogy az ő legendája bevezetésében már ezt olvassuk Magyarországról: „Boldog László király kiragyogva l<lmagaslott Magyarország királyainak fényes nemzetségéból ... midőn uralkodott, az állam, sőt az egész Pannónia an11yira rendezetten s meggyarapodva virágzott, hogy Boldog István király ideje óta törvények, szabadság és bőség tekintetében soha még ilyen csodálatosan nem csillogott. Minden korábbi állapotánál gazdagabban Magyarország azidétt kezdte szabadságának fejét a bőség szaruival az egekig emelni, s a gazdagságában, rangban és dicsőségben szinte valamennyi vidéket legyőzni." (SRH. II. 515. Leg. ford. 95.) Semmiképpen sem véletlen ez a hang, hiszen ne feledjük: László király 1192-ben történt szentté avatásának ideje már III. Béla uralkodásának nagyszerű korszaka. Igaz, már László király megkezdte Magyarország tekintélyének további emelését, a közép-európai térségben elfoglalt súlyának növelését, uralmának melléktartományokra való kiterjesztését. De ugyanez a politikai jelentőség áll III. Béla korára is, további fokozatban, s a legenda szövegében ez is tükröződik. István kultuszának erősödésére László kora, László kultuszának beteljesülésére III. Béla kora pyomja rá bélyegét. A római kereszténység jegyében fejlődő Magyarország tehát Álmos nemzetségéből származó uralkodói, közöttük két szent királya alatt, nemzeti öntudatát a keresztény hit elmélyítésével párosította. A lóáldozatnak hódoló, berkekben, forrásoknál bujdol<ló, s egykor papokat, idegeneket vagy a kereszténnyé lett saját testvéreit öldöklő magyarok erre a korra már eltűntek. Helyettük László király jelent meg lova hátán nyargalva, azok ellen a pogány besenyők és kunok ellen harcolva keleten és délen egyaránt, akiknek hitét valaha a magyarok ősei is vallották. Aztán III. Béla után nem sokkal megjelentek a kunok földjén, a Kárpátoktól keletre, ahová a vlachok (oláhok, románok) majd csak lassan szivárogtak fel a Balkánról - a magyar domonkos szerzetesek. Ezek nem fegyveres harcot vívtak itt a kereszténységet gyűlölő kunokkal,
108



hanem meg akarták téríteni őket, és sokan közülük vértanúkként, kegyetlen kínzások között fejezték be életüket. Téríteni, missziót küldeni csak olyan nemzet tud, mely már szilárdan áll a lábán, s van mondanivalója. De az is bizonyos, hogy a titokzatos jelbeszéd belső, lelki tájakra vezető missziója nem mindig nyilvánul meg egyidejűen politikai, világihatalrni sikerekkel. László, a második magyar szent király azok közé a kivételes személyiségek közé tartozott, aki a Kárpát-medencét övező tájakon éppoly sikerrel és győzelemmel harcolt, mint belső életének misztikus tájain. Erről az utóbbi küzdőteréről, melyet az irodalom mintha mellőzne, szeretnénk - a szent királyok nemzetségének lelki útját megvilágítva - megemlékezni.
109



Szent László, a misztikus lovagkirály
0'J
Az Acta Sanctorum megfelelő kötetében olvashatjuk, miként fetrengett kínjában a földön az említett, könnyelmű életű fiatal szerzetes Metzben, a Szent Márton-egyházban, Szigebert király épen maradt holttestét bírálgató kijelentései miatt, 1068-ban. S még három évtized sem múlt el, mikor a legenda szerint 1095-ben Magyarországon, a László királyt temetők között jajveszékelt egy hátracsavarodott fejű, rosszindulatú rágalmazó, aki a felszálló jó illat közepette azt állította, hogy a bomló test szagát érzi. Ezek az esetek a modern ember számára ma már csak mesének tűnnek. Pedig ironikus kritikusok most is akadnak, akik, ha nem is állítanak éppen valami gonoszat, de annyit mindenesetre kijelentenek László királyról: Hogy „miért szent, arra még az olvasott ember sem tud válaszolni". (Györffy Gy.: László kir. emlékezete 7.) E kijelentés ugyan nem nevezhető kritikának, mert mindenfajta tudományos elemzés hiányzik belőle; csupán egyszerű, tagadó állítás. Mivel azonban a szándékunk az, hogy éppen az ilyenféle állításokra kíséreljünk meg felelni, nekünk kell azzal is megpróbálkoznunk, hogy a „szent" személyiségek valamiféle elemzését nyújtsuk. S itt, végezetül, miután már Istvánról és Imréről beszéltünk, most sem csupán Lászlóról akarunk szólni. Az ő személye kínálkozik egyúttal összefoglalásnak is a „titokzatos jelbeszéd" problémáihoz, melyeket nemzetségünkkel és Európa korabeli viszonyaival kapcsolatban megkíséreltünk végigtekinteni. Tehát milyen úton indult László ahhoz, hogy szent legyen? Milyen eszközöket használt?
Róla is ki kell mondanunk, mint családja többi tagjáról:
110



egyikük sem volt vértanú. Egyik Árpád-házi sem tartozott tehát a mártírnak nevezett ősi szenttípusba, azok közé, akik egyszerűen állhatatos magatartásukból következő vérük hullásával tettek tanúságot Jézus Krisztusnak, az Isten megváltó fiának tanítása és vértanú áldozattá válása mellett. Míg Európa legtöbb vidékén, északon, keleten és délen éppen hogy sok volt a vértanú szent király, akiket többnyire a térítésnek ellenálló saját alattvalói vagy ellenséges harcosok öltek meg angol, norvég, dán, bolgár, szerb, cseh példák szerint Magyar?rszágon nem akadt vértanú szent király. Az Arpádok tehát vértanúság nélkül lettek szentek. Ez annyit jelent, hogy még haláluk előtt, egyedül személyes életvitelükben rejlett példamutatásuk. Ehhez azt is hozzá kell tennünk, hogy kolostori életet sem éltek. E X-XI. században élt két szent király és egy herceg egyike sem volt pap, nem élt kolostorban sem uralkodása előtt, sem utána. Valamennyien világi életet éltek az európai latin monachizmus korában, mikor éppen a szerzetesi élet volt a fő ideál. Istvánról és Lászlóról közismert, hiteles források bizonyítják, hogy kemény harcokban forgolódtak, igazságosnak felfogott háborúkban embert is öltek. Emellett szigorú törvényeket alkottak, ítélkeztek, országokat foglaltak. Imre herceg hadba szállásairól ugyan nincsenek adatok, de hogy világi módon élt, bizonyítja: vadkanvadászaton vesztette életét. Egyetlen eszközt nevezhetünk meg, mely a kereszténység védelmében harcoló, de oly távoli életmódot folytató kemény férfiakat összeköti a remeteségben vagy kolostori visszavonultságban minden tevékenységtől tartózkodó szerzetesekkel és szerzetesnőkkel. Ez az eszköz a misztikus érzékenység, melynek kulcsa az ima. Mivel az ima nem más, mint a megbántott és titokzatos földöntúli hatalom engesztelésének eszköze, egyúttal az Istennel való kapcsolatteremtés egyetlen lehetséges módja, s így menekülés: a rossz elleni védelem eszköze is. E védekezésnek azonban nem csak menekülő, passzív attitűdje van, ha
111



nem létezik egy másik, aktív ága is. Ez a rossz elleni küzdelem,
Isten ellenségének, a Sátánnak való ellenállás. Az engesztelő védelemnek ebből az aktív ágából fejlődik ki a harcra kész bátorság. A küzdelemre való készség megint csak kétirányú. Folyhat pusztán a lélek talaján, s így a remeteségben, a kolostori magányban is. A gyakorlati élettel jobban összefügg azonban, mikor tényleges harci formát, a fegyveres küzdelem kereteit ölti. Mivel azonban az emberi öldöklés maga. vétek, s az egyik fő erénynek, a békességnek ellentéte, fegyveres harc csak olyan körülmények között nyerhet létjogosultságot Isten terveiben, ha Isten szolgálatában áll. Másképpen: ha a fegyveres harcos Isten műveit, Isten egyházát, a kereszténységet, az embertársakat vagy az igaztalan megtámadott honfitársakat védi. Tehát „az igazságos háború" eszméjében Jézus Krisztus, aki elítélte azokat, akik kardot rántanak, ezzel nem a pacifizmus, a minden körülmények közötti engedékenység és meghátrálás szószólója volt. Hiszen ő maga font korbácsot azok ellen,
akik Jeruzsálemben mint kereskedő üzletelők meggyalázták Isten egyházát, és kiűzte őket a templomból. Mint ahogy a békesség keresése lelki téren sem vezethet a sátáni rosszal szemben való ellenállás megszüntetéséhez, a világi életben is lehet olyan formája a fegyveres harcnak, mely az Isten ellenségeivel, vagy ártatlan emberek gyilkolásával szemben az életet, az embert, az országot védi. Így születhet összeköttetés a magányban lelki kisértéseket átélő, démonokkal megküzdő remete vagy szerzetes, valamint a keresztény hívek, az ártatlan asszonyok, gyerekek, öregek ellen támadó ellenséget elűző, fegyveres harcosok között. Az Árpádok, de különösen László király életében mindkét magatartásformára találunk példát. S ezek mélyen összefüggnek a „szent személyiséggel". Próbáljuk meg sorra elemezni a rosszal való küzdelemnek és az Istenhez való kapcsolódásnak, az engesztelésnek és védelemnek Szent László-variációit.
112



A magyar kereszteslovag-típus elórevetülése
03
Ha a magyar eseménytörténet, a háborús és politikai cselekmények forrásait vizsgáljuk, az adatokból világosan összerakható annak a nagy fordulatnak vonala, mely Szent László fellépését a magyarság katonai szellemének átszínezésével kíséri. A változás természetesen a X. század második felében, a kereszténység felvételével kezdődik. De már a kezdetek kezdetén hangsúlyoznunk kell, hogy a közkeletű beállítás, mely szerint a még pogány magyarok egyszerűen mint a „kereszténység ellenségei" léptek volna fel, a nyugati, főként a német forrásokból eredő tévedés. Egyrészt érthető, hogy a templomokat, kolostorokat feldúló, az értékes egyházi kincseket felprédáló magyar seregek úgy tűnhettek fel, mint a kereszténység ellenségei. Az egykorú írók, krónikások feljegyzése, olyan, mint például a St. Gallen-i eset megfigyelője ma már az újabb német történetírásban is (FabianFischer) jobban érvényesül a maga valóságában. Kétségtelen, hogy a magyarok célja a harc, a támadás és az ennek folytán adódó zsákmányszerzés volt. De ez nem valami különleges „keresztényirtó vadság" volt, hanem a hozzájuk hasonló életmódot élő, sztyeppei lovas-harcos népek természetes és így durva, kíméletlen harcmodora. Felesleges és igazságtalan volna ezt a harccal, küzdelemmel járó durvaságot mint valami sajátos „magyar tulajdonságot" emlegetni. Való igaz, hogy a harci szellemmel ez vele járt, de azt is tudjuk, hogy ebben az időben a már kereszténnyé lett népek erkölcsei és hadviselési módozatai sem finomabbak. Templomok dúlására, egyházi kincsek felprédálására nemegyszer adnak példát a keresztény frankok, németek egymás közötti harcai is. A magyarokat főként az teszi ellenszenvessé, hogy „idegenek a
113



németektől, frankoktól" és hogy csupán harc, rombolás közben látják őket. Nem vezethet bennünket az a szándék, hogy enyhítsük, finomítsuk a fergeteges, támadó rohamok képét és a pusztítást, de azért fel kell hívnunk a figyelmet arra, amit - mint már említettük - már az újabb német történetírás is megállapít, hogy nincsenek arról adatok, miszerint a magyarok keresztény hitükért ölték volna meg ellenségeiket. A keresztények hite közömbös volt a számukra, a templomok az értékes arany-ezüst ötvösművek, kincsek miatt érdekelték őket. Aki ellenállt, nem számíthatott irgalomra, igaz. De nyoma sincs annak, még kegyetlenségeik eltúlzott leírásaiban sem, hogy úgy viselkedtek volna, mint majd később a tatárok. A mongolok hadviselésében ugyanis nem a zsákmányszerzés volt a fő ösztönző, hanem a nőkön tett erőszak és a válogatás nélküli gyilkolás, magáért az öldöklés öröméért. A tatárokat egy eszme fűtötte: minden más nép leigázásának eszméje, mely öncélú, embertelen ösztöneikkel párosult. A pogány magyarokat - itt csak erre kívánunk rámutatni nem valamilyen „eszme" és nem is valamilyen állatias „ösztön" vezérelte. Még akkor sem, ha a gyakorlatban ez nem volt vigasz áldozataiknak. Azért is fontos a megkülönböztetés, mert ez annyit jelent, hogy szabadok voltak minden fanatizmustól. Nemcsak a tatároktól, de közelebbi példán, a mohamedán szeldzsuk-törököktől is különböztek. De az araboktól is, azoktól a keleti népcsoportoktól, melyek vallási fanatizmusból „szent háborút" kezdeményeztek, s akiket a faji gyűlöleten kívül a keresztény vallás gyűlölete is hajszolt, mikor már a VIII. században, az Ibériai-félszigeten keresztül mélyen a nyugati Európába törtek. Ha a magyarok a mongolokra vagy a mohamedánokra hasonlítottak volna, a keresztény térítésnek semmi sikere nem lett volna köztük, legfeljebb európai összefogással elpusztítani lehetett volna őket. Mint a következmények mutatják, a magyarok érzés- és gondolatvilága éppúgy nem volt eleve „lefoglalt" - elfogult,
114



mint a kereszténnyé vált többi, európai népé sem. Abban különböztek csak közelebbi és távolabbi szomszédaiktól, hogy a harcos életmód, a küzdelemre való hajlam még sokáig bennük maradt. Géza és Szent István nagy műve éppen abban állott, hogy ezt a hajlamot, mely korábban oly fenyegető és veszedelmes szomszédokká tette a magyarokat más népek számára, megfékezték és más irányba terelték. Történetírásunk közhelyévé vált a 955. évi augsburgi vereség döntő hatásának hangsúlyozása, mely elsősorban a nyugati német szomszédsággal szemben változtatta meg a viszonyt. Ez igaz, de távolról sem úgy, mintha a csatavesztés közvetlen kihatással lett volna a támadó hadjáratok beszüntetésére. Augsburg után a magyarok még vezettek támadó hadjáratokat, jártak Itáliában, s jártak Bizánc falai alatt is, továbbra is őseik nyomán haladva. Ami pedig a németeket illeti, az augsburgi csatavesztés után jó néhány évvel Taksony fejedelem 962-ben közvetlenül fordult XII. János pápához Rómába, a német közvetítést megkerülve katolikus latin térítő püspököt kérve Magyarország számára. A pápai követség, élén a püspökkel útra is kel, és csak azért nem érkezik meg, mert 1. Ottó német király, aki ebben az évben lesz Nagy Károlyt utánozva „római császár", elfogja. (Liutprand: Historia Ottonis. M.G.H SS. III. 341. Legújabb értékelése Györffy
György: Magyarország története 1. 712-713.) Így ő az a német Ottó, aki nemhogy siettetné, hanem éppen hogy késlelteti a magyarok keresztény hitre térítését. Hiszen politikai hatalmát mindennél előbbre helyezi, s így történik, hogy egy évtizedet - Géza fejedelem koráig - késik a missziós akció, mely most már német földről indul. Ottó nyilván azt remélte, hogy ennek nyomában vazallusává teheti a magyar fejedelmet. Ezt azonban a németek a magyarokkal nem tudták elérni. Géza, majd István király állama független marad, és a környező cseh-lengyel viszonyoktól teljesen eltérően, nem épül bele a közép-kelet-európai német vazallusrendszerbe. Pedig ekkor még a korabeli német császáreszme szerves tartozéka az
115



elképzelés: a római kereszténységet elfogadó államok felett a magát rómainak nevező császár, de valójában a németek királya gyakorol primátust. Szent István király halála után úgy látszik, Magyarország sem kerülheti el ezt a sorsot: utóda és
nőági unokaöccse, a nem Árpád-házi Péter uralma már kezdettől fogva idegenekre támaszkodik. Erőszakosságát a magyarok azonban nem tűrik, kétszer is elkergetik. Másodszor már mint a német császár vazallusává lett királyt. Ekkor kerül megint trónra az Árpád-ház, Szent István apai ági, másik unokaöccse révén. Ez egyben a keresztény hit és államrendszer maradandóságának is próbája. A régi vallások hívei ekkor még minden újonnan keresztény államban lázonganak, és a csehek, skandinávok féken tartásában nagy szerep jut a német császárság hatalmának, melyet az önállóságra törekvő lengyelek sem tudnak kikerülni. Magyarországon is ehhez kezd hasonló lenni a kép: az új Árpád-házi király, 1. Endre is pogánylázadás közepette foglalja el trónját. Mikor pedig ezen úrrá lesz, és a keresztény állam folytonossága mellett dönt, a német császár őt is vazallusává akarja tenni. Sőt, maga a pápa, IX. Leó is erre akarja rávenni, hiszen ekkor még a római pápák sem tudják tisztán szétválasztani az egyház lelki hatalmát a német birodalmi-politika törekvésektől. Szent István unokaöccse, 1. Endre ad először példát arra, hogy egy római-keresztény ország a császár hatalmától függetlenül is lehet keresztény. S ezt végül az ugyancsak német származású pápa is megérti. IX. Leó már a nagy pápa-császár mérkőzés előestéjén áll, utóda, VII. Gergely már teljes határozottsággal áll ellen a császári hatalomnak. A Magyarországot is leigázni akaró III. Henrik császár még egyházi szertartások külsőségeibe burkolózva tör az országra, abban a látszatban tetszelegve, mintha ő hozná ide először a kereszténységet a magyaroknak. Endre viszont azt érteti meg a pápával, hogy a magyarok csak úgy hajlandók keresztények maradni, ha nem kell egyúttal német vazallussá is lenniük. A középkor nagy problémája ez: a politika, az államrend
116



összefonódása az egyházzal. S hiába római császárkori örökség ez nyugaton és keleten: Bizáncban még inkább, a nemzetek felettinek képzelt lepel alatt ott vergődik, ott munkál a még nevén nem nevezett nemzeti érzés is: a népek összetartozás- és elkülönüléstudata. Pedig az üdvösség, mely "a zsidóktól van", a kiválasztott néphez kötött eredete ellenére sem nemzeti kötöttségben él tovább. Jézus "nem e világi királysága" nem volt azonos a zsidó Messiás földinek képzelt uralmával. Mivel belső üdvösséget hozott, lelki megújulást, ez nem esett szükségképpen egybe egy nép, egy nemzeti állam kereteivel, hiszen több népet, nemzetet volt képes magába fogadni. Annál inkább, mennél jobban elutasították maguk a zsidók ezt a fajta kiválasztottságot, melyben más népekkel is osztozniuk kellett volna. A kereszténység végül is a római állam keretei között kezdett egyházzá szerveződni, de itt is szembetalálkozott a világi élet, a világi hatalom buktatóival. Jézus megígérte ugyan, hogy az ő „jó hírét", az evangéliumot az egész világon hirdetni fogják, de nem ígért teljes világi győzelmet a híveinek. Sőt, ezt mondta: 11E világon üldözést szenvedtek", s ezzel egészítette ki: "de bízzatok, mert legyőztem a világot." (Ján. 16, 35.) Mikor ezt mondta, tanítványai még nem foghatták fel egészében, csak később világosodott meg, hogy mit is mondott. „Ha majd fölemeltetem a földről, mindeneket magamhoz vonzok'' - ezzel, saját kegyetlen kereszthalálára célozva ígérte meg a világ legyőzését. A megváltásra, a lelkek üdvösségére, a halálon túli életre gondolt, mikor reményt keltett az emberekben, s nem egyik vagy másik nép politikai dicső ségére. Még csak a népek politikai függetlenségét sem állította oda egyedül érvényes, üdvözítő kritériumnak. Hány nemzet, hány állam emelkedett fel úgy, hogy a lelki kíválasztottsághoz nem volt köze. Annál inkább nem, minél inkább próbálta a hagyományos, pogány-szakrális, megváltás előtti keretek felújítását. Sem a független hatalom, sem az alávetett
117



vazallus-szerep politikai jellege nem igazolhatta az üdvtörténet rendjében a népeket. Egyedül a belső törvények útja, az ' Istennek való áhítat, az erkölcs rendjének fenntartása lehetett ebben irányadó, Ebből a politika tájaira csak annyi vezetett, hogy az erőszak, a másokon, embertársakon gyakorolt jogtalan hatalom mindig erkölcstelen volt. A társadalmaknak és a személyeknek azonban a történeti fejlődés fokozatain kellett átmennük, hogy helyesebb életformákat találjanak, ahol kevésbé érvényesül a rossz. Mert a gonosz hatalomról való tanítás is beletartozott az üdvösség hirdetésébe: annak felismerése, hogy a jó mellett a rossz is mindvégig jelen van a földi világon, mint az Istent eredetileg megsértő bún kútfejének, a Sátánnak, a megváltással ugyan legyőzött, de meg nem semmisült démoni erőnek küzdelme, meg nem nyugvó, örökös lázadása Isten művei ellen. A jónak és a rossznak ez a magas, földöntúli síkon, isteni és sátáni oldalon folyó harca, hitbeli és lelki küzdelemben megélt élménye okozta, hogy a háborús magatartás, a rossz elleni küzdelem a mindennapi élet valóságában a kereszténységtől sem maradt idegen. A ker!;!Szthalált halt Jézus Krisztus hívei a vértanúk kora ót:1 tudták és tapasztalták, hogy hitük miatt üldözik őket a máshitúek. Azt is megtanulták ugyan, hogy „ne álljanak ellen a gonosznak", de az is világossá vált a templom szentségét korbáccsA i::> megóvó Jézus Krisztus példája nyomán, aki az áhítatot megszentségtelenítőket elkergette, hogy a béketűrés és az emberszeretet fenntartása nem azonos a minden rossznak teret és befolyást engedő passzivitással, pacifizmussal. Ha Jeruzsálem temploma szent volt, mennyivel szentebb volt ezek után a keresztények számára a hitük szerinti, átváltoztatott kenyér és bor, Jézus Krisztus hagyományában az ó közöttük maradó teste és vére, melyet Oltáriszentségnek neveztek, azt a templomban minden aranynál-ezüstnél igazabb kincsként őrizték és időnként emlékezve magukhoz vették. Ez volt kezdettől hitük misztériuma, egy mindenki által látható, de mégis titokzatos jel, hiszen a külső szín alatt jelen
118



levő isteni valóságot nem láthatták testi szemekkel, csak hitték. Bűneik bocsánatát, az üdvözülés útját remélték és védték ebben a szentségben. A máshitúek szemében viszont éppen ez - az ésszel fel nem fogható titok - lett a botránykő, támadások célja. Hitüket már először az ellenséggé vált zsidók, majd hatásukra a rómaiak és más pogányok is eltorzították, azzal vádolták őket, hogy egy gyermeket ölnek meg, s annak a vérét isszák. De később már annyi is elég volt, hogy a császárok személyét és szobrát nem voltak hajlandók istenként imádni ez államfelforgató szándéknak minősült. Még később, mikor a kereszténység államvallás lett, megfordult a helyzet: a hit és szentségei az állam védelmét kapták, s a papok megáldották azokat, akik akár fegyverrel is védték a híveket, a templomokat az ellenség katonái, emberei ellen. Nyilvánvaló lett, hogy a küzdelemben, a harcban is megkülönböztetést kell tenni. Van igazságos, és van igazságtalan háború. Nem maga a küzdelem a bún, még akkor sem, ha önvédelemből emberi élet kioltásával jár - hanem már a szándék maga vétek, Isten műveit lerombolni. Következésképp mindenki, aki Isten műveit védi, jogosan ragad fegyvert ebben a védelemben. Ez volt e helyes alapeszme. Gyakorlati megvalósulásainak torzulásait, a harcok, háborúk nevében nagyon könnyen bekövetkező felesleges kegyetlenség, durvaság mindkét részen való megnyilvánulásait itt természetesen nem vitatjuk. Annyi azonban kétségtelen: a harc legtöbb erőt és ügyességet kívánó formájában, a párviadalban megtörténhetett, hogy a testi küzdelem a lélek harcának tükörképe lett. Az anyagi világ a szellemi világra utalt, földi árnyéka lett a túlvilági jónak és gonosznak. A kereszténység előtti magyarság ősi harcmodora, könynyúlovas mivolta a háborús támadásokban köztudomásúan kerülte a párviadalt az ellenséggel. A távolból való nyilazást kedvelte, majd színlelt, gyors támadással és éppoly hirtelen hátrafordulással csalta maga után ellenfelét, hogy megzavarja,
119



sorait felbontsa, s utána már valódi támadással, újabb nyílzáporral körülvette és leterítette. Erre a nehézpáncélosokkal szemben azért volt szüksége, hogy ő maga páncél nélkül, szinte védtelenül kitéve a kardoknak és dárdáknak, egyenlőtlen küzdelembe ne bocsátkozzék. A kereszténység felvétele és a sok jövevény idegen, köztük a nehézfegyverzetű német lovagok és kíséretük betelepedése után már a magyar sereg nagy része is páncélt öltött, s ezzel együtt „nyugati" módon kezdett harcolni. A könnyűlovas fegyverzetben még sokáig megmaradtak ugyan a segédcsapataikat alkotó besenyők és a híres székely íjászok - a páncélos-kardos-dárdás fősereg harcosai azonban már valóságos művészettel űzték a párviadalt, mint arról később a források is megemlékeznek. Ezzel szinte egyidejűleg látszik az az időpont, mikor a kereszténnyé lett magyarok már nemcsak a németekkel vagy a csehekkel harcolnak, hanem - a krónikák szerint először 1068ban, Salamon király uralkodása alatt - a kunokkal kerülnek szembe. Mintha csak egykori önmagukat látnák: a kunok a sztyeppékről jöttek, ugyanazzal a pogány vallással, mint egykor ők, s ugyana~zal a veszélyes, de páncélzat nélküli harcmodorral. Ez a csata, melyet cserhalmi ütközet néven ismerünk az az összeütközés, melyben a kereszténnyé lett magyarok először harcolnak pogányokkal, s melyben először tűnik fel vitéz harcban és kiemelkedő párviadalban Szent László, a fiatal herceg. A fennmaradt krónikaszöveg részletén látszik, hogy eredetében a csata egy résztvevőjétől, vagy legalábbis közeli megfigyelőjének elbeszéléséből, közel egyidejű leírásból származik. „Pénteken kora hajnalban felkeltek" - írja a krónikás a kereszténység védelmében először harcoló magyar seregről, s így folytatja: „az Oltáriszentség vételével mindannyian megerősítették magukat, és rendezett sorokban a pogányok elleni összecsapásra indultak". (Cap. 102.) A latin szöveg kifejezése nem véletlen: 11 ••• et ordinatis agminibus suis ad confli
120



gendum contra paganos perrexerunt". (SRH. 1. 367.) Tehát „rendezett sorokban a pogányok ellen" - ez kifejezi, hogy a szöveg első megfogalmazója tudatosan írt. Tudta, hogy a „nyugati" harci stílust jelzi a rendezett sorokkal, szembeállítva a „pogányokkal", akiknek csapongó, nyilazó, körülkerítésre törekvő, nyugtalan stílusa éppen nem a „rendezettség" benyomását keltette. Az Oltáriszentség vétele pedig elárulja, hogy a magyar sereget ekkor már keresztény pap is kísérte, különben lehetetlen lett volna az áldozás közvetlenül a csata előtt. De ez a vallási aktus arról is tanúskodik, hogy a magyar hadvezetés már ekkor, még László trónra lépése előtt - és mindössze hét-nyolc évvel az utolsó, I. Béla kori pogánylázadás után - mint a kereszténység védelmezője lépett fel a keletről betörő kunokkal - tulajdonképpen rokonaikkal szemben. Ez a cserhalmi, győztes ütközet jelzi azt a nagy fordulatot, amelyet az Európa közepén helyet foglaló és a keresztény „respublica"-ba beilleszkedő magyarság megtett. A fordulat tényén nem változtat az sem, hogy nyilván nemcsak magyarok, hanem más keresztény, idegen népek elemei is jelen voltak a seregben. A döntő szám és a vezetés a magyaroké volt, Szent István első király nem is oly régi alattvalóié, akik itt már nem zsákmányszerzésért harcoltak, de nem is valami különleges, királyi diplomácia manővereit hajtották végre. Egyszerűen a hazájukat, saját földjüket védték a szegről-vég ről ugyan rokon, de már mégiscsak idegennek számítók ellen, akik ráadásul még keresztények sem voltak. Mintha ezek a magyar katonák itt már Nagy Károly, sőt, Martell Károly keresztény frank seregeinek emlékét idéznék fel, akik századokkal előbb még a pogány araboktól védték Franciaországot és Európát. S ugyanakkor előrevetülő árnyékai egy néhány évtizeddel később induló, nagyszabású, európai pogányellenes hadi mozgalomnak, a keresztes lovagok csatáinak. Itt még természetesen távoli a kép, a magyarok csak saját hazájukat védik, de három évvel később, Belgrádnál, a bizán
121



ci keresztény sereggel szemben állva már alkalmuk van a közöttük harcoló mohamedán szaracénokkal is küzdeni, a Szentföld későbbi elfoglalóinak népével, Martell Károly és Nagy Károly egykori ellenségeivel. Sőt, jellemző, bár modern szemléletünknek már visszatetsző ez a kép: az elesett szaracén holttestét nem részesítik tisztességben a magyarok mint keresztény harcosok s mint ahogy a szaracénok meg a keresztényekkel szemben érvényesítik rendesen ezt a „szokást".
122



Szent László párviadalai
03
Nem véletlen tehát ebben a változó légkörben a párviadalharc újonnan emelkedő jelentősége, és hogy éppen a cserhalmi ütközetben, az Oltáriszentség vétele után induló seregből kiválva hajszolja a krónikákban először feltűnő, ifjú László herceg azt a kunt, aki egy magyar lányt hurcol magával a nyergében. A történet maga ismert: beéri őket, s megkéri a
lányt, rántsa magával le a ló hátáról elrablóját. Az meg is teszi, s erre hosszú párviadal kezdődik László és a pogány kun között, mely a fiatal herceg győzelmével végződik, mikor megöli a leányrablót. Ez a jelenet, mely középkori templomok falképein úgyszólván az ország minden táján előbukkant a művészettör téneti kutatásban, oly emlékezetessé tette László hercegi, majd királyi alakját, hogy hosszú századokat túlélt. Egy ideig kizárólag László vitézi harcaként foglalkoztak vele, de újabban, mióta hasonló, lovasok küzdelmét és egy lány jelenlétét ábrázoló kép a honfoglalás korának régészeti anyagában is felbukkant kereszténység előtti motívumként, magának Lászlónak az alakja szinte elhalványult az újabb vizsgálódásokban. A későbbi templomok falképeit is úgy szokás ma már felfogni, mint a pogány kori vallásból származó világosság és sötétség harcának ábrázolását, melynek csak eszköze László és a kun története. Minket ez az ábrázolt jelenet most áttételes módon nem a pogány vallási hiedelmek, hanem a kereszténység irányába fordít. Nem azért, mintha a leányszöktető kun megölésének történetéről azt hinnénk, hogy az akkori közvélemény vallási hiedelmeihez kapcsolódnék okvetlenül. De olyan szimbólumvilágba vezet bennünket, mely közelebb esik László
123



lelki életének belső világához, mint a honfoglaláskori ősök vallási hiedelmei. Magához a párviadalhoz mint harci formához kell itt visszatérnünk. Bármennyire nem volt ez az ősmagyar harcosok kedvelt küzdelme, nyilvánvaló, hogy azért egyéni módon gyakorolták, művelték, hiszen a harckészség alapjának számított, és gyakran életük megmentése függhetett tőle. Akkor is, ha, mint említettük, a „nyugati" harcmodorhoz inkább hozzá tartozott. László maga, aki már keresztényként született Lengyelországban, apjának, a pogány lázadó Vazul fiának, a későbbi 1. Béla királynak gyermekeként, voltak ezen a téren már családi hagyományai. Hiszen apja, Béla, aki Miciszláv lengyel fejedelemhez menekült ifjúságában, itt, a pomerán herceggel vívott párviadala által lett híres a krónikák szerint, s kapta meg Richeza lengyel herceglány kezét. Magának Lászlónak egy időskori, 1091-ben vívott párvia
dala is említést kap a krónikákban: ekkor Ákost, az újra betörő kunok vezérét döfi le Temesvár közelében. A párviadal hősének képzete összefügg a daliás, tetszetős külsejű, ruganyos és erős férfi alakjával. Mindez ugyan, mint jól tudjuk, a valóságban nem feltétlen kellék, mert akár a kellemetlen külsejű, vagy éppen nem is az erős, inkább az ügyesebb, szerencsésebb sokszor a győztes. László azonban, mint a források egybehangzóan állítják, különösen feltűnt vitézi sikerei mellett magas termetével, előnyös külsejével. Egy francia kortárs megfigyelő „elegáns király"-nak nevezi. (Szó szerint „elegantissimus rex"-nek méltatja Saint Gilles, a somogyvári bencés monostor anya-apátságának egyik szerzetese.) Ez azért érdekes, mert ez esetben az emberi, testi külső összecseng a lélek belső világának állapotával, és szokatlan harmóniát alkot. Ilyen körülmények között a párviadal hősének előnyös, testi külseje mögött, a lélek világában is egy sikeresen küzdő hőst sejtünk. Ebben segít bennünket egy másik ábrázolás, mely ugyancsak László egy küzdelmét ábrázolja. Írott forrását
124



nem ismerjük, csupán az Anjou-legendáriumnak nevezett XIV. századi képgyűjteményben tűnik fel, László legendájához kapcsolódó illusztrációkon. (Anjou-legendárium, XLIV.) Ez is a „világosság és sötétség" harcát ábrázolja, de magához László személyéhez kötve. A képek aláírásában megőrzött szöveg magyarázza meg, hogy László magával a gonosz démonnal harcolt egy alkalommal, mikor éjjel imádkozott egy templomban. Ez a harc nem a testi erőtől függött, ezt emeli ki az ábrázolás. Az ördög ugyanis a templomban, a ravatalon nyugvó halottat szállta meg, ez kelt fel és támadta meg Lászlót, aki az oltár keresztjének felmutatásával űzte ki a démont, aki a holttestet otthagyva, elmenekült. Nincs elég bizonyíték arra, hogy László királlyal megtörtént volna ez az eset, mivel írásos, fennmaradt legendájából hiányzik. A cserhalmi ütközet ismert, leányrabló kunjával való küzdelme viszont ugyancsak szerepel ebben a szentek életéről szóló képeskönyvben, mely a feltételezés szerint a magyar Anjou-ág valamelyik tagja számára készülhetett. De ebben a krónika által ismert történetben is meglepő, csodaszerű módosítás van: az elrabolt lány végül is mint Szűz Mária tűnik fel, aki meggyógyítja László sebeit, melyeket a harcban szerzett. Mégis meg kellett emlékeznünk ezekről a csodás eseményekről. Ezúttal ugyanis nem az a feladatunk, hogy feltétlen valóságnak tartsuk ezeket a módosításokat. A valóság jelen van mindkét változatban, még akkor is, ha a történet ebben a formában csak jámbor, hitbuzgalmi célzatú kitalálás lenne. Annyi ugyanis mindenképpen igaz, hogy László is nagy tisztelője volt elődei után Szűz Máriának, és hogy a csatamezőn vívott párviadalaival egy időben, a titokzatos jelbeszéd kereteiben ő is, a szentek módjára, küzdött a démonnal.
125



Az iszonyattól az áhítatig
03
S itt ezen a ponton ér megint a történeti vizsgálódás a misztika küszöbére, ezúttal - István és Imre alakja után - László története kapcsán. Azok az illusztrációk ugyanis, melyekről beszéltünk, s melyek részint a szentek, s így László legendájára nyúlnak vissza, másrészt viszont éppen őnála, a démoni kísértés ábrázolásában elveszett, vagy legalábbis ismeretlen szövegeket pótolnak, tanulságos útmutatók lehetnek. A történésznek az adatok gyér és sokszor nem kielégítő volta miatt a legendákban nemcsak a későbbi képzelet mesés hozzáadásait kell látni, mint azt már említettük. Sokkal fontosabb ennél, ha a lelki élet benső küszöbéig akarunk jutni, hogy a ma már pusztán csak mesének, sőt olykor rémmesének ható hozzáadásokban is megleljük azokat az alapmotívumokat, melyekből a titok felé való közelítés áll. · Ezek az alapmotívumok voltaképpen egy mélységből a magasba vezető út vonalát rajzolják ki. Ez az út annak a bizonyos, Istennel való egyesülésnek útja, melyet már Imre herceg és István király életének adataiban megfigyelhettünk. Náluk azonban, a fennmaradt adatok természetéből következően inkább csak a ragyogásra, az emelkedésre, a fényjelenségekre, az extatikus, könnyező imákra és a levitációra figyelhettünk. A különleges, misztikus hajlamú Árpád-család története most mindezeket a jelenségeket összegyűjtve mutatja meg László király alakjában. Az ő legendájában is ott találjuk ugyanis az extatikus, könnyező imát, de már azzal a világos értelmezéssel, hogy országáért ajánlotta fel magát engesztelő áldozatul.
Mintha Álmos és István király életmotívumai ismétlődnének meg részben, de egyéni sajátosságokkal. Mert megújul a gyó
126



gyítás és védelem motívuma is nála, de ő éhező seregét táplálja bölényhússal, és a szomjat oltja a sziklából fakasztott forrással. Az eddigi filológiai vizsgálódások kizárólag arra helyezték a súlyt, hogy a legendairodalom motívumait mint irodalmi hasonlóságokat vessék egybe. Ezen a módon sikerült is az ismétlődéseket megtalálni egészen a késő antik regény csodás motívumaitól, a kereszténység első századaitól kezdve a késő gótika burjánzó misztikus irodalmának ékítményszámba menő mirákulum jellegéig. Van azonban itt más hasonlóság is, amivel számolnunk kell. Magának a léleknek rejtelmei, belső útjának ismétlődő állomásai, az Istenhez vezető egyesülés külsőleg is megnyilvánuló „jelbeszédének" közös motívumai. Ezeknek az alapja nem az irodalomban, hanem a lélekben rejlik. A misztika, az isteni egyesülés útjának emberi „története" nincs megírva. Bizonyos szempontból ez nem is volna lehetséges, hisz ez a jelenség kívül esik az időn, a történelmen. Mégis van egy része, éppen az, melyet a látható-megfigyelhető „jelbeszédnek" neveztünk - ez a kiválasztott személy testi reakciói alapján valamennyire nyomon követhető. Ezek a személyes, emberi reakciók azok, melyek esetekről esetekre bizonyos hasonlóságot, ismétlődést mutatnak. S ez a hasonlóság az, melyből az irodalmi motívumok is erednek, akkor is, ha később irodalmi úton hatnak tovább és a képzelet játékaiként továbbfejlődnek.
Olyanképpen történik ez, mint a mesékkel. Gyökerükben valójában a mesék lényege sem pusztán a képzelet játéka. Ha elegendő és megfelelő eszközeink lennének, kideríthetnénk de néprajzi kutatások alapján ez már így is megsejthető -, a népmesék motívumai az égigérő fáról, az utakat őrző szörnyekről, vagy csodás birodalmakról tulajdonképpen a sámánok extatikus élményeiből származó képzetek. Tehát olyan lélekállapotból erednek, melyben a test csak igen lazán függ össze a lélekkel: hiszen maga az „utazás", a „vándorlás" motí
127



vuma is ezt a földöntúli emelkedést vagy süllyedést, egy messze, „más világba" való távolodást fejez ki. A rendes mindennapok emberi fantáziája a ráció puszta erőlködésével együtt sem lenne elegendő a „mesevilág" megalkotására. Fokozottabban áll mindez a sámánképzeteknél sokkal magasabb rendű misztikára. Csak az extatikus állapot közös, de ennek tartalma, megnyilvánulása, célja ugyanakkor oly messze van egymástól, mint az ég a földtől vagy az alvilágtól. Az extázis, az elragadtatás maga a titokzatos jel: ennek bekövetkezte révén teremtődik meg az utazás, a fölemelkedés állapota. De ez magában véve csak a földtől, a mindennapitól való eltávolodást jelenti, melynek két, szélsőségesen különböző irányulása van. Mint már a bevezetőben említettük a „titok" természetéről: szélső pólusai az iszonyat és áhítat testet-lelket megrázó érzései között feszülnek. Szent László legendája az, mégpedig csupán a képi ábrázolásban fennmaradt, démoni részében, mely az Árpád-ház történetében is kimélyíti ezt a titkot: az isteni és ördögi, az angyali és démoni motívumok küzdelmét, melyben a sugárzás mellett az árnyék is. megjelenik, teljessé téve a földöntúliság sejtelmeit. Imre herceggel kapcsolatban már idéztük a misztika „természetrajzának'' egyik nagy megfigyelőjét és átélőjét, Ke
resztes Szent Jánost. Ő még a modern ember számára is tanulságos képet nyújt azokról a titokzatos, lelki folyamatokról, melyben a jó felé, tehát az isteni egyesülés útján emelkedő lélek ki van téve a rossznak, a démoninak, ördöginek nevezett sátáni erő támadásainak. A visszahúzó, rossz erő minden emelkedő lelket megtámad, s így az angyali és ördögi küzdelem akkor is jelen van az emberi pszichében, ha arról maguk a legendák, életrajzok nem mindig emlékeznek meg. László király alakját tehát nem úgy kell felfognunk, mintha a démoni erő egyedül csak ellene küzdött volna. Megvívta azzal saját küzdelmét minden szent, bizonyára István is, Imre is. Csupán
128



arról van szó, hogy a fennmaradt emlékek közül Lászlónál találunk erre kifejezett utalást. A párviadalok hőse, aki az oltár keresztjével a démont elűzi. Ezekkel a jelenségekkel kapcsolatban Keresztes Szent János a következőket írja: „„. az ördögnek ez az ellenséges
működése olyankor érvényesül, amidőn az Úristen a jó angyal révén juttat a léleknek kegyelmeket... mert az Úr rendesen megengedi, hogy ellenségünk tudomást szerezhessen róluk. Teszi pedig ezt először azért, hogy„. elég legyen téve az igazságnak, hogy„. az ördög ne hivatkozhassék„. sértett jogaira... hogy nem adtak neki alkalmat a lélek meghódítására. Azért is úgy illik, hogy Isten engedélyével a lelket illetőleg bizonyos tekintetben egyenlő helyzetben legyen a két ellenfél, tudniillik a jó és a rossz angyal, hogy így a győzelem annál értékesebb legyen„ ." (A lélek sötét éjszakája, 23. fej. K. János művei II. 158.) A mai ember, aki rendesen az ördögöt is a mesevilághoz számítja, a misztikusok műveit tanulmányozva meglepetve tapasztalhatja, hogy a „mesevilág"-nak hitt tünemények, a fények, látomások, hallucinációk és levitációk: levegőbe emelkedések között a démon létezése sem mese. A fent idézettekhez fűzve Keresztes Szent János határozottan írja, a teológiával és a legendákkal egybehangzó valóságképpen a démonról, hogy az, a lelket megtámadva „megmutatja neki az ő saját, iszonyatos szellemét". (Uo. 159.) Nyilvánvaló, hogy a misztikus író a saját tapasztalatai után értelmezi még mélyebben a jelenséget: „„. a lélek, az elszenvedett sötét tisztulás arányában örömteljes, szellemi szemlélődést élvez, s olykor olyan fenségeset, hogy azt szóban nem lehet kifejezni. A rossz szellem okozta iszonyat, amelyet az imént érzett, nagyon megfinomította szellemét, s képessé tette arra, hogy befogadhassa ezt a jót." (Uo. 160.) Az iszonyat tehát Isten kegyelméből csak még nagyobb áhítat felé vezet.
129



Az elragadtatás
0J
Az örömteljes „szellemi szemlélődésnek", az áhítat csúcsának állapota nem mindig fejeződik ki a test reakcióiban, s ilyenkor észrevétlen marad. Mikor azonban bekövetkezik az extázis, az elragadtatás állapota, ebből a test sem tudja magát kivonni. Ennek az állapotnak a küszöbét a könnyek jelzik. Nem a természetes, emberi sírás, mint ezt már István királlyal kapcsolatban említettük, nem az a jelenség tehát, mely főleg gyermekeknél és nőknél lép fel gyakran, mint az elkeseredés, az ijedtség, a fájdalom, vagy a meghatottság, esetleg épp az öröm kifejezője. A misztikus érzés küszöbén a könnyek nem természetes módon, hanem külön adományként jelennek meg. A lelki megrendülést jelzik, s ugyanakkor bizonyosfajta megértést is, mely kiváltja ezt a megrendülést, akár erős lelkű férfiakból is. A megértést az a bizonyos belső, „szellemi szemlélő dés" okozza, melynek állapotába senki sem juthat el a maga erejéből és igyekezetéből. A vallásos érzést, az imát vagy az elmélkedést kísérő könnyek sem mindjárt természetfeletti adományok, hiszen különösen nőknél, érzékenyebb, gyengébb természetű embereknél felléphetnek mindennapi úton, vagy éppen kóros, idegi befolyás vagy hisztéria útján. De vannak a természetes meghatódásnak is könnyei. A szentek könnyei, a rendkívüli, belső életet élők könnyei nem sorolhatók ebbe a kategóriába. Sem a nőké, sem a férfiaké. Hiszen forrásuk, az említett belső megértés, indítás nem természetes módon, hanem rendkívüli, isteni beavatkozásra történik, így tartja ezt számon a misztikus teológia. A korai szentéletrajzok a csodákra, a mirákulumokra helyezik a súlyt, s mivel a könnyezés magában véve nem számít csodának, legfeljebb mint a buzgóság, az ima kísérőjét említik
130



meg. A késő középkorban, a XIII. században már a lelki élet magas jelének tartották. Assisi Szent Ferencnél, az ő különlegesen érzékeny, finom, a természet és a természetfeletti minden rezdülését befogadó egyéniségében szinte hozzáillőnek tartjuk bőséges, gyakori könnyezését, melynek okául, mikor kérdezték, azt mondta: "A vétkeimet siratom." Nők, papok, szerzetesek, remeték rendkívüli kegyelmekkel telt életében nem tűnik különösebben meglepőnek, ha könnyező meghatottságukról olvasunk. Feltűnik azonban István királynál, akit legendája különben komor színekkel fest, kiemeli, hogy nem nevetett, és szigorúan bünteti a lázadókat. A Hartvik-legenda azonban mégis így egészíti ki a komor István-képet: "" .. az éjszaka csendjében arra törekedett, hogy magát virrasztásba és imádkozásba vesse, idejét elmélkedéssel töltse, könnyeit hullassa, könyörgéseiben Istent szólítsa, s kérve kérte, hogy az igaz bíró mérséklete szálljon irgalmasan mindennapos ítélkezésére." (SRH. II. 425. Leg. ford. 45.) Tehát a szent király a maga király voltának szigorát ellenőrizte, s a legenda ezzel kapcsolja össze imáit kísérő könnyeit. Ez arra is utal, mennyivel nehezebb volt egy királynak az igazságosságra vigyáznia, akitől emberek sokaságának sorsa függött, mint egy remeteségben vagy kolostorban élő papnak, aki, ha nem volt vezető tisztségben, a felelősségnek ezt a fajtáját elkerülhette. S ha ezek után fellapozzuk Szent László legendájának azt a részét, mely a másik szent magyar királyt is mint könnyezőt mutatja be, ezt olvassuk: 11Folytonosan böjtölt és imádkozott, népe bűneiért zokogott, s szíve oltárán önmagát ajánlotta fel Istennek, eleven áldozatot." (SRH. II. 519. Leg. ford. 97.) Mennyire hasonló motívum, de ugyanakkor az előtte levő mondatokban utalást találunk arra is, mintha László király "derűsebb" egyéniség lett volna. Legendája az ő ítélkezéseivel kapcsolatban ugyanis ezt írja: „Jóságos indulatában, megfontolt a tanácskozásban, igazmondó a beszédben, állhatatos
131



az ígéretben, igazságos az ítéletben, derűs a korholásban, s az ítéletek mérlegelésekor nem annyira ítélni félt, mint megítéltetni: úgy hitte, őt magát inkább fenyegeti rettenetes ítélet, mint azokat, akiket ő ítélt meg." (Uo. 518.) Igaz, hogy a szöveg csak annyit mond, a „korholásban" volt derűs, de azért az egész leírásból egy oldottabb személyiség bontakozik ki, aki inkább a saját maga fölötti ítélet szigorát tartotta szem előtt, mint hogy másokat sújtott volna túlságos szigorral. Legújabban az a kutató, aki sorra kétségbe vonja Árpádházi uralkodóink „szent" voltát, azzal próbálja vitatni a legendának éppen ezt a jellemző részét, hogy László szigorította a lopás büntetését. (Györffy: Szt. László, 14.) A holt törvényszövegből azonban csak annyi világlik ki, hogy nyilván fontos
volt a szigorítás. Az egyedi esetek irgalma a külön-külön való alkalmakkor nyilatkozhatott meg: a kegyesség, az irgalom jeleit, vagy éppen a nép szeretetének mértékét nem a törvényszövegek tükrözik. Lászlóról még külön, kifejezetten azt
is írja a legenda: „... az igazság szigorát az irgalom szelídségével mérsékelve olyannak mutatkozott, hogy alattvalói inkább szerették, mint félték." (Uo.) Ez világos és nyilván nem megokolatlan beszéd. Erőltetett és hitelre számot nem tartható törekvés éppen itt érvelni azzal, hogy a száz évvel későbbi legendaíró már biztosan „csak megszépítette" emlékét. Az ilyen feltevéseket, melyeknek egy zsinati gyűlés által helybenhagyott, személytelen, szigorító törvényszöveg az egyetlen alapja, még akkor sem lehetne komolyan venni, ha nem árulkodna a legendaszöveg hitele mellett László király saját, egyetlen fennmaradt levele. Ebben ugyanis ő maga is az uralkodás gondjairól ír a montecassinói apátnak. Mintha csak magát a későbbi legendát akarná igazolni, éppen az ítélkezéstől félő magatartása tükröződik benne, mikor leírja ezt a mondatot: „Az uralkodást nem lehet elő
mozdítani súlyos bűnök elkövetése nélkül..." (Árpád-kori levelek).
132



Nagy hiányosságára mutatna a lélektani ismereteknek és a keresztényi gondolkodásmódnak, ha ebből következtethetnénk, hogy László király valóban súlyos bűnöket követett el, azért írta ezt. Ellenkezőleg: ismeretes, hogy épp a tiszta életre törekvők, a jóságot képviselők azok, akik érzékenyek a bűnre, és a szentek között éppen az a jellemző, hogy mindegyik a legnagyobb bűnösnek önmagát tartotta. Nem pózból, nem hamis alázatból, hanem épp a rendkívüli kegyelmek nagyobb megértést adó fényében, melynek segítségével embertársaik mellett a saját esendőségüket is jobban átérezték. A forrásokban pedig bármiképpen is nyomozunk, hogy László korábbi életének kifogás alá eső vonatkozásait fedezzük fel, nem találunk ilyesmit. Az a XII. század végi utalás egy liturgikus szövegben, mely „megtért bűnös"-ként említi, megengedi ugyan a feltételezést, hogy a kanonizáció előtt felmerült valami nehézség. Adatok híján azonban itt alig gondolhatunk másra, mint arra az ismert tényre, hogy tisztán politikai okokból - de vallási meggyőződésén nem változtatva - a német császárhoz közel álló ellenpápához közeledett. Egy ilyen merőben politikai felfogásra utaló tény azonban más, ismert esetekben sem akadályozhatott meg kanonizációt (pl. Ferreri Szent Vince esetében, aki ugyancsak az ellenpápa híve volt). Ezen túlmenni, és VII. Gergelynek arra a bizonyos levelére hivatkozni, mely 11A. császárnő"-höz szól (imperatrix") ugyancsak nem meggyőző. (Reg. Gregors, VII. 2.) Kutatók a levélből azt vélték kielemezni, hogy az „imperatrix" megjelölés a pápai regisztráló utólagos tévedése, az A. monogram pedig, mivel más korabeli uralkodónővel nem azonosítható, csak László feleségére, Adelheid királynéra illik, Rheinfeldi Rudolf német ellencsászár leányára. Még ha így is van, és még ha kétségtelen is, hogy a királyné valamilyen férjével kapcsolatos problémával fordult a pápához, a válasz olyan általános intelmekbe van burkolva, hogy abból László király terhére semmiféle adat nem világlik ki. Ellenkezőleg: a pápa kedvelt fiának nevezi a királyt, és éppen Adelheid az,
133



akit finoman megint. Szűz Mária példájára figyelmezteti ugyanis, kimondottan arra, hogy ő, az angyalok királynője földi életében alázatos volt, nem törekedett előtérbe kerülni. Az a bibliai idézet pedig, mellyel levelét zárja, eléggé sokatmondó válasz lehetett a királynénak: „Aki magát felmagasztalja, megaláztatik..." Szerepel ugyan a levélben az az intés is, hogy hasson a király lelkére, de közelebbi megjelölés híján ez valami olyan magánügy lehetett, melyben Gergely pápa inkább a királynét tartotta fontosnak az alázatosság erényére figyelmeztetni. Mindezek a némi erőszakoltsággal, utólag összeszedett adatok nem képesek a László-legendának azt a határozott hagyományát cáfolni, hogy Magyarországnak még egy szent királya volt. S azt sem lehet megcáfolni, hogy Istvánhoz és Imréhez hasonlóan, rendkívüli események László életében is adódtak. László király ugyanis nemcsak a könnyek adományának birtoklásában hasonlítható István királyhoz.
134



A felemelkedés
03
Láttuk, Hartvik arról ír, hogy István királynak egyik éjszakai imája közben, amint útközben táborozott, feje fölött felemelkedett a sátor. Szent István sátrának felemelkedése után magáról László királyról ezt olvassuk legendájában: „Egy éjszaka szokása szerint a váradi kolostorba ment imádkozni. Történt pedig, mialatt az imádságba hosszan belemélyedt, hogy inasa, aki odakünn egymaga várta, a hosszú időt elunva felkelt és bepillantott, s meglátta, hogy ura megdicsőült testtel csudálatosan a levegőbe emelkedett." (SRH. II. 519.) A filológiai szövegvizsgálat nem tud mit kezdeni sem István, sem László esetében ezekkel az adatokkal. A kutatók világnézete dönti el voltaképpen, hogyan kezelik a témát. Mikor ugyanis valami nyilvánvaló utólagos és hamis betoldás, a szent túlértékelésének szándéka, személyének „érdekesebbé" tétele forog fenn, előfordul, hogy a szorgos kutatás kideríti a valótlanságot. Így például Árpád-házi Szent Margitról is azt írja egy későbbi, bolognai legendaszerzó, nápolyi forrásból eredően, hogy társnői között tanúk vallották: a levegőbe emelkedett ima közben, sót, stigmái is voltak. Ezeket halála után pápai küldöttek is megvizsgálták. Név szerint is meg vannak említve a küldöttek és a tanúk, s ebből a túlságos bizonyító igyekezetből derül ki éppen, hogy itt valami téves buzgalom helytelen útra lépett. A tanúkihallgató-jegyzókönyv ugyanis fennmaradt a pápai küldöttek nevével és a tanúk vallomásaival. Sem a küldöttek neve, sem a tanúk vallomása nem egyezik az utólagos híradásokkal. A Hartvik-legendával, Istvánnal, Lászlóval azonban nem ilyen az eset. Mindenkinek szabadságában áll ugyan saját világ
135



nézete szerint vélekedni, csodákban eleve nem hinni. De azt a módszert nem követhetjük, hogy következetesen minden rendkívüli eseményt bizonyítás nélkül letagadunk. Valaminek ugyanis történnie kellett, valami rendkívülinek, mert hiszen még a „kitalált" csodák is a valóságban, csak más helyen, másokkal megtörtént jelenségek variációi. Az a körülmény pedig, hogy a rendkívüliségnek ez a hagyománya éppen Istvánhoz, Imréhez, Lászlóhoz kapcsolódik és nem más személyekhez, még akkor sem lenne véletlen, ha a történeti bizonyítás folytán kiderülne, a legendák egybenmásban túloztak. Csak a merő külsőségekben nyilvánulhat meg tévedés, a lélek belső lényege olyan titok, amelyhez ember nem férhet. István király akkor is egyházszervező és államalapító, szent szándékai műveiben annyira kimutatható, élő valóságok, hogy semmi sem változna meg történeti és nemzeti patrónus szerepében akkor sem, ha kiderülne, hogy nem könnyezett ima közben, vagy ha sátra nem emelkedett volna fel. Ugyanígy van László királynál is. A mély benyomás, amit alattvalóira tett, nála a puszta külsőséget is valami lényeggel látja el. Hogy mindenkinél magasabb volt, hogy lenyűgözően királyi volt a megjelenése, hogy győztes párviadalokat vívott és seregeit is győzelemre vitte, ezek a dolgok a külsőségekből már átváltanak a belső lényeg felé. Ez pedig azt mondja, hogy benne István király patrónusszerepe újult meg, sót, megújult benne még pogány előkép-ősének, az áldozatul
adott Álmos fejedelemnek szerepe is. Külső csodákat lehet utólag kitalálni, de olyan megállapításokat tenni, hogy népe „inkább szerette, mintsem félt tőle" - ezek olyan mélyreható, lélektani megállapítások, melyeket semmiféle utólagos, racionalista magyarázattal nem lehet megcáfolni. Ha pedig a külső jelekre, a titkos jelbeszéd testi reagálásaira gondolunk, ezek összefüggésben állnak a lélek mélyén történő dolgokkal. Nem kell vakhitúnek, naivnak lenni ahhoz, hogy valaki igaznak fogadjon el egy hagyományt, ha annak nincs bizonyítható cáfolata. S ha az a hagyomány nem disszo
136



náns, nem erőszakolt, hanem akadály nélkül illeszkedik bele egy nemzet, egy család, egy személy életének történetébe, és ha annak magasabb értelmet, magyarázatot ad. Sokan lehetnek, akik csak azért tartanak képtelenségnek bizonyos ritka jelenségeket, mert soha nem hallottak még róluk. Hiszen nem is mindennapos események ezek. Ha pedig valahol hírük kel, nagyon sokszor kiderülhet, hogy nem valódi indításról, elragadtatásról van szó. Mert az alap, a kiinduló állapot maga az extázis, az elragadtatás, és ennek igen sok fajtája van. Nem minden elragadtatás mögött áll az az Isten, aki a keresztény hit tárgya. A földöntúl világából érkező indítások különfélék, és olykor már külső megnyilvánulásuk elárulhatja nem isteni, hanem démonikus eredetűket. A tudományos felmérések a parapszichológia gyűjtőfogalmába foglalják a szellemek segítségét kérő, az előzőekben már többször is említett, önkívületbe hajszolódó, a földön fetrengő, hörgő sámánt, aki töredezett szavakkal, felébredése után túlvilági utazásáról, elveszett tárgyakról vagy jövendőről ad hírt. De az extázis szóval jelölik azt is, ha valakit - akár keresztény, akár valamilyen nem keresztény vallás keretei között - nem valamilyen korlátolt hatalmú, túlvilági démon, hanem egy angyali, vagy éppen maga az isteni erő emel magához. Az egyháztanítók közül Aquinói Szent Tamás már osztályozza a maga nagy művében, a Summa theologica-ban az elragadtatást, megkülönböztetve a megismerés extázisát a szeretet extázisától. Az előbbiben az intellektus, az utóbbiban az érzelem heve játssza a fő szerepet. Szent Bonaventura még további, finom megkülönböztetéseket tesz. Az extázis állapotától megkülönböztet egy sajátos tüneményt. Ezt latinul raptus-nak nevezi, a „lélek röptének'', melyet nagyon ritkának, de létezőnek mond, s mely „a homályban való emelkedés" rokona, amennyiben nem kísérik látomások. (Dictionnaire de spiritualité: Extasis.)
137



Mindezek természetesen a lélekben történnek, és a külső szemlélő legfeljebb csak annyit láthat, ha tanúja lehet az ilyen állapotnak, hogy a test megmerevedik, a lélegzés eláll, s az illető 11olyanná lesz, mint a holt". Avilai Szent Teréz, a XVI. század másik nagy misztikusa Keresztes Szent János mellett ugyancsak élményszerű leírását
hagyta ránk ennek az állapotnak. Ő is azt írja, hogy "nem tart sokáig'', de: 11 ••• midőn az elragadtatás kezdődik, megszűnik a lélegzés, s ha olykor a többi érzékek egy kis ideig működésben maradnak is, a beszéd lehetetlenné válik. Más esetekben az összes érzékek egyszerre beszüntetik működésüket: a kezek és az egész test úgy megmerevednek, mintha a lélek elszállt volna ..." (A belső várkastély, VI. lakás. Szt. Terézia összes művei, I. 388-389.) Végeredményben ezzel az állapottal rokon, csak egy további fokozatot képvisel a levitáció, a testnek mintegy "a lélek röptéhez" némileg hasonuló fölemelkedése a földről, amit ugyancsak látni lehet. Ezt írja a legenda már Szent Lászlóról, de erről a jelenségről számolnak be a huszadik századig egyes esetekben a rendkívüli személyek életrajzai. Avilai Szent Teréz ugyancsak ismeri, és így számol be róla: ,Yan egy másfajta elragadtatás, amelyet én· a lélek röptének nevezek, lényegét tekintve ugyan nem különbözik az előbbitől, de egészen más érzést kelt az emberben. Olykor ugyanis egészen váratlanul a lélek hirtelenében megindul, mintha úgy ragadná ki valaki erőszakosan a testből, s teszi ezt oly sebességgel, hogy különösen kezdetben - az illető ugyancsak megijed. Ezért mondtam én, hogy nagy bátorsága legyen annak, akinek Isten ilyen kegyelmeket osztogat; hitre, bizalomra, s arra a tökéletes
megadásra van szüksége, hogy tegyen az Úr az ő lelkével tetszése szerint. Vagy talán olyan csekélység... hogy mikor az ember teljesen nyugodtan tesz-vesz, egyszerre csak kiragadják lelkét, sőt, egyes esetekben... viszik még a testét is, anélkül, hogy tudná, hová viszik, ki viszi és hogyan viszi?" (Uo. 391-392.)
138



Hogy mennyire nem „meseszerű" és „játék" ez, még tovább is magyarázza: „Ugyanis, mikor ez a dolog először történik meg, az ember egyáltalában nem biztos arról, hogy Isten kezében van. S azt hiszitek, hogy lehetséges ebben az esetben ellenállni? Szó sincs róla. Sót annál rosszabb... ha a lélek tényleg megkísérli az ellenállást, az a mozgás, amellyel Isten elragadja, még erőszakosabb lesz." (Uo. 392.) A modern ember, aki a technika világában él, egyre jobban elszigetelődve a természetfölötti világtól, s akinek a számára a „földöntúl" egyre inkább csak a sztratoszférával, az űrhajók mozgásterével lesz azonos, még akkor is nehezen találja meg e jelenséggel kapcsolatban a helyes fogalmakat, ha történetesen hívó. Még ha el is hiszi, hogy e rendkívüli dolgok ritkán ugyan, de megtörténhetnek, akkor úgy képzeli el, hogy aki ezekben részesül, attól azután távol marad a bánat minden formája. Szent Teréz leírása azonban mélyen érthetővé teszi, hogy az örömmel, az isteni egyesülés élményével együtt a lélek a bánat, a lesújtottság állapotába is eljut - és csak ennyi is elég kikövetkeztetni, mennyire nincsenek távol még „a lélek röptétól" sem a könnyek. „... már maga ennek a dolognak a leírása is rémületet kelt a szívemben: oly félelmetes módon nyilatkozik benne ennek a nagy királynak (Istennek)... végtelen hatalma. S mi lesz azzal, akivel ez megtörtént? Ha az Úr ezen a módon nyilvánítaná ki magát akár a világ legelvetemültebb embere előtt is, meg vagyok győződve, hogy ha nem szeretetből, akkor legalábbis félelemből őrizkednék minden további bűntől... Aki sokkal tartozik, fizessen is sokat. E tekintetben szintén nagy bátorságra van szükség, mert ennek az adósságnak nagysága képes nagyon is lesújtani a lelket, s ha az Úr nem bátorítaná, nem is lehetne soha jókedve. Egyrészt ugyanis látja azt, amit az Úr tesz vele, másrészt pedig elgondolja, hogy ehhez képest mily hitványak az ő szolgálatai." (Uo. 393.)
139



A személyiség és Európa
03
Ennyiből is kiviláglik, milyen különleges úton, mélységek és magasságok között haladnak az isteni egyesülés orma felé Isten kiválasztottai. Semmit nem érünk vele, ha a legendák adatait egyszerűen letagadjuk, vagy kegyes csalásnak minő sítjük csak azért, mert irodalmi motívummá is váltak, s olykor az emberi fantázia is módosított rajtuk. Ez a veszély főként a túlságosan színes, az antik regény műfajából öröklődő szentéletrajzokban bukkan fel. De éppen a szűkszavú, „száraz" legendákban, ahová az Árpád-házi szentek legendáit is sorolják, fenyeget legkevésbé ez a veszély. Kritikával, fenntartásokkal ugyan mindig kell élnünk, de a lélektani ismeretek bizonyos figyelmeztetőit sem szabad elkerülnünk. László király korában, a XL században azt is figyelembe kell vennük, hogy a feltűnő, csodálatos események lejegyzése mellett az életrajzírók még-nem tekintettek olyan mélyreható gonddal a lélek finomabb rezdüléseire. Ezért a könnyezésról és lebegéséről szóló megemlékezést nem lehet felületesen fogadnunk. Hasonló példákat a derű és a fájdalom, vagy a félelem és az öröm egymásmellettiségére, vagy éppen egyazon lélekben váltakozva jelentkező testi reagálására a titokzatos forrásból érkező élmények hatására, még bőven idézhetnénk. A misztikus „természetrajz" alaposabb ismeretében másképpen tekintünk Szent László életrajzára is. Látnunk kell például, hogy a „könnyek adománya" - a lélek nagy bánata, megrendültsége, semmiségének érzése milyen közeli rokonságban van az extázissal, sót, az ezen túlmenő „raptus"-szal, a lélek röptével. A félelem és a rettegés érzésétől kísérve, sőt, olykor az iszonyat mélységeiből ki
140



emelkedve, a megrázó ismereteket birtokló lélek csak annál fogékonyabban, érzékenyebben nyílik ki az isteni közeledés élvezetének kimondhatatlan örömére. Ezért nem szabad, hogy akár történeti adatokat is önkényesen rakjunk össze, és látszattárgyilagossággal tévesszük meg saját magunkat és másokat. Nem is beszélve olyan ten
denciákról, melyeknek eleve célkitűzése a szent személyiségek létezésének puszta tagadása. Akár a protestáns, akár az
ateista eredetű puszta racionalizmus természetesen éppúgy jogosult minden vélekedésben, mint ahogy maga a gondolatszabadság létezik, és a vélemények, ízlések, mentalitások szabadsága. De a puszta tagadással nem megyünk soha semmire, ha nem áll mellettünk bizonyíték is. Ha ilyesmivel nem rendelkezünk, még ha mi magunk nem is hiszünk valamiben, jóval szerényebben kell fogalmaznunk. Nem állíthatjuk például, hogy „nem lehet tudni, László király miért volt szent" - mikor a könnyek adományában és a lelki-testi felemelkedés
ben olyan titokzatos jelbeszédről tett tanúságot, mint István király vagy Imre herceg. Azt sem tagadhatjuk, hogy „kegyes és irgalmas" király volt, és hogy alattvalói „inkább szerették,
mint féltek tőle". Hiszen a legenda, a maga kezdetlegesnek
tűnő szűkszavúságában még egy jellemző magyarázatot is
mellékel: „derűs volt a korholásban". A derűnek ez a fölemlí
tése különösen fontosnak és döntőnek tűnik számunkra. Ez éppen az irgalmazó léleknek sajátja, aki nem akarja minden
képpen lesújtani a törvénykezése alá esőt, mert ismeri a lelki szakadékok mélységeit a maga tanulságaiból. Hiszen László maga írta: „nem lehet uralkodni súlyos bűnök elkövetése
nélkül. .." Aki ezt érzi, az irgalom derűjét éppúgy birtokolhatja, mint önnön vétkei felismerésének bánatát. A népéért szenvedő, engesztelő, könnyező László ugyanakkor „derűsen
korholt" - s ebből egyenesen következik, hogy népe annyira
szerette.
Hiszen ez a szeretet eredményezte azt is, hogy századokkal a halála után sem feledkeztek meg róla, Istvánnal együtt az
141



ország patrónusának tartották. Miért ne fakaszthatott volna vizet a sziklából szomjazó seregének Mózesként, ha ezt csak későbbi lejegyzés mondja is? Hiszen más szentekkel is megtörtént mindaz, akiknek életiratai a könyvnyomtatás kora előtt nem terjedhettek oly gyorsan a kolostorokban sem, hogy mindig csak irodalmi átvételekre kelljen gondolnunk. Nemcsak az irodalmi motívumok, a személyek maguk is ismétlőd tek a saját rendkívüliségükben. De Lászlónál nemcsak e későbbi, XV. századi lejegyzések, és nemcsak a halála után száz évvel később készült legenda tartalmaz rendkívüliségeket, hanem a krónikák szövege is. A Képes Krónika szövege tudvalevően alapjaiban egy korábbi, éppen László kori feljegyzés szövegeire megy vissza. A csatajelenetekből, mindennapi mozzanatok fölemlítéséből világos, hogy éppen a Lászlóra vonatkozó részekben találjuk a legtöbb, életeleven-közeli megfigyelést. Hogyan várakozott a sereg a mogyoródi csata előtt éjszaka, a lovak zabláját kézben tartva? Hogyan zörgette meg László az egyik bokrot, melyből egy fehér menyét ugrott ki, s menekült lándzsáján végigfutva a keblébe? Hogy kedvenc paripáját „Szög"-nek hívták? Ha ennyit tudunk, s arról is értesülünk, hogy már királlyá is azért választották, mert szerették, s ezt a krónika mondja, miért „hazudna" pont ebben az adatában a legenda? A csodák pedig, melyek sírjánál történtek, ugyanazoknak a jelenségeknek sorába tartoznak, mint Európa minden más
szentjének csodái, sír melletti, csodás gyógyulásai. Az pedig, hogy valaki, akinek sírjánál később megmagyarázhatatlan gyógyulások történnek, aki ismerte a könnyek szakadékát és a lebegések magasát legendája szerint, még látomásokban is részesült? Mert a krónika erről is beszámol több helyen: László vízióiról is beszél, amiket a legenda például nem említ. Nem csak arról a látomásról van szó, mikor a csata előtt bátyjának, Géza hercegnek feje fölött angyaltól hozott koronát lát. Lehet, hogy a leírás kiszínezett, de lényege, hogy belső megérzés megsejtette vele, bátyja király lesz, miért volna lehetetlen? S
142



egy ilyen rendkívüli személy esetében miért kellene okvetlenül ismét tagadni a krónika másik megjegyzését, hogy a váradi püspökség új helyét egy vadászata alkalmából angyali intésre és Szűz Mária tiszteletére jelölte ki? (Krónika: cap. 120, 124, 139. SRH. 1. 388, 394-395, 416. K. ford. 150, 156, 174.) Ez az adat különben az István királytól örökölt Mária-tiszteletre is
utal. Sőt, a folytonosságra, mert már László apja, L Béla „Sancta Maria" feliratú pénzeket veretett. S végül, László király életében is megjelenik előttünk a szent királyok nemzetségének fő motívuma: a népük vétkeiért való engesztelés áldozatra szántsága. Úgy, ahogy azt már a
kereszténység előtt Álmos fejedelem megkezdte. Magyarországon a XL század végén Lászlóval befejeződik az uralkodó férfiszentek sora: a szentkirálytípusoké, ahová a trónörökös Imre herceg is számít. Mindegyikük saját külön belső útján ~eresztül jutott el ahhoz a személyes Istenhez, akiben hitt. Almos számára ez még nem a keresztények Istene volt, utódai azonban valamennyien a háromszemélyű keresztény Istent, az Atyát, a Fiú Jézus Krisztust és az ihlető Szentlelket tekintették fölemelkedésük, megrendülésük titokzatos forrásának, s ezt az egyetlen Istent kívánták engesztelni. Királyi számításaik, uralkodói manővereik hitük szerint magasabbra íveltek, mint a földi diplomácia: népük, alattvalóik üdvösségét a földöntúlra, az örökkévaló, égi hazában is akarták biztosítani.
Már az őstisztelő Álmos népe is hitt abban, hogy az atyák szelleme őrzi a népet, s kemény harcaik, áldozatos példáik nem voltak hiábavalók. Mint a különben ellenséges krónikás, Liutprand leírja, még a zsákmányszerzést folytató, pogány magyarok is készek voltak szorult helyzetükben az őseik példáján felbuzdulva a dicsőséges halált választani. Pedig ezek még nem ismerték Jézus Krisztus üdvösségét. A Megváltó kereszthalálára emlékező, s az ő életét mintául tekintő keresztény szentek azonban a dicsőséges halál képzete mögött egy örökkévaló üdvrendet, az engesztelő szeretetben
143



való, végső megnyugvást sejtették. Akkori népük nagy részével együtt meg voltak győződve arról, hogy az emberi sorsot is vállaló Jézus Krisztus pártfogolja őket. Ebben bízva jutottak el a titokzatos jelbeszédhez, mely az iszonyatostól az áhítatosig ívelt. De még valami mást is tettek. A magyar nemzetet Ázsia keleti tájairól először Európa közepére vezették, majd pedig itt, keleti sajátosságaik kitörölhetetlen nyomait is megőrizve, alattvalóik gondolkodásmódját, érzésvilágát átitatták Európa jellegzetes vonásaival. Ez pedig nem volt más, mint a görögrómai kultúra talaján a keresztény egyistenhitben tovább élő, magasztosabbá fejlődő gondolat és életérzés, az autonóm személyiségé. Ez a személyiség nem csupán része, porszemnyi atomja egy külső akarattal mozgatott tömegnek; saját, szabad akarata van, és hisz abban, hogy a tömegek, nemzetek, a szentek egyességének sorsa mellett minden személynek is külön-külön sorsa van. S ezzel együtt kibontakoztatható, személyes méltósága.
144



A titokzatos jelbeszéd és a királylányok
03
Ha ?sszefoglalóul mégegyszer sorra akarjuk ven!li a titokzatos lelki-testi jelbeszédnek variációit, melyeket az Arpádok érintettek, s vissza akarunk gondolni a magyar szent királyok
~tjára - egy sajátos, európai utat látunk magunk előtt. Minél Jobban tekintetbe vesszük keleti származásunkat, minél messzebbre próbáljuk Ázsia belseje felé vetni tekintetünket a
kezdeti idők sejtelmes homályában - annál inkább erősödik
bennünk a benyomás: egy messze, keletről hozott életerő egy
rejtélyes, túlvilági hittől kísérve gyökerezett meg mélyen
Európában. Végül is azon a területen, ahová az előbb érkező
népekből is sokan érkeztek a népvándorlás századaiban kelet
felől. Pelaszgok Hellászban, etruszkok Itáliában, gótok és frankok Hispániában, Galliában megtelepedve vették át, alakítot
ták tovább az antik örökséget, melyben Európa bölcsője rin
gott. Az antik görögség formálta ki a bölcsőt, melyből először emelkedett ki tökéletes szépségben az emberi alak, s itt szüle
tett meg az autonóm eszmélkedésre ébredő személyiség. Ami
még ehhez hiányzott: amiben a nagy, keleti kultúrák előbbre
voltak bizonyos varázslatokban és a csillagokig ívelő elmél
kedésekben, azt Európa későbbi, de folytonosan továbbfejlő
dő többletként kapta meg. A középkor európai fejlődésében nem a világi művészet és
tudomány birtokolja a vezető szerepet, hanem az egyházi tu
domány, a teológia és mellette a vallásos érzés. E kettő összetartozik, kiegészítik egymást. Ugyanakkor azonban bennük
feszülnek az ellentétes erők is: a teológiában a racionalizmus,
a vallásos érzés csúcsát jelentő misztikus megismerésben
pedig az a sajátos meghatározás, melyet az V. században élő és
görög-platonikus ihletésű Pseudo-Dionysos így fejez ki: „a tu
145



dós tudatlanság" (docta ignorantia) állapota, mely az extázisban, a megtisztulás, megvilágosodás és egyesülés fokain átlépve érhető el, az ember megistenülésében (görögül: theószisz. Kecskés: 200.) A keresztény teológia ezt nem a keleti, a kínai, az indiai miszticizmus, a Tao, illetve Buddha szellemében, a személyes, emberi léleknek az Istenben való megsemmisülésében érti, hanem az örökéletű emberi személyiségnek az isteni szeretetben fellelt boldogságában, halhatatlanságában. Európa nem a megsemmisülő, hanem a szeretetben halhatatlanul megmaradó személyiség hirdetője. Míg a nagy, középkori egyházi gondolkodók sorra fejtik ki ezzel kapcsolatos tanításukat, velük egyidejűleg a gyakorló misztikusok megélik ezt a sajátos lelki fejlődést a hármas úton. A kérdésben illetékes írók, akik akár saját tapasztalatuk alapján, akár mint külső, de megbízható megfigyelők ejtenek erről szót, nagyon hangsúlyozzák, hogy ebben, mivel a dolog meggyőződésük szerint nem emberi, hanem természetfölötti jellegű, mindenre érvényes szabályokat felállítani nem lehet. Lelki út s hozzátartozó, észrevehető, de mindvégig titokzatos jelbeszéd létezik az említett írók és megfigyelők szerint, ha nem is túlságosan gyakran. S ezek a leírások, ha jó néhányát számba vesszük, ha egyrészt egyéni módon változnak is, olyan jegyeik is vannak, melyek ismétlődnek és változatlannak mutatkoznak. A források alapján a magyar szent királyok nemzetségét,
egy kelet felől érkező, szakrális tiszteletben álló személy, Álmos fejedelem indította el - még egy sztyeppei íjas lovasnép sajátos vallásának keretei között. Ez a nemzetség egyes, később kereszténnyé lett utódaiban olyan titokzatos jelbeszédet folytatott a mindennapi emberek számára láthatatlan hatalommal, mely a római katolikus egyház ítélete szerint „a szentek egyességébe" emelte őket. E hit szerint közvetítők lettek az ég és a föld, égi hazájuk és földi hazájuk között. Maguk az életüket kísérő jelek pedig arról tanúskodtak, hogy részesei
146



voltak az európai misztikának. Annak a testi-lelki állapotnak, mely a feljegyzéseket hátrahagyó tanúk szerint időnként nem követi a természetes módon magyarázó értelem törvényeit. Idézzük fel most már összefoglaló és összehasonlító módon ezeket a jelenségeket. A magunk részéről úgy látjuk, hogy ezek némelyike mintha kötődnék is a hármas fokozatú út valamelyikéhez, melyet a középkori szerzők említenek. Az. első szakasz, melyet a léleknek ezen az úton meg kell tennie, Pseudo-Dionysos meghatározása nyomán a tisztulás útja („via purgativa"). Lelki és testi szenvedésekkel kezdődik ez a lelkiállapot, melynek lényege nagyfokú elmagányosodás. Ez nemcsak a szó köznapi, mindenkivel megtörténhető értelmében veendő, hanem a kedélyállapotnak alapvető megváltozásával, mindenekelőtt a látható-tapintható világ iránti teljes érdektelenséggel jár együtt. De a magasabb rendűnek ítélt dolgok sem nyújtanak vigaszt; elmélkedésben, imában, s mindenféle „élmény" iránt teljesen szárazzá válik ebben az állapotban az, aki ebben részesül. Azok, akik megkísérelték leírni ezt, mint például Keresztes Szent János vagy Avilai Szent Teréz, de sokan mások is, hangsúlyozzák, hogy nem tévesztendő össze ez az állapot a rendes úton is fellépő közönnyel, kiábrándultsággal, kedélybetegséggel, melyet valamilyen túlhajtott, élvezetekbe merült élet visszahatása, vagy az idegállapot depressziója okoz. Eléggé kétségbeejtő, vagy legalábbis lesújtó helyzet, de nem kíséri valamilyen düh vagy Isten elleni lázadás, hanem éppen az ellenkezője. Valami nagyon heves, illetve tartósan átélt, mély bánat, az Isten előtti semmiség érzése, a teljes méltatlanság tudata. S ez az érzés akkor is megvan, ha a lélek semmiféle külön vétek elkövetésével nem tudja magát vádolni. Ha az esze nem is vádolja, egész valójában eredendően bűnösnek és elhagyatottnak érzi magát. Istent szereti, és elkeseredettsége nem arrafelé vezeti, hogy az egeket vádolja, mint ez mindennaposan szinte megtörténik. A tisztulás útján meginduló lélek úgy érzi, méltatlansága miatt joggal került
147



ilyen állapotba. S bárkit, akár nála vétkesebbet képes és kész sokkal jobbnak tartani, mint saját magát. Ez az egész, emberi esendőséget mélyen átérző bánat mely tulajdonképpen, anélkül, hogy a benne szenvedő lélek akkor világosan tudna róla - lehet egy nagyfokú alázat, s ezzel együtt egy önismeret kezdete. Olyan kezdődő önismereté, melynek egy módozatában felléphet a könnyek adománya (gratia lacrimarum. Dictionnaíre de spiritualité „Larmes".). Mint már említettük e jelenséggel kapcsolatban, itt nem a közönséges emberi sírásra, elkeseredésre gondolunk. Aki rosszkedvű, kedélybeteg, levert, főként nőknél, de az alkoholos befolyásoltságnál is könnyebben elindulnak sírások, zokogások. Különösen, ha valaki nagyfokú kárt okozott magának, s első sorban ezt bánja. Vagy másvalaki iránt érzett, és a maga tehetetlenségét is megtapasztaló dühében sír - az ilyen éppúgy nem „a könnyek adományát" kapta meg, mint az, aki lelki feszültségén könnyítve, vagy szentimentálisan, önmagát sajnálva elsírdogáL Semmiféle igaz vagy igaztalan megbántódáson ontott könny nem tartozik ide, még a gyász könnyei sem. Csak akkor, ha ez a lelki gyász az Isten megbántása miatt tör rá a lélekre, függetlenül saját kárvallottságátóL A források, melyek arról szólnak, hogy a VI. században élt Nursiai Szent Benedek, a nyugati szerzetességet megalapító szabályaiban az ima természetes kísérőjelenségének tekintette a könnyeket, még nem mutatnak megkülönböztetésekre. Nagy Szent Gergely pápa (t604) kora után pedig a nyugati egyházban nem kerül gyakori említésre. Ezzel szemben keleten, a latin racionalizmussal szemben mindig is oldottabb lelkiségű Keletrómai Birodalom hagiografiai irodalmában, különösen az 1000-ik év körül, tehát épp Szent István korában meglehetősen gyakran emlegetik. Nyugaton csak a XII. század általános, lelki érzelmi fellendülése tereli rá a figyelmet. Szent Bernát, a nagy cisztercita misztikus teológus Franciaországban arra figyelmeztet a könnyek adományával kapcsolatban, hogy azok mindig a lélek Istenhez fordulásának jelei, ha Mnbánatból
148



erednek. (Dictionnaire de spiritualité, IX. vol. 287-303., Vauchez, 512.)
Más jellegűek azonban a Krisztus emlékezetének könnyei vagyis az a könnyezés, melyet a Passio: Jézus Krisztus szenvedéstörténetére való emlékezés indít meg. Ez a kolostori aszkézis egy magasabb fokának számít, és az idevonatkozó irodalom szerint központi helyet foglalt el a nyugati egyház lelki életében a középkorban. (Vauchez, 512-513., Steindle: Die Tranen.) A Szent István imáját kísérő könnyekről Hartvik legendája nem mond semmi közelebbit, de a körülmények és a kor tekintetbevétele mindenképpen arra utal, hogy egyfajta lelki megrendültség könnyei voltak. Ha közelebbit nem is tudunk, a tény, hogy magányos, éjszakai elvonultságában imádkozott, fenyegetettségtől és veszedelemtől nem befolyásolva, más lelkiállapotban volt, mint az orosz krónikában leírt, s halálát váró Borisz és Gleb herceg. Ez természetesen ilyen gyér adatok mellett a lelkületeket nem különbözteti meg döntően, csak a spontán állapotot. Ez egyébként megengedi, hogy István király Krisztus szenvedéstörténetén elmélkedve könnyezett, magányos imája közben, de ez a kolostori gyakorlathoz közelebb álló imamód inkább azt sejteti, hogy mély önismeretből fakadóan a bűnbánat könnyeit ontotta. Az, hogy rendkívüli könnyek voltak, a hozzákapcsolódó levitáció jelensége - a fölemelkedés - illusztrálja, s egyben azt is mutatja, hogy ekkor extázisban volt.
Az extázis állapota pedig nem azt jelzi, hogy itt egy kezdő, a tisztulás útján éppen csak meginduló lélekről van szó. Igaz, ugyan főleg későbbi misztikus szerzők - már a XVI. században - azt is mondják, hogy az elragadtatás a test „gyengesége". (Páli Szent Vince egyenesen inkább károsnak mondja, mint hasznosnak, bár ezt apácáknak írja: P. Poupard: Dictionnaire, 1116.) De ezek a vélemények természetesen a misztikus állapot magas fokát nem akarják kétségbe vonni. Csupán a túlhajtottságra ügyelnek, és az érzelmi szélsőségekre inkább
149



hajlamos nőket féltik az esetleges tévutaktól. Szent István korában, különösen egy olyan kemény férfinak a könnyezése, amilyennek az első magyar királyt ismerjük, egyéb cselekedeteiből is megítélhető: extázisa csak keménysége mellett meglevő benső, lelki érzékenységre utal. S ez éppenhogy igen közelről adódhat bűnbánatból, „állapotbeli kötelességének": az uralkodásnak elkerülhetetlen „vétkeiből", amikről unokaöccsének, Szent Lászlónak tulajdon levele is tanúskodik. Amit pedig Szent Lászlóról, a másik kemény férfiról mond legendája, így szól: „népe bűneiért zokogott, s szíve oltárán önmagát ajánlotta fel Istennek, eleven áldozatot." Itt is nyilvánvaló a bánat indítéka, mely bizonyára nem különült el saját vétkeitől. De a tény, hogy egyúttal áldozatul is ajánlotta magát, már ugyancsak egy magas fokú, misztikus lelkiállapotra utal. Ez a gondolat a Passio közelébe is elvezet: mert „áldozatnak" csak Jézus Krisztus példájára vágyva ajánlhatta fel magát. Lovagkirályság és aszkétaság nála nem vált ketté. A „zokogás" (pontosan: „plangebat" - sírt, tehát nem a „lacrima") szóval kifejezve könnyezett. Ez a j~lenség olyan, mint egy lelki továbbfejlődés nyitánya az Arpád-házban. (SRH. II. 519.) . Egyébként figyelemre méltó, hogy a legenda Szent Lászlót is extatikus állapotban írja le, mikor könnyezik. Sőt, kíséri a levitáció jelensége is, melyről már beszéltünk, s amire majd még egyszer újból visszatérünk. Itt azonban, hogy a „könnyek adományának" jelenségét végigtekintsük, kiegészítésül meg kell még említenünk a szent királyok, tehát a nemzetség férfitagjai után a királylányokat ugyanebből a családból. Ezeknek szentség hírében való élete a királyok, illetve a herceg-szent kora után évszázadokkal, a
XIII. és XN. században pergett le. Róluk azért nem szóltunk eddig, mivel ezt részben már megtettük más helyen (Az Árpá
dok nyomában), részben pedig a történeti idők változását jelezve, bizonyos mértékig más típusba tartoznak, mint a királyok.
150



Az Árpádok férfi szentjei mind harcos és a világi állapotban maradó férfiak, kettő családapa is és országkormányzó, hadviselő, aktív életet élő. Imre herceget is csak korai halála akadályozta meg tevékenyebb világi élet kifejtésében, de így is a trónörökös szerepében és nem egyházi pályán működött. Ez feltűnő, mert ekkoriban már a királyi családokban is nagy számm~l akadtak papok, püspökök. Az Arpád-családban a nők azok, akik a világtól való visszavonulást választják. Igaz, Szent Erzsébet eleinte maga is feleség és családanya, csupán fiatal özvegyként választja a szigorú lelkivezető irányítása mellett a kolostorihoz hasonló életet. Szent Margit és az utolsó Árpád-ivadék, a boldogként tisztelt Erzsébet viszont tényleges apáca, tudatos férj és gyermeknélküli magányban, aszketikus, szerzetesi fegyelemben töltve életét. Ebbe a sorba tartozik még IV Béla király másik két lánya is, Szent Margit két idősebb nővére: Kinga (t 1292), V. Boleszló lengyel herceg neje, aki szűzi házasságban élt, és Jolánta (+1298), Boleszló kalishi herceg neje, özvegyként mindkettő klarissz~ apáca lengyel földön, boldogként tisztelve. Az Arpádok misztikus személyiségeiről írva végezetül e királylányokat is bele kell vonnunk a titokzatos jelbeszéddel kapcsolatos vizsgálódásunkba. A szentté avatott Erzsébet türingiai grófné és Margit (+1270) mellett a boldogként tisztelt másik Erzsébet (+1336/38) hercegnőt is, aki a svájci Töss kolostorában élt. E női szentek életiratai már abban a korban keletkeztek, mikor az egyház figyelme erősebben irányult a misztikus, belső élet sajátosságaira. Az 1198-ban trónra lépő új pápa, III. Ince már nem bízta a néphitre, a kialakuló „szentség hírére" - a laikus hívők vallásos érzéseire a kivételes személyiségek iránti érdeklődést. A kanonizációk történetére vonatkozó irodalom (André Vauchez) a XIII. századtól számítja a „hivatalos" értelemben felfogott szentté avatások, ilyen irányú vizsgálatok sorát. Ettől kezdve alakul ki a gyakorlat, mely perrendtartó, bírósági eljárásra emlékeztetően kezdi tanúk és kritikusok ellentétében, pontosságra törekvő jegyző
151



könyvek felvételével hitelesíteni a „jeleket", melyeket az eljárás igényel. A jelek és a jelek által közvetített jelbeszédek azonban lényegükben nem változnak. A könnyek adománya megmarad, továbbpatakzanak a bűnbánat és a Krisztus-szenvedés kísérő könnyei. Mindezt pedig ezentúl is elsősorban az ima váltja ki, az Istenhez való fordulás. A különbségek olyan árnyalatokban vannak, mint hogy például a Türingiába szakadt Erzsébet könnyező imáit valamiképpen a ragyogó derű visszfénye jellemzi. Meglátszik, hogy e korban, a XIII. században már részletezőbbek, differenciáltabbak a megfigyelések, a leírások, és többet árulnak el a személyiségről. „Gyakran - írja Erzsébet legendája -, amikor
nem a jámbor cselekvés töltötte ki idejét, magányos óráiban imádkozásában, vagy elmélkedésben merült el Isten szolgálója, szemét, kezét és szívét átszellemülten Istenre függesztvén. S míg könnyeit bőséggel öntötte, arcát sohasem csúfította el, ahogy ez síró embereknél szokásos, hanem vidáman ragyogott és derült volt a tekintete, amikor könnyei patakzottak." (Vita sanctae Elisabethae, VII. 10. Kapitánffy István fordítása.) A keresztény, misztikus élet középpontja Jézus Krisztus, „természetes"-nek mondható e természetfölötti érzelemvilágban, hogy az ő megváltó szenvedése betölti a lelket. Csak olyankor oszlik ez a bánat, mikor a boldogító közelség érzése, az egyesülés reménye váltja fel a fájdalmat. Szent Margit sírásán, aki Buda és Pest között, a szigeti domonkos apácák kolostorában éli le vezeklő életét, mintha nem ütne át a derű. Az életéről valló társnők, akiknek jó része, tudjuk, még fáradozott is azon, hogy utolsó éveit minél keserűb bé téve, másik kolostorba kényszerítse a királynak házassági ügyben engedetlen leányát, a jegyzőkönyv tanúsága szerint sokat emlegetik imája közben hullatott könnyeit. Igaz, ezek a könnyek nem személyes sorsa feletti fájdalmában hullanak, a szenvedéseket örömmel fogadja, sőt, keresi, igyekszik vezeklő módon beletörni testét az áldozatba, amit vállalt. Szent László,
152



sőt, már régi ősapja, Álmos is áldozata lett népének, és most, a tatárjárás vihara után Margit az újabb áldozat. Sírása azonban nem önmagának, hanem Krisztus keresztjének szól, a még gyermeklányként megpillantott feszületnek, ahol az emberiség iránti szeretetből a megváltó Isten Fia hagyta, hogy felszögezve életét vegyék. Ez az, amit Margit nem tud elfelejteni, a Passio kínjait, amitől ő maga is naponta sír, zokog, mikor a Krisztus testét jelentő ostyát, az Oltáriszentséget a pap a misében felmutatja. Közben dolgozik, fárad, súrol, árnyékszéket tisztít, beteget ápol, főz, a szolgálólány életét éli, s nem pihen. Virraszt, böjtöl, imádkozik, mint az áldozatra szánt kolostori lakók csinálják ezt világszerte, de nem egyforma átéléssel. A történeti adatok csak mérési lehetőségeket adnak a mérhető dolgok körében, de az átélés, melyet a vallásos érzés nyelve szeretetnek nevez, nem mérhető, s így titokban rejtőzik el. De időről időre feltűnnek a jelek, Margitnál az a nagy, már-már csillapíthatatlan zokogás, mely különösen húsvét táján, a Passio hetében annyira erőt vesz rajta, hogy - mint egyik társnője, Várady Katalin vallja - attól féltik, hogy a szíve megszakad. Ez az áldozatnak való teljes önátadás éppúgy megtöri a testet, mint korábban élő nagynénje, Erzsébet, és mint később élő unokahúga, a másik Erzsébet esetében. A XIII. század időszakára utaló szerzők éppen Margit rendjében, a domonkosoknál találják jellemzőnek a hirtelen feltörő zokogás jelenségét, főként papi személyeknél, a mise végzése közben, az ostyának Krisztus testévé való átváltoztatásánál. Idetartozik Margit egyik kortársa, Cantelupe-i Szent Tamás Angliában (Hereford). A „XIII. századi domonkosok könnyei"-ről külön is megemlékeznek. (M. H. Vicaire: 426
430. L. még Vauchez, 513.) Azonfelül tehát, hogy e jelenség maga régi, úgy is megfigyelhető, mint egy korszakban különleges sajátosságként feltűnő érzékenység, állapot a gótika korának Európájában, melyben Magyarországot Margit képviseli. A tudományos kutatás rendszerezése, az adatok felmérése még más jelenségekre is rámutat. Az Árpád-ház második
153



Erzsébet nevű, szent életű családtagja, III. Endre lánya, akinek élete már a XIV század első felére esik, ugyancsak domonkos apáca lett. Az ő legendája is beszámol arról, hogy nő vértársai gyakran látták őt bőségesen könnyezni imái közben. (Puskely Mária: 62.) A külső „jelbeszéd" hasonlóságához azonban sokkal inkább az ellentétes lelkiség megnyilvánulásai tűnnek fel.
Ezt leginkább szüzességük fenntartásának módozataiban látjuk. Margit a források szerint két esetben is, kezdettől, a leghevesebben elutasította a házasság gondolatát, kérőivel még szóba állni sem volt hajlandó a témáról. Apja, IV. Béla király, e házasság fő erőltetője bemutatta ugyan leányának, az ifjúsága virágában levő Margitnak kérőjét, II. Ottokár cseh királyt. Margit azonban még csak vívódásokon sem esett át, mereven elutasította még a gondolatot is, vállalva inkább a saját szüleivel való szembefordulást is. A második kísérletnél, Anjou Károly nápolyi-szicíliai királyt pedig még csak nem is látta. A szigeti kolostorban maradt változatlanul hazája földjén, s ott fejezte be áldozatra szánt életét. Erzsébet viszont eleinte nem úgy tűnik fel, mint saját elhatározását követő, merev ellenálló. Mostohaanyja, Habsburg Ágnes királyné hatása alatt áll, aki nevelését irányítja, s jegyesévé teszi tulajdon unokaöccsének, Habsburg Henriknek. Később azonban változtat elgondolásán, Erzsébetet a tössi domonkos apácakolostorba küldi, s külön sürgetésre veszi fel a herceglány a végső fogadalmat jelentő fátylat. De ezután nem sokkal megjelenik az egykori jegyes, Henrik herceg a kolostorban, személyes találkozót kér Erzsébettől, s rá akarja bírni, hogy legyen a felesége. Az ifjú királylány is ellenáll, s megőrzi apácafogadalmát. De viselkedése kezdetben nem oly határozott, elutasító, mint Margité. Igaz, ő már ismerte Henriket, s nem idegen tőle eleinte a gondolat, hogy a feleségévé legyen. Imájában Istentől kér tanácsot, hogy visszatérjen-e a magyar királyságba, abban a reményben, hogy jogos örökségét átvegye: az uralkodást férje oldalán. Mikor megvilá
154



gosodásban részesül Isten akaratáról, azonnal lemond a lelkében felmerült lehetőségről. Az eredmény mindkét esetben ugyanaz: a szüzesség és az áldozatkészség megőrzése. Míg azonban Margitnál Magyarország is beletartozik az áldozatba, s még csak kísértést sem érez más lehetőségre, Erzsébet másképpen hozza meg áldozatát. Neki vívódnia kell, s hazája esetleges érdekét is fel kell áldoznia a külföldön maradás, a tössi apácakolostor aszkéta magányáért. A könnyek és az önmegtagadások mögött tehát még egyazon családban is más-más típusok, más-más lelki utak rejtőznek.
Mint azonban kez9-ettól gyanítjuk, a férfikönnyek és a női könnyek, melyek az Arpád-ház kemény, férfias alakjait éppúgy kísérik, mint a hősnókké váló aszkétákat - már nem a lelki út kezdetére jellemző tisztulás, a via purgativa jelenségei. A nagy, misztikus tanító által emlegetett via illuminativa - a megvilágosodás útján járhatnak már rég, ezek az önmaguk vétkein túl a népükért, hazájukért, egyházukért, embertársaikért könnyező áldozatok. Annál inkább fel kell figyelnünk a megvilágosodásra, mivel ebbe az irányba újabb jelek, a fényjelenségek, a sugárzások mutatnak. Most nem azokra a legendamotívumokra gondolunk, mikor Angliában a mostohaanyja által megöletett Edward királynak (t978) mocsárba rejtett holttestét fedi fel egy titokzatos, éjszakai sugárzás. (Acta Sanctorum.) Az egyik kijevi herceget is ilyen fényforrás segíti megtalálni, hogy megjelölt sírba temethessék. Metzben, Lotaringiában III. Szigebert frank királynak századokkal későbbi megjelenését kíséri épségben maradt holtteste mellett nagy fényjelenség. (Uo.) Azokra az esetekre gondolunk, mikor valamilyen élő személynél lép fel sugárzásos fényjelenség. Ezek, amint időben közeledünk a modernebb korokhoz, inkább kibontakoznak a bizonytalanság, a meseszerűség ködéből. A modern ember racionális ösztöne, ha egyáltalán hajlamos nem kételkedni,
155



inkább elfogadja a hitelesebb források tanúskodását, mint a túlságosan régi feljegyzéseket. Szent István legendáiban fel sem merül ez a probléma, mert a három variáció közül egyikben sem olvashatunk arról, hogy fényjelenségek kísérték volna. Szent Imre legendájában már felfedezzük a misztikának ezt a kísérójelenségét, mert ezt olvassuk: „Megtörtént, hogy mikor éjjel titokban, csupán egyetlen szolgát magához véve imádkozni ment... abba a... templomba, a mit Veszprém városában... Györgynek tiszteletére építettek, hogy ott imádságba merüljön... hirtelen nagy ragyogás árasztotta el az egész templomot. Isteni hang bent a magasban így szólt: «A legkiválóbb dolog a szüzesség...»" (SRH. II. 454. Leg. ford. 64.) Ez a XII. századi legenda még mindig nem elég közeli ahhoz, hogy kellőképpen el tudjuk választani, mi a valóság, mi a költészet. A fényjelenség azonban később újra megmutatkozik, ezúttal már a XIII. század eleji megfogalmazásban, Szent László egyik éjjeli imáját kísérve, melyet ugyancsak egyik kint várakozó csatlósa látott, betekintve a templomba:
„ .. .inasa, aki odakünn egymaga várta, a hosszú időt elunva felkelt és bepillantott (a te111plomba), s meglátta, hogy ura megdicsőült testtel csodálatosan a levegőbe emelkedett." (SRH. II. 519. Ford. 97.) A szavak itt már nem beszélnek fényről, sugárzásról, hanem tömören a „megdicsőült test"-et említik. Ezt pedig akkor és még hosszú ideig a keresztény korokban mindenki tudta, hogy kell érteni. A m~gdicsóült test látványára első példát Jézus Krisztus adta az Ujszövetségi Szentírás leírása szerint, a Tábor-hegyi megdicsőülésben, mikor „teljesen átváltozott, arca ragyogott, ruhája fehér lett, mint a hó ..." (Máté 17, 1-6. Lukács, 9, 29-31.) A tanítványok Mózes és Illés társaságában látták. Ha nem is egészen ilyet, de valami hasonlót akar jelezni a magyar Szent László-legenda: a király alakja „átváltozott", vagyis „ragyogóvá" lett, s így emelkedett extázisában, a levitáció jelenségével a magasba.
156



De idézzük most Margit 1276-ban kelt szentté avatási, tanúkihallgatási jegyzőkönyvét, abból az egyik apácatársnő tanúvallomását, akinek közléseit a később keletkező Margitlegendák is átvették: „Egy szent napon„. beléptem az említett Margit szűzzel... a helyiségbe... mely nagyon sötét volt, hogy senki ne láthassa, amint őt ostorozom, és letéve ruháit, az a helyiség úgy megvilágosodott, mintha nappal volna, és miután betakarta magát, olyan sötét lett a helyiség, mint előbb volt." (Vallomás 1276. júl. 9-én. Monum. Rom. Vespr. 1. 205. Felhévízi Szabina szigeti domonkos apáca.) Három héttel később egy másik társnő ezt vallja: ,;valamelyik éjszakán ... azt mondta nekem: Kérlek, állj itt, és senkinek ne mondd meg, hogy itt vagyok (ti. a templomban), hogy senki ne jöjjön hozzám, és miután sok ideig így állt volna imádkozásában Margit szűz, én a feje felett tűzlángot láttam, és nagy félelmet éreztem, és féltem hozzá menni, és jelt adtam neki, és ő nem gondolt vele, nem felelt, és akkor én csakhamar
hozzá mentem és mondtam: «Úrnő, tűz van a fejeden» és akkor Margit szűz kezét a fejére tette, megtapogatta... és azt mondta nekem: «Nővér, senkinek se mondd meg>> és én eddig nem mondtam senkinek". (Seserenyai Elena szigeti domonkos apáca vallomása, 1276. júl. 30. Uo. 208.) A fénytünemények sokkal ritkább és nehezebben észlelhető jelenségek, de megdöbbentőek is és „félelmetesebb"-ek mint Elena nővér vallja -, hiszen ez már a fizikai törvényekkel ellentétben áll, s nem hat természetesnek, mint - minden természetfölötti indítéka mellett is - a látszatra meg nem különböztethető könnyezés. A fényjelenségeket, pontosabban a misztikus személyiség testének ragyogását, sugárzóvá válását a VII. században élő Sevillai Izidor éppúgy említi, mint Aquinói Szent Tamás, a nagy egyházdoktor írja, hogy a lelki megvilágosodás a testen is vísszaveródhet. (Sevillai Izidor: De
natura rerum, c. XXIV.: 2. Aquinói Szt. Tamás: Contra gentes IV. c. 86. Vauchez, 510, 34. sz. jegyz.)
157



Ez a jelenség tehát, értelmezése szerint is a Dionysos által másodiknak említett fokozat, a megvilágosodás útjának kísérő jeléül fogható fel. De ez a megvilágosodás természetesen nincsen kizárólag a testi ragyogáshoz kötve: rejtettebben, a lélek, a személyiség mélyén történik meg gyakrabban. Kapcsolódik ugyanakkor, még fokozottabban az extázis állapotához. Az elragadtatáshoz, melynek sokféle fajtáját már a nem keresztény vallásokban is felleltük. Itt most kizárólag keresztény értelemben vesszük elő, ahol ugyancsak kísérhetik látomások, hallucinációk. Az egyház által vizsgált jelenségek nem a mesterségesen felidézett extázis mágikus vonatkozásaira utalnak, amikor bizonyos külső beavatkozás, sajátos növényekből készített, „hallucinogén" ital segítheti. Különösen a római egyház az, mely kezdettől nagy bizalmatlansággal tekint az ilyen állapotokra, mivel könnyen adódhat benne megtévesztés, betegség, az idegek kóros megnyilvánulása, vagy éppen démonikus hatás. Bár a szentek életrajzaiban, csodákhoz fűződően mindig is szerepeltek az extatikus állapotok, módszeres vizsgálatuk kezdete a kanonizációs perekkel kapcsolatban viszonylag későn, a XIV század elején.indul meg. Tisztázódik az is, hogy például a látomás és az extázis nem tartozik feltétlenül össze. Vannak - igaz, ugyancsak ritka esetek, mikor egyes személyek képszerűen látnak maguk előtt
múltbeli, megtörtént eseményeket. Így látja maga előtt már a XII. században Bingeni Szent Hildegard apátnő az emberiség és a világ történetére vonatkozó egyes eseményeket, történéseket anélkül, hogy extázisban lenne. Látomásait könyvben is leírja, még a természettudományos problémákat illető kommentárokat is ad e látások révén, és levelezésével belekapcsolódik korának közéletébe is. Hasonló, extatikusnak nem minősíthető látomásai vannak a XII. században Schönaui Szent Erzsébetnek Krisztus életéhez kapcsolódóan, illetve a XIX. században Emmerich Anna
158



Katalinnak (t1824), a XX. században Konnersreuthi Neumann Teréznek (t1962). Az Árpád-ház tagjaival kapcsolatban azonban kevés olyan adatunk van, mely az egyes személyek látomásaira vonatkoznék. Extatikus állapotaikra is csak laikus tanúk szembetűnő megfigyeléseire vagyunk utalva. De az is bizonyos, a szentség hírében álló személyekkel kapcsolatban feltűnő jelen~~gek mindig olyan formában történnek meg, hogy az ne legyen kétes, „csak tudományosan", elvontan kielemezhető, hanem egyszerű, tanulatlan és művelt embereknek egyaránt észlelhető. Különben nem keltenének közfigyelmet. Az extázisnak is sok fokozata van, s szinte lehetetlen eldönteni kívülállóknak, melyik állapot minősül a harmadiknak jelzett út régiójával, az egt;esüléssel. Ha arra gondolunk, hogy a jegyzőkönyv tanúsága szerint Szent Margit kolostori társnői milyen kevés tájékozottságot mutatnak e rendkívüli állapotok iránt, mindjárt kevésbé csodálkozunk, ha gyóntatójának, Marcellus fráternek fennmaradt tanúvallomása sem árul el különösebb eligazodást. (Mon. Rom. Vespr.) Pedig erre az időre még az előző század örökségeképpen Párizsban a Saint Victor-i iskola, illetőleg Szent Bernát hagyománya már úgy mutatkozik, mint a teológiai stúdiumok része, és megkülönböztethető az előbbi, intellektuálisabb irány a Bernát-féle, ösztönösebb misztikától. De Assisi Szent Ferenc még inkább hangsúlyozza személyes élete példájával és felfogásával a racionalizmus tudományosan „építkező" hajlamától az eltávolodást. A misztikát nem lehet iskolában megtanulni, még akkor sem, mikor olyan kivételes helyzet áll elő, hogy a párizsi egyetemet'\ Aquinói Szent Tamás és Szent Bonaventura oktatnak. Az „iskolák'' nem annyira a misztikus személyiségekre hatnak, hanem elsősorban a kívülálló megfigyelőkre, a teológusokra, akik a jelenségeket magyarázni próbálják. Mint lelkivezetők, természetesen közvetlen érintkezésbe is kerülhetnek - és kerülnek is - a rendkívüli kegyelmek megtapasztalóival. De a gyakorlatnak az elméleti tisztázásban való
159



megjelenését csak a XIV. század elejétől, Montefakói Klára
(1319) kanonizációs perétől tartja számon az irodalom. Ekkor kezdenek csak a látomások, elragadtatások módja, tárgya, témája szerint megkülönböztetéseket tenni. (Vauchez, 511.) Nem csoda tehát - a magyar szent királyok legendáinak
kora túlságosan is megelőzi az elragadtatások racionális vizs
gálatát. A könnyezés, a fényjelenség és a levitáció, a földről való fölemelkedés - e két utóbbi különösen mint a természet
től egészen eltérő, szembeszökő megnyilvánulás - az, melyet az általános, európai hagiografiai irodalommal együtt a magyar legendák is többször említenek. Láttuk, a XII. század eleji iratban, István Hartvik-féle le
gendájában szerepel először a levitáció jelensége, de csak úgy, hogy a király imája közben a sátor emelkedik meg a feje fölött,
angyalok hatására. A szerző itt maga is tudatában van annak,
hogy kivételes, és csak később kitudódó eseményt mond el, mert egyetlen szemtanújával István hallgatást fogadtatott. A nyugati hagiografiában ebben a korszakban még így is eléggé korai és egyedülálló a jelenség. Említettük már, hogy
viszont éppen ez időben, pontosabban már 1000 körül a bizán
ci egyház szentéletrajzai tudnak az elragadtatásnak erről a módjáról. Bizonyos gyanút az utólagos betoldásra kétségtelenül ébreszthet a mai olvasóban az egykori szemtanúnak az a
szokatlan beszámolója, hogy a sátrat emelő angyalokat is látta volna. Arról viszont nincs szó, hogy maga István emelkednék a magasba. Hartvik mintha érezné, hogy hihetetlennek tűn het, ha egy különleges kegyelmekkel nem megáldott személy lát angyalokat. Ezért azt sejteti, hogy maga a tanú is egy ilyen
rendkívüli imamódba merülő személy volt, távolabb a
helyszíntől.
Mindenesetre István fiának, Imrének legendájában nem
fordul elő ez a motívum, és az imája közben kivJágosodó templom ragyogása sem úgy van leírva, mintha magának a herceg
nek testéből áradt volna ez a fényesség. László király esetében
viszont ott találjuk a 11megdicsőült test" fölemelkedését ima
160



közben, melyet a templomba beleső inasa lát meg kívülről. Szent Erzsébetnek még későbbi legendája pedig, bár egyébként nem szűkölködik csodás eseményekben, levitációról nem tud, de látomásokról, sőt, azok tárgyáról és hallomásokról is tudósít. Erzsébet legendája a türingiai grófné, II. Endre magyar király lányának extázisos látomásairól ezt írja: „Előfordult, hogy révületbe és önkívületbe esett, de nem rövid ideig-óráig volt elragadtatásban, hanem nagyon gyakran és hosszan tartó ideig. S így ebben a fényben vigaszt lelve és megtapasztalva rájött, és megtudta, honnan ered ama hatalmas tökéletesség... itt lehetett részese angyali látogatásoknak és beszélgetéseknek, számtalan titok felfedezésének éjjel és nappal egyaránt, melyeket azonban minden igyekezetével törekedett titokban tartani. Színről színre, angyalok sokaságának társaságában látta magát az Urat is, Jézus Krisztust, aki a legnagyobb jóindulattal beszélve hozzá, vigasztalta és megjelenésével erőt adott neki. Ezért, amikor az elmélkedés magányából jelent meg valahol, tekintete csodálatos fénytől látszott sugárzani, és mintha a nap ragyogása áradt volna a szeméből. S valóban ragyogó volt a tekintete, amíg az Úr tekintett le rá, és akinek megadatott, hogy láthassa, mélyen csodálta arca fényességét." (VII. 10. Gombos: Catalogus, 2377. Kapitánffy István fordítása.) Sorban olvasva az Árpád-család misztikusainak legendáit, mindez ugy hat, mint a titokzatos jelbeszéd fokról fokra való kifejtése. Kezdődik Istvánnal, az elsővel, akinél még legtöbb a homály, folytatódik Imrével és Lászlóval már világosabban, míg a XIII. századba eljutva, Erzsébet legendája már részletező realitással tárgyal a változatlan tárgyról, az elragadtatásról, angyalokról és fényességről. Sőt, még azt is megemlíti utána: „S mikor... lelki elragadtatásba merült... utána nagyon sokáig egy helyben maradt, sőt, sem italt, sem ételt, még egy kicsit sem vett magához." (Uo.) Mindez pedig egyezik a századunkban is megfigyelt egyes jelenségekkel. Ha pedig ehhez hasonlítva ismét a Szent
161



Margittal kapcsolatos jegyzőkönyvet vesszük elő, abban az apácatársnők az elragadtatásnak, szinte tudtukon kívül, egy más fajtájáról számolnak be. Jolent nővér vallja, hogy egy alkalommal, éjjel a templomban, imádkozás közben Margit „olyanná lett, mint a holt". Teljesen megmerevedett, lélegzeni sem látszott, semmiféle zajjal nem lehetett felébreszteni. Társnője, aki vigyázta, rémülten szaladt a főnöknőhöz, Olimpiádisz asszonyhoz, hogy Margit meghalt. De mire visszatértek, a királylány már ébren volt, és - mintegy elárulva, hogy maga is tudott sajátos állapotáról, csak ennyit mondott: „Ne haragudj, csak kevés ideig voltam így." (Mon. Rom. Vespr.1. 203.) Nem csodálkozhatunk, hogy e társnők maguk sem tudták pontosan, mi volt ez, hiszen nem volt benne tapasztalatuk, még külső megfigyelőként sem. Maga a főnöknő annyira nem volt tisztában, hogy először el sem mondta a vizsgálóbizottságnak. Csak a másik apáca vallomása alapján tűnt fel a dolog, s ekkor mégegyszer kihallgatták. Ekkor elmondta, hogy mindez úgy történt, amint Jolent elmondta. S bár az engedelmességgel, alázatos viselkedéssel, sok imádkozását említve úgy hitte, eléggé bizonyítja nevelt leánya szentségét, eszébe sem jutott, hogy az imamód különlegességében rejtőzhet a legfőbb bizonyíték. A szigeti zárda· elmaradtsága a lelki élet megfigyelésének terén azonban nem tűnik annyira lehetetlennek, ha ismét megemlítjük: a pápai udvar vizsgálatai során, kanonizációs ügyben először csak az 1318-1319. években merült fel az extázis mikéntjének tárgyalása. E másfajta, nem ragyogástól és fölemelkedéstől kísért extázis aztán a későbbi adatokban egyre inkább kibontakozik előttünk a megbízhatónak tekinthető tanúk lejegyzett híradásaiból. Említettük már, hogy Avilai Szent Teréz is beszél ilyen állapotban a test érzéketlenné válásáról. S a beszéd lehetetlenségéről, a külvilág jelentéktelenségbe süllyedéséről ad hírt, de ugyanezt írja saját tapasztalatából a XIV. században már Szent Brigitta is. A XVI. századból Néri Szent Fülöp és Pazzi Szent Magdolna esetében tapasztalnak hasonlót. (Brigitta: Leben und die Offen
162



barungen der hl. Brigitte von Schweden, Regensburg 1888. és Frankfurt a M. 1961. A továbbiakról Ernst Benz: 232, 241. stb.) Végül is az erre vonatkozó vizsgálatok úgy tartják, hogy két állapotát figyelték meg eddig az elragadtatásnak. A legmélyebb, mikor az illető személy - Margithoz, Terézhez, Brigittához hasonlatosan - teljes külső érzéketlenség, merevség állapotába jut, s úgy tűnhet a felületes szemlélőnek, hogy nem is él. A másik alapvető állapot ennek éppen az ellenkezője: ilyenkor a lélek öröme kihat a testre, az arc élénkpiros lesz, merevség helyett pedig élénk mozgás, ragyogás következik be, mint Szent Erzsébet esetében. A levitáció is ehhez az állapothoz tartozik némiképp, bár ez sem a türingiai Erzsébetnél, sem Margitnál hitelesen nem szerepel. (Margit nápolyi legendájában ugyan megvan, de ezt nem tekinthetjük addig hitelesnek, míg az ellentmondás a jegyzőkönyv adatai és a jóval későbbi legenda között nem tisztázódik valami módon. L.: Lovas Elemér, 19-20.) Nyoma van viszont Is,tván és László királyok után a levitációnak megint az utolsó Arpád-házi sarjadékról, a tössi apáca
kolostor Erzsébetéről szóló legendában. Őt egyik idős nővér társa látta a templom egy magányos helyén imádkozni, leborulva, de úgy, hogy „egy könyöknyivel a föld fölött lebegett". (Puskely 64-65. Elisabeth von Stagel alapján.) Az ugyanis megint csak változó~ hogy milyen testhelyzetben emelkedik valaki a levegőbe. Allva, térdelve, imádkozva, amint éri ~ hirtelen elragadtatás és lélek, vagy test és lélek együttes „röpte". Assisi Szent Ferencről kortársa és életírója, Celanói Tamás olyan adatot közöl, hogy emberek szemeláttára egy fa csúcsának magasságába emelkedett. (Actus S. Francisci et sociorum eius. Ed. Sabatier, IX. 34-36, XXXIX. 5-7, 35, 129. Benz, 218.) Sőt, időnként eltűnt a szemek elől, majd ismét visszatért. Ez a visszatérés olykor nagyon bonyolult lehet. Copertinói Szent József például, aki a XVII. században élt, egészen a templom tetejéig emelkedett extázisában, a felső párkányzaton ébredt fel, ott kellett megkapaszkodnia, és segí
163



tőtársai csak nagy fáradsággal tudták lehozni. Más alkalommal, amint miséje közben történt ez vele, s emelkedni kezdett, az egyik ministránsfiú kapaszkodott belé, hogy visszatartsa. Helyette azonban a fiú is vele együtt a magasba vonódott. (Herbert Thurston SJ: II. 32.) De tudunk olyan beszámolókról is, hogy valaki karosszékében ülve emelkedett fel, vagy fekvő helyzetben, ágyából. A már említett Neumann Teréz (t1962), korábbi példákban Néri Szent Fülöp (t1595), Marina Escobar (t1633). (Steiner, Johannes, illetve Benz, Ernst.) Létezik természetesen a tünemény: a földről való felemelkedés a spiritizmus körén belül is. Ez azonban csak látszathasonlóság. A tény ugyan igaz, de a mozgató erő forrása, az érdekelt személy lelkiállapota teljesen független az isteni egyesülés útján levők jelbeszédeitől. Maga Keresztes Szent János, de más, hasonló tárgyban író megfigyelők is hangsúlyozzák: a démon mindig arra törekszik, hogy lehetőleg utánozzon az istenihez, angyalíhoz hasonló jelenségeket. Az pedig, hogy a test mozdulatlan legyen, ugyancsak nem feltétlenül törvényszerű. Bizonyos esetekben a test nagyon is mozog, remeg, a szívműködés pedig rendkívül fölerősödik, s úgy tűnhet, mintha ez rázná meg az egész testet. De Avilai Szent Teréz és mások eseteiben arról is tudunk, hogy akár munka közben, például konyhában vagy más, mindennapi tevékenység közben is érkezhet elragadtatás, mely annyira a belsőben megy végbe, hogy az illető személy tovább végzi, mintegy mechanikusan munkáját, jön-megy, edényeket emelget, hoz-visz, s közben lelke mintegy kiemelkedik testéből, elválik tőle, s az isteni egyesülésben részesül. Szent Teréznél ez a legkevesebb feltűnést okozó állapot élete utolsó szakaszára jellemző például, mikor a fölemelkedéssel járó extázisok megszűntek nála. Azok, akik saját feljegyzéseikben számolnak be ilyenfajta élményeikről, többnyire külön hálát adnak Istennek, ha ezek a levitációk akkor történnek, mikor mások nem látják. Marina Escobar feljegyzései szerint egy ilyen felemelkedése után, mikor nyugtalankodott az esetleges feltűnés
164



miatt, amit kelthet, ezt a választ kapta a neki megjelenő Jézus Krisztustól: „Ne bánkódj, mivel ez nem oly nagy csoda, ezt én már nagyon gyakran, régi szentjeimnek is, sok más csodával együtt megtettem. Légy nyugodt, hogy nem nyilvánosan emelkedsz fel és vagy elragadtatásban, de ne merészeld a kezemet megkötni, hanem hagyj úgy cselekedni, ahogy az nekem tetszik." (Das wundersame Leben der ehrwürdigen Jungfrau Marina von Escobar aus Vallisolet. Benz 222.) Való igaz, hogy ezek ritkán s többnyire rejtetten előfordu ló események, s még ha több szemtanú is akad, többnyire ők sem keresik a nyilvánosságot. Maga az egyház is óvja híveit a nem kellően kivizsgált eseményektől, hiszen a hivatalos tanítás szerint a beavatott hívók is úgy tudják: a démoni erők is arra törekednek, hogy isteni csodákat utánozzanak, amenynyire ezt tudják, hogy aztán tévutakra vezessenek. „Gyümölcseikről ismeritek meg őket." (Máté 7, 15-16.) A második vatikáni zsinat után, külső racionalista és részben protestáns hatásra szokássá is vált az újabban készült szentéletrajzok némelyikében, hogy katolikus részről is elhallgatták - szándékosan kerülve a „feltűnést" - a csodás eseményeket. Ez azonban a másik túlzáshoz vezetett, melyet ma már többen felismertek. Nem azért kell a rendkívüli eseményeket emlegetni ugyanis, hogy ezek eltereljék a figyelmet az egyedüli lényegről, az Istenhez vezető útról, és hamis képzelgésekhez, ábrándozásokhoz vezessenek. Másrészt azonban a csodás jelenségek elhallgatása éppolyan hamisításhoz vezethet, mintha túlértékeljük azokat. Tudomásul kell vennünk: a misztikus személyiség élete és az őt körülvevő jelenségek rendkívüliek és hozzátartoznak lényükhöz, sót egyéniségüket is jellemzik a csodás események különféle fajtái. Természetesen nem „rangsorolás" szempontjából: nem az a „legnagyobb" szent, akivel a „legtöbb" misztikus jelenség történik. Hiszen e jelek megmaradnak titoknak, sajátos jelbeszédnek, s ha valamennyire nyilvánosságra is jutnak, a hívók meggyőződése szerint Istennek nem valami hiú látványosság keltése a célja vele, hanem min
165



den esetben olyan meghatározott, komoly indíték, mely Istennek és műveinek nagyobb megismerésével a lélek üdvösségét szolgálja. E felfogás szerint a szemtanúk nem szórakozásból kapják e benyomásokat, hanem okolásul, s azért, hogy adandó alkalmakkor eszközökként szolgálhassanak bizonyos tények valóságának bizonyítására.
Ami ebből az Árpádokra vonatkozik, az is általános cél egyúttal: a régi legendák adatai sokszor azért keltenek annyi kételkedést, mert hiányoznak, vagy nem megbízhatók a tanúk. Az újabb eseteknél is szükséges az óvatosság. De ha van valami, ami a régi korokból áthúzódik a modern korba is, és a technika-természettudomány „előrehaladott" világában is megtartja értelemfölötti megmagyarázhatatlanságát, az attól a könnyelműségtől is megóvhatja a modern embert és a modern kutatót, hogy mindent, ami régen történt, egyszerűen mesének, álomnak, csalásnak vagy éppen „irodalmi motívum"-nak tartson. Ezen a módon, a különféle országokban és különféle helyeken megnyilvánuló jelenségek a különféle idők ben a magyar szent királyok nemzetségét sem a hamis illúziók vagy mesék fényében tüntetik fel. S ha nem is éppen hitre buzdítanak mindenkit - ez senkinek sem lehet kötelező-, de óvatosabb ítélkezésre, gondolkodásra. Semmiféle előítélettől nem befolyásolt gondolkodásra.
Úgy találtuk tehát, mintha ez a „jelbeszéd" -amint azt mi elneveztük - valóban valamiféle közlés lenne. Olyan közlés, mely két irányban folyik. Egyrészt a misztikus személyiség életútján belül, a láthatatlan világ felé, amit az idevonatkozó irodalom az Isten személyes megtapasztalásának nevez, az elmerülésnek a „ragyogó homály"-ban. „Mi ebben a több, mint fénylő sötétségben kívánunk járni, s a látás meg a megismerés tagadása által akarjuk látni és megismerni azt, ami a szemlélésen és tudáson felül áll..." - írja többek között Pseudo Dionysos
166



Areopagita Misztikus Teológia című alapvető művében, mely mondhatni, az egész európai középkor teológiai gondolkozásán és vallásos érzésvilágán nyomot hagyott. [Erdő Péter: A titkokat tanító csend. Vigília Bp., 1979. 1. sz. 24. A szöveg fordítása.] Ezekből a szavakból az is sejthető, hogy a közlésnek egyik, legmagasabb iránya emberi értelemben közölhetetlen: az Istennel való egyesülésre vonatkozik, s olyan titkokat érint, melyek személyes ügyek, s így voltaképpen nem is tartoznak senki másra, mint arra a lélekre, amelyik részesül ebben a „közölhetetlen közlés"-ben. Másrészt azonban távolról sem pusztán személyes ügy. Mint ahogy Isten nem egyetlen élőlényt, egyetlen embert teremtett, hanem ezeknek a sokaságát, az ó sajátos közléseit sem egyetlen embernek szánta. Amennyiben kihámozhatjuk kissé a jelbeszédeknek egy-egy felénk csillámló szilánkjából, sokakat megérintenek ezek a közlések. S bár külön-külön, személyes titkuk megmarad Istennel, ugyanakkor megmarad a közvetítés kötelezettsége is. A többi ember felé, a nagy sokaság felé, akik földi életük folyamán nem jutnak el „a fénylő sötétbe". Az emberek ugyan természettől egyenlők, de nem egyformák, képességdk minőségben, sajátosságban és értékrendben is különbözőek. Csakhogy ezeket a különbségeket nem ember állapítja meg az emberről, hanem a hit szerint a Teremtője. S ő az, aki saját vonzásköre mértékét is megszabja. A hit szerint külön titok az, ki kapja meg földi életében a „közölhetetlen közlés" adományát. De újabb és már valamenynyire nyomon követhető misztérium az, miként jön létre a jelbeszéd másik, földre irányuló vetülete. A jelbeszéd nemcsak azért titokzatos, mert a „fénylő homály" felé tart, s közlés és közölhetetlenség között hullámzik, hanem azért is, mert az ember egész valóját magának követeli. Ez a jelbeszéd nem puszta agyműködés, mint egy matematikusé, gépkezel6é, de nem is pusztán szenvedélyes, érzelmi kitörés vagy testi produkció, hanem valamennyi együtt. Részt
167



vesz benne az emberi ész és értelem, az érzelem és az érzékek, de - miként Keresztes Szent János is utal erre -végtelenül megtisztított állapotban. Az ő beosztásában a hármas út úgy módosul, hogy a tisztulás útján voltaképpen az ember érzéki és szellemi részének külön-külön át kell mennie. A levitációban és a sugárzásban már ez a megtisztult ember emelkedik fel, megszabadulva a testet legyőző nehézségi erő fizikai törvénye alól, s voltaképpen a művészetre és a szépségre emlékeztet, de magasabb rendű módon. Az extatikus hangok, szavak, örömkitörések, sőt prédikációk is ide tartozhatnak, esetleg különféle nyelveken, ami az Apostolok Cselekedeteiben leírt jelenethez, a Szentlélek eljövetelére emlékeztet. Meg kell természetesen vonnunk a határt és a megkülönböztetést a sámán extatikus őrjöngése és hörgése, a varázsló és a boszorkány fetrengése, valamint a démoni erőktől mentes, valóban isteni érintések között. Az isteni illetés, írja Keresztes Szent János, mindig finoman hatol a lélekbe, s nem okoz a külsőben visszatetsző, torz mozgásokat - fűzhetjük hozzá. De mindez nem zárja ki, hogy az isteni illetésű lélek extázisában is szerepet kapjon az átszellemült érzékek útján az emberi forma, mely Isten képére van teremtve. Dionysos Areopagita A mennyei hierarchiáról szóló művében a platonikus filozófia
alapjaiból kiindulva, de a kereszténység szellemétől fűtve ír az emberi forma, sőt az egyes testrészeknek az égi ideát tükröztető szerepéről. (Denys I'Aréopagite: La hierarchie céleste 175.) Bonaventura a XIII. században ezt a felismerést erősíti. „Igen nagy... az emberi test méltósága, részeinek harmóniája és arányos összekapcsolódása miatt, amelyért. .. hasonló az égi természethez." (II., Sent., dist. 17. a 2., q. 2. concl. Quaracchi II. 423. Redl, 366.) Nagyon keveset tudunk erről, s az a kevés is már a közölhetetlenség határát súrolja. De annyi bizonyos, hogy az extázisban a tánc is szerephez jut. Celanói Tamás írja Assisi Szent Ferencről, hogy mikor a pápa és udvara előtt rendjének megalapításáról beszélt, beszéde kíséretéül valósággal táncot járt a
168



lába. S ez nem hogy nevetségesen hatott volna, teszi hozzá az író, hanem ellenkezőleg: megrendítően.
Avilai Szent Terézről azt tudjuk, hogy - spanyol módra kasztanyettával táncolt az Oltáriszentség előtt. (Benz, 234.) Pazzi Szent Magdolna tánca viszont éppen levitációs állapotában nyilvánult meg, 1592. május 3-án. A templomban, a feszülettel a karjában a felső párkányig emelkedett, majd teljes egyensúlyozó képességgel és biztonságban a nehézségi erőt legyőzve, magához szorította a feszületet és fátylával törölgette, olyan csodálatos mozgással és szépséggel, hogy „égi jelenségnek látszott". (P. Virgil Capari: Leben der hl. Maddalena de Pazzi 63. Benz, 234.) A közlésnek ez a másik, föld felé forduló iránya az, amit a jelek a szemtanúknak, a mindennapi, emberi szemmel látóknak is megmutatnak. A teljes megértést itt sem adják, pusztán jelzést, utalást, hogy létezhet és létezik a természeten túli, természetfölöttinek nevezett világ, mely az embernek, a földnek sorsát is irányítja. A mindennapok folyásában elhárítható, kikerülhető ugyan, de mivel sors, és közös, emberi sors - ha máskor nem, az élet végére érve találkozni kell vele. Ha az egyházi tanítás szempontjából nézzük, akkor sem találunk elfogadásában semmi kényszert, az embernek szabad akarata van. A tanítás szerint azonban a sors elkerülhetetlenségét nem érvényteleníti a választás szabadsága. Isten vonzását lehet igényelni és lehet elhárítani. A jelbeszéd közlésiránya azoknak szól, akik felfigyelnek a jelekre, a jelek által azokra, akik a jelbeszédet folytatják, általuk pedig az üdvözítés lehetőségét adó Istenre.
169



A lélek üdvössége azok számára, akik hisznek benne, egyetemes, emberi ügy. A szolgálatában álló jelbeszéd titkához tartozik. De az Árpád-ház Magyarországon uralkodó vagy itt önsanyargató életet élő tagjai az emberiség és az egyház egyetemes ügyéhez mindig hozzácsatoltak szándékuk szerint egy külön engesztelést országuk, népük vétkeiért, hogy a sorscsapások súlyát enyhíthessék. Ebben szilárdan hittek, csakúgy, mint azok, akik jelbeszédük hatása alatt tisztelték és tisztelik őket.
rv. Béla király nem élt önsanyargató életet, nem a misztika kivételes útjain járt. Józan országkormányzó, és tetterejével a 11második honalapítónak" nevezett uralkodó volt, mikor a tatárjárás csapása után a keresztény Magyarországot újra helyreállította. Hívő és istenfélő volt, de semmiféle tudományos kutatás nem fogja emberi bizonyossággal felderíteni, milyen indításra írta levelében IX. Gergely pápának azokat az emlékezetes szavakat:
„Mivel Teremtőnknek adományából és kcgtjelmébo1 vagi1unk, amik vagyunk, felajánljuk magunkat éló áldozatul a keresztény hit megvallásának és a római egyház tisztességének növeléséért."
Mindenesetre az áldozat gondolata tovább is foglalkoztatta, mert évtizedekkel később Margit leányának gyóntatója, a domonkos Marcellus fráter, a királylány első legendájának szerzője egy újabb felajánlásáról emlékezik meg, melyet már a tatárdúlás alatt tett, áldott állapotban lévő feleségével együtt:
„ ... a tatárok üldöztetése közepette... megfogadta, hogy saját maguk és az ország megmeneküléséért felajánlják át (a szüle
170



tendó magzatot) mint engeszteló áldozatot az Úrnak. Hogyha leánykájuk születik, apácának adják. .." Ebből úgy tűnik, a király, miként elődei is, nem alattvalóit szánta a szenvedésre, hanem saját családját, éppen azért, hogy országa megmeneküljön. Igaz, Béla király később, a politika gondjai, a diplomáciai manőverek súlya alatt meg akarta változtatni ezt az ígéretet, s leányát két ízben is erőszakkal férjhez próbálta adni. Megint csak nem a tudomány és az emberi ráció képes azt kideríteni, hogy mikor és meddig érvényes egy ígéret Isten színe előtt. Szent Margit apáca mindenesetre tudott erről az ígéretről, hivatkozott is rá, mikor ellenállt, s apja helyett is betartotta. A szigeti kolostor szenvedései között úgy tűnik, még azokért a szavakért is helytállt, melyeket az idézeteken túl, folytatásként ugyancsak olvashatunk apjának a pápához írt 1239. évi levelében:
„ ... fóembereink egyetemes tanácsára szilárdan elhatároztuk, hogy mint alázatos fiú Nektek, Szentatya, kész szívvel és alázatos lélekkel engedelmeskedünk, készen arra, hogy mind személyünket, mind javainkat kockára vessük Jézus Krisztus követésében... "
Kétségtelen: a magyar szent királyok és királylányok mind a maguk, mind országuk érdekében Jézus Krisztust követték.
171



Rövidítések és források jegyzéke
03
Acta Sanctorum. quotquot toto orbe coluntur vel a catholicis scriptoribus celebrantur... collegit, digessit, notis illustravit Joh. Bollandus; operam et stud. contulit Godcfr. Henschenius. Antverpiae. Febr. L tom. 1658. 227-. (Szigebert.) Mart. II. tom. 1668. 638-. (Edvárd.) Mart. III. tom. 1668. 718-. (Guntram.) Jul. VII. tom. 1731. 87-. (Olaf.) Altheim, Franz: Römische Religiongeschichte; 1931-1933. 1-Ill.
Anjou-legendá:.ium = Magi1ar Anjou Legendárium. (Hasonmás
kiadás.) Osszeállította: Levárdy Ferenc. Budapest 1975. , Magyar Helikon-Corvina.
Arpád-kori és Anjou-kori levelek. (Szerk.: Makkai L.-Mezcy L.) Budapest 1960.
Avilai Szent Teréz = Jézusról elnevezett Szent Terézia összes múvei. A
legújabb spanyol kritikai szövegkiadás alapján ford.: (Szeghy) Ernő. Budapest, Stephaná.emn.
1. köt. A.. tökéletesség útja. A belső várkastély. 1923. II. köt. Onéletrajz, 1928. Ill. köt. Az alapítások könyve és kisebb művek. 1928. Békés Gellért: Isten népe-e a magyar? Katolikus Szemle (Róma), 1986. évf. Benz, Ernst: Die Vision. Erfahrungsformen und Bi!derwelt. Stuttgart, 1969. Erns Klctt Verlag. Besanqon, A.: La Tsarevitch immolé. Paris, 1967. Biblia. Ószövetségi és Újszövetségi Szentírás. Budapest, 1979. 3. kiad. Szt. István Társulat.
Biblif<us teológiai szótár. (Vocabulaire de théologie biblique. 2. éd. Les Editions du Cerf, Paris, 1970. Ed. Xavier Léon-Dufour.) Ford., szerk.: Szabó Ferenc SJ - Nagy Ferenc SJ. Budapest, 1986. Szt. István Társulat. Bloch, Marc: Les rois thaumaturges. Strasbourg, 1924.
172



Biom, G. A. St. Olaf in norwegischer Geschichte. ln: S. Olav, seine Zeit und sein Kult. Acta Visbinensia, VI. (ed. Gunnar Svahnström), Uddevala, 1981. Capari, Virgil P.: Leben der hl. Maddalena de Pazzi. Regensburg, 1857. Cherniavsk:tj, T.: Tsar and People. Yale, 1961. Contamine, Philippe: La querre au Moyen Age. Paris, 1980. Presses Universitaires de France. (Nouvelle Clio, 24.) Dictionnaire de spiritualité (dir. Ch. Baumgartner SJ ), II-VI. tome, Paris, 1953--1976. (Cúnszavak: Canonisation, Expation, Extase, Larmcs, Levitation, Lumiére.) Dionysos Aeropagita (Pscudo-Dionysos): Misztikus Teológia. Ford.: Erdő Péter: A titkokat tanító csend. Vigilia, 1979. évf. 22-26. (Dionysos Aeropagita:),Denys l'Aéropagite: La hierarchie céleste. 2. éd. Paris 1970. Les Editions du Cerf. (Sources chrétienncs, 58.) (Görög-francia szöveg.) Diószegi Vilmos: A sámánizmus. Budapest, 1962. Dumézil, Georges: Mythe et épopée. Paris, 1968. Gallimard, 1. Ford.: Mítosz és eposz. Budapest, 1968. Gondolat. Eliade, Mircea: Das Heilige und die Profane. Hamburg, 1957. Ford.: A szent és a profán. Budapest, 1987. Európa
Escobar, Marina =Das wundersame Leben der ehrwürdigen
Jungfrau Marina von Escobar aus Vallisolet. Nach ihren eigenen Aufzeichnungen dargestellt von P. Ludwig de Ponte und P. Andreas Pinto Ramirez. Ford.: Regensburg, 1861. l-III. 1864: IV Fabian-Fischer, S.: Die deutschen Casaren. München, 1977. Ford.: A német cézárok. Budapest, 1985. Európa. Finke, H.: Das Problem des gerechten Krieges in der mittelalterlichen theologischen Literatur. ln: Aus der Geisteswclt des
Mittelaltcrs (szerk.: A. Lang, J. Lechner, M. Schmauss).
Münster, 1935. Folz, Robert: Vie posthume et culte de S. Sigisbert, roi d'Austrasie.
ln: Festschrift. P. E. Schramm. Wiesbaden, 1964. I. 7-26. Folz, Robert: Zur Frage der heiligen Könige: Heiligkcit und Nachleben in der Gcschichtc des burgundischcn Königtums. Deutsches Archiv für Erforschung des Mittelalters (Köln-Graz), Jhg. 1958. 317-344. Gerics József: A korai rendiség Európában és Magyarországon. Budapest, 1987. Akadémiai Kiadó.
173



Gerics József: Judicium Dei a magyar állam XI. századi külkapcsolataiban. ln: Athleta patriae (szerk.: Mezey L.), Budapest, 1980. Szt. István Társulat. Gieysztor, Alexander: Saints d'implantation, saints de souche dans les pays évangélisés de l'Europe du Centre-Est. ln: Hagiographie, cultures et sociétés IV-XII. siecles. Ac~es du
Colloque organisé á Nanterre et aParis (2-5 Mai 1979). Etudes
Augustiniennes. Paris, 1981. 573-584.
Gombos = Vita sanctae Elisabethae stb.
Górskí, Karol: La naissance des États et le roi-saint. Probleme de l'ideologie féodale. ln: l:Europe aux IX-XI. siecle. (Ed. Tadeusz Manteuffel-Alexander Gieysztor), Varsoviae, 1968. 425--432. Görres, Joseph: Die Christliche Mystik. I. Bd. RegenburgLandshut, 1836. Graus, Frantisek: La sanctification du souverain dans l'Europe centrale des X• et XI' siecles. ln: Hagiographie, cultures et sociétés IV-XII. siecles. Paris, 1981. 559-572. GyörfftJ György: István király és műve. 2. kiad. Budapest, 1983.
132, 146. stb. Györfft; György: Szent László. ln. László király emlékezete. Budapest, 1977. Magyar Helikon. 7-20.
GyörfftJ György: l. még Magyarország története.
Hérodotosz történeti könyvei. Ford.: Geréb József. Budapest 1894.
A szkítákról: rv. könyv.
Hubrecht, G.: La juste guerre dans la doctrine chrétienne des origines au milieu du XVI• siecle. Receuils de la Société Jean-Bodin. 15 (1961), 107-123. Huillard-Bréholles, Jean Louis Alphonse: Examens des chartes de l'église Romaine dans les rouleux d its rouleaux de Cluny. Paris, 1855. Joínvílle, Jean de: Historie de Saint Louis (ed. M. Natalis de Wailly). 2. éd. Paris, 1874. Karácsonyi János: Kik voltak az első magyar érsekek? Századok, 1892. évf. (Vitája Pauler Gyulával, lásd ott is.)
Kármelhegy = Keresztes Szent János művei. A legújabb spanyol kri
tikai kiadás alapján ford.: (Szeghy) Ernő. Budapest, 1926. Stephanaeum. 1. köt. A kármelhegy útja. - II. köt. A lélek sötét
éjszakája. A szellemi páros ének. Az élő szeretetláng.
174



Kecskés Pál: A bölcselet története főbb vonásaiban. Budapest, 1943. Szt. István Társulat.
K. Ford: Képes Krónika fordítása. (Bellus Ibolya, ellenőrizte: Boronkai !ván és Kristó Gy.) Budapest, 1986. Európa. Király Ilona: Arpád-házi Szent Margit és a sziget. Budapest 1979. Szt. István Társulat.
Klaniczay Gábor: Az 1083. évi magyarországi szentté avatások. ln: Művelődéstörténeti tanulmányok (szerk.: Fügedi E.) Budapest, 1986. 15-32. Kologrifov: La saint~té en Russie. Brugge, 1953.
Kristó Gyula: Az Arp~d-dinasztia szentjei és legendáik. ln: uő: Tanulmányok az Arpád-korból. Budapest, 1983. 359-368. (A problémakörben meddő kísérlet.) Lambertini, Prosper: (később XlV. Benedek pápa): De servorum Dei beatificaizone et canonizatione, Roma, 1766.
Leg. ford.: = Árpád-kori legendák és intelmek (szerk.: Érszegi
G.- Csóka J. G. stb.). Budapest, 1983. Szépirodalmi. (A le
gendák fordításai.) Lexikon für Theologie und Kirche (hrsg. M. Buchberger). Freiburg
i. Breisgau. 1. Aufl. 1930-1938. I-X. Bd. - 2. Aufl. 1957. Livius, Titus: Ab urbe condita libri (Teubner), Leipzig, 1902-1930. Ford.: A római nép története a város alapításától. Budapest, 1982. Európ~ 1-Iv. Lovas Elemér: Arpád-házi Boldog Margit élete. Budapest, 1939. Szt. István Társulat.
Lukianosz: Opera (Teubner), ford.: Összes művei. Budapest, 1974. II. köt. 580-582. stb. Magyarország története, 1. Budapest, 1984. Magyar Tudományos Akadémia. (Szerk.: Székely Gy. - Bartha A.) A vonatkozó rész Györffy Gy. munkája: 762, 1005. stb. M. E. = Mitológiai Enciklopédia (szerk.: Sz. A. Tokarev. Moszkva, 1980-1982.) Magyar kiadás: szerk.: Hoppál Mihály. Budapest, 1988. 1-11. Gondolat.
M. G. H. = Monumenta Germaniae Historica. Scriptores rerum Merovingicarum. 1. tom.: Gregorius Turonesis Opera. - 2. tom.: Fredegar et aliorum chronica. Vitae sanctorum. (ed. Bruno Krusch.) Passio S. Sigismundi, Vita S. Chrotildis, Gesta Dagoberli 1., Vita Dagoberti III. stb. Hannover, 1888.
Mon. Rom. véspr. = lnquisitio super vita, conversatione et mira
175



culis beatae Margarethae virginis, Belae IV. Hungarorum regis filiale, sanctimonialis monaterii virginis gloriosae de insula Danubii, ordinis Praedicatorum, Vesprimiensi diocesis. ln: Monumenta Romana Episcopatus Vesprimiensis (szerk.: Fraknói
Vilmos). I. tom. Budapest, 1896. Római Magyar Történeti Intézet. 163-383. (Az 1276. évi szentté avatást célzó
jegyzőkönyv XVII. századi másolatból származó kiadása.)
M. H. = A magyarok elódeiról és a honfoglalásról. Kortársak és krónikások lúradásai. 3. kiad. (Sajtó alá rend.: Györffy Gy.) Budapest, 1986. Gondolat. (Az arab és bizánci források szemelvényeivel.) Orosz irodalom kistükre. Az - (Szerk.: Iglói Endre.) Budapest, 1981. (Az orosz őskrónika szemelvényei Borisz és Gleb életrajzához.) Otto, Rudolf: Das Heilige, 1917. Francia ford.: Le sacré. Paris, 1917. Pariz Pápai, Franciscus: Dictionarum Latino-Hungaricum. Leutschoviae (Lőcse), 1708. Haeredes Samuelis Brewer. Pauler Gyula: A Hartvic-legenda és pesti codexe. Századok, 1884. évf. Pauler Gyula: A Hartvic-legendáról. Századok, 1892. évf. (Vitája, ill. válasza Karácsony Jánosnak.) Pauler Gyula: A Hartvic-vita sarkpontjai. Századok, 1894. évf. Plutarkhosz: (Vitae parallelae, Teubner, Leipzig, 1892) ford.: Párhuzamos életrajzok. Budapest, 1978. Magyar Helikon. 1-II. Poupard, Paul (szerk.): Dictionnaire des religions. Paris, 1984. Puskely Mária: Árpád-házi Boldog Erzsébet. Róma, 1980. Redl Károly (szerk.): Az égi és földi szépről. Források a késő antik és a középkori esztétika történetéhez. Budapest 1988. Gondolat. Reg. Gregors VII. 1 = Das Register Gregors VII. Hrsg. E. Caspar. Berlin, 1920. 13, 145. 558-559. (A p~pának Salamonhoz és Géza herceghez írott levelei, ford.: = Arpád-kori és Anjou-kori levelek.) A Hermann metzi püspökhöz írt levél részlete fordításban:= Geréb József: Judicium Dei, 123.
Reg. Gregors VII. 2: = Gregorii VII. Registrum. Lib. V-IX. Hrsg. E.
Caspar. Berlin, 1955. (A pápa „A. császárnóhöz" = Szt. László feleségéhez írt levele.) Mon. Germ. Hist. 2/2. 564-565.
Regout, R.: La doctrine de la guerre juste de saint Augustin a nos
jours d'apres les théologiens et les canonistes catholiques, Paris, 1935.
176



Solages, B. de: La théologíe de la guerre juste, genese et orientation. Paris, 1946. Steiner, Johannes: Theres Neumann von Konnersreuth. Ein Lebensbild nach authentíschen Berichten, Tagebüchern und Dokumenten. München (év nélk.), Schnell und Steiner Verlag. Ford.: Konnersreuthi Neumann Teréz életrajza, eredeti jelentések, naplók és okmányok alapján. Budapest (év nélk.), Ecclesia.
SRH = Scriptores rerum Hungaricarum (ed. E. Szentpétery),
Budapest, 1. vol. 1937. (A magy~r krónikavariánsok kritikai szövegkiadása.) II. vol. 1938. (Az Arpád-házi legendák kritikai szövegkiadása.) (A Magyar Tudományos Akadémia és a Történelmi Társulat kiadásában.)
Stagel, Elisabeth: Schwesternbuch. L. = Puskely Mária.
Steindle, B.: Die Tranen. Ein mystisches Problem im alten Mönchtum. Benediktinische Monatschrift. Jhg. 1938. 181-187. Strabón: Geografika. (Ford.: Földy József. Bev.: Balázs János.) Budapest, 1977. Gondolat. Szántó Konrád: A katolikus egyház története. 1. Budapest, 1983. Ecclesia.
Szent Brigitta = Leben und die Offenbarungen der hl. Brigitta von Schweden. Regensburg, 1888., újra nyomt. Frankfurt a. M., 1961. Szent Hildegard: Scivias. Migne: Patrología Latina. (Paris.) CXCVIL tom. Szent István: Törvényeinek XII. századi kézirata az Admontí kódexben. (Hasonmás kiadás. Ford.: Bartoinek Emma.) Budapest, 1988. Helikon. Szentpétery Imre: Az Árpád-házi királyok okleveleinek kritikai
jegyzéke. Budapest, 1923. I. Thurston, Herbert SJ: Die körperlichen Begleiterscheinungen der Mystik. Luzern, 1956. Török József: Szentté avatás és liturgikus tisztelet. ln: Művelő déstörténeti Tanulmányok (szerk.: Fügedi E.) Budapest, 1986. 33-47. Török József: Szent István király tisztelete a kö~épkori magyar liturgiában. A székesfehérvári Egyházmegye Unnepi Névtára, Székesfehérvár, 1988. 31-44. Török József: lnfluences lotharingíennes sur la liturgie d'Europe
177



centrale autour de l'an Mil. ln: La France de !'An Mil (ed. CNRS, Paris, Sajtó alatt. Kéziratát a szerző szívességéből használtuk.)
Tours-i Szent Gergely: = M. G. H. = Monumenta Germ. Scriptores
Merovingicarum, 1. tom.: Opera. Vanyó László: Az ókereszt~ny egyház és irodalma. Budapest, 1980. Szt. István Társulat. (Okeresztény írók 1.) Vauchez, André: La Sainteté en Occident aux derniers siecles du Moyen Age, d'apres les proces de canonisation et les ?-ocuments hagiographiques. Rome, 1981. (Bibliotheque des Ecoles Frarn;aises d'Athenes et de Rome.) Vicaire, M. H.: Dominique et ses Precheurs. Fribourg-Paris, 1977. Vita sanctae Elisabethae de Thuringia sive de Hungaria... et rniracula, auctore Theodorico de Apolda sive de Thuringia, ordinis Praedicatorwn. ln: Catalogus fontiwn historiae Hungariae (ed.
E A. Gombos), III. Budapest, 1938. 2377- 2378.
Tájékoztatásul meg kell jegyeznem az érdeklődő olvasók számára, hogy e munka Szent Imréről és Szent Istvánról szóló részei készültek el először, melyeket még előadások formájában olvastam fel a Bazilika Szent Jobb-estéin, illetve a budapesti
piarista gimnázium tanár úrai számára 1987-ben éf 1988-ban. Itt már hangoztattam, hogy előző könyvemben, Az Arpádok nyomában c. munka negyedik, bővített kiadásában tévedtem, mikor a 198-ik lapon még úgy vélekedtem, hogy Imre sírjánál eleinte nem történhettek rendkívüli események. Mentségem legfeljebb az lehet, hogy velem együtt, eddig még más történetkutató sem vette észre az Imre-legendának a herceg halála utáni harmincadik napra vonatkozó feljegyzését, amit közben felfedeztem, és amire azóta megjelent írásaimban már hivatkoztam, természetesen itt is. Ezek a megjelent sz9vegrészek: István király, a szent (Székesfehérvári Egyházmegye Unnepi Névtára, Székesfehérvár, 1988. 11-29., az adatról a 23. lapon), valamint Szent István király és a Mária-országa eszme (Katolikus Szemle [Róma] 1988, 193-210., itt a 206. lapon, illetve a Szent Jobb-esték előadásainak tanulmánykötete, Szent István Társulat.)