---
master_file: "[[@RezgesEmelesenekTudomanyapdf]]"
---
# Index for A rezgés emelésének tudománya.pdf

thesecret.hu http://www.thesecret.hu/blogok/forditsd-meg-sorsod/rezges-emelesenek-tudomany
A rezgés emelésének tudomány
Mit jelent a rezgésszint
Amikor először hallottam a rezgésszintről és annak emelésének fontosságáról hirtelen olyan érzésem támadt hogy valami nincs rendben a felfogásommal. Alapvetően egy eléggé racionális ember vagyok és általában így is közelítek a dolgokhoz, számomra fontos hogy logikusan is összeálljon a kép. A rezgésszinttel kapcsolatosan sokáig hiányérzetem volt. Értettem is meg nem is. Végül elkezdtem apránként összerakni a képet amit most megosztok veletek is.
Bizonyára sokszor hallottátok már hogy világunkban minden energia, minden rezgés. Mivel ezt fizikusaink mondják, az emberek elfogadják, bár sokan közülünk nem teljesen értik mit is jelent ez valójában. A rezgést úgy kell elképzelni mint amikor egy gitár húrját megpendíted és az elkezd finoman rezegni. Ha lassítva, felnagyítva néznéd ezt a rezgést az alábbi ábrához hasonlót látnál. Az ábrán különböző frekvenciájú hullámok láthatók. Legnagyobb frekvenciát a legalsó hullám mutat. Minél magasabb egy hullám frekvenciája annál gyorsabban rezeg.
Egyébként az érzékszerveid úgy vannak teremtve, genetikailag kódolva, hogy a külvilágodból értelmezni tudd a különféle rezgéseket, vagyis a tested érzékszervei dekódolják számodra a külvilágod rezgéseit. Mindennek van egy rezgési frekvenciája, ezt a tudósok már kimutatták. Mi emberek szó szerint érzékeljük ezeket a rezgéseket az érzékszerveinken keresztül. A fülünkkel olyan rezgéseket fogunk amelyeket hangok formájában érzékelünk. A szemünkkel olyan rezgéseket, amelyeket formákra, színekre alakítunk. Pl ha kinézel az ablakon és látsz egy piros autót, akkor tudnod kell, hogy annak más rezgése van mint egy kék autónak stb.
Minden színnek más a rezgési frekvenciája, pl a zöldnek 612-522 THz a frekvenciája. Hasonlóképpen az illatoknak is van frekvenciája illetve amikor tapintunk valamit akkor is tulajdonképpen két rezgés találkozik, a kezed rezgése egy felületként érzékelt rezgéssel. Mi emberek hajlamosak vagyunk tökéletesen azonosulni a testünkkel. Ha belenézek a tükörbe csak és kizárólag a testemet látom, akkor hát hol itt a hiba? Tévedés nincsen, valóban csak a fizikai testünket látjuk a szemünkkel, azon viszont ritkán elmélkedünk hogy a szemünk csak bizonyos frekvencia tartományt képes értelmezni. Mi van azokkal a frekvenciákkal amelyeket a szemünk nem regisztrál?
És ha már itt tartunk, mi van azokkal amelyeket a fülünk nem észlel, amelyeket az öt érzékszervünk közül egyik sem észlel? Azt már tudjuk, merthogy a műszereink mérni tudják, hogy vannak például ultraibolya sugarak, amelyeket a szem ugyan nem érzékel, de attól még léteznek, hogy vannak olyan magas vagy alacsony rezgésű hangok amelyeket a műszereink mérni tudnak, de a fülünk nem észlel. Mi van azokkal a rezgésekkel, amelyeket a műszereink sem tudnak kimutatni? Badarság lenne azt állítani hogy azok nem léteznek, hiszen tudjuk hogy pár évtized alatt milyen óriási technológiai fejlődésen mentünk keresztül, ami nem állt meg, és folyamatosan újabb és újabb felfedezéseink, finomításaink lesznek, amivel talán újabb frekvenciákat is mérni tudunk majd. Ha valamilyen rezgés kívül esik az általunk érzékelhető tartományokon, a létezése még nem vonható kétségbe. Ilyen energia a gondolati energia, az érzelmek energiája, a spirituális energia. Gondolj most egy kicsit a hangra mint rezgésre. Biztosan te is tapasztaltad már hogy amikor egy koncerten a dobokat erőteljesen, hangosan ütik, szó szerint érzékelni tudod a testedben a rezgést, a lüktetést. Amikor megpendítenek egy húrt a gitáron az is rezegni kezd. Ahogyan rezeg a gitár húrja körülbelül úgy rezegnek testedet alkotó energia részecskék, persze egy teljesen más frekvencián. Tovább gondolva, finomítva, pontosan úgy rezegnek a gondolataid, az érzelmeid, a spirituális energiád. Pontosan úgy rezeg minden ami téged körbevesz, bár lehet hogy nem érzékeled az érzékszerveiddel, mert kívül esik azon a tartományon ami még érzékelhető.
Aki működtetni tudja a hatodik érzékét az más rezgés tartományokat is érzékel, de erre kevesen képesek Tehát, 1/7



ha el tudjuk fogadni hogy a bennünket körülvevő világban minden rezeg, a következő lépés, hogy elfogadjuk, nekünk is van egy rezgési frekvenciánk, vagyis a bennünket alkotó sejtek, molekulák, atomok úgyszintén rezegnek. Ha már voltál biorezonanciás kezelés, akkor meg is mérték a frekvenciádat. Most pedig lépjünk még egy szintet, de ehhez szeretnék egy hasonlatot mondani. Tudatosságodnak 3 megjelenési formája van, akárcsak a víznek. Nagyon szeretem ezt a példát, mert kézzelfoghatóvá válik számunkra a jelenség. A tudatosságodnak szilárd formája a tested, folyékony formája az érzelmeid, tudatosságod gáz formában a gondolataid. A fizikusok nagyon szépen elmagyarázzák hogy a jégnek (vagyis a víznek szilárd formában) a rezgése a legalacsonyabb, a víznek magasabb, a gőznek még magasabb.
A saját rezgésünk is ehhez hasonlítható. A rezgésszintek a fizikai testtől az érzelmeken keresztül a gondolatokig emelkednek, illetve hatással lehetnek egymásra, de ez legyen egy másik bejegyzés témája. A következő szint a benned lakozó spirituális energia, amelynek hatása van az összes többire, vagyis a tudatosságodra, az érzéseidre, gondolataidra. Most már érteni fogod a válaszomat arra a kérdésre hogy „Mit jelent a rezgésszintem?”A rezgésed a te személyes spirituális energia frekvenciád.
Ez egy összegzése az eddig megélt életeidnek, a valaha is gondolt gondolataidnak és cselekedeteidnek. Ez az energia körülveszi és áthatja tested minden sejtjét, porcikáját. Ez a rezgés tulajdonképpen lelked esszenciája, olyan mint egy ujjlenyomat, csak és kizárólag rád jellemző. Ahogyan nincs két egyforma hópehely, úgy nincs két egyforma rezgésű lélek sem. Teljesen egyedi és különleges vagy.
A rezgésedben visszatükröződnek a gondolataid, érzéseid, hiedelemrendszered, szavaid, az ahogyan bánsz magaddal és másokkal. Amikor alacsony szinteken rezegsz a fényrészecskéid lassabban rezegnek és tömörebbek. Az energiádat szó szerint nehéznek érzed. Jó példa erre a depresszió. Ilyenkor az energiád nagyon nehéz, szó szerint lehúz. A korlátozó hiedelmek, a félelem, harag, neheztelés, hibáztatás, bűntudat, irigység, ítélkezés, szégyen, függőség, önbecsülés hiánya, mohóság alacsony rezgéseket generálnak, de azt hiszem ezzel már tisztában vagy.
Figyeld gondolataidat és érzéseidet, mert kitűnően tükrözik rezgésszintedet, illetve visszahatnak rá. Használd ki ezeket a rendelkezésedre álló eszközöket. szerzők: Kalló Melinda, Dénes Sebők forrás:/facebook/http://paramoral.eu
-------------------------------
Bárki, aki spirituális körökben mozog, valószínűleg hallott a "rezgésekről". A helyzet általában az, hogyha valaki magasabb rezgésű, valahogy sokkal spirituálisabb, vagy az egyén célja az, hogy növelje a saját rezgését. De mit jelent ez valójában? Ez az egész csak egy szellemi hókusz-pókusz, vagy valóban van tudományosság a rezgések mögött? Ahogy az a cikk címéből is kitalálható, teljes mértékben tudományos ez a spirituális fogalom. És ez be is bizonyítható.
Kezdjük azzal, amit tudunk. Naprendszerünk középpontjában a Napunk található - egy nagy fénygömb. Körülötte keringenek a bolygók. Minél közelebbi egy bolygó, mint a Merkúr és a Vénusz, annál gyorsabban mozognak a Nap körül, mivel kisebb a keringési pályájuk. A mi univerzumunkban a minták folyamatosan ismétlődnek. Például az atomok, melyek az anyagi világunkat alkotják, úgy néznek ki, mint egy mini naprendszer. Minden atom középpontjában egy atommag található. Körülötte keringenek az elektronok. A különbség ezen a szubatomi szinten, hogy az elektronok képesek átugrani egyik pályáról egy másikra, mely a "kvantumugrás" fogalmát jelenti számunkra.
Amikor egy elektron átkerül egyik pályáról a másikra, közelebb kerül az atommaghoz, ami energiát vagy fényt bocsát ki. Ez nagyjából az alapvető fizika. Minden fizikus tud erről, és egyetértenek abban, hogy ez egy bizonyított tény. Sajnos azonban a legtöbb tudós metaforikus értelemben nem hisz benne. A szimbolizmus és a metafora a művészek, írók, zenészek és költők birodalma.
Egy ideális világban a tudósok és a művészek együtt dolgoznak, hogy segítsenek megoldani a világegyetem legnagyobb titkait. Mivel még nem igazán tartunk ott, kreatív gondolkodónak kell lenni, aki meghallja a tudósokat foglalkoztató kérdéseket, meglát olyan megoldásokat, melyeket ők talán nem, és amelyekről úgy érzi, hogy meg kell osztania másokkal. Mivel azonban a kreatív típusú emberek nem mindig rendelkeznek a megfelelő
2/7



iskoláztatási fokkal, elképzeléseiket gyakran nem veszik komolyan, különösen az említett tudósok (akik nem olvasnak ilyesfajta cikkeket).
Remélhetőleg egy napon hivatalos munkahelyük lesz azoknak, akik máshogy gondolkodnak, de azt mindenkinek magának kell eldönetie, hogy ez érdemel-e bármiféle elismerést. Valaki úgy döntött, hogy csak azoknak van joguk bővíteni tudásukat egy bizonyos témában, akik már előtte tanultak arról. De miért is kellene bárkinek eldöntenie, hogy csak a hivatalos forrás lehet az igazság? Szokás szerint, ha valamit elolvasunk és igaznak tűnik a számunkra, az nagyszerű. Ha nem, hadd menjen.
Így a legtöbb fizikus egyetért abban, hogy az elektron energiát / fényt bocsát ki, ahogy egy közelebbi pályára ugrik. És abban is egyetértenek, hogy mi alkotja az atomokat. De itt van, ahol egy kvantumugrást hajtunk végre. Mivel mindannyian atomokból állunk, így bármiféle alapelv, ami rájuk igaz, az igaz ránk is. Ezért ahogy az atomok fényt bocsátanak ki, amikor közelebb ugranak a forráshoz, így mi is.
Az atom energia, és az energia az, ami mindannyiunkat összeköt. A spirituális világegyetemünk középpontjában fény van, és mindannyiunk lelke ekörül forog. Amikor teszünk valamit a materiális énünkért - akár bizonyos ételekkel, itallal, szexszel, pénzzel vagy tettekkel a saját önző élvezetink kedvéért - a lelkünk olyan pályára ugrik, mely távolabb áll a fénytől. Amikor azonban oly módon cselekszünk, ami ellentétes az önző, anyagias hajlamainkkal, és jobban összhangban van a fénnyel, akkor egy olyan pályára ugrik, amely közelebb van hozzá.
Amikor ez megtörténik, ahogy az elektronok, kiengedünk egy energia / fény folyamot. Ez a fény vonz és felhatalmaz másokat, megváltoztatva saját energiájuk frekvenciáját oly módon, hogy lehetővé teszi számukra, hogy maguk is közelebb kerüljenek a fényhez. Azok, akiknek a lelke megtette ezt a lépést, már közelebb keringenek a fény középponthoz, és így egy kisebb keringési pályán vannak, ami azt jelenti, hogy gyorsabban mozognak. Ez a gyorsabb pálya az, ami magasabb vibrációként ismert.
Minél közelebb kerülünk a fény forrásához, annál több fényt bocsátunk ki, és annál gyorsabban vibrál az energiánk. Minél gyorsabban rezgünk, annál kevésbé vagyunk kötve a tér és idő anyagi szabályaihoz. A téridő az anyagi világ illúziója. Ahogy mindannyian közösen elindulunk (befolyásolva egymás ugrásait) a fény felé, az idő úgy tűnik, hogy felgyorsul, ahogy egyetlen pillanat felé halad, mivel valójában egyetlen pillanat van.
Végül ezekkel a magasabb rezgésekkel képesek leszünk arra, hogy átugorjunk a tér és az idő körül, ahogy az atomok teszik. És ha van egy kritikus tömeg, akik képesek erre, elég energiával átbillenteni a mérleget egy irányba, az egész bolygónknak növekedni fog a rezgése. Ezen a ponton, mint egy elektron, az egész Föld átugrik egy olyan pályára, ami közelebb áll az atommagjához, a Naphoz, és fényt bocsát ki ebben a folyamatban.
Ettől mindannyian megsülünk? Nem, mert a legtöbben, akik növelik a saját rezgésüket, mely lehetővé teszi számukra, hogy maguk mögött hagyják az anyagi énjüket, egy új fénylény társadalomban, egy ragyogó világban, a Napunkhoz közelebbi pályán fognak létezni.
Ha ezek közül bármit igaznak érzel, akkor vágyat kelthet benned, hogy beilleszd a meglévő hitedbe. Ezek az elgondolások valójában minden vallásban megtalálhatóak, bár csak képletesen. Ez az elv a Szefirot a Judaizmusban, a reinkarnáció a Hinduizmusban, a Buddha és Dharmaa Buddhizmusban, és a Dzsihád belső elve az Iszlámban.
A Kereszténységben ez az egész történet szimbolikusan bizonyított. Jézus a fiú (Nap). Őt veszi körül a 12 apostol (elekronok / bolygók). Jézus feláldozza anyagi testét, hogy segítsen nekünk az apostolok bölcsességén keresztül, hogy felemelje a kollektív rezgésünket. Egy nap Jézus visszatér, és azokat, akik követték az útját, olyanok lesznek mint ő, és megtapasztalnak egy elragadtatást, miközben maguk mögött hagyják a materiális Földet. Az egész messiási kor alapvetően az az idő, amikor együtt emeljük a rezgésünket, és osztozunk a fényben, amit egymásnak adunk át. Valószínűleg sokan nem hiszik, hogy egy lény érkezik, hogy megmutassa, hogyan csináljuk. Már megvan a bölcsességünk, és minden egyes nappal egyre inkább tudatában vagyunk ennek.
Remélhetőleg ez a cikk segít nekünk egy kicsit többre emlékezni, így aztán át tudjuk adni másoknak. Ami a
3/7



tapasztalati típusúakat illeti, akik azt hiszik, hogy a kvantumugrás inkább hitbéli ugrás volt, mint tudományos, azoknak ajánlott tájékozódni azokról a vezető elméletekről, melyek megpróbálják megmagyarázni a világegyetem építőköveit - a parányi rezgő húrokat, az úgynevezett húrelméletet. Talán az ő számukra a vibráció elképzelése ebből a szempontból mélyebben fog rezonálni.
waking times http://ujvilagtudat.blogspot.hu
mirrors1and2copy.jpg
Vannak bizonyos meghatározott frekvenciák, amelyek különlegesek. Ezeket Solfeggio frekvenciáknak nevezik.
Egyrészt gyógyító hatásúak, segítenek elengedni hitrendszeri blokkokat, és az élet számos területén is jótékonyak.
Másrészt viszont ezek zenei hangok is. Olyan frekvenciák, amelyeken a zenészek a hangszereiket hangolják.
Íme a Solfeggio másodpercenkénti Hertz ciklusfrekvenciái:
Dó 393 hz Az Elengedés frekvenciája (Megszabadít a félelmektől és a bűntudattól.) Ré 417 hz A Mozdítás frekvenciája (Váratlan helyzetek kezelése, változások elősegítése, ‘beragadt’ élethelyzetek előmozdítása.) Mi 528 hz Szeretet (Szeretet, szerelem, változások, sejtgyógyítás, teremtés, csodák.) Fá 639 hz Kapcsolódás (Párkapcsolatok, emberi kapcsolatok, a két agyfélteke összehangolása, tanulás segítése.) Szó 741 hz Intuíció (Az intuíció felébresztése, működtetése.) Lá 852 hz Feltétel nélküli szeretet (Spirituális eredetünk, rendeltetésünk, feltétel nélküli szeretet.) 432 hz A Fény frekvenciája (Stresszoldó, gyógyító, sejtmegújító.)
Ez a zenei skála -a Solfeggio -, a Teremtő zenei skálája, amely állítólag a Bibliában is el van rejtve. Ezek a frekvenciák képesek teremteni, pusztítani és csodákat tenni. Mi is a teendőd: Hallgasd őket!
A legérdekesebb az 528 Hz rezgés, vagyis az a csodálatos frekvencia, mely helyreállítja a sérült DNS-t. Sokan talán már hallották ezt a frekvenciát, amikor úgy érezhették, hogy mélyen, szinte kozmikusan kapcsolódnak a zenéhez. A tudósok szerint ez az a frekvencia, amely az univerzális fejlődés, egészség és a hosszú élet titka. Az önbizalom és az önszeretet kulcsa, mely megnyitja a szívedet és segít megteremteni életedben a harmóniát és a békességet, valamint bármilyen gyógyulási folyamatot felgyorsít.
Fontos! Lehetőleg akkor kezd el hallgatni, amikor senki sem zavar meg. Mondjuk elalvás előtt. A még jobb hatás érdekében használj jó minőségű fülhallgatót. Fókuszálj közben a hangokra, hagyd, hogy vezessenek. A legjobb hatás elérése érdekében legalább hat hétig kell az egyes frekvenciákat hallgatni, minden nap 15 percen át. Ugyanakkor sosem szabad, hogy kötelességnek érezd. Ha épp semmi kedved hozzá, hagyd ki. http://totheszter.wordpress.com
A REZGÉS TÖRVÉNYE Minden mozgásban van, semmi sem áll, minden rezeg. Az energia és az anyag csupán különböző frekvenciájú rezgések manifesztációja. ”A megnyilvánulásban semmi sem mozdulatlan”.
Ma már a modern tudomány is megerősíti az Ókori Egyiptom és kelet bölcseinek állítását, az egész Makrokozmoszban minden, rezgés, e rezgések pedig különböző, rezgésszám tartományokban nyilvánulnak meg.
A Rezgés törvénye azt tanítja nekünk, hogy minden mozog, semmi sem mozdulatlan. A matematikusok megerősítették, hogy minden, ami Világegyetemben létezik tulajdonképp az állóhullámok formájában
4/7



megnyilvánuló energiák, által létezik.
Így az anyag, az energia, a lélek az értelem és a spiritualitás különböző megnyilvánulásait létrehozó differenciálódás magyarázatot nyer, mindezek nem különböznek egymástól semmi másban, mint rezgéseik frekvenciájában, vagyis mindezek csak különböző rezgés szinten rezgő energiák. Minél magasabb a rezgés frekvenciaszintje, annál magasabb az illető lény vagy állapot szellemi szintje is.
Bármi, ami a megnyilvánulásban létezik jól meghatározható frekvenciaszinten, rezeg, mozog. Minden, ami a makrokozmoszban létezik, meghatározott ütem szerint rezeg. Még egy számunkra mozdulatlannak tűnő dolog, mint például egy darab kő is, valójában adott frekvenciaszinten rezeg.Balance Your Chakra Ezeket a fizikai világ megnyilvánulásaira vonatkozó elveket alkalmazhatjuk a lelki élet területén is, hiszen a gondolatok, a lelkiállapotok, az akarat tulajdonképp mind-mind energetikai állapotok, rezgések melyeket kisugárzunk magunkból, és amelyek kisebb-nagyobb hatást gyakorolnak a környezetünkre. A telepátia, a szuggesztió, a szubtilis hatások az intelligens ember számára szintén ennek az alapvető isteni törvénynek a megnyilvánulásait jelentik. A rezgés törvényének mély, valódi megismerése és rendszeres alkalmazása lehetővé teszi számunkra, hogy beavatkozzunk a megnyilvánulás alacsonyabb szintjeibe, elsősorban a fizikai világba, hogy ez által saját akaratunk szerint formáljuk környezetünket. A rezgés elve lehetővé teszi számunkra, hogy megértsük, hogy a Mindenható Atya Birodalmából származó Legfelsőbb Isteni Energia rendkívül magas rezgésszámot képvisel és hogy ez az a Mindenható Isteni energia, amely az egész Megnyilvánulásban mindent lehetővé tesz.
Tudatunk rezgésének emelésével olyan erőket és képességeket ébresztünk magunkban, amelyek létezéséről korábban tudomásunk sem volt. A szó szoros értelmében „felébresztjük” az emberben rejlő jót, ekképpen mi magunk válunk „gyógyszerré” a többiek számára – és áldássá az egész világ számára.Balance Your Chakra A tudósok energiának hívják azt, ami rezeg, a metafizikusok szellemnek, a hívők pedig Istennek. Voltaképpen mindegy, milyen néven nevezzük ezt a valóságot, amely létezik, és rezgésfrekvenciája határozza meg a manifesztáció formáját, amely végeredményben mindig az egyetlen erő kifejeződése.
Minden dallamnak, kimondott hangnak, leírt jelnek vagy szimbólumnak megvan a maga sajátságos rezgése. Ugyanígy eszközeinknek, ruházatunknak, butorainknak, házunknak és környezetünknak is saját, csak rá jellemző rezgése van. Ezek a rezgések sokkal erősebben befolyásolják az ember rezgéseit mint gondolnánk.
A szellemi fejlődés egyik feltétele a megemelkedett rezgésszám, s ezt nagyban segíti a tudatosan kialakított harmónikus környezet. Kineziológiai kisérltek, mérések és bekalibrálások alapján létrehoztak egy táblázatot amely 1-től 1000-ig tükrözi a tudat állapotát a rezgésszámának a függvényében, ahol az egyes az emberi lét legalacsonyabb fokát jelöli, az ezres pedig a Krisztusi tudat szintjét.
Az alacsony szintű rezgéstartományban az ember nagyon kevés életenergiával rendelkezik ezért akaratlanul is elvonja környezetéből(energiavámpir), vagy jobbhián a Földanyától. A 200-as szinten éri el az energiakiegyenlítődés állapotát, már nem von el a környezetéből, de nem is ad. Ezután amint rezgésszintünk emelkedni kezd csodálatos dolgot tapasztalunk, az energiaszint exponenciális függvénye a rezgésszintnek. Olyanokká válunk mint egy-egy súgárzó antenna, amely jótékony életenergiával árasztja el környezetét. Ennek egyik jele a gyermekek ösztönös vonzódása és közeledése, csimpaszkodása.
Egy néhány példa az alacsony fokozatok szemléltetésére: 20-szégyen, 30-büntudat, 50-fásultság, 75-bánat, 100-félelem, 125-vágyakozás, 150-harag, 175-büszkeség, 200-bátorság.
Itt kezdődik a felfedezés, az eredmények, az állhatatosság és az elszántság zónája. Az alacsonyabb energiaszintekről a világ reménytelen, szomorú, ijesztő vagy frusztrációkat okozó helynek tűnik, a bátorság szintjéről azonban az élet már izgalmas, kihívásokkal teli és serkentő jelenség. A bátorság az új dolgok kipróbálásának és az élet viszontagságaival való szembeszállásnak a hajlandóságát jelenti.
A magasabb szinteken: 250- pártatlanság (már nincs ítélet), 310- hajlandóság (a hajlandóság azt jelenti, hogy az
5/7



illető leküzdötte az élettel szembeni ellenállását, és elkötelezetté vált a részvétel iránt), 350-elfogadás (ezen a tudati szinten jelentős átalakulás megy végbe, amint az egyén megérti: ő maga a forrása és egyben teremtője is élete létélményének), 400-ésszerűség (racionalitás)- az elvont fogalmak egyre fontosabbakká válnak - képes nagy mennyiségű és bonyolultságú adat kezelésére, gyors és helyes döntések meghozatalára, a kapcsolatok, a fokozatok és a finom különbségek részletekbe menő megértésére és a jelképek alkalmazására, 500-szeretet.
- A szeretet létállapot: a világhoz való viszonyulás megbocsátó, gondoskodó és támogató módja. A szeretet nem intellektuális jellegű, nem az elméből fakad, hanem a szívből sugárzik. Indítékai tisztaságának köszönhetően képes arra, hogy másokat felemeljen, és nagy dolgokat vigyen véghez, 540-öröm. Ahogy a szeretet mindinkább feltétel nélkülivé válik, azt egyre inkább belső örömként élik meg, ami minden tevékenységben állandóan jelen van, a lét minden pillanatából folyamatosan fakad, s nem külső forrásból származik, 600-béke. Önmegvalósítás vagy az istentudat, rendkívül ritka: tízmillió emberből csak egy éri el. A 700 és 1000 közötti állapotok a megvilágosodás állapotai. Mivel az ERŐ skálája logaritmikusan növekszik, egyetlen 1000-es tudati szinten álló avatár is már tökéletesen ellensúlyozza az egész emberiség teljes negativitását.
A kineziológiai teszteléssel a következő eredmények születtek: Egy 700-as szinten álló egyén ellensúlyoz 70 millió 200-as alatti szinten állót Egy 600-as szinten álló egyén ellensúlyoz 10 millió 200-as alatti szinten állót. Egy 500-as szinten álló egyén ellensúlyoz 750 ezer 200-as alatti szinten állót. Egy 400-as szinten álló egyén ellensúlyoz 400 ezer 200-as alatti szinten állót. Egy 300-as szinten álló egyén ellensúlyoz 90 ezer 200-as alatti szinten állót. Tizenkét 700-as szinten álló egyén megfelel egy 1000-es szinten lévő avatárnak.
A szeretetnek nagyon magas a rezgési frekvenciája, míg a félelemé nagyon alacsony. Ha a tudat kevés fejlődésen megy keresztül, alacsony a rezgésszint, és az életet félelem és fájdalom uralja. A fejlett tudat sokat tanult, fokozatosan növelte rezgési frekvenciáját, életerejét. Megtanulta tisztelni a többi embert, nem hibáztatni őket, békében és harmóniában élni velük. Mivel több igazolt tudás van a birtokában, nemcsak megérti a szeretet jelentését, hanem annak frekvenciáján is éli az életét, hisz már világossá vált számára, hogy csak a szeretet révén válhat szuper-lénnyé az ember. A szeretet semleges, nincsen polaritása, nagyon magas frekvencián rezeg, energiájának nincsen tömege, és olyan spirituális és mentális szinten van, ahol létezése a szemlélő akaratától függ.
Forrás: http://atudatosteremtesmuveszete.blogspot.hu
A test rezgésszintjének emelése
A rezgésszint emelése több forrásból fakadhat.
1. Táplálékkal történő rezgésszint emelés
Sejtjeink abból épülnek fel és abból nyerik energiájukat, amivel táplálkozunk. Aki egészségesen akar táplálkozni, az igyekszik nyers ételekből minél többet bevinni szervezetébe.
Nyers étel a zöldség, gyümölcs, olajos magvak és a cukor nélküli aszalványok.
Legfontosabb nyers eledel elsősorban a zöldség, ugyanis a zöldség lúgosítja leginkább szervezetünket és igen magas a rezgésszintje. Ezt adja át testünknek. A gyümölcsök többnyire savasak, de mértékkel nagy szükség van rá, mivel ezek töltik be a tisztító funkciót.
Az olajos magvak rengeteg energiát adnak a benne lévő természetes zsírok miatt. Ezek a növények hónapokon át kapcsolatban állnak a természettel, a nap energiáit szintén hosszú ideig szívják magukba és raktározzák. Ezek az ételek nyersen fogyasztva a legmagasabb rezgésszámmal rendelkeznek. Télen fogyasszunk aszalt sárgabarackot, szilvát és egyéb cukor nélkül készült aszalt gyümölcsöt, melyek pótolják a nyári energiákat.
Fenti ételek rezgésszintje változó az érettségtől és a frissességtől függően, de míg ezek rezgésszáma akár 100 megahertz is lehet, addig egy bontott csirkéé 5 megahertz.
Kiemelkedően magas akár 120-140 megahertz is lehet a rezgésszintje a friss csíráknak, amelyhez bármikor
6/7



hozzájuthatunk, mivel otthon is kevés időráfordítással elkészíthető. 2. Meditációval történő rezgésszint emelés
Aki tud meditálni, annak igen egyszerű feladvány. Gyönyörű, pozitív képeket kell vizualizálni. Ezek igen erősen hatnak ránk és mint minden ami pozitív, ez is rezgésszint emelő. 3. A legnagyobb rezgésszint emelő a szeretet.
A családunkhoz, szomszédunkhoz, munkatársainkhoz és minden ember felé irányuló szeretet a legnagyobb rezgésszint emelő és a legnagyobb földi feladat. Ha ezt meg tudjuk valósítani, akkor több feladatunk ezen a téren nincs is. Az oldalon a rezgés számok is láthatóak
https://www.facebook.com/pages/Fordítsuk-meg-a-sorsunkat/360731700698608
http://emelkedjfel1.blogspot.hu/2013/09/aktualis-blokkoldas-idopontjai-m...
7/7