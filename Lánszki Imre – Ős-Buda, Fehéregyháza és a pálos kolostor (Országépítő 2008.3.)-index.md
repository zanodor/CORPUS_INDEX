---
master_file: "[[@LanszkiImreOsBudac]]"
---
# Index for Lánszki Imre – Ős-Buda, Fehéregyháza és a pálos kolostor (Országépítő 2008.3.).pdf

40
Az Országépítő előző két számában amolyan történeti régészként időben visszafelé haladva kezdtem elemzésemet Ős-Buda és az azt környező földrajzi tér ökológiai elemzésével. Lehet ezt történeti humuszolásnak is nevezni, a régészek is így kezdik a feltárandó terület talajtól való megtisztítását. Elképzelésem szerint így a múltba visszafelé haladva egyre világosabb, pontosabb és elfogadhatóbb adatokkal, tényekkel és következtetetésekkel szolgálhatok. Fontos ez több szempontból is, melyek közül itt most két lényegeset emelek ki: tisztázni lehet a Mátyás korában még egyértelműen a mai Székesfehérvártólkülön és lényegesebbnek, fontosabbnak értelmezett Fehérvár, Fehéregyháza helyét, funkcióját és földrajzi környezetét, valamint helyére lehet tenni a Pilis-rejtélyt keresők, kutatók pontatlanságait, esetleges tévelygéseit. Több száz éves szakadék húzódik a hivatalosan elfogadott, olykor mesterségesen kreált történelemszemlélet, s a valós múltat tények, igazolható, elemezhető és a vizsgálati eredményeket megismételni tudók között. Ilyen tabu téma Fehéregyháza (Alba Ecclesia, Alba Maria), Sicambria, ŐsBuda helyének meghatározása. Az eddigi kutatások Fehéregyháza lehetséges helyét a keleti Bakonytól a Duna-kanyarig, Ős-Budáét a Remete-hegytől Pilismarótig több földrajzi helyen feltételezték. Úgy gondolom, hogy egy birodalmi székhely (márpedig a tatárdúlásig mindenképpen az volt) a méltóságának megfelelő mérettel és szakralitással rendelkezett, amihez természetesen hozzátartozott a világi és egyházi intézményeket és az azokat kiszolgáló lakosság mindennapi tevékeny
Lánszki Imre
ŐS-BUDA, FEHÉREGYHÁZA ÉS A PÁLOS KOLOSTOR
– történeti- és helyszínazonosítási értékelés XV–XVI. századi események, dokumentumok tükrében
ségét biztosító, megfelelő méretű urbánus környezet. Ezért az tudja hitelessé tenni az ősi vár (mely a hunok, a rómaiak és a szikamberek idején is régióközpontként szolgált) helymeghatározását, aki annak közvetlen közelében meg tudja mutatni Fehéregyháza település épületegyüttesének maradványait. Erre teszek kísérletet. A középiskolások történelmi atlaszában (Cartographia, 1994) diákok számára stilizált formában megtalálható Magyarország 14. századi, Zsigmond király korabeli adatokra támaszkodó térkép. Ez 1395-ös évszámmal jelezve Fehéregyházát a mai Budától északra, Szentendrétől a Duna folyása szerint lejjebb, a folyótól kissé jobbra helyezi el. Ez a forrás Magyarország 14. századi kultúrájára vonatkozó, hivatalosnak tekinthető adataival azokat a pontos és ma is értelmezhető földrajzi neveket tartalmazza, melyek Anonymus Gestájában is fellelhetők. Rendkívül korrekt, érzelemmentes módon elemzi Anonymus közléseinek szavahihetőségét Dümmerth Dezső, aki Az Árpádok nyomában című, 1979-ben megjelent könyvében minden részletében hitelesnek és következetesnek tartja a Névtelen Jegyző állításait. Fehéregyháza elválaszthatatlan a királyi vártól; Anonymus ezt úgy írja le, hogy a királyi vár alatti fennsíkon alapította meg István király azt a kolostort, ahová őt 1038-ban bekövetkezett halála után csak a felszentelés hiánya miatt nem temethették még el. Számtalan egyházi és világi adat tanúskodik e fontos településünkről. Az Ős-Buda vára alatti fennsíkról 1992. július 3.-án 3200 méter magasságból infra, 2000. május 7-én 4 km-ről ortofelvétel készült, amelyeket a FÖMI bocsátott a ren
Légifelvételek, amelyeken jól kivehető a kolostorudvar világos foltja és az épületmaradványok feletti, eltérő színű növénytakaró



41
delkezésemre. 2006 májusában a NASA Big Beard felvétele, s az általam 2002. március 1-én és 2003. szeptember 18-án készített légi felvételek is tanúsítják, hogy ott egy nagy kiterjedésű település, Alba Ecclesia maradványai rejtőznek a felszín alatt, és nyomaik rávetülnek a földfelszínre. Az István király alapította kolostor helyén utoljára Mátyás király újíttatott fel egy, a pálosoknak átadott épületegyüttest (1474–1483). Nos, ezek nyomai is láthatóak a felvételeken: felismerhetők a rendkívül nagy méretű kolostor körvonalai a belső udvarral, keleti oldalán a feljáróval. Különösen fontos az azonosítás miatt, hogy Mátyás király is említiVeronai Miklós egri püspöknek írt levelében, hogy a templom a kolostoron kívül helyezkedik el. A fenti felvételeken is pontosan kivehető a 17 méter hosszú, 8 méter széles, 8 támfallal megtámasztott kápolna alakja a sekrestyével együtt. Tájolása K-NY irányú, a szentély nyugat felé esik, s a keresztyén kegyeleti hely hosszanti tengelye pontosan a fejedelmi sírok általam feltételezett helyének irányába mutat. (Ezekről a következő folytatásban fogok részletesebben beszámolni.) Geo radarral keresztszelvényt készítve bemértük a föld alatti alapokat, melyek a földfelszíni, ökológiai megfigyeléseimet igazolták. Hogyan és miért látható nagy magasságból az épületek alapjainak nyoma? Nagyon egyszerű a válasz: ahol a felszín alatt nem bontották ki a korábbi alapokat (csak a felszínről tüntették el a látható és tovább hasznosítható épületrészeket) az évelő egyszikű pázsitfűfajok – tarackosok, bojtos gyökerűek – nem tudnak elegendő vízhez jutni, s csak az évelő, karógyökérzettel rendelkező kétszikű növények találják meg a létükhöz szükséges feltételeket. Ezért látszik halványabb zöld színben a felvételeken az a hely, ahol a kétszíkűek jelölik a földalatti falmaradványok jelenlétét. Ez az a módszer, mellyel a régészek megtalálhatják egy feltárandó objektum pontos helyét. A másik fontos elemzendő helynév a középkori térképeken Sicambria (Syccambria, Szikambria), melynek nemcsak ősisége, hanem valódisága is vita tárgyát képezi. A MTA Történettudományi Intézete egyenesen középkori kitalációnak nevezi e város vagy városállam létét. Noha a frankok/gallok eredetmondái, egyes római kori történetleírások, Atilla (Attila, Athylla) hun király regnálását leíró korabeli forrásmunkák és a középkori krónikáink utalásai mellett számos térképünkön is szerepel a név. Az 1600-as évek végéig a Duna folyása mentén, annak jobb oldalán a következő sorrendben olvashatók a helységnevek: St Andre – Alt Ofen (Vetus Buda, Etzelburg) – Sicambria Buda. A török kiűzését, majd a kuruc szabadságharc vérbefojtását követő osztrák impérium idején keletkezett
Különböző korokból származó térképek, amelyeken nyomon követhető, hogy Sicambria és Ős-Buda (Alt Offen) a török kiűzése utáni időben sorrendet váltott, mert az új települést, az új Ó-Budát korábbi helyétől és Sicambriától délre hozták létre. (Középen az 1763as, Müller Ignác féle térkép.)



42
1763-as, Müller Ignác-féle térképen már a Szentendre Kaláz – Sicambria – Alt Offen – Buda sorrend olvasható. Ebből látszik, hogy a svábok és a szerbek, majd a szlovákok eleinte spontán, majd tudatos betelepítése során a mai Óbuda nem azon a helyen épült fel vagy újjá, ahol korábban volt, hanem a mai Buda vonzása következtében 8–10 km-rel délebbre, ahol a jelenlegi óbudai városközpont van. Ez az oka, hogy a múltat kutatók szinte mindegyike nem a tényleges helyén kereste a forrásmunkákból ismert objektumokat. De maga a régészeti topográfia is árulkodik, hiszen Buda és Békásmegyer között zömmel római kori és az Árpád-ház kihalását követő időből való régészeti emlékeink találhatók. A hunokról és a honfoglaló magyarokról (beleértve az avarokat is), valamint a 10–13. századi létünkről leginkább Százhalom – Érd – Tárnok –Tétény, valamint a Békásmegyer –Tahi közötti területekről került elő értékelhető és értékes lelet. Az Országépítő előző számában már bemutattam P. Zimmermann egyik metszetét, ezúttal a tizenötéves háborút közvetlenül megelőző időből származó, Ó-Budát (Alt Ofent) ábrázoló másik rézkarcát kell elemeznünk. Az 1595. január 22-re keltezett metszet (Dilbaum-Krónika, 1603. Augsburg) azt ábrázolja, ahogy Ó-Buda lakossága elhagyja a várost. Az ábrázoláson a háttérben felismerhető a mai
budai vár, előtte a Mátyás-hegy, majd a Hármashatár-hegy vonulata, a Dunához közel az Aquincum magasságában lévő, a római korban épült, s most is darabjaiban látható akvadukt, s az előtérben egy kör alakú vár az azt környező városrészekkel. A hitelesség szempontjából fontos a hajóábrázolás, hiszen számos írott dokumentum említi az itteni létesítményekkel kapcsolatban a Duna, mint vízi út használatát. Hasonló alakzat látható a németalföldi Jacob Tolliusnak tulajdonított, 1697-re vagy 1700-ra datált metszeten is, de ezen lényegesen kevesebb ép épületegyüttes azonosítható. Úgy gondolom, más szerzők véleményével (ami szerint utóbbi csak másolta Zimmermann rajzát) ellentétben, hogy az egyezés az azonos helyről, pozícióból történő ábrázolás következménye és Tollius munkája is a személyes jelenlétre utal. Itt érdemes említeni az Oláh Miklós püspök egyik levelében (1536) foglalt tájleírást, mely nagyjából így értelmezhető: Budától északra vannak más szőlőhegyek, ezek alatt van Alba Maria (Alba Ecclesia), tőle délre Ó-Buda, innen még láthatóak Sicambria (!) romjai. Mindkét metszeten jól látható, hogy a Duna a folyószabályozásig Szentendre után egy ággal kitért Pomáz felé, majd a település előtt egy erős bal ívű kanyarral a mai Budakalász irányába kitérve a Barát-patakkal egyesülve Megyernél ömlött vissza a főmederbe. Hogy ez valós lehető
Zimmermann és Tollius metszete a királynék feltételezett várával, és a modell, amely mutatja a helyet, ahonnan a képek készülhettek



43
ség volt, mi sem bizonyítja jobban, mint a Pomáz keleti oldalán, a Klisza domb tövében lévő mindig víz borította mocsaras-nádas terület. Ennek léte, megmaradása a szabályozás után a folyó víz természetrajzával magyarázható: ott ahol a folyó sodrása magasabb partvonalba ütközik, s kénytelen kitérni, ott a meder kanalasodik, mélyebb medret váj, tehát maradandó vizes élőhelyként jelzi a korábbi meder helyét. Lejjebb, a Szent István-telepi HÉV megállónál – ahová a két metszeten látható kör alakú várból vezető lépcsősor a Dunához ér le – a mai napig nádas jelzi az egykori kikötő helyét. A két metszet jól modellezhető a térinformatikai adatbázis segítségével. Pontosan meghatározható, hogy P. Zimmermann és J. Tollius a Szentendre–Pomáz közötti Kőhegy vulkáni tufa sziklaoromzata egyik délre néző pilléréről ábrázolta, több mint száz év különbséggel, a Vetus Budán zajló eseményeket. Kálti Márk a 14. század közepén alkotott Képes Krónikája iniciáléiban szintén ábrázolja a vállas letörésű hegy tetejére épült kör alakú vár és a környező épületek együttesét. Mindenképpen érdekes a formák hasonlósága. Tardy Lajos (Dr. Tardy János, korábbi természetvédelmi államtitkár édesapja) Régi hírünk a világban című 1979-ben publikált könyvében Wolf Andreas Steinach császári nagykövet 1583-as útjáról szóló kortárs leírást idéz: „A budai pasa török harcosokkal megrakott húsz naszádot küldött elénk a korábban Sicambriának nevezett óbudai szigetig, melyben mindmáig egy keresztény templom s néhány házacska áll. A basa naszádjai kíséretében érkeztünk Buda városához, ahol hajóink kikötöttek.” A fentebb említett kör alakú vár megjelenik egyébként a J. D. Homagius (1622) korábban már bemutatott metszete bal alsó sarkában is. A leírások szerint ez a királynők vára lehetett, amelyet utoljára az 1470-es években Mátyás király újíttatott fel második felesége, Beatrix számára. Bonfini leírásaiban többször említi ezt a helyet, s maga Mátyás is utal rá levelezéseiben. Az Apponyi gyűjtemény térképe és a Magyar Nemzeti Múzeum metszettárának két dokumentuma (az 1500-as évek közepén egymástól függetlenül nagyon pontosan rögzíti ezt a helyszínt. A térképen Szentendre alatt azonosítható Solymár vára és Alt Ofen néven a Duna mentén és tőle nyugatra egy hegy tetején egy másik vár sziluttje. A metszeten még áll a Nagyboldogasszonynak szentelt és Mátyás korában felújított templom, bár a minaretek mutatják a török hódoltság kori állapotát. A háttérben (szemben Siklóssy Gyula régész állításaival) felismerhető (és név szerint olvasható) Vác városa és vára, mögötte a
Naszály hegy vonulatával. Bradák Károly járt el helyesen, amikor e két történelmi relikviát elvitatta a mai Székesfehérvártól. Az általam azonosított vár alatti fennsík épületnyomai lehetőséget kínálnak egy új régészeti feltárás megindítására. Mátyás további levelei újabb indokokkal szolgálnak, hogy erre miért volna szükség. Az 1475-ben IV. Sixtus pápához írt levelében ekképpen fogalmaz: „Különös áhítat él bennem Szent Pál remete és egész rendje iránt; ez indít arra, hogy latba vessem befolyásomat Szentségednél ezekért a testvérekért, akik országomban, Magyarországon igen sokan vannak, hiszen itt nyugszik Szent Pál teste is. Méltóztassék tehát Szentséged e testvéreket és az egész rendet pártfogásába venni.” 1480-ban szintén IV. Sixtusnak írt levelében már konkrétan kéri a Szentatyát a kolostor melletti templom felújításának engedélyezésére, s a kérelmében jelzi azt is, hogy ide pálosokat kíván telepíteni. Egy évvel később – már tudjuk – közel száz pálos szerzetes lakta be a felújított kolostort. A fentebb elemzett P. Zimmermann metszet segít, hogy ne lepődjünk meg a Heltai kódex Mátyás temetéséről szóló leírásán. Eszerint 1490-ben Mátyás testét ötven feketére szurkozott hajóval hozták haza Bécsből, s ravatalozták fel Fehérváron. Senki sem lehet oly naiv, hogy a Sárvizet teszi hajózhatóvá a temetési szertartás Székesfehérvárra történő utólagos áthelyezése érdekében! Bél Mátyás a 18. században még saját szemével látta e helyen, az Ős-Buda alatti fennsíkon fekvő romokon, Mátyás király hollós szimbólumát, egy akkor még darabjaira hullott, de még felismerhető lemez lobogón.
Részlet a Képes Krónikából a metszetekhez hasonló várábrázolással