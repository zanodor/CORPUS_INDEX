---
master_file: "[[@LukoGaborMedvecsillag]]"
---
# Index for Lükő Gábor – A Medvecsillag mítosza.pdf

I. MANSZI (VOGUL) DOBOZ.
LÜKŐ GÁBOR
A MEDVECSILLAG M ÍT O S Z A
A csillagképek mítoszai a költészet legkorábbi emlékei közé tartoznak. Természe tesen nem lejegyzésük, hanem keletkezésük korát tekintve. Az őskori szövegek azon ban rendszerint erősen átalakulnak a társadalom történeti fejlődése során és új értel met is nyernek. Eredeti formájukat és jelentésüket csak variánsaik és távoli párhuzama ik gondos tanulmányozása és összehasonlítása útján rekonstruálhatjuk. Jó példa erre az ógörög „Medve” csillagkép (Ursa maior). Ennek mítoszai mindig nős ténymedvéről szólnak, de ez a medve az egyik mítosz szerint szoptató dajkája vo lt Zeüsznek, amikor gyilkos szándékú apja elől rejtették el, a másik mítosz szerint viszont szeretője vo lt a főistennek, aki csak azért változtatta medvévé a világszép leányzót, hogy elrejtse bosszút szomjazó, féltékeny felesége elől. — Ezekről bővebben a Pecz Vilmos szerkesztette Ó kori Lexikonban (I— II. k. Bp. 1902—1904) olvashat az érdeklő dő, meg az 1970-ben megjelent Mitológiai Ábécében. Nyilvánvaló, hogy a házasságtörés és a féltékenység kései, járulékos eleme a mítosz nak, de valószínű, hogy a dajka szerepe sem eredeti benne, hanem a korábbi ősanyát fedi. A medve-ősanyát a matriarchális társadalomban élő őskori népek nagy része tisztelte Eszak-Euráziában. A görögök és a kelták idetartozó emlékeit Alföldi András 1936-ban mutatta be a Nyelvtudományi Közleményekben. Tőle értesültem, hogy Árkádia hegy vidéki görögjei nem csak törzsnevükben őrizté k meg a medve-totem emlékét, hanem egyéb szokásaikban is. Fölserdült leányaikat például ünnepélyesen „medvévé avatták” , amikor az eladók sorába iktatták őket. Az uráli nyelvcsaládhoz tartozó népeknél is általános lehetett a medve tisztelete az őskorban. Művészi ábrázolások, kő-, réz- és bronzemlékek mellett a mai finnugor népek mitikus énekei és kultikus cselekedetei is e rrő k tanúskodnak. Azelőbb em lített árkádiai szokásra emlékeztet például az észt asszonyok termékenységvarázsló ünnepe, melyen az új menyecskéket avatták fel, erotikus jellegű „medvetánc” keretében. (Ezt a szokást Loorits Oskar írja le nagy művében, az észt néphit monográfiájában.) Az obiugor ha gyományok még tanulságosabbak Eurázia általános története szempontjából, m ert ezek nél a nyelvrokonainknál a régi mitikus szövegek is csaknem változatlanul maradtak fönn korunkig, az őskori társadalmi formákkal együtt. Az alábbi vogul mítosz például megkönnyíti a görög mítoszok értelmezését és történeti értékelését is. A mítosz szövegét Kannisto A rttu ri finn nyelvtudós jegyezte fel a kilencszázas évek elején, az Ural túlsó oldalán. Ezt (német nyelvű fordításával együtt) Matti Lümola adta ki a Wogulische Volksdichtung c. gyűjtemény I. kötetének 250—263. lapjain (Mémoire de la Société Finno-Ougrienne 101. k., Helsinki 1951.) Itt csak vázlatosan ismertethetem a hosszú szöveg tartalmát.
28



Egy testvérpár élt két szomszédos kunyhóban: Mószfi és Mósznő. Közel s távolban nincs más ember. A fiú titokban asszonyt farag magának fából. A faasszony már félig megelevenedett, amikor Mósznő, a bátyja távollétében meglesi és megöli, azután maga ül annak helyébe. A bátyja csak későn vesz tudomást a történtekről, amikor már gyer mekük született. Ekkor megöli húgát, és kimondja az exogámia törvényét: Ezentúl testvérek ne házasodjanak össze. — A megölt Mósznő véréből virág sarjad. A virágot egy nősténymedve legeli le és teherbe esik tőle, majd új életre szüli Mósznőt, és föl is neveli. — M ikor a vadászok fölfedezik a medve barlangját, az csak arra kéri ember leányát, hogy ha őt megölték, ne egyen a húsából, körm eit pedig tegye félre, hogy föl tudjon mászni velük az égbe. Azt is megmondja neki, hogy ha látni szeretné az anyját, nézzen föl az égre, o tt meglátja bocsaival együtt a Medvecsillagban. Ez a mítosz már valóban az őskori társadalomban és az őskori ember képzeletvilágá ban gyökerezik. Valószínű, hogy az ógörög mítoszok eredeti témája hasonló volt nyelvrokonainkéhoz. Az üldözött és medvévé változott szeretőben könnyű fölismerni a megölt és medve által újjászült Mósznőt, a medvedajkában pedig magát a medve anyát. A különbségeket kellőképpen indokolja a görög társadalom átalakulása (patri archális rend: férfi főisten) és az olimposzi istenek költői világának kialakulása (hatalmi villongások és szerelmi kalandok). Az obiugorok azonban nem a Göncöl csillagképet nevezik „Medvé” -nek, hanem a Fiascsillagot (Pleiades). Ez utóbbit különböző más neveken is emlegetik, de e nevek mitikus vonatkozásai szintén a medvére utalnak. Egy vogul mítosz szerint a búbos vöcsök kö lti ki tojásából a medvét. Ez indokolhatja a csillagkép „Kercerécefészek” nevét. Másik nevét, „Mósznő háza” , a fent bemutatott mítosz indokolhatja. A Göncöl csillagképet az obiugorok „Jávorszarvas"-nak nevezik. Ez a névadás is igen réginek tekinthető. A csillagkép keletkezését egy őskori jellegű mitikus ének mondja el, melyet több változatban följegyeztek már az obiugor nyelvterület külön böző pontjain. Az ének szövegének távolabbi variánsait a karjalai finnek is ismerik, töredékeit pedig a magyar néphagyomány is megőrizte korunkig. Ezeket senki sem ismerte fel eddig. Én egy terjedelmesebb tanulmányban dolgoztam fel 1964-ben. Ős kori sziklarajzok is megörökítették ezt a témát az Uraiban és Karjaiéban. Az uráli sziklarajz értelmezését a vogul mítosz alapján 1962-ben publikáltam az Ethnographiában. A karjalai emlékekre csak később bukkantam rá (lásd Szavvatejev, Ju. A.: Zalavruga I. Petroglifü. Leningrad 1970. 25, 35, és 37. kép). A Szarvascsillag nevét és mítoszának távolabbi variánsait a tunguzok, jakutok és mandzsuk is ismerik, azért kétségtelen, hogy ezek már több ezer év óta otthonosak Észak-Euráziában. Mégis föltehető, hogy egy korábbi időszakban itt is medvét láttak a Göncölben, akárcsak a görögök. Az észak-amerikai indiánok ugyanis szintén medvé nek nevezik ezt a csillagképet, s nevét bizonyára Kelet-Ázsiából vitté k magukkal átköl tözésük idején. A Göncöl-csillagkép szibériai és észak-amerikai neveit és mítoszait Unó Harva gyűj tö tte össze és ismertette angol (1927), német (1938), és francia nyelven is publikált (1959) nagy művében, az északi népek mitológiájában. (Én a német nyelvű kiadványt használtam: Die religiösen Vorstellungen der altaischen Völker. — Porvoo-Helsinki. 190. I.) Az észak-szibériai népek — ugor rokonaink kivételével — mind úgy tudták, hogy az égi Szarvasünő (a Göncöl) elrabolja a napot, azért van náluk félesztendeig tartó éjszaka. M ikor egy mitikus vadász, akit sokszor medvének neveznek, megöli az ünőt, megkezdődik a féléves nappal. Ez akkor érvéget, m ikor az ünő borja megnő s az megint elrabolja a napot. — A napot elrabló szarvas és a szarvast üldöző medve mítoszát az észak-amerikai indiánok is ismerik (lásd Krickeberg, W .: Indianermärchen ausNordame
29



rica. Jena 1924. 81 és 377. I.), de ezt a szarvast nem azonosítják a Göncöl csillagképpel. Ebből arra következtethetünk, hogy Szibériában később kapcsolták össze a mítosszal. Erre vall az is, hogy a szarvast itt a hét csillag közül csak négy képviseli (nálunk ezek a szekér kerekei), a másik három csillag a vadászokat jelöli. A medvét a görögöknél is vadász fenyegeti, a Medvecsillag mítoszában. Egyik válto zat szerint Artemisz akarja megölni a medvévé változtatott szépséges Kallisztó tün dért, mert engedett Zeüsz csábításának, másik változat szerint viszont a fia, Árkász akarja lelőni, nem ismerve fel anyját a medve képében. Zeüsz, hogy megmentse szere tő jé t, annak fiát is medvévé változtatta. Ő a „Kismedve” csillagkép, anyja a „Nagy medve” (lásd Peez i. m. I. k. 355.). Az obiugoroknál, mint láttuk, leendő veje öli meg a medvét, mert az általa szült Mósznőt ő veszi feleségül. De Mósznő törvénytelen szerelmi viszonya bátyjával és halállal bűnhődése is a görög mítoszokra emlékeztet. Minden szálát kibogozni bajos volna ezeknek a távoli összefüggéseknek, de az bizo nyosnak látszik, hogy a csillagkép eredeti neve egész Euráziában „Medve” volt. A „Szar vas” neve és mítosza újabban szorította ki a „Medvé” -ét, s az csak régi hazájának peri fériáin ( = eldugott zugaiban) maradhatott emlékezetben: a Balkánon és Észak-Amerikában. Ismeretes, hogy az európai népek nem ősi soron ju to tta k a „Nagymedve” csillag névhez, hanem az ógörög hagyományból m erítettek a latin irodalmi nyelv közvetítésé vel. Ezért nem ism erik a medvecsillag mítoszait sem. Bár ennek az újabb társadalmi változások sem kedveztek. — Nálunk, magyaroknál úgy látszik, először a „Szarvas” , azután a „Szekér” (különböző jelzőkkel) váltotta fel a csillagkép eredeti „Medve” nevét. — Ismerve a Medvecsillag társadalmi gyökerű mítoszait, nem csodálkozhatunk rajta, hogy a társadalom átalakulása folytán a csillagkép értelmezése és neve is meg változott. A matriarchális őstársadalomban fogant medvekultusz nem sokáig maradha t o tt fenn a patriarchális rendszerben, s csak félreeső helyeken, pl. a görög Árkádiában és obiugor nyelvrokonainknál élt tovább az emléke. A Szarvascsillag mítoszának hőse, a vadász, férfi (ugor szóval: Hímfi), tehát már a patriarchális társadalom szülötte. A csil lagkép nevének újabb változása nálunk a nemzetségi társadalom felbomlásával és a nyugatról betelepített társadalmi osztályok, lovagok és polgárok kiváltságos helyze tével hozható kapcsolatba. Német és francia nyelvterületen a kései középkorban Nagy-Károly szekerének nevezték az Ursa maiort.
De a magyar Göncöl név német származtatása igen valószínűtlen, mert a csillagkép német nevében sehol sem szerepel a Kunz és a Künzel név. A magyar csillagnévben csak újabban kapcsolhatták össze a „szekér” nevével, mert sokszor e nélkül emlegetik. Alighanem a ruhafélét jelentő gönc és ennek (állati csont, meg nősténydisznó jelentésű) vastaghangú párjai: konc és koca vezetnek helyes nyomra. Ruhafélét jelentő szavaink nem egy esetben emsét jelentenek vékonyabb hangon: gúnya — gönye, gölye guba — gäbe, gebe.
A disznó bőrét azonban sosem használtuk ruhának, valószínű tehát, hogy ezek a ne vek eredetileg a medvére és a szarvasra vonatkoztak, és a bőrükből készült bundát jelentették másodlagosan. A csillagkép magyar Göncöl nevében tehát az ősi mítoszok emléke sejthető. Ilyen bonyolultnak látszik a költészet egyetlen témájának alakulása is, ha sokezer éves történetét összezsúfoljuk néhány papírlapra. Pedig a valóságban még ennél is sokkal változatosabb és bonyolultabb vo lt ez a történet. De ilyen nagy múltba vissza tekintve csak néhány fényesebb csillag lehet az útmutatónk. Ilyennek bizonyult obiugor rokonaink költészete, m ert lehetővé tette, hogy társadalmi funkciói közben figyelhes sük meg évezredekkel ezelőtt élt elődeink költészetét.
30



A medveanya képzőművészeti ábrázolásai napjainkig éltek az ugor népeknél, nem csak az Ob, hanem a Duna mellékén is, az asszonyok kelengyés ládáin, dobozain és hím zett ruhadarabjain. Ezek némelyike a csillagképek formájára is emlékeztet. Művészi funkciójuk mellett mindenütt megállapítható a szülés megkönnyítését célzó alkalma zásuk is, a nehéz szülést ugyanis az irigyek rontásának tulajdonították, s ezt, többek közt, hasonló varázserővel felruházott képekkel vélték elháríthatni. Bizonyos, hogy az őskori mítoszoknak és ábrázolásoknak is vo lt hasonló funkciójuk is. (Minderről bővebben írtam két nagyobb tanulmányomban, melyek egyike azóta meg is jelent az Orvostörténeti Közleményekben, 1976-ban).
Budapest, 1974.
FINNUG O R MEDVEÁBRÁZOLÁSOK
II. TERHES MEDVE-ANYA, ILLETVE A N Y A „RÖNTGEN-KÉPE” 1. URAL-VIDÉKI BRO NZ AMULETT (V— IX. SZÁZAD).
2. MANSZI NŐ ERSZÉNYE. VARRÓSZERSZÁMÁT ÉS TERHESSÉGE IDEJÉN VÉDŐSZELLE MÉNEK APRÓ BÁLVÁNYÁT HORDJA BENNE. 3 _ 4 . MAGYAR KELENGYÉS-LÁDÁKON (SZEKRÉNY).
31



2
L+
5
III. URÁL-VIDÉKI BRONZ LELETEK (V— IX. SZÁZAD). A MEDVE ÁBRÁZOLÁSÁNAK KÜLÖ N BÖZŐ TÍPUSAI.
IV. VÉSETT KÉPEK MAGYAR KELENGYÉS-LÁDÁKRÓL. AZ URÁLI TÍPUSOKKAL EGYEZTET HETŐ MEDVEÁBRÁZOLÁSOK.
32