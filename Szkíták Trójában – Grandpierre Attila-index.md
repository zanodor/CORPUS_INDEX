---
master_file: "[[@SzkitakTrojabanGrandpierre]]"
---
# Index for Szkíták Trójában – Grandpierre Attila.pdf

Grandpierre Atilla:
Szkíták Trójában
A magyarság őstörténelmének egyik legrejtettebb szála Trójához vezet.
Anonymus, a híres krónikaíró, legelső nagy munkáját Trójának szentelte. A
művet a történelem titkos tényezői eltüntették. Anonymus második főművét,
a Gesta Hungarorum-ot szintén betiltották, azonban több, mint 500 év
elteltével külföldre került, ahol hírt adtak róla, s ennek nyomán 1746-ban
végre a nyilvánosság elé került Schwandtner János György jóvoltából.
Azóta a magyarság egyik legfontosabb krónikájává vált. Ebben Anonymus a
magyarságot Szkítia első királyától, Magógtól származtatja (Góg és Magóg
szobra a londoni Guildhall-ban a City of London hagyományos őrei, 1. kép).
Magóg testvérei Madai és Gomer. Országaik Európa délnyugati csücskétől
az anatóliai Taurus hegységig (a mai Törökország területéig) terjedtek,
vagyis Tróját is magukban foglalták. A magyar őstörténelem két szála, a
szkíta és a trójai tehát szorosan összefügg. De hogyan?
1. Góg és Magóg szobra, Guildhall, London.
Trója bukása vízválasztó volt az emberiség történetében. Maguk a győztes
görögök is Trója elestével jelképezik a dicsőséges, heroikus kor bukását.
Mások szerint Trója megtámadása a Trója által képviselt, a felemelkedő
görög civilizációtól eltérő, magasabb civilizáció elpusztítása volt. Trója,



ahogy Homérosz rendre írja, „szent Ilion” volt az ókorban „a világ tüköre”,
az ókori világ ékessége, a műveltség legragyogóbb központja. Ebből a
szempontból Szép Heléné párhuzamba állítható Trójával, hiszen a görögök
a világ legszebb asszonyának tartották. De más szempontból is fennáll a
hasonlóság. Trója trójai neve ugyanis: Ilion. A városnév szótöve az „il-”,
ugyanaz a szótő, mint az Ilona, Heléné, hellén név esetében. És a két
hasonló összekapcsolódik: Trója eleste a győztesek késői hagyománya
szerint Szép Ilona elrablásával kapcsolatos. A hasonlóságok sora ezzel
azonban nem ér véget. Szép Ilona apjának neve ugyanis görögösen:
Tündareosz. A görögösítő –eosz képzőt elhagyva tehát Szép Heléné teljes
neve: Tündar Ilona! Ez már nem lehet véletlen. Tündér Ilona ugyanis
szintén világszépe – a magyar hagyományban! Szép Heléné mondaköre
rendkívül gazdag, legalábbis a mükénéi korra, az i.e. II. évezredre, sőt még
régebbre nyúlik vissza, eredetileg termékenység-istennő lehetett.
Tündareosz a mondakör újabb keletű változatában Spárta királya. Szép
Heléné férjhez adásának megünnepléseként fehér lovat áldozott. Újabb
hasonlóság, hiszen a hunoknál, magyaroknál a legelőkelőbb áldozati állat a
fehér ló volt.
Homérosz egyes személyek viszályainak, szerelmeinek előtérbe állításával
adja elő a görög történelmet, ahelyett, hogy a korabeli tudást összefoglalva
az Upanisádok-hoz hasonló színvonalon adná elő végülis történelmi tárgyú
elbeszélését. Lehetséges, hogy csak jelképekben, virágnyelven fejezhette ki
a valóságot. És ha így volt, akkor lehetséges, hogy amikor azt írja, Iliont
Heléné miatt támadták meg, akkor ezzel arra céloz, vagy azt fedi el, hogy a
támadás éppen azért történt, mert Trója neve Ilion, Ilona, Él-Anya, Élet
Anya. És mivel Hellasz neve is a Héliosz-ból ered, vagyis eredetileg Hellasz
népe magát a Nap fiainak nevezte, az ősi, Napisten-hitű görögség ősvallástól
elfordítása nem történhetett meg másként, mint a Napistenhit
felszámolásával. Tróját, Iliont tehát azért támadták meg, mert a
Napistenhitet, a Természet-vallást akarták eltörölni.
Kik voltak a trójaiak? Népi azonosságuk – a kutatások mai állása szerint,
ahogy egy tekintélyes szerző írja – teljesen ismeretlen. Ennek fényében
különösen érdekes, hogy Trója királya, Priamosz jellegzetes, Góg és Magóg
süvegéhez hasonló szkíta süveget viselt (2. kép).
2. Priamosz trójai király szkíta süvegben, i.e. 1250 körül



Tegyük hozzá, hogy a szkíta a görögök neve annak a népnek, amelyet a
kínaiak hunnak neveztek, és akik magukat egymás között magyarnak
nevezték (lásd Grandpierre Atilla: Királyi mágusok ősnépe: a magyar). A
szkíta csúcsos süveg a lánglelkűség, a láng-eszűség jelképe, azért csúcsos,
mert a láng és a Nap „lángjai” („helmet structures”, sisak alakú
képződmények) csúcsosak. Ezért és így tartozik össze a Naptisztelet a
tűztisztelettel, a tűztisztelet a mágikus gondolkodással, a mágikus
világképpel, a magyar világlátás legmélyebb alapjaival (lásd Grandpierre K.
Endre – Grandpierre Atilla „Atilla és a hunok” c. könyvét). Jellemző, hogy a
legtöbb nyelven nincs külön szó a csúcsos süvegekre. Angolul például a
szkíta-magyar eredetű, de félrevezetően frígiainak nevezett süveget frígiai
sapkának nevezik. Az ősi magyar mágusok karimás arany süvegeit pedig
arany kalapnak. A Kárpát-medencében már 7000 évvel ezelőtt is ilyen
csúcsos süveget viseltek a, az erdélyi-tiszai Vinca-Tordos kultúrából
fennmaradt kőszobor tanúsága szerint (3. kép).
3. Vinca-Tordos süveg az i.e. 5. évezredből
Priamosz király fia, Párizs (eredetileg talán Parázs) királyfit az ókori
görögök teljes szkíta-magyar viseletben ábrázolták (4. kép).
4. Párizs trójai királyfi – szkíta ruhában! i.e. 1250. Majtényi Zoltán
javasolta szerzőnek ezt a képet.



Hogy szkíta voltát világosan érzékeljük, vessük össze egy szkíta íjász
ábrázolásával (5. kép).
5. Szkíta íjász, Vulci, i.e. 6. század
A fő különbség a két íjász között, hogy a Vulci-nál talált tárgyon párducfolt
mintás ruhában láthatjuk a hőst, hátrafelé nyilazva. Újabb kapcsolatot
fedezhetünk fel a szkíta-magyar amazonok jellegzetes viseletével a
következő képen (6. kép).
6. Szkíta amazon jellegzetes öltözékben, i.e. 1. évezred



Az amazon szintén párducfoltos ruházatot visel, szintén szkíta-magyar
süveget, szintén íj van a kezében, szintén nadrágot visel. Vessük össze
ezeket a képeket a szkíta trombitás képével (7. kép), és kétségen kívülivé
válik Párizs trójai királyfi viseletének szkíta volta.
7. Szkíta trombitás
Párizs királyfihoz hasonló süveget viseltek s szkíta nemesek (8. kép) és
Árpád magyarjai (9. kép).
8. Szkíta nemesek viselete. 9a. Magyar süveg a IX. századból, 9.b. Árpád
nagykirály ábrázolása a középkorból szkíta ruhában, párducbőrös
kacagányban, csúcsos, kicsit előrehajló csúcsú süvegben



Tegyük hozzá, hogy nemrég rekonstruálták Atilla hun nagykirály öltözékét,
és ezen viselete nagyon hasonló Párizs királyfiéhoz (10. kép).
10. Atilla rekonstruált öltözéke. 11. Dalai láma szkíta süvegben
Nem véletlen, hogy a dalai láma süvege kísértetiesen emlékeztet Párizs
trójai királyfi, a szkíta nemesek és Atilla hun nagykirály süvegéhez (11.
kép).
Tegyük hozzá, hogy Párizs királyfi viseletének a süvegen kívüli másik
lényeges darabja, az íj, nem akármilyen. Vessük össze a képünkön látható
jellegzetes szkíta íjjal, hogy világos legyen az íj hovatartozása (12. kép).
12. Szkíta íj
S ha még mindig kétségeink maradtak Párizs öltözékének szkíta mivoltával
kapcsolatban, akkor ismerkedjünk meg legalább futólag a nadrág
történetével. A történészek szerint a nadrágot a szkíták, a lovasnépek hozták
be a nyugati civilizációba. Mivel a „szkíta” görög elnevezés, és a görögök



csak a szkíta-görög kapcsolat szorossá válása idején tanultak meg (újra) írni,
az i.e. 8.-6. században, ezért olyan látszat alakult ki, mintha a szkíták az i.e.
8.-6. században jöttek volna létre, s a szkíták korát ettől kezdve számítják.
Mindenesetre tény, hogy a lovaglással összetartozik a nadrág. S hogy a
többi korabeli szomszédos nép mennyire másképp öltözködött, azt képeink
jól szemléltetik. A 13. képen egy görög trombitás látható tunikában,
lábszárvédőben, nadrág nélkül. A 14. képen görög parasztok láthatók,
szintén nadrág nélkül. A 15. képen görög harci öltözéket láthatunk, a nadrág
szintén nem szerepel ruhatárukban.
13. Görög trombitás. 14. Görög parasztok. 15. Görög hadi viselet
Úgy gondoljuk, Párizs trójai királyfi öltözékének szkíta mivolta a fentiek
fényében bebizonyítottnak tekinthető. Léteznek-e egyéb bizonyítékok a
trójaiak szkíta-magyar voltára vonatkozóan? Először is vegyük figyelembe,
hogy a trójaiak Homérosz eposza szerint is híres lótenyésztők voltak.
Tekintve, hogy a ló háziasítása, tenyésztése olyan óriási horderejű felfedezés
volt az i.e. évezredekben, mint a 20. században az atombombáé, ez a tény
rendkívüli jelentőségűnek tekinthető. Továbbá megerősíti, hogy a trójaiak
nemcsak szkíta módon öltözködtek, de szkíta-magyar életmódot is
folytattak, lovasíjászok voltak. Tündér Ilona országa, Tündérország a
magyar néphagyományban a Világfa tetején található. A Világfa és az Életfa
Berze-Nagy János szerint a magyar néphagyományban a leggazdagabb, és a
magyar hagyományt vették át a többi népek. Ezért különös jelentősége van
annak, hogy Trója díszítőművészetében az Életfa kiemelkedő szerepet
játszott.
Trója bukása után a Trója megsegítésére odaérkezett szövetséges haderők
szárazföldön és vízen menekültek el. A népek nevei figyelemre méltók,
számunkra különösen az egyik nagyhatalmú nép neve, a „sekeles” (azaz a
görögösítő „-es” képző nélkül „sekel”). Ennek fényében különösen
figyelemre méltó., hogy Torma Zsófia élethosszan át kitartó munkával az
erdélyi Tordos körzetéből rengeteg régészeti leletet gyűjtött össze. A leletek
szoros hasonlósága alapján arra a következtetésre jutott, hogy Erdély és
Trója hajdanában szoros gazdasági összeköttetésben állt. Erdély rézkori
bronzkori gazdasági és műveltségi fölényére jellemző, hogy kisugárzása
nemcsak Dániáig, Skandináviáig, de Trójáig és Mezopotámiáig terjedt. A
bronzkor harmadik fázisában, amely i. e. 1600/1500-tól i. e. 1300-ig tartott,



tűnik fel Mükéné műveltsége, éspedig erős Kárpát-medencei hatások alatt.
„Tünetértékű, hogy a mükénéiek a minósziaknál jobban vették át a fekete
tengeri/Kárpát-medencei műveltség egyes elemeit. A Kárpátoktól a pontikus
sztyeppéig, és tovább dél felé Anatólián át (a korai hettitákig),
Görögországig (a korai mükénéiekig), létezett egy elit anyagi műveltség a
harci szekerekkel, lószerszámokkal és más főnöki jelvénnyel kapcsolatban”
– írják Kristianssen és Larsson „The Rise of the Bronz Age Society” c.
könyvük 129. oldalán. Bakay Kornél kiváló régészünk megállapította, hogy
a mükénéi műveltség hordozói a Kárpát-medencéből települtek át
Mükénébe. A korabeli műveltség központja Erdély (a mai „Apa” helység
környéke) és a Felső-Tisza vidéke (a mai Hajdúsámson környéke). Ezen
tények alapján tehát az általános vélekedéssel ellentétben arra az alapvető, új
eredményre jutottunk, hogy az erdélyi–felső-Tisza-vidéki műveltség a
bronzkorban páratlan színvonalat ért el, technikai és művészi szempontból
egyaránt.
Nagyszámú történetíró beszéli el, hogy a frankok Trójából 12 000-en a
Dnyeszter mellé, Meotiszba költöztek, onnan Pannóniába, ahol felépítették
Szikambriát, és sokszáz év alatt nagy néppé váltak (Liber Historiae
Francorum 727 k./1888, §1, 241-242.), majd néhány száz év múlva
Pannóniát elhagyva a Rajna partján telepedtek meg, s később a Szajna
partjára költözve alapították meg Párizs városát (Gregoire de Tours 573
k./1862, 75.). Thúróczy János „A magyarok krónikája” című művének
„Történeti előzmények” c. fejezetében azt írja, hogy:„Franco Trója
városának pusztulása után nagy néptömeggel Pannóniába jött . . . és a
Szikán-hegy tövében az Ister folyó mentén . . . egy hatalmas várost alapított,
és ezt az említett Szikán-hegy nevéről Sicambriának nevezte el.” Ezt
megerősíti legrégibb ősgesztánk, a Tárih-i-Üngürüsz is. „A régi időkben a
tenger partján egy Trója nevű híres és hatalmas vár volt. (...) Azután annak a
várnak egy padisahja volt, akit Paradisznak hívtak. Ennek a Paradisznak volt
egy fia, akinek Firanko volt a neve. Amikor atyja, Paradisz elfoglalta a trónt,
Firanko egy csomó katonájával elindult Panonijja tartományába.(...) Egy
nap a Duna folyó partján egy hegy tetejére értek, mely Szikan néven volt
ismeretes. (...) Ezt a paradicsomi vidéket ő azonnal megkedvelte, és
megparancsolta, hogy a Szikan hegy tetejére egy hatalmas várat építsenek.
Mivel szerfölött gazdag és terményekben bővelkedő tartomány volt, ez
oknál fogva nevezték el Pannonijának, ami latin nyelven „kenyerest” jelent.
Azután, mivel Firanko azt a várost Szikan hegy tetején építette fel, mert
annak a hegynek Szikan volt a neve, azt találta megfelelőnek, hogy a
városnak Szikamberijja nevet adja.” (Terdzsüman 906/1988, 63-64.).
A Trójából menekülő frankoknak a Kárpát-medence az úti végcélja.
Különös módon azonban mégsem a legcélirányosabb, a legegyenesebb utat
választják, hanem hatalmas kerülőt téve, nagy vargabetűt írva a másik régi
magyar haza, a görögösen Maotisznak írt Maóta felé tartanak, és a



Maotiszon át, a szkítamagyar népek - hunok, avarok, griffes-indások,
magyarok – hagyományos beköltözési útvonalát követve jönnek be
Magyarországba (Liber historiae Francorum (99.o.) 1888, 241-244.). Mi az
oka ennek a rejtélyes, nagy úti kanyarnak? Pontosan úgy járnak el, mintha
valami titkos ősi törvény előírásainak engedelmeskednének, s pontosan
követnék a Csodaszarvas-monda útmutatásait, éppen úgy, akárcsak a
keletről hazaköltöző szkíta népek sora. Mintha titkos, szakrális
hagyományok értelmében másképpen, más úton nem volna szabad
beköltözniök Magyarországba, vagyis ha másképpen járnának el,
beköltözésük nem volna törvényes – írja Grandpierre K. Endre
„Történelmünk központi titkai” c. művében.
Mindezek alapján megállapíthatjuk, hogy a ruházat (süveg, nadrág), az
életmód (lovasíjász), a vallás (Napistenhit, természetvallás), a
néphagyomány (mitológia, népmesék), a tárgyi kultúra (régészeti tárgyak
szoros hasonlósága, a közigazgatási-kereskedelmi kapcsolat), a népnév
(sekel, székely) és a történelmi bizonyítékok arra utalnak, hogy a szkíta
magyar népcsalád egyik ága jelen volt Trójában, és meghatározó szerepet
játszott. Priamosz trójai király és Párizs trójai királyfi nem öltözködhetett
más nép ruhájába, csak a saját népének viseletébe. Trója székely-magyar
volt.