---
master_file: "[[@BiroJozsefSzabirsumir]]"
---
# Index for Bíró József – A szabir-sumir időszak hatása őstörténelmünkre.pdf

1
Bíró József
A SZABIR-„SUMIR” IDŐSZAK HATÁSA
ŐSTÖRTÉNELMÜNKRE
Az elmúlt évtizedek új régészeti leletei, elsősorban a Közel-Kelet
régészeti leletei szükségessé, elengedhetetlenné teszik, sőt követelik a
világtörténelem ősmúltjának átértékelését. A nyugati történetírók, régészek is
észrevették már e tényt, és tekintetüket ma ismét a Közel-Kelet, elsősorban
Mezopotámia felé irányítják, hogy őstörténelmüknek új alapokat keressenek.
Természetesen a jelenlegi iraki helyzet hátráltatja törekvéseiket. Megjegyeznem,
hogy Irakban még vagy hatezer ásatási domb vár feltárásra, amelyek a
kiértékelések szerint valószínűleg a „sumirok” előtti Al Ubaid szabir időszakhoz
tartoznak.
A XVIII. században az angol gyarmatosítás során, az Indiában felfedezett
szanszkrit nyelvre alapozott indogermán, ma indoeurópainak nevezett faj- és
nyelvelmélet alatt megingott a talaj. De megingott a finnugorizmus hipotézise is,
mely az indogermanisztikából alakult ki. Az indoeurópista téveszméket még
mindig bizonygatni igyekszenek egyes nyugati történészek: a törökországi Catal
Hüyük lelőhelyen hatalmas, huszonöt éves régészeti feltárásba kezdtek, a
legmodernebb technikai eszközökkel felszerelve, nemzetközi tudósok
részvételével, de magyar tudós egy se akad köztük, pedig a mi ősiségünket
kutatják; másodszor a téves fordítás miatt hurritának elnevezett, valójában szabir
eredetű népetnikum egy csoportját mindenáron árja, indoeurópai őseiknek
akarják elismertetni. A szabir-magyarok a „sumirok” tanítómesterei című
könyvemben részletesen foglalkozom e két problémával s annak hatásával a
magyar őstörténelemre. A szabir-magyarok őstörténete című könyvemben főleg
régészeti leletekre alapoztam a szabir-magyarok őstörténetét, szem előtt tartva
az új – főleg angol – régészeti irányzatot, mely szerint egy nép őstörténetét ma
már régészeti leletekre alapozva is meg lehet írni, még akkor is, ha nincs írott
történelme. E könyvemben azt is bemutattam, hogy ezek a szabirok, a
mezopotámiai agyagtáblák su, subar, szabir néven nevezett ős népetnikuma
hatalmas civilizációt fejlesztett ki, már évezredekkel a „sumirnak” elnevezett
népcsoport előtt, tehát tanítómesterei voltak úgy a „sumiroknak”, mint minden
utánuk következő népnek abban a térkörben.
A szabir-magyarok őstörténelmének megírása után éreztem, hogy még
mindig hiányzik egy láncszem a valódi magyar őstörténelem képének
kialakításához, éspedig: hogyan kapcsolódik a kétezer éves „sumir” epizód a
magyar őstörténelembe. Magyar őstörténelmünket a „sumirokra” alapozva
megoldani nem lehet. Ugyan sok külföldi tudós bizonyította a „sumir”-magyar
nyelv rokonságát. De ugyanakkor sok tudós számára egyértelmű a
mezopotámiai szabir-„sumir” folytonosság is. Tudomásom szerint az erre
vonatkozó bizonyítékokat tételesen még nem gyűjtötték össze. A régészeti


 2
leletekre alapozott kutatásaim eredményeképpen most már módomban áll a
legnagyobb nyelvészek munkáival is bizonyítani ezt a folytonosságot. Ezek a
nyelvészek az eredeti agyagtáblák ékírásos szövegeit fordították le és ezek
alapján állították fel a bizonyító tételeiket. Bár nagyon nehezen boldogultak,
mert ragozó, fonetikus nyelvet kellett saját flexibilis nyelvükre lefordítaniuk, és
a fogalomkészletük is kissé hiányos volt, nem könnyen találtak kifejezéseket az
agyagtáblákon írt növények, állatok nevére, szakmai fogásaira, eszközeire
sem... Mégis hatalmas jelentőségű feladatot teljesítettek, mert az emberiség
valódi történelmét bizonyítják. Ők még szabir népről, ős-szabir nyelvről és
kultúráról beszélnek, a „hurrita” elnevezést csak jóval 1887 után kezdik
használni, az Amarna-táblák megtalálása után. A szabir-magyarok a „sumirok”
tanítómesterei című könyvemben igyekszem pótolni a történelmi ismereteink
hiányát és megvilágítani és kifejteni a tényállást, hogy a szabir-„sumir” fúzió
hogyan illeszkedik őstörténelmünkbe. Ezért bemutatom a mezopotámiai szabir
„sumirokkal” rokon népek történelmét is. A „sumirokról” csaknem mindenki
hallott már Magyarországon is. Arról is egyre többen tudnak, hogy a kutatók
nagy hányada a „sumir” nyelvet a magyarral rokonítja. Például a tihanyi apátság
alapító levelében még ma is látható, kézzelfogható a „sumir”-magyar
nyelvrokonság. Számos magyar keletkutató a „sumir” és a magyar népet is
rokonságba hozza.
Kutatásaim azt is igazolják, hogy sem a „sumir” nép, sem a sumir nyelv
nem tűnt el nyomtalanul, mint ahogyan azt az indoeurópista történészek állítják.
A szabir-magyarok őstörténete megírása után még azért is szükségesnek
láttam a „sumirok” történelmének bemutatását, mert Magyarországon a
tananyag igen keveset foglalkozik a „sumirokkal” és általában ’az emberiség
bölcsője’, Mezopotámia őstörténetével. Annak ellenére, hogy a tudományos
bizonyítékok elegendőek ahhoz, hogy a szakemberek átértékeljék, és kibővítsék
a történelmi ismereteiket. Indokolt, hogy a magyar nép is megismerje a valódi
őstörténetét.
Most pedig nézzük, hogy mikor és hogyan kezdődött a szabir – „sumir”
időszak.
Leiden írja: „Káldeában a turániak és a kusiták keveredtek és két birodalmat
alapítottak, Káldeát és Elámot.” Ez a keveredés azonban nem ment egykönnyen
végbe, de a vízözön következtében megfogyatkozott szabiroknak (turániaknak is
nevezett népnek) nem volt más választása, mint országukat és kultúrájukat
megosztani a jövevényekkel.
Itt mindjárt megjegyzem, hogy a szabir nép történetét folyamatosan vissza
tudjuk vezetni pontos régészeti és őstörténelmi adatokkal a honvisszafoglaló
őseinktől avar, hun, pártus, szkita, urartui, mitanni, „sumir” hegemóniákon
keresztül az Al Ubaid, Uruk, Halaf, Hassuna korszakokba, a mitológia
Aturájába, az ős su-subar- vagyis a szabir néphez. Ennek a történelmi vonalnak
kétségkívül az egyik legnehezebben érthető része a szabir – „sumir” azonosság
vagy rokonság kérdése. De a régészeti leletek, az antropológia, etimológia,


 3
mitológia hagyományosan a történelem segédtudományaival, valamint az utóbbi
évtizedekben rohamosan fejlődő tudományok – pl. a genetika, biológia, fizika,
orvostudomány, matematika, számítástechnika – új módszereivel és eszközeivel
és a hitszemléletük tanulmányozása segítségével ezt a problémát is meg lehet
oldani. A szabir-„sumir” azonosság fogalmát nem én találtam ki, legfeljebb
összeszedtem és csoportosítottam az erre vonatkozó megállapításokat, régészeti,
mitológiai és hitszemléleti tényeket.
Régészeti téren a mindenidők legnagyobb archeológusának tartott, Sir Leonard
Woolley egyik idézetével kezdem a szabir-sumir fúzióra vonatkozó
bizonyításomat. Woolley a híres ÚR-i királysírok ásató régésze ÚR városának
ásatása című könyvében írja: „Az ünnepélyes szertartás része a testhelyzet,
ahogyan eltemetik az embert. Ezen bármiféle változás valláscserét jelent. Tehát
egyrészt a Jamdet Nasr, az al’Ubaid-i, másrészt a Királyi Temető sírjai közötti
különbség komoly törést jelent az ország történetének folyamatosságában, és
valószínűleg idegen megszállás bizonyítéka. Sok más tény is alátámasztja ezt a
következtetést.”
A fentiekből következik, hogy a „sumirnak” elnevezett népcsoport és
civilizációjának gyökere is az ős-szabirokhoz nyúlik vissza. Legfeljebb az
képezheti vita tárgyát, hogy a szabir-turáni és kusita-„sumir” népetnikum
találkozása közvetlenül a vízözön után, vagy valamivel előtte történhetett-e,
hiszen Woolley az Al Ubaid népet és kultúráját a chalkolitikumból eredezteti,
ahol már a Kárpát-medencétől – a Kaukázuson át – Indiáig és Közép-Ázsiáig
megtaláljuk az anyaistennő különféle ábrázolásait és miként Woolley írja ÚR in
Chaldea című könyvében: „... vita tárgyát képezi, hogy a vízözön előtti Al
Ubaid népet nevezhetjük-e sumirnak? Azt azonban megállapíthatjuk, hogy az
általuk kifejlesztett kultúra nem volt arra ítélve, hogy a vízözönnel eltűnjön.
Éppen ellenkezőleg, mert a későbbi, igen magas fokot elért sumir kultúra nagy
részét éppen ez a régi műveltség alkotta.”
Egy másik példa a Cambridge Ancient History I. Kötet I. Rész 343.
oldaláról: ... „Mindenesetre bármennyire is hajlandó volt az ország az idegenek
befogadására, be kell ismernünk, hogy a történelem előtti Babilóniában nem
vettünk észre törést a régészeti leletek folytonosságában, mely a fejlődés
bármelyik szakaszában is alapot adhatna egy új nép megérkezésére. Még a 12.
szinten sem, (Eridu, a szerző megjegyzése.) ahol az építészet, a fejlettebb
mezőgazdaság és a nagymennyiségű ’Ubaid kerámia’ jelenléte is nagy
benyomást gyakorolt ránk, még ott is csak egy olyan technikai fejlődést
figyelhetünk meg, amelyik természetesen követte azt, ami előtte volt.
Sumirokról szigorúan vett értelemben csak akkor beszélhetünk, amikor az írásuk
először jelenik meg az Uruk 4-3 (Uruk per. Jamdet Nasr fázisa) periódusában.”
Nem szükséges tehát nagy merészség annak megállapításához, hogy a
„sumirok” tanítómesterei a szabirok voltak.
Ezt a megállapítást nyelvészetileg is megerősíti Ephraim A, Speiser, a
Pennsylvania Egyetem semitológus professzora a Mezopotámiai Eredetek című


 4
könyvében: „Megjegyezték, hogy a legrégibb sumir helységeknek nincsen
megfelelő etimológiájuk. Hozzáadva, hogy ezek a nevek határozottan
visszautasítanak minden olyan próbálkozást, amelyek semita kapcsolatokat
árulnának el. Ez elsősorban igaz az ékírásos irodalomban előforduló
helynevekre vonatkoztatva, amelyekről megállapították, hogy a vízözön előtt
már léteztek ... A szövegek általában öt olyan városról beszélnek, amelyekben
királyok uralkodtak a vízözön előtt. Ezek: ERIDU, BADTIBIRA, LARAK,
ZIMBIR és SHURUPPÁK.” Tehát az agyagtáblák ékiratos szövege fényesen
bizonyítja, hogy a „sumirok” megjelenése előtt, a vízözön előtti időkben már
fejlett városok léteztek. Ezeket vették birtokukba a „sumirok”, amikor a
lakosság száma meggyérült a vízözön után. Egyébként a „sumirok”
vallásszemléletük szerint az édenkertet, Mezopotámiát az istenektől készen
kapták. Még később lesz szó a sumirok vallásáról a SUMIR ÉLETKÉPEKBEN.
SUMIR ÉLETKÉPEK
Ha a „sumir” civilizáció hatalmas vívmányait akarjuk bemutatni, akkor a
III. Úr dinasztiát érdemes kiemelnünk. Úr-Nammu, Shulgi és
Aram Sin (i. e. 2113-2039.) uralkodásuk alatt gazdasági, katonai ereje
egyedülálló, de kimagasló az irodalom, művészetek és a tudomány fejlettsége is.
A leghívebben úgy szemléltethetjük a „sumir” társadalmak életformáját,
ha életképeket mutatunk be a régészeti ásatásokon feltárt ékiratos agyagtábla
fordításokból.
KÖZGAZDASÁG - ÚR VÁROSÁNAK III.
DINASZTIÁJÁBÓL:
Mezopotámiában, Subariban (a későbbi sémi nevén Elamban, a mai
Sziriában és Libanonban) a városállam volt a közigazgatási szervezeti egység,
ensi kormányozta, a király is csak egy másik ensi volt, akit Enlil isten választott
ki a birodalom összetartására. Némelyik városban, mint Mari vagy Assur, az
ensi-k csaknem teljes szabadságot és függetlenséget élveztek, más városok
elvesztették előző függetlenségüket, és ki voltak szolgáltatva a királyi felügyelő
vizsgálatainak, sőt egyes városok a király által kinevezett kormányzók uralma
alatt éltek. A birodalom kormányzása a fővárosban összpontosult, de Úr nem
központi fekvésű, ezért ki kellett építeni az összeköttetést. Erődöket építettek a
fontosabb útvonalak mellett és helyőrséget telepítettek oda. Eleinte a „sumir”
hitszemlélet szerint az istenek uralkodtak, de a III. Úr dinasztiában már a világi
hatóságok jelenléte is érezhető a templomi hatalom mellett. A királyi és az
egyházi hatalom mégsem volt egymás riválisa. A király (lu-gal – nagy ember)
volt a legfőbb egyházi méltóság. Itt fontos magyar vonatkozású párhuzamot kell
vonnunk, még Árpád vezérünk is papi fejedelem, pa-te-si volt, felségjelvénye a
párduckacagány, de ezt a felségjelvényt még II. Rákóczi Ferenc vezérlő


 5
fejedelmünk is viselte. Sumériában a király építtette a templomokat, nem a
városok kormányzói, gazdag adományokat adott a templomnak, ő nevezte ki a
főpapot, és vezette a legfontosabb vallási ceremóniákat. Ellenszolgáltatásul a
templomok rendszeresen adót fizettek a palotának.
A „Sumir” civilizáció lényegében mezőgazdasági és ipari jellegű. A
városok legfontosabb épületei a templomok, magas teraszra, templomdombra
épültek, idővel egyre hatalmasabb emeletes, tornyos építményekké, zigguráttá
alakultak.
A „sumir” társadalom alapja a család volt, szeretet, tisztelet és közös
kötelesség tartotta össze. A házasságot a szülők tervezték, szervezték. A vagyont
a gyerekek örökölték, gyakori az örökbefogadás, őket is körültekintően nevelték.
A lakosság számát nehéz megállapítani, Djakonov professzor, a híres
orosz nyelvész a közgazdasági szövegek tanulmányozása során Lagas lakosságát
százezerre becsülte, míg Úr lakosságát háromszázhatvanezerre.
A „sumér” város gazdasági élete elsősorban a magasan képzett
földművelőkön, állattenyésztőkön, iparosokon, kézműveseken alapult.
ÉPÍTÉSZET
Woolley ásatása 1930-31-ben nagyon jól megőrzött, kb. tízezer
négyzetméternyi utcát tárt fel. A bazár negyedben kis üzletcsoportok, mint a mai
keleti városokban, az előtérben nagy bemutatóterem, hátul raktárhelyiségekkel.
A vendéglőkben téglából épített asztalokon agyagtálakból hagymát, uborkát, sült
halat és ízletes sült hússzeleteket ettek. Mellette kovácsműhely az egyik oldalon,
a másik oldalon kis kápolna, ahol terrakotta szobrokat akasztottak az ajtófélfára.
A járókelők beléptek, egy marék datolyát, lisztet tettek az oltárra, elmondtak egy
rövid imát az istennek, aki a kápolna egyik mélyedéséből mosolygott rájuk. Az
utcák nem forgalmasak, nagyon keskenyek ahhoz, hogy a szamár-húzta taligán
nagy bálákat vihettek volna. A szolgák, akik vásárolnak, a vízhordók, árusok az
árnyékos oldalon járnak. Kora reggel és késő délután egy lantos Gilgamesről
mesél. Kis tömeg veszi körül, miközben zajos gyerekcsoport lepi el az utcákat,
sikátorokat iskolába jövet-menet. Ha benyitunk egy ajtón, és belépünk egy
házba, nem is gondolnánk, milyen kellemesen hűvös. Miután megmostuk a
lábunkat egy kis előszobában, a kikövezett központi udvarba kerülünk,
amelynek a közepén csatorna van, így tisztára lehet mosni az udvart, az esővíz
pedig lefolyik. Az udvar körüli épület egységesen fehérre festett, de tudjuk,
hogy égetett téglából, agyagos malterral építették. Az udvart 1 méter széles
tornác veszi körül. A tornácokat faoszlopok tartják. A második emeleten lakik a
háztulajdonos és családja, az első emeleten és a földszinten a szolgák és
látogatók. Némelyik házban házi kápolna is lehetett. A földszinten felismerhető
a konyha, műhely és a raktár, mosdó és WC, és a jellegzetes keleti lakosztály, a
hosszú, téglalap alakú nappali szoba, ahol a vendégeket szórakoztatják. Itt
díványt helyeztek el, a család együtt tölti az estét. Természetesen már
elenyészett a bútorzat, de valószínűleg néhány asztal, magas hátú székek,


 6
fakeretes ágyak, ülőpárnák lehettek. Agyag, kő, réz és bronz háztartási edényeik,
gyékénykosaraik voltak. A padlót és házfalakat gyékény-, bőrszőnyegek és
gyapjúból készült tapéta borította. A padló alatti kriptába temették a
családtagokat.
FÖLDMŰVES NAPTÁR:
Egy amerikai expedíció Irakban 5500 évvel ezelőtti földművelő
technikára vonatkozó dokumentumot fedezett fel Nippur városából. Földműves
naptárnak nevezték el a tudósok. Leírja, hogy a forróságtól kiszikkadt földet el
kell árasztani, aztán a dudvától és tarlótól meg kell tisztítani. A következő
útmutatás, hogy a földművelő kérje a családját, háztartását és a felfogadott
munkásokat, készítsék elő a szerszámokat. A szántás és vetés művelete
egyszerre történt, egy ekére erősített magtartóból mindjárt a barázdába hullottak
a magok egy keskeny tölcsérből. Minden 7 méteres csíkba 8 barázdát kellett
szántani. Arra is ügyelni kellett, hogy a magvak egyenlő, 2 ujjnyi mélységbe
kerüljenek a földbe. Ha a magok nem megfelelő mélységbe hullnak a földbe,
akkor ki kell cserélni az ekevasat, az eke nyelvét. Ahol előzőleg egyenes
barázdákat szántottál, most átlós irányú, diagonális barázdákat szánts. Amikor
az árpa eléggé megnőtt, meg kell öntözni, és amikor olyan sűrű lesz, mint egy
szőnyeg, másodszor is meg kell öntözni.
Aratáskor három ember dolgozott egy csapatban, egy kaszás, egy
kévekötő és egy harmadik, feladata lefordíthatatlan, írja Kramer. (a magyar
földművesek a mai napig ismerik ezt a csapatmunkát, hiszen a múltszázad
derekáig így dolgoztak aratáskor: kaszás, marokszedő és kévekötő).
KERTMŰVELÉS:
Nemcsak a gabonafélék termesztése, de a kertészkedés,
gyümölcstermesztés is nagyban hozzájárult Suméria gazdagságához. A
földművelés kezdete óta ültettek nagy, árnyékot adó fasorokat a kertek
védelmére, a sivatagi hőség és a szelek ellen. Erről a kertészkedési formáról
Kramer professzor saját fordításában egy érdekes „sumir” költeményben számol
be.
ZENE, MŰVÉSZET, DIVAT
A „sumirok” életében nagy szerepet játszott a hangszeres zene, és az ének
is. A zenész fontos személyiségnek számított a templomokban és a királyi
palotában is. Sir Leonard Woolley angol régész nagyon szépen megmunkált
hárfákat, lantokat, kobzokat talált Úr város királysírjaiban. De a birodalom
területén elterjedtek az ütőhangszerek, a dobok, de a tamburin, a nád- és
fémsípok is. A legtöbb napvilágra került zenei munka himnusz az istenekhez és
királyokhoz. Hattusában, (Anatólia) öthangjegyű (pentaton) kottát találtak
agyagtáblán a régészek, a magyar népzenéhez hasonló dallammal. Mekkora
jelentőségű bizonyíték ez eredetünk, őstörténetünk érdekében!


 7
A Hassuna-Halaf kultúrából művészi igénnyel megmunkált pecsétnyomó
és pecséthengerek tömegét találták. A különböző formájú steatit (szappankő)
pecsétnyomó korongok hátoldalára egymást keresztező vonalakat véstek. A
régészek véleménye szerint ezeket az átfúrt korongokat zsinórra fűzve, a
nyakban viselték, a magántulajdon megjelölésére szolgáltak. Kis agyagcsomókat
gyúrtak, ellapították, belenyomták pecsétnyomóikat és az így megjelölt
agyagkorongot spárgával az árúhoz kötötték, vagy a korsók agyagdugójába
nyomták a pecsétnyomót. A pecsétnyomó Mezopotámiában árú-védjeggyé vált,
sőt Anatóliában, Egyiptomban, Cipruson és Görögországban is elterjedt. A
pecsétnyomókból fejlesztették ki a pecséthengereket. Állatcsoportokat,
mesealakokat, szörnyeket vagy jeleneteket, életképeket ábrázoltak, mint a király
a csatatéren, vagy a pásztor, amint a marháit védi a vadállatoktól. Jellegzetes
ábrázolásmód: az istennek, vagy a királynak szánt ajándék átadásának jelenete.
Meg kell jegyeznem, hogy a pecséthengereket is a szabir-magyarok készítették
először, tehát a „sumirnak” nevezett népcsoport tanítómesterei voltak.
George Roux (Ancient Iraq, 60. o.) szerint, ha a pecséthengerek a
pecsétnyomókból fejlődtek ki, akkor ahhoz sem fér kétség, hogy a képírás
(pictogram) viszont a pecséthengerekből nyerte eredetét. Ezt ma már senki sem
vitatja. Semmi kétség nem fér a Hassuna-Halaf időszakok népének
azonosságához a mezopotámiai térkörben, ha összehasonlítjuk a
pecséthengereket és képírásokat. Következtessünk tehát: kétségbevonhatatlan,
hogy az ős-szabir nép – mely igen páratlan fejlődésre volt képes a földművelés,
az építészet, a kerámiakészítés, a mesterségek kialakítása, a művészetek, a
kulturális- és valláskultusz terén – saját maga alakította ki az írást is, először a
történelemben. Következésképpen az írott történelem kezdete is a szabirok
nevéhez fűződik.
SUMIR ISKOLA
Az ötezer agyagtáblát fordító Kramer az írott történelem első iskoláiról, és
a „sumir” életformáról fest hű képet. Az első írott dokumentumokat Uruk
városában találták. Kezdetben a sumir diák egészen alapvető szótagolást
gyakorolt: tu-ta-ti, nu-na-ni, bu-ba-bi, zu-za-zi (még ma is szótagol a magyar).
Ezután a kb. 900 szóból álló jellistát tanulta meg gyakorlással, a jeleket a
kiejtéssel együtt. Majd több száz szóból álló listát tanult meg, amiket le kellett
írni, ezután két vagy több jelből álló szócsoportot, aztán gyűjteményeket,
amelyek ezerszám tartalmaztak szavakat és kifejezéseket, ezeket
értelemszerűen, logikusan rendezte. Így a természettudományokban az állati és
emberi test részeiről, vad-és háziasított állatokról, madarakról és halakról, fákról
és egyéb növényekről, kövekről és csillagokról is tanultak. (K. e. 21oo körül). A
tipikus „sumir” iskolaépület égetett téglából készült, egy-két- és négyüléses
padokat helyeztek el benne, több sorban. Puha agyagból gyúrt táblákra
kihegyezett náddal nyomták bele az ékiratos jeleket. A sumir nyelv 6
magánhangzója: a, e, o nyílt és zárt megfelelőjét nem hangsúlyosan ejtették ki,


 8
és a magánhangzók a harmonizáció törvénye szerint változtak. A 15
mássalhangzó: b, p, t, d, g, k, z, s, sh, r, l, m, n, ng, g hangalakja kimondáskor
változhatott - hasonulás? Elgondolkodtató, hogy amíg sok világhírű keletkutató
tudós, mint Kramer és Oppert határozottan állítják a magyar nyelv rokonságát a
„sumir” nyelvvel, mely eddig a legrégibb megfejtett, olvasható nyelv, az első
írott történelmi feljegyzések, filozófiai, etikai, irodalmi művek, eposzok,
mítoszok, himnuszok, szerződések, számtani feladatok, jogi dokumentumok,
orvosi receptek, földműves naptár, szakmai kézikönyvek, szótárak nyelvével
addig a magyarországi finnugorista történészek, tankönyvírók erről a tényről
egyszerűen hallgatnak, a hivatalos magyar tudomány teljesen elzárkózik még e
tény említésétől is. A Habsburg megszállás alatt kiagyalt téves finnugor
eredetelméletet kényszerítik még ma is a magyar népre: szerintük a tudomány
már mindent megállapított, itt már nem kell semmit kutatni. A valódi
őstörténetet kutatók úgy gondolják, hogy ilyen hatalmas mennyiségű
világtörténelmi tényeket a magyar népnek joga van megismerni. Annál is
inkább, mert a magyar őstörténelem, a magyar nyelv eredetére vonatkozó fontos
megállapítások a saját eredetére, múltjának megismerésére vonatkoznak.
ORVOSTAN
Tudomásunk van arról, hogy Sumériában már ötezer évvel ezelőtt
praktizáltak orvosok.
1954-ben – ásatások révén – napvilágra került egy agyagtáblára írt
dokumentum, mely az emberiség első gyógyszer könyvének tekinthető. Egy
„sumir” orvos elhatározta az i. e.-i harmadik évezred utolsó negyedében, hogy a
fontosabb orvosi receptjeit leírja kollégái és diákjai számára. A dokumentumból
kitűnik, hogy az ősi „sumir” orvos is a növény és állatvilágban, valamint az
ásványokban kereste a gyógymód alapanyagait. A kedvenc ásványa a szódium
klorid (só) és kálium nitrát. Az állatvilágból felhasználta a tejet, kígyóbőrt és a
teknősbéka páncélját. De a legtöbb gyógyszere a botanikus kertből került ki, a
növények közül fahéj-kéreg, mirtusz, kakukkfű, fűzfa, körte, fenyő, gyökerek,
ágak vagy gyanták; melyeket szilárd, vagy porrátört alakban kellett tárolni, mint
ma. A gyógyszerek, amelyet az orvos feljegyzett, kenőcsök és szüredékek
voltak, külső használatra, és folyadékok ital gyanánt.
„SUMIR” FILOZÓFIA
A „sumirok” nem fejlesztettek ki szisztematikus, a szó szoros értelmében
vett filozófiát. Soha sem tettek fel a léttel, valósággal és a tudással kapcsolatos
alapvető kérdéseket, amit ma egyszerűen episztológiának nevezünk, ezért nem
osztották fel a filozófiát ennek megfelelően tudományágakra. De elmélkedtek a
természet titkairól, elsősorban a világegyetem keletkezésének és működésének
körülményeiről. Jó okunk van feltételezni, hogy az i. e. harmadik évezredben
egy „sumir” gondolkodó-csoport, tudósok, csillagászok, tanárok igyekeztek a
kozmoszról alkotott elméletük kapcsán felmerült problémákra kielégítő


 9
magyarázatot adni. Olyan magas színvonalú kozmológiát és teológiát
fejlesztettek ki, amelyek tantételei a Közel-Kelet hitszemléletének és dogmáinak
alapjává váltak.
„SUMIR” ETIKA
A „sumir” bölcseknek nem voltak filozófiai eszméi, sem erkölcsi
törvényei, sem előírásai. Etikai tanulmányt nem írtak. Amit az erkölcstanukról
és etikájukról tudunk, azt különböző „sumir” irodalmi munkákból kellett
összeállítani. A „sumir” gondolkodóknak, bölcseknek nem volt különösebb
véleménye az ember sorsáról. Szilárdan meg voltak győződve arról, hogy az
embert az istenek agyagból formálták, teremtették az istenek szolgálatára, hogy
ételt, italt és hajlékot készítsenek számukra, hogy elég idejük legyen az isteni
teendők ellátására. A „sumir” bölcsek felfogása szerint az élet tele van
bizonytalansággal, és az ember nem ismerheti a sorsát, nem tudhatja, mit
szabtak ki rá a szeszélyes istenek. Amikor meghal, erőtlen lelke a sötét,
nyomasztó alvilágba kerül, ahol földi életnek csak a nyomorult mását élheti.
KÖZMONDÁSOK ÉS SZÓLÁSOK
Egy nép a közmondásaiban mutatja meg valódi énjét, mert a
közmondások tükrözik egy nép karakterét, magatartását, az életüket irányító
belső hajtóerőt, gondolkodásmódját, a dolgokhoz való hozzáállását, a
mindennapi cselekedeteit vezérlő belső énjét. Egy nép lelkületét, gyakorlati és
elvont tudását fejezik ki. Ma már százszámra ismerünk a „sumir” irodalomból
fennmaradt közmondásokat. Néhány példa: Az örökös panaszkodó, aki minden
baját a sorsra hárítja, mondván: „Szerencsétlen napon születem” Az örökös
magyarázkodó, aki felsorakoztatja az átlátszó kifogásait, annak ellenére, hogy a
bizonyítékok épp az ellenkezőjét mutatják. Ezekről a „sumir” bölcsek azt
mondják: „Lehet-e fogamzás közösülés nélkül? Lehet-e valaki kövér evés
nélkül!” A környezetébe beilleszkedni nem tudó emberről: „A vízbe tesznek és a
víz megromlik. Kertbe tesznek és a gyümölcsök rothadni kezdenek”. A mai
időben gazdasági ügyekben sokan tanácstalanok és döntésképtelenek, erre az ősi
„sumir” bölcsek ezt így mondták: „Halálra vagyunk ítélve, költekezzünk; Sokáig
fogunk élni, takarékoskodjunk”.
ÁLLATMESÉK
A „sumir” írástudók a közmondás gyűjteményükbe nem csak mindenféle
szólás-mondásokat, alapvető igazságokat, aforizmákat, velős mondásokat, élet
alapelveket, ironikus, kritikus műfajú, látszólag ellentmondásos „karcolatokat”,
hanem meséket, tanmeséket is írtak. Nagyon hasonlóak ezekhez az „aesophusi”
mesék, még felépítésükben, szerkezetükben is. Formailag változatos, tömör,
elbeszélő formában, vagy versbe szedve, a rövid bevezető szakaszt idézet, majd


 10
párbeszéd követi, és szellemes csattanóval végződik. Tudjuk viszont, hogy
Aesophos jóval későbben élt a „sumirok” után, tehát ezek a görögöknek
tulajdonított mesék végeredményben „sumir” eredetűek.
Gyakoriak a farkas ragadozó természetével foglalkozó mesék. Például:
„Kilenc farkas és egy tizedik megölt néhány bárányt. A tizedik farkas mohó volt
és azt mondta: ’Majd én szétosztom nektek! Ti kilencen vagytok, így egy bárány
lesz a közös részetek. Ezért én lévén egy, kilencet veszek el magamnak. Ez lesz
az én részem.”
A vadállatok közül a róka jellemét ravasznak, huncutnak és nagyképűnek,
általában gyávának de néha vakmerőnek ábrázolják: „A róka rálépett a vadökör
patájára, mondván: ’Nem fájt?’. Vagy: „A róka nem tudta felépíteni a saját házát
és így elment a barátja házához és elfoglalta azt.” A róka egy botot vett a kezébe
és azt mondta: Kit üssek meg. Vagy: „A róka vicsorgatja fogát, de a feje
reszket!”
A szamárról tudjuk, hogy a legfontosabb teherhúzó állat volt
Mezopotámiában, és a „sumirok” jó humorral jellemezték, lassan-mozgó,
csökönyös és bolondos állatnak tartották, akárcsak ma az európai irodalomban.
A szamár fő életcéljának látszik, hogy a gazdáját örökösen bosszantsa és akarata
ellenére cselekedjen: „A szamár megeszi a saját ágyneműjét!” Vagy: „Az én
szamaram nem arra volt teremtve, hogy gyorsan szaladjon, hanem, hogy
ordítson!” Néha a szamár ledobta a terhét és ezért megszidták. „A szamár
miután ledobta a terhét, azt mondta: ’A múlt csapásai még bőven a fülembe
zúgnak!’ Vagy: „A fiatal erő elhagyta lábam, mint egy elszökött szamár!” Vagy:
„Mint egy csökönyös szamár, a nyelvem akadozik és nem forog!”
Nos már az én nyelvem sem forog tovább és itt abbahagyom Köszönöm,
hogy meghallgattak!