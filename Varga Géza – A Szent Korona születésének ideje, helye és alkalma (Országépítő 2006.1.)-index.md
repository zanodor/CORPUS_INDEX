---
master_file: "[[@VargaGezaSzent]]"
---
# Index for Varga Géza – A Szent Korona születésének ideje, helye és alkalma (Országépítő 2006.1.).pdf

40
Az Országépítõ az elmúlt években többször foglalkozott a Szent Korona eredetének, értelmezésének kérdéseivel. Nem vagyok szakértõje, kutatója a témának, nem feladatom a különféle elméletek értékelése. Abban biztos vagyok, hogy jelentõségénél fogva a Szent Koronáról való gondolkodás eredményeit érdemes olvasóinkkal megismertetni, ugyanakkor éppen emiatt fenn is kell tartani a világos megkülönböztetést a valamennyi tárgyszerû ismeretünkkel egyeztethetõ, azaz bizonyságnak tekinthetõ állítások és a részterületek vizsgálatából kiinduló, elsõsorban következtetésekre épülõ feltételezések között. A nyelvészettel és jelképkutatással foglalkozó szerzõ meglepõen új, más feltételezéseket cáfoló állításainak közlésével nem kívánok mellettük állást foglalni; azt gondolom, hogy az általa a Korona eredetével kapcsolatban felsorakoztatott források és gondolatok gazdagítják azokat a szempontokat, amelyeket a továbbiakban a kutatóknak érdemes figyelembe venniük. Gerle János
A Szent Korona születésérõl és történetérõl az elmúlt évtizedekben egyre többet tudtunk meg. Tisztázódott, hogy a korona abroncsát és keresztpántjait egy idõben készítették, hogy stílusa alapján az avar kincsek sorába illik, hogy a zománcképek legközelebbi párhuzamai a Kaukázus hunok és avarok járta vidékén maradtak fenn. 1992-ben a stíluspárhuzamok és más adatok alapján egy szegedi elõadásomban már hangot adtam ama feltételezésemnek, hogy a Szent Koronát mervi ötvösök készíthették. Ezt részletesen kifejtettem az 1999-ben megjelent A magyarság jelképei c. kötetemben, amely azonban – talán, mert a kötet címében nem szerepelt a korona szó – nem keltette fel a koronakutatók figyelmét. Idõközben újabb adatokat találtam, amelyek a korona mervi születésérõl alkotott hipotézisemet alátámasztják. Ezeknek köszönhetõen ma már a Szent Korona születésének körülményeit és Kárpát-medencébe vezetõ útját nagy biztonsággal meg tudom rajzolni. Bizonyosnak látszik, hogy ez a fejedelmi ékszer az elsõ avar honfoglalókkal érkezõ szabírok féltett kincse volt. A magyar mondák szóhasználatával élve úgy is fogalmazhatunk, hogy Csaba királyfi idõsebb fiának visszatérõ népe hozta magával.
Történetírók a Szent Korona születésérõl
Ibrahim Pecsevi török történetíró azt állítja, hogy õ hallotta a magyaroktól ezt a nyilatkozatot: a korona 3000 esztendõs; Iszkendertõl (Nagy Sándor) örökölte Nusirván (Kürosz) s ettõl szállott mi reánk. Továbbá Mohammed Emin nagyvezír 1768ban azt írta Kaunitz herczegnek, hogy az osztrák császár mint a Nusirván idejébõl maradt korona örököse – egyedül érdemli meg az ’imperator’ czímet. (Thúry/1893/343, 344)
Nagy Szulejmán 1529. évi hadjáratának leírása szerint a Tas falu melletti állomáson a pasa lóháton összegyûjtvén a bégeket, elõhozatta a királyoktól viseltetni szokott koronát s megmutatta nekik, ezt mondva: Ez a korona Nusirván idejébõl maradt fenn. (Katona/1989/127). Bár ezek az egybehangzó török feljegyzések nem hagytak mély nyomot a koronakutatásban, mert a török történetírókat az akadémikus kutatásban nem szokás komolyan venni, Nusirván és kora nem vethetõ el, amikor a korona eredetét kutatjuk. Vannak ugyanis további adatok és megfontolások is, amelyek alapján bizonyosra vehetjük, hogy Perzsia hunok-járta határterületein született meg a Szent Korona.1 Fontos, hogy a török forrásokban az ékszer azonosítása kétségtelen. Nem valamilyen másik koronáról van szó, mert ezek a török adatok világosan a Szent Koronáról beszélnek. Csupán arról kell meggyõzõdnünk, hogy a magyarok elei valóban kapcsolatban voltak-e Nusirvánnal és hogy e távoli, a magyar akadémikus õstörténetírásban nem sok nyomot hagyó iráni uralkodónak volt-e oka és alkalma arra, hogy koronát ajándékozzon eleinknek. Mint látni fogjuk, néhány, a történettudomány elõtt régen ismert adat lehetõvé teszi, hogy mindkét kérdésre igennel válaszoljunk. Ezzel – úgy véljük – a tudományos igényû koronakutatás kétszáz évének legnagyobb kérdése megoldódott. Több forrás alapján nagy biztonsággal azonosítható a Szent Korona készítésének kora, helye és alkalma.
A stíluspárhuzamok tanúsága
A kutatás által korábban is figyelembe vett technikai és stíluspárhuzamok arra utalnak, hogy hun-avar ötvösök is készíthették a koronát. Eszerint a Szent Korona annak az új ötvös-technikának kiemelkedõ alkotása, amely a Volga-vidéken a IV. század dereka után, tehát a hunokkal együtt jelenik meg. Jellemzõi az elsõsorban indiai piros almandint és színes gránátot meg mervi (?) üvegpasztát felhasználó rekeszes kõberakás és a filigránozás. Hasonló tárgyak tömegét tárták fel Kercs kõbõl épített sírkamráiban (IV. század vége, V. sz. eleje), ahol ez a polichrómnak nevezett stílus már teljesen kifejlett formájában jelentkezett. A polichróm stílus korai elõfordulásai II–IV. századi grúz és örmény sírokból ismertek, ahova párthus majd szasszanida hódítók vihették. Magát a rekeszes technikát (zománccal vagy kõvel) már jóval a hun kor elõtt ismerték a szkíták, de a színes kõberakást kiválóan alkalmazták a párthusok és a kusánok is (Bakay/ 1997/159). A rekeszes kõtechnika eredetileg talán a Földközi-tenger partján alakult ki, amely területet a Krisztus születését megelõzõ évtizedekben a párthusok is hódoltatták. A stílus kialakulása minden bizonnyal a párthusok és kusánok mediterrán, sztyeppi
Varga Géza
A SZENT KORONA SZÜLETÉSÉNEK IDEJE,
HELYE ÉS ALKALMA



41
és indus területeket összekötõ történetének és kereskedelmi kapcsolatainak köszönhetõ. Magát a Szent Koronát már a szasszanida pusztítások elõl Perzsiából a hunokkal együtt élõ sztyeppi apar (avar) törzsekhez visszatérõ keresztény párthus (apar) ötvösök alkothatták meg a hun-perzsa határterületeken. A korona stíluspárhuzamai megtalálhatók a szasszanida Irán környezetében, a hun idõkben vagy azt követõen készült keleti ezüstökön is. E stíluspárhuzamok példái a párta hegyábrázolásai. A kettõs vonallal rajzolt hegyeken látható kisebb halmok (kõrakások, oltárok, lángnyelvek?) az ötvösségérõl és üveggyártásáról híres mervi oázisban alkalmazott szimbólumok. A sivatagi település fontosságát és gazdagságát a mellette vezetõ Selyem-út adta, amely az akkori világ legjelentõsebb kereskedelmi útvonalaként összekötötte a mediterrán világot Kínával. Merv ma kihalt romváros a sivatagban, egyes becslések szerint lakosságának száma valaha meghaladta a félmillió fõt. Megengedi hun mûhely feltételezését a Szent Korona abroncsának mérete és díszítése is. Ez 52 mm széles aranyszalag, amelyet gyöngydrót keretek osztanak ékköveket és zománcképeket tartalmazó mezõkre. A hun diadémok abroncsa 5–8 cm széles aranybádogból készült, s a Szent Korona abroncsa e mérettartományba illik. Az abroncs díszítése is hun mintát követ. Hasonló gyöngydrót-keretek osztják ékköveket tartalmazó mezõkre a Verhnyeje Pogromnojéból származó hun nõi diadémot is. Hun stílusú a Szent Korona pártázata is. Az abroncsból kiemelkedõ 5 félköríves és 4 háromszög alakú – hegyeket ábrázoló – pártadísz közül a homlok fölött elhelyezkedõ középsõ félkörív a legnagyobb, a többiek jobbra és balra csökkenõ magasságúak. Ilyen az elõbb említett hun diadém, amelynek közepén egy nagyobb félköríves pártadísz van, mellette jobbról és balról kisebb háromszög alakúak, azokon túl újra félkörívesek találhatók. E hun pártadíszeket a szakirodalom azért nevezi gomba alakú díszítményeknek, mert nem ismerte fel a sztyeppi koronákon látható hegy- és szarvábrázolások király jelentését. S hogy e hun koronán (és több hun üstön) nem gombák, hanem nyeles hegyek vannak, azt egy litván tányér felülnézeti világmodellje is megvilágítja – a hasonló világmodellekben ugyanis a világ négy sarkának hegyei szerepelnek. Nyélre (világfára) ültetett áttetszõ kristály (hegyszimbólum) a magyar uralkodó jogara is, ahol a kristály a kõbõl való lebegõ ég, tehát az égi ország jelképe. Ezért a Szent Korona pártájának áttetszõ hegyábrázolásai is az égi országok (a kilencszintû ég) jelképei. A Szent Korona egyes stíluselemei további hun vonatkozásokkal rendelkeznek, ilyen a felület zsúfolt díszítése, amely a hun korbanjöttdivatba(Bóna/1993/46).Azégifolyókatszimbolizáló keresztpánt tömött díszítése a Szent Koronán a Tejút kiemelt tiszteletére utal, amely Berze Nagy János és Ipolyi Arnold kutatásai
szerintszintenapjainkigfennmaradtahun-utódmagyarságnál. A keresztpánt boltozatán trónoló napos-holdas Krisztus-kép párhuzama nem csak II. András magyar király 1233-as pecsétjén, hanem horezmi érmek uralkodóképein, tehát az avarokat és hunokat kibocsátó területek szívében is felbukkan (Bakay/ 1997/206). Hun vonatkozású az apostolképek némelyike is, mert András a Fekete-tengertõl északra élõ népek között tevékenykedett s Fülöp is a nomád népek térítõje volt. A katonaszentek (Szent Demeter és Szent György) pedig hun páncélöltözetet viselnek (Csomor/1996/541). Szinte azonos a felhasznált kövek fajtája és a kõszimbolika is. A Szent Korona kövei: sötétvörös almandingránát, kék zafír, zöld üveg. A két szélsõ íves csúcsdíszen valamikor fehér kövek (kvarcok, opálok?) voltak, s fehérek az igazgyöngyök is. A fennmaradt hun aranydiadémokon túlnyomó részben szintén piros gránátlapok vannak, de elõfordul bennük fehéres kvarc és kék vagy zöld üvegpaszta-betét is (Fettich/1940/17). Tehát a hun koronákon is nemzeti színeinket találjuk, mert az Ég (a Nap tüze), a Föld (zöld mezõi és kéklõ hegyei) valamint a víz (a világtenger és a négy szent folyó fehér szalagjának) felidézésével egyaránt a világmindenséget jelképezik. Ugyanez a színszimbolika jelenik meg a magyar címerben is. A Szent Korona abroncsának és keresztpántjának összeszegecselése a – kubán-vidéki hun pártadíszen látható két szegecsnyomból sejthetõ – pusztai rögzítési eljárással megegyezik. A honfoglalók is szegecseléssel rögzítették legszebb ékszereiket a hordozó felületre (ennek példája a rakamazi turul is). Kiszely István szóbeli tájékoztatása szerint a kínai Kanszu tartományban lévõ Dunhuang 325-ös barlangtemplomának Kr. u. III. századból származó falképein két hun vezetõ fején hasonló fejdísz van, amelyeket õ személyesen látott és le is fényképezett. Sajnos, e fényképet nem közli közelmúltban megjelent könyvében, ahol említést tesz a barlangtemplom képeirõl (Kiszely/1992/293). A korona Krisztus-képeinek életfái is iráni jellegûek. A nyugati, vagy a bizánci mûvészetben nem állnak életfák a trónoló Krisztus mellett. A görög és latin felirat meg a keresztény szimbolika viszont nem jellemzõ a szasszanida Iránra – ezért a koronát elõállító mûhelyt Irán határvidékén, például a Hun Birodalomhoz tartozó mervi oázisban kell keresnünk. Ez a sivatagi város ugyanis – mint alább látni fogjuk – megfelel a fenti írás- és vallástörténeti követelményeknek.
Azonos stílusú és szerkezetû halomábrázolások: egy 421-438 között. Mervben készült ezüsttál és IX. századi keleti ezüsttál részlete (Marschak/1986 nyomán) „Nyeles hegyek” egy litván tányéron és a Verhnyeje Pogromnojéból származó hun diadémon



42
Székely rovásjelekkel összevethetõ hieroglifák a Szent Koronán
Régészeti leleteik tanúsága szerint a hunok és az avarok használták a székely rovásírás elõdjét és mind betûírásos, mind pedig hieroglifikus (képszerû, vallásos jelentõségû szójelekbõl álló) feliratokat egyaránt hagytak ránk (Varga/2001/145). Hasonló jelkészlet mutatható ki a Szent Koronán is, amelyet értelmezni, sõt, esetenként olvasni is tudunk. Hieroglifákat (szimbólumokat) formál például a Szent Korona szerkezete is. A felülnézet az Isten által teremtett, rendezett Földet ábrázolja, ezért azonos a székely rovásírás „f” (Föld) jelével. A világ közepét jelzi: a teremtés és az isteni eredetû uralkodó helyét, ahonnan a rend a világ négy tájára szétterjed. Megjelöli és a teremtés folytatására kötelezi az uralkodót. A korona szembõlnézete az eget tartó, az eget és a Földet összekötõ megszemélyesített világoszlopot (világfát) ábrázolja, a hun dinasztia és a királyi hatalom égi eredetére emlékeztetve. Ezért egyezik meg az ég/ág szavak õsébõl rövidült „g” rovásjel formájával. Szimbólumok találhatók a Szent Korona díszítésében is. A székely „j” rovásjellel összevethetõ kacskaringó alakú filigránok serege nem véletlenül díszíti éppen a keresztpántokat. A kereszt
pántok ugyanis a rendezett világ közepének (az Isten által szabályosra teremtett Földnek, az Ararát körül elterülõ Édennek) négy szent folyóját szimbolizálják. (A „j” rovásjel a „folyó” jelentésû jó szavunk szójelébõl keletkezett.) A hun származástudattal rendelkezõ, Emese álmában vízbõl születõ Árpád-ház eredethagyománya miatt igen fontos körülmény, hogy – ismereteim szerint – a királyi fejdíszek közül csak a Szent Koronán, a Conques-i avarhun szobor koronáján, horezmi pénzek uralkodóábrázolásain és a türk Kül-tegin márvány szobrának fejdíszén (Bakay/ 1997/214, 244) – tehát hun, idõlegesen hunná vált, vagy hun-utód népek alkotásain – találhatók tajtékzó hullámot ábrázoló kacskaringók. Atilla elithadseregének katonái is aranyszalagból alakított kacskaringókat viseltek a nadrágjukon (Csomor/1996/629!). Ezzel nyilván ama gázló vizére utaltak, amelyen a csodaszarvast követve keltek át, s amely új hazát alapító sebezhetetlen hõsökké avatta õket. A fenti Föld és jóhieroglifák kiolvashatók „Jó király – jó Föld” értelemben is, mert a körbe zárt kereszt a királyt is azonosította. Ez az olvasat a koronaeszme legtömörebb, legkorábbi írásos összefoglalása, azaz a világ legkorábbi alkotmányszövege. Az írásmód ma meglepõnek tûnik, s hiába is próbálnánk számon kérni e nagyszerû ékszeren azt, amit a betûvetésrõl kisiskolás korunkban tanultunk. E jelek nincsenek rendezetten sorba rakva, ahogy azt mai szokásaink rabjaként szeretnénk, mert a korona sohasem szolgált olvasókönyvként. Az aranyból formált hun hieroglifák mégis ezeket a magasztos gondolatokat hirdették az uralkodó fején. A Szent Korona e szimbolika nélkül alkalmatlan lett volna a koronázásra, de talán nem maradt volna ránk a koronaeszme sem.
Hettita Urartui Kínai lolo Székely „g” Az Éden Székely „f” Kínai „föld” fémplakett képjel (ég) jel „ég” képjel térképe (föld) jel képjel
A Szent Korona felül- és szembõlnézetének párhuzamai
Kacskaringó alakú filigránok a Szent Korona keresztpántjain



43
Végül találunk fonetikus, azaz a modern szokásoknak jobban megfelelõ, olvasható feliratot is a Szent Koronán. Az abroncson lévõ Krisztus-zománc térdeinek rekeszrajzolatában ugyanis felismerhetõ a „jm” ligatúra, amely megtalálható csángó hímestojáson, az erdélyi fazekasmotívumok között és hun tárgyakon is. Nagy Károly és Szent István késõbbi ligatúrás névmonogramjainak elõképe ez. A rekeszrajzok különös alakzataira Ludvig Rezsõ ötvös hívta fel a figyelmet a Nap Fiai alapítvány által szervezett írástörténeti elõadássorozaton tartott elõadásán. Mint megállapította, ezek az ötvöstechnikai szempontból indokolatlan rajzolatok a szokásos formáktól azért térhetnek el, mert valamilyen jelentést hordoznak. A „j” és „m” rovásjelek megfelelõibõl álló rajzolatok értelmezése néhány évig tartó munkám eredményeként tisztázódott (Az Éden írása). Eszerint a „jm” jelösszevonás kacskaringóból és hegyek rajzából áll, s olvasata Jóma. A jó szóról fentebb már esett szó: „folyó” jelentésû és a Tejutat ábrázolja. A ma szó megfelelõje magas, mágus, magyar, mál, mart, mezõ, megye szavaink tövében fordul elõ. Szintén a magasba vezetõ útra utal. A jelösszetétel hangalakja és grafikai formája közel ötvenezer éves lehet, amit az is alátámaszt, hogy a „jm” (Jóma) ligatúra a prekolumbián Amerika leggyakrabban használt szimbóluma. (Varga/2002) A felirat Jómának, az özönvíz elõtti aranykor uralkodójának, vagy istenének nevét õrzi, amely az iráni mitológiában Jima, a germánban Ymir, a japánban Jymmu alakban maradt fenn. Kállay Ferenc (1861/246) említi: A pogány finn fajú népek közt még ma is vannak ima, vagy juma fõistennek bálványképei, melyeknek áldoznak. „Sándor István már a finn juma, s a magyar ima gyökszót egynek vette.”
Juma, vagy Kugu-jumo a mari mitológia fõistene. Õ teremti a világot, s nyilván e teremtõ funkció miatt említik Jóma nevét a Szent Koronán. Otto von Sadovszky (1989/165) amerikai néprajzkutató írja: Since the Penutian word jom is probably the most significant word in California, let us consider in detail its occurrence. Amivel csak egyetérthetünk. A régi kaliforniai penut indiánok jom szava számunkra valóban a legfontosabb szó. Olyan eset, amely alapos megfontolásra késztet. A maidu indiánoknál ugyanis a sámán neve yomi. A wintu indiánok nyelvében pedig a yom „mágikus, természetfölötti”. A jomu szó a bodegáknál „élni, szeretni”, a miwok indiánoknál pedig
„nevetés” jelentésû. Sadovszky hasonló szavakat talál a voguloknál is, amelyek tövét a magyar jó szóval veti össze: a jomas „jó, megfelelõ, szép, szerencsés”; a james khum pedig „orvos” ami ez esetben a sámánnal azonos személy. A mai magyarban is használjuk e szót ima alakban. E felirat miatt is szent a korona.
A koronaeszme forrásai
A magyar koronaeszme forrásairól a koronába foglalt jelképek kapcsán már fogalmat alkothattunk. Ezek nincsenek távol a szasszanida nagykirály, Nusirván (Khoszrau Anósirván vagy Kürosz, 531–579) világától, akinek tanítását Maszúdi egyik szövege õrizte meg. „A királyi hatalom a hadseregen nyugszik, a hadsereg a pénzen, a pénz a földadón, a földadó a földmûvelésen, a földmûvelés az igazságos kormányzáson, az igazságos kormányzás a hivatalnokok megvesztegethetetlenségén, a hivatalnokok megvesztegethetetlensége a vezír megbízhatóságán, mindez pedig azon, hogy a király éberen vigyázzon, nehogy a saját hajlamai parancsára cselekedjék, és képes legyen úgy irányítani hajlamait, hogy õ uralkodjék fölöttük és ne azok õfölötte.”
Hasonló magyar állameszme nyomai maradtak fenn Kézainál, Anonymusnál, az Intelmekben és az Aranybullában is. Nincs tehát szükség arra, hogy a korai magyar állameszmét nyugati keresztény ideológiákból vezessük le. Amíg ugyanis a korai Karoling állammisztika csaknem kimerült az uralom szakrális igazolásában, addig a sztyeppi magyar állameszmében és Kürosznál megjelenik a hatalom elvi korlátozásának gondolata. S mivel Kürosz kétségtelenül kapcsolatban állt magyar nyelvû népességgel (Tabari és a Derbend Náhme szerint õ alapította a Kuma menti Madzsar várost), a magyar állameszme számára is könnyebb egy keleti eredetet elfogadni. Annál is inkább, mert ez az uralkodói önkorlátozás a sztyeppi katonai demokráciák alapgondolata. Az állandóan fegyverben álló, harcokban edzett néppel szemben ugyanis ez az egyetlen lehetséges uralkodói magatartás. A Szent Korona jelképrendszere is kifejezetten elõírja az uralkodó számára, hogy a Genezist naponta megismételje: a szervezetlen embertömegbõl s a mûveletlen területekbõl virágzó országot, a káoszból rendet teremtsen. A vízbõl születõ, isteni hõsök önfeláldozó életútját követendõ példaként állítja az uralkodó elé, s ebbõl származik az Intelmek és a koronaeszme önkorlátozó jellege (Varga/1999).
A „jm” (Jóma) ligatúra a Szent Koronán a.) Szent György könyökén (balra) és b.) az abroncs Krisztusának térdén (jobbra)



44
Egy nép, amelynek húszezer igen jó lovasa van
A magyar krónikák királylistájában Keve és Kear neve két perzsa uralkodót jelöl: Kavádot és fiát, Küroszt. A finnugrista történelemhamisítás emlõin nevelkedett olvasó némi joggal kapja fel fejét, mondván, hogy mit keresnek perzsa császárok a magyar királynévsorban? A történeti források alapján azonban meglepõen pontos választ adhatunk e kérdésre. A Tarih-i Üngürüsz a magyar õstörténet honfoglalást megelõzõ szakaszát elbeszélve említ egy 20 000 lovassal bíró népet: egy nap Adzsem (Perzsia) országának padisahja Kosztantinije (Bizánc) fejedelme ellen hadjáratot indított és emiatt Dzsiddija (Szkítia)2 országának uralkodójától segítséget kért. Dzsiddija fejedelme segítségül Hunor népébõl ... húszezer katonát gyûjtött össze, és Adzsem padisahjához küldte (ezt a sereget). Amikor Adzsem padisahja is Kosztantinije ellen ment, az említett Hunor népét támadás érte, mely aztán ily módon elvált Adzsem padisahjától és Pannonija tartományába költözött.
A Tarih-i Üngürüsz egységes folyamatként adja elõ e lovasnép történetét, mindvégig azonosítva õket a Szent Koronával már bizonyosan rendelkezõ középkori magyarság elõdeivel. A Szent Korona eredetének kulcsát tehát e nép (eleink) történetében kereshetjük. A történeti forrásokban azonban hiába kutatnánk azt a népnevet, amelyet a Tarih-i Üngürüsz használ, mert Hunor népével nem találkozunk bennük (azt persze joggal feltehetjük, hogy hunokról van szó). Azonosításukhoz ama történelmi helyzetet kell megtalálnunk, amikor valamelyik hun népcsoport Perzsia szövetségeseként Bizáncot támadta, miközben egy nagy erejû támadás miatt végül a Kárpát-medencébe vonult. Az idõpontot a Perzsia és Bizánc közötti ellenségeskedések idõpontja határozza meg. Bréhier (1999) szerint ezekre 527 és 532, valamint 540 és 545 között került sor. Perzsiát ekkor Kavád (488-531) és fia, Kürosz (531-579) uralta. Kürosz apját, Kavádot 498/9-ben a hatalmuk tetõpontján lévõ hunok ültették Irán trónjára. Az avar anyától született Kürosz 557 táján szövetségre lép a türkökkel és legyõzi korábbi szövetségesét, a heftalita Hun Birodalmat. 506 és 557 között a Kaukázus északi elõterében, de részben a Kaukázuson túl is a szabírok az urak (Vásáry/1993/132), ezért joggal kelti fel érdeklõdésünket e nép. Mint látni fogjuk, a hunoktól az avarokon át Árpád honfoglalásáig ívelõ szabír-magyar történet adja meg a választ kérdéseinkre. A kaukázusi szabír területek ekkor Perzsia érdekkörébe tartoznak. Kürosz írja Intelmeiben, a Karnamag VI. és IX. epizódjában, hogy 53 ezer türköt3 (köztük 20 ezer igen jó lovast!)4 telepített le Alánország határán, valamint Azerbajdzsánban és a mervi oázisban. Hét törzsre osztotta õket és kagánokat is jelölt ki föléjük. Amikor Kürosz kagánt nevezett ki a mervi oázisba telepített szabír-avarok fölé, akkor nyilván uralkodói jelvények átadásával is megerõsítette az új fõkagán helyzetét. E jelvények közé tartozhatott a Szent Korona is. A fenti bevándorlással függ össze, hogy Kavád és Kürosz egyik legfõbb bizalmasa a vallási bonyodalmakban és politikai villongásokban oly nagy szerepet játszó Zabergán, „szabír kán” az 526-ban a bizánciak ellen küldött perzsa sereg nesztoriánus vallású vezére. Mivel Kürosz 542-ben lefejeztette a nesztoriánus
egyház fejét, ezért Zabergán és szabírjai elhagyják Iránt. (Fehér/ 1972/71-95). Késõbb, a türk támadás5 következtében 557 körül összeomló heftalita Hun Birodalom avarjai követik testvéreiket, Zabergán szabírjait, a kelet-európai füves pusztákra. Azaz lehetõségünk nyílt a török források ellenõrzésére, amelyek az esetenként túldíszítettnek minõsíthetõ stílusuk mellett is valóságos történelmi eseményrõl tájékoztattak. A magyar uralkodó osztálytól származó hagyományt megõrzõ török források nem hagynak lehetõséget a kétségre: a Szent Korona Nusirvántól maradt ránk. Ehhez most megtaláltuk az alkalmat is, azt az 531 és 542 közötti évtizedet, amikor a perzsa uralkodónak szüksége volt a szabír fegyveresek erejére és hatalmi jelvényeket is adhatott át nekik. Talán több véletlen egybeesésnél, hogy a Fekete-tenger partján élõ magyarokról azt állítja Ibn Ruszta és Gardízi is: Vezérük húszezer lovassal vonul ki. Ibn Ruszta mûve Kmoskó Mihály (1997/66) szerint meglehetõsen rendszertelenül összefércelt kompiláció, amelynek egyes részei más és más szerzõk mûveibõl vannak kiollózva. Ezért könnyen lehetséges, hogy ez esetben egy avar kori adat továbbélésérõl van szó, amelyet a történetírók nem felejtettek el megemlíteni, ha eleinkrõl volt szó. A kijevi orosz õskrónika is megõrizte e több hullámban zajló vándorlás emlékét: „Keletrõl, a szkíták földjérõl elõször a bolgár-törökök érkeztek, és letelepedtek a Duna mentén.6 Majd az oborok és a fehér ugorok következtek, akik (623-ban) Herakliosz császár ellen hadakoztak.7 Késõbb, már Oleg fejedelemidejében(897-912)afeketeugorokvonultakelKijevmellett.8 ” Az orosz õskrónika elsõként idézett mondatában szereplõ hun-utód népeket elõszeretettel bolgároknak említi a kutatás, bár a források onoguroknak, vagy szabíroknak is nevezik õket. Az 551-ben író Jordanesz ezekrõl, vagyis az akkor a pontuszi tenger felett élõ onogur-szabírokról írja, hogy egyszer már jártak a Kárpát-medencében. (Õk azok, akik az avarokkal vonulnak be újra a Kárpát-medencébe s ott vélük azonos nyelven beszélõ népet találnak a Tarih-i Üngürüsz szerint.) Jordanesz e helye ugyanazt a történetet õrizte meg, mint a Csaba-monda, mert a Csaba név a szabír népnévbõl vált személynévvé. Az emlékezet e szabír dinasztia tagjainak cselekedeteit egyetlen személyhez, Csaba királyfihoz kötötte. Ez magyarázza Csabának a magyar hagyományban is megõrzött magas életkorát (a néki megfelelõ bolgár Irnik 108 éves). Krónikáink szerint Csaba (azaz az önálló szabír dinasztia) megérte a Kárpát-medencébe történõ elsõ visszatérés idõpontját. Kézai így ír errõl: Csaba fiait Edemennek és Ednek hívták. Mikor a magyarok másodízben jöttek be Pannóniába, Edemen az atyjának és anyjának igen sok rokonságával jött be. Anyja ugyanis Korozminok közül való volt. Ed azonban atyjánál maradt Szittyaföldön. Kézai e helyen több fontos körülményre emlékezik. Tud a szabír-magyarok több hullámban történõ bevonulásáról; az elsõ visszatérõk két csoportjának egyesülésérõl; és arról is, hogy az egyik csoport a heftalita Hun Birodalomból érkezett. Korozmia (Horezm) ugyanis a heftalita Hun Birodalom része volt, amely a türk támadás következtében ekkor szûnt meg létezni. Edemen népe tehát egyrészt a heftalita Hun Birodalom lakosságából (avarhunokból), másrészt a Kárpátmedencébõl Atilla halála után keletre (Perzsia határáig?) visszahúzódott hun-utód népekbõl (onogur-szabírokból) került ki. Húszezer lovasú eleink elszakadásának története a türkök tolmácsolásában is fennmaradt. A szogdok, akik korábban a



45
heftaliták alattvalói voltak, a Hun Birodalom bukása után kérték új urukat, a türk Dizabulost, hogy küldjön követeket a perzsákhoz a kereskedelmi kapcsolatok helyreállítása érdekében. Az elsõ követjárás azonban eredménytelen volt, a második követség tagjait pedig a perzsák megmérgezték. Ezután a türkök a bizánciakhoz fordultak. A bizánci császár kikérdezte a követeket, eközben hangzott el a minket érdeklõ párbeszéd is, amely Menandrosznál maradt fenn:
Tehát ti – kérdé a császár – teljesen tönkretettétek a heftaliták hatalmát?Mikor ezek azt felelték, hogy igen, azt kérdezte a császár: Vajon a heftaliták városban laknak-e, vagy pedig falvakban? – Uram, ez a nép városban lakik. – Tehát – szólt közbe a császár – nyilvánvaló, hogy ti valamennyi városukat elfoglaltátok. – Úgy van. – felelték. – Hanem most arra vonatkozóan világosítsatok fel, mekkora az avarok sokasága, amely a turkok birodalmától elszakadt, s vajon egy részük még most is hatalmatok alatt van-e? –Vannak, akik a mi hatalmunk alatt vannak; akik azonban elszakadtak tõlünk, azok – azt hiszem – körülbelül húszezren vannak. (Bendefy/2000/120) A történeti források szerint (Szádeczky/1992/19) a türkök elõl menekülõ avarok 558–560 körül hódoltatták a pontuszi sztyeppe népeit (köztük a Zabergán vezette szabírokat). Ezt követõen velük együtt foglalták el a Duna-Tisza vidékét 561562 után. Baján kagán (aki Menander Pretectornak egy kb. 562re datálható híradásában szerepel elsõ ízben) ekkor kér letelepedésrealkalmasterületet9 Jusztiniánusz bizánci császártól. Baján közvetlenül ezt megelõzõen (kb. 561-ben) vette át a pontuszi népekkel kibõvített avar törzsszövetség vezetését. Ez jelentette a szabír dinasztia önállóságának („Csaba királyfi” uralkodásának) végét, amelyre a magyar és a bolgár történeti hagyomány egyaránt emlékezik. A dinasztiaváltásra valóban Atilla 453 közepén bekövetkezett halála után 108 évvel került sor, ahogy azt a bolgár feljegyzések megõrizték. Sikerült tehát fényt derítenünk azon eseményekre, amelyekre aTarih-i Üngürüsz, mint a hun-magyar dinasztia történetére emlékezik, s amelyek a Szent Korona keletkezésének és vándorlásának körülményeit is megvilágítják. Az eseménysort egymástól függetlenül leíró krónikások lényegében egybehangzóan adják elõ a történetet. Ez a szabír-avar-magyarok története, amely egybevág a Bíborbanszületett adatával is, miszerint a magyarok régi neve a szabír volt. A Tarih-i Üngürüsz e szabír történet keretében adja elõ a heftalita Hun Birodalmat ért támadást és az avar honfoglalást is. Ami azt jelenti, hogy a hunok, az onogurok, a szabírok és az avarok egyetlen nép fiai voltak a magyar uralkodóház krónikása szerint is. A Tarih-i Üngürüsz tehát a hun uralkodócsalád történetíróitól származó kétségtelen hitelû adatsort mentett meg, amelyet sztyeppi rovás(?)írásos történeti feljegyzésekbõl és a szájhagyományból sajátjaként örökölt a középkori magyar krónikafolyam. Kürosz e nép fölé nevezett ki feljebbvalókat 531 (Kürosz uralkodásának kezdete) és 542 (a Zabergán vezette elsõ szabír csoport Perzsia határáról való távozásának idõpontja) között. A három területre letelepített hét törzs nyilván ekkor is szövetséget alkotott, s Kürosz a szövetség vezetõjének (a nesztoriánus keresztény vallású Zabergánnak) adhatta a Szent Koronát. Ez az aktus formális lehetett, Kürosznak a hunok bábjaként nyilván nem volt lehetõsége a szabír uralkodó tényleges kijelölésére, csupán megerõsíthette a jelentõs katonai erõt képviselõ szabír törzsek választását. Erre utal az a körülmény is, hogy a Szent
Korona Mervben készült, amely ekkor (mintegy százötven éven keresztül) a hunoknak adózott, azaz a Hun Birodalomhoz tartozott. Kürosz talán megszépítve adja elõ az eseményeket, amelyben neki valójában csupán formai szerep juthatott. Ezt az eseménysort támasztják alá azok az örmény adatok is, amelyek szerint eleink a Szent Koronát az örményektõl hozták volna el. Az említett perzsa-bizánci háborúk egyik célja ugyanis éppen Örményország megszerzése volt. Ehhez az okot az szolgáltathatta, hogy Örményország trónján korábban a hun uralkodóházból származó Arszakida-dinasztia egyik ága ült, s e korábbi helyzet visszaállítására törekedhettek a heftalita Hun Birodalomból kivált szabír törzsek. Az örmények a visszatérõ hunszabír uralkodót és koronáját a sajátjuknak tekinthették, s ez tükrözõdhet e sokáig nem értett (a Szent Korona elvitelét sérelmezõ) örmény álláspontban.
Láncocskák és birodalmak
Gróf Révay Péter koronaõr szerint a Szent Korona csüngõi a korona alá tartozó tartományok szimbólumai. A csüngõk hármas tagolásúkõkompozícióivalóbanértelmezhetõk országjelentésû hármas halomként. E kõhármasok keresztpántos foglalata Révay Pétert alátámasztva – a korona szerkezetét és a székely „f” (Föld) rovásjelet utánozza. Azért van belõlük három, mert a korabeli szimbolikában a hegy és különösen a hármashalom (a három kõ) ország jelentésû. Maguk a láncok a teremtésre utalnak (obi-ugor elképzelések szerint a teremtés történhet az égbõl láncon történõ lebocsátás által). A láncokon lógó országok együttese a birodalmat a teremtõ ajándékának, Istentõl származó országnak mutatja. A Szent Korona eredetileg kilenc pártacsúccsal, de csak öt csüngõvel készült. A párta hegyei az égbe vezetõ út kilenc szintjével(égi országokkal) lehettek összefüggésben, a nagyszéksósi szíjvég kilenc hegyéhez hasonlóan, míg a csüngõk a dinasztia által uralt földi országokat jelképezhették. De milyen földi birodalomról lehet szó? Melyik az a történelmi alakulat, amelyikre e láncocskák utalnak? Nyilván olyanra, amelyik a korona készítésekor létezett, vagy amelynek emléke ekkor még elevenen élt. S itt aligha gondolhatunk másra, mint a Párthus Birodalomra. A. v. Gutschmid közli, hogy a Kr. u. I. században az Azovitengertõl az Indusig terjedõ óriási térségben mindenütt a párthus Arszakida-ház tagjai uralkodtak. Öt párthus részkirályságról tudunk a párthus nagykirály – legalább névleges – fennhatósága alatt, ezek Párthia, Média, Örményország, Szkítia (a Kaukázustól északra) és Baktria az Indus vidékével. Ez utóbbiból fejlõdött ki a Kr. u. II–III. évszázadban a Kusán Birodalom. Faustus Byzantinus örmény író szerint a szkítiai és az örmény részterületeken a IV. század elején még arszakida uralkodó ült. Több kora középkori örmény forrás az arszakidákat az ázsiai hun dinasztiából származtatja, s az örmény írók jól értesültek lehettek, mert az örmény trónon több mint háromszáz évig ültek az arszakidák. A hagyományokat követve, a heftalita hunok Baktriában, az európai hunok pedig Szkítában – tehát egy-egy volt párthus részkirályságban – alakították meg birodalmukat (Götz/1994/I/260). A párthusok – az ókori szerzõk10 szerint – azért kapták párthus nevüket, mert elpártoltak rokonaiktól, a „szkítáktól” – s e szóból talán e népek magyar nyelvére is némi fény derül (bár a szó ma nemzetközi). E rokonok alighanem a hunok voltak, akik a rokonságot még számon tartották (azaz a Hunortól és



46
Magortól származó két testvérnép, akirõl krónikáink említést tesznek, az avar és a hun volt). Mátyás király történetírója, a magyar nemességet szerzett Bonfini a következõ kijelentést tulajdonítja Atillának: „a rómaiak ... sem párthus rokonainkat nem hódították meg eddig, sem a hunoknak nem szabhattak még törvényt” (Bonfini/1995/77). A hunok eszerint rokonaiknak tartották a párthusokat és így joggal feltehetõ, hogy a Párthus Birodalmat a Hun Birodalom részének, elõképének, területét a Hun Birodalomhoz csatolandónak, azaz igény-országnak tekintették. A Szent Koronát ténylegesen egy olyan hun dinasztia terveztette és készíttethette (a hozzá menekült párthus, azaz avarszabír ötvösökkel), amelyik tudatosan készült a Párthus Birodalom területeinek újbóli egyesítésére. (Kürosz a hatalmuk tetõpontján álló hunok eszköze volt, a nagyszerû program részeként betelepülõ szabírság mégis uralkodójának tekintette. Hiszen avar anyjának köszönhetõen vér volt a vérükbõl.) A Szent Korona tehát a korábbi saját területekre vonatkozó hatalmi igényeket fejezhette ki már a születésekor is. E jellegzetességét napjainkig megõrizte, bár a korona alá tartozó, a csüngõk által jelképezett országok az eltelt évszázadok alatt kicserélõdtek s kilencre szaporodtak.
A görög és latin feliratok
Merv Kr. e. 323-ban beletartozott Nagy Sándor birodalmába. Utóda, I. Antiokhosz (Kr. e. 281-261) itt építtette fel görög mintára Antiokheiát, amely a nagy távolságokban is meglepõen egységes hellenisztikus kultúra jellegzetes jegyeit viselte magán. Az általa épített szeleukida Merv négyzethálós alaprajzú, egymást derékszögben metszõ utcákból állt. A Kr. e. II. század végére ugyan a baktriai görög királyság is összeomlik, a hellenisztikus kultúra ennek ellenére tovább él. A mongol pusztákról ekkor érkezõ kusánok például átvették az urbánus életmódot és vele a görög ábécét is. Még a Kr. u. 20-48 között a párthus fõvárosban, a taxilai Szirkapban vert pénzek, a városterv, a templom és az iparmûvészeti tárgyak is egyaránt a görög kultúra erõteljes hatását mutatják. E környezetben elképzelhetõ görög feliratok megjelenése egy hun koronán. A latin feliratok keletkezése is megmagyarázható a források alapján. Kr. e. 92-ben többszáz éves háborúskodás kezdõdött a párthusok és a Római Birodalom között, amelynek egyik legjelentõsebb eseménye a carrhaei csata volt Kr. u. 53-ban. E csatában a párthus Suren (Szörény) tízezres seregével tönkreverte Julius Ceasar uralkodótársának, Crassusnak negyvenezres seregét. A párthus sereg gerincét a szakarauka nehézlovasság adta, amelynek pikkelyszerû lemezekbõl összeállított (a Szent Korona katonaszentjein látható) páncélzatát a mervi fegyverkovácsok készítették. Plinius szerint a vert seregbõl foglyul ejtett tízezer rómait a mervi oázisban telepítették le. E rómaiak késõbb a hun hadseregben bukkannak fel, s eljutnak egészen Kínáig. Soraik folyamatos utánpótlást kaphattak a Római Birodalom szökevényeibõl, számûzöttjeibõl és hadifoglyokból. Így koránt
sem elképzelhetetlen, hogy Merv lakosságában a hun idõkben mindvégig éltek latinul beszélõ csoportok, elsõsorban a pusztai népek által megbecsült katonák, kézmûvesek vagy az értelmiség között. A latin nyelvet nem csupán a hunokhoz csatlakozott vagy szolganépek ismerték, hanem maguk a hunok is. Thierry korabeli forrás nyomán írja a részben Rómában nevelkedett Atilláról, hogy zsöllyeszékében ülve fogadta a gall városok papjait s õket rossz latinsággal rá akarta beszélni, nyissák meg elõtte kapuikat (Thierry/1865/125). A hun fõnemesség élén álló testvérpár: Onogesius (Hungéza) és Skottas (Szkíta) a hun és a görög mellett latinul is jól tudott (Bóna/1993/58). Azaz a latin és görög nyelvû feliratokból korántsem következtethetünk arra, hogy a Szent Korona nem hun mûhelyben készült. A kétnyelvû feliratokból éppen egy hun mûhelyre, a mervi oázisra lehet következtetni.
A zománcképek keresztény szellemisége
Birodalmuk nyugati felében a heftalita hunok a nesztoriánus keresztény vallást követték, ez magyarázza a zománcképek keresztény szellemiségét. A szír zsinati iratok 424-ben említik a mervi és a heráti, 497-ben pedig a gurgáni hun püspökséget. Kosmas Indikopleustes szerint a heftalita uralkodó és nagyszámú heftalita keresztény 550-ben követséget küldött a perzsiai nesztoriánus egyház vezetõjéhez is (Czeglédy/1954). Az iráni uralkodók támogatták az V. század közepe táján megalakuló perzsa nesztoriánus egyházat az ortodox Bizánccal szemben. A heftaliták által a trónra visszahelyezett szasszanida Kavád szintén támogatta a nesztoriánus egyházat (Moravcsik/1938/184). Összefügghet a kereszténység ismeretével és tiszteletével, hogy Atilla – Leó pápa kérésére – 452-ben elállt Róma elfoglalásától. E történelmi és földrajzi környezetben született meg a magyar Szent Korona. További sorsa a hunok és avarok nyugatra vándorlásának megfelelõen alakult: a birodalmakat felemelõ és porba döntõ katonai események, az oda-vissza hullámzó népmozgások végeredményeként a Kárpát-medencébe került. (E vándorlás közben készülhettek a korona zománcairól azok a másolatok, amelyeket Csomor Lajos talált meg Tbilisziben.) Az avarokat kirabló Nagy Károly seregei a hadizsákmány részeként nyugatra vihették a Szent Koronát is. Tõlük a pápához került, végül pedig – az ország keresztény hitre térésekor – a magyarságot megilletõ koronát Szent István visszakapta. Akkor kapta meg, amikor az ország újra a keresztény hitre tért: mert az avarhun néprészek a párthus-heftalita idõktõl kezdve õrizhették a kereszténységüket. Ezt igazolja egy keleti forrás is, amely szerint 523 táján egyes keresztény iratokat lefordítottak a kaukázusi hunok nyelvére (Moravcsik/1938). Visszatekintve az elmondottakra, természetes a Szent Korona iránt a magyarok körében a kezdetektõl megnyilvánuló fokozott tisztelet, hiszen egy olyan királyság szimbóluma, amelynek egyaránt adót fizetett a kínai, a perzsa, a bizánci és a római császár is. A királyi ékszer jelképrendszere e ködbe foszlott pusztai királyság büszke öntudatát õrzi napjainkig.
1 Azaz ismét a magyar történetkutatás legnagyobb kérdéséhez, a hun-magyar kapcsolatok vizsgálatához jutottunk el. Úgy tûnik, most sikerül kimozdítani a kutatást abból a gödörbõl, amelybe egyes történészek és nyelvészek politikai okokból juttatták. Nincs igaza Vékony Gábornak (2002/199), amikor arról ír, hogy az európai középkor tudományossága már a X. századtól összekapcsolta a magyarokat a hunokkal (mert már korábban is összekapcsolta), s hogy semmi adatunk nincs annak eldöntésére, hogy ennek az összekapcsolásnak lehetett-e történeti alapja (mert kitûnõ forrásaink vannak rá).
2 Szkítia a Tarih-i Üngürüsz szerint „Szamarkandtól a Fekete-tengerig terjed”. 3 „Az országom északi részén lakó türkökön” a heftalita Hun Birodalom lakóit, esetleg a párthusok utódait: az avarok, hunok, szabírok egyik csoportját kell értenünk, mert õk laktak Perzsia északi részén és Perzsiától északra. 4 Nem kétséges, hogy ez az a 20 ezres sereg, amit a Tarih-i Üngürüsz is említ. 5 E támadást említi a Tarih-i Üngürüsz. 6 Ezek voltak a korai onogurok, köztük a hunok – jegyzi meg Makkay János (1996/67). Csaba királyfi elsõ fiának, Edemennek népérõl van szó.



47
IRODALOMJEGYZÉK Bakay Kornél: Õstörténetünk régészeti forrásai I., Miskolci Bölcsész Egyesület, Miskolc, 1997.
Bakay Kornél: Az Árpádok országa, õstörténetünk titkai, Budapest, Respenna Bt., Nyíregyháza, 2002. Bendefy László: A magyarság és Középkelet, Budapest, 2000.
Berze Nagy János: Égigérõ fa, magyar mitológiai tanulmányok, TIT Baranya megyei szervezete, Pécs, 1961. Bóna István: A hunok és nagykirályaik, Corvina, Budapest, 1993. Bonfini Antal: A magyar történelem tizedei, reprint: Balassi Kiadó, Budapest, 1995. Bréhier, Louis: Bizánc tündöklése és hanyatlása, Bizantinológiai Intézeti Alapítvány, Budapest, 1999.
Czeglédy Károly: Heftaliták, hunok, avarok, onogurok, Magyar Nyelv, Budapest, 1954.
Csomor Lajos: Õfelsége, a magyar Szent Korona, Hunyadi László, Székesfehérvár, 1996. Fehér M. Jenõ: Korai avar kagánok, Magyar Történelmi Szemle kiadása, 1972. Fettich Nándor: A hunok régészeti emlékei, Attila és hunjai, szerk.: Németh Gyula, Magyar Szemle Társaság, Budapest, 1940. Götz László: Keleten kél a nap, Püski, Budapest, 1994. Ipolyi Arnold: Magyar mythologia, 1854.; reprint: Európa Könyvkiadó, Budapest, 1897. Jordanes: Getica, a gótok eredete és tettei, közreadja: Kiss Magdolna, L’ Harmattan, 2005.
Katona Tamás (szerk.): A korona kilenc évszázada, történelmi források a magyar koronáról, Magyar Helikon, Budapest, 1989. Kállay Ferenc: A pogány magyarok vallása, Evilath, New York, 1861. Kiszely István: Honnan jöttünk? Elméletek a magyar õshazáról, Hatodik síp alapítvány, Új Mandátum Könyvkiadó, Budapest, 1992. Kmoskó Mihály: Mohamedán írók a steppe népeirõl, Budapest, 1997. Makkay János: Indul a magyar Attila földjére, KÖZDOK, Bp., 1996.
7 Õk az avarok és a hozzájuk csatlakozott onogurok Makkay János szerint (1996/67). Az orosz õskrónika a perzsa-bizánci háborúk egy késõbbi epizódját kapcsolta a fehér ugorokhoz. Herakleiosz bizánci császár a szabírok Szkítiában maradt második csoportjával (Csaba királyfi második fiának, Ednek népével) hadakozhatott, akik szintén a perzsák szövetségesei. Herakleiosz 623 tavaszán betört Media Atropatenába (Azerbajdzsán), majd a Transzkaukázusban töltötte a telet, a Kürosz (Kura) folyó völgyében. (Bréhier/1999/57) 8 Ez már Árpádnak a hon visszafoglalására induló népe. 9 A tárgyalásokon a Szirmium körüli Pannónia Secunda átadása is szóba került.
10 A görög források a párthusokról szólván rendre megemlítik, hogy azok szakadárok. Strabon ezt így adja elõ: „Mondják pedig, hogy a parnok nevû dahák elszakadtak a Meotiszon túli daháktól ... Ezektõl ... vette származását Arszakész.” (Télfy/1863/87). Arrian szerint: „A párthusok szkíta származásúak s miután sokáig voltak leigázva, elpártoltak a macedónok uralmától.” (Télfy/ 1863/92) Amihez Justinus (1992/291) azt teszi hozzá, hogy „szkíta nyelven a számûzötteket párthusoknak mondják”. Idézi Bakay Kornél (2002/90). Justinust megismétli Jordanes (48) is: „Ebbõl következõen a mai napig is szkíta nyelven a szökevényeket parthusoknak nevezik.”
Marschak, B. I.: Silberschatze des Orients, Lipcse, 1986.
Moravcsik Gyula: A honfoglalás elõtti magyarság és a kereszténység, Szent István emlékkönyv, MTA, Budapest, 1938.
Révay Péter Túrócz vármegyei fõispán rövid emlékirata Magyarország több mint 600 éve tündöklõ Szent Koronájának eredetérõl, jeles és gyõzelmes voltáról, sorsáról, (Katona/1979/224). Sadovszky, Otto von: Linguistic Evidence for the Siberian Origin of the Central California Indian Shamanism, Shamanism past and present 1, Istor books 1, Ethnographic Institute Hungarian Academy of Sciences, Budapest, Los Angeles, 1989. Strabón: Geógraphika, Gondolat, Budapest, 1977. Szádeczky-Kardoss Samu: Az avar történelem forrásai, Magyar Õstörténeti Könyvtár, Balassi Kiadó, Budapest, 1992. Tarih-i Üngürüsz A magyarok története (ford. Blaskovics József) II. Nagy Szittya Történelmi Világkongresszus, Cleveland, Ohio, 1988. Thúry József (fordítás és jegyzet): Török történetírók, A Magyar Tudományos Akadémia Történelmi Bizottságának megbízásából, MTA, I. kötet, Budapest, 1893.
Télfy János: Magyarok õstörténete, Görög források a scythák történetéhez, Laufer, Pest, 1863.1863. Varga Géza: A magyarság jelképei, Írástörténeti Kutatóintézet, Budapest, 1999. Varga Géza: A székelység eredete, Írástörténeti Kutatóintézet, Budapest, 2001. Varga Géza: Írástörténeti Kutatóintézet, Budapest, 2002. Varga Géza: Az Éden írása, Magyarság és Kelet, a Magyarok Világszövetsége által 2004. június 1-6. között rendezett õstörténeti konferencia válogatott elõadásai, CD, Írástörténeti Kutatóintézet, Budapest, 2004. Vásáry István: A régi Belsõ-Ázsia története, Magyar Õstörténeti Könyvtár, Szeged, 1993.
Vékony Gábor: Magyar õstörténet, Magyar honfoglalás, Nap Kiadó, Budapest, 2002.
A Magyar Nemzet február 27-i száma részletesen ismertette a Magyar Építész Kamarának a Nemzeti Fejlesztési Hivatal ellen indított perében hozott elsõfokú, nem jogerõs bírósági ítéletet. A per tárgya az EU támogatással történõ beruházások mûszaki elõkészítésének monopolizálása, ezt egy – az ítélet szerint szabálytalanul végigvitt – pályázat eredményeképpen a dán COWI A/S cég által vezett konzorcium nyerte el azon az áron, hogy az általa kiválasztott magyar partnerek munkabérét a törvényes díj negyedében határozta meg. A bíróság a törvénysértõ pályázat érvénytelenségét már nem mondhatja ki, mert a MÉK jogvesztõ határidõn túl nyújtotta be a keresetét, csupán a jogsértést állapította meg. Ennek a jogsértésnek a következtében azonban 4,5 milliárd forintos pályázat-elõkészítõi (részben építész tervezõi) munkától estek el a magyar vállalkozók és építészek, hacsak nem állnak be alvállalkozóként, jóval áron alul végzett munkával a kivételezett helyzetbe került cégekhez. A Magyar Nemzet cikke szerint a jogsértõ pályázat pénzügyi elõkészítésében a fõ szerepet Kulcsár Attila, a szakmai irányítást Baráth Etele vállalta. A MÉK képviseletében Noll Tamás, a kamara alalnöke tájékoztatta a lapot a bírósági ítéletrõl.
Baráth Etelét az újságcikk nem hagyta hidegen. Errõl tanúskodik másnapi bejegyzése nyilvánosságnak szánt blogjában (www.barathetele.hu): Áll a bál
Úgy látszik végleg „valódi” politikussá nõttem ki magam, hiszen a minap a Magyar Nemzet megtisztelt egy egész oldalas, tárgyi hibáktól hemzsegõ, rosszindulatú cikkel. Ennek lényege (nagyon tömören összefoglalva a néhol kesze-kusza tartalmat), hogy a Nemzeti Fejlesztési Hivatal milliárdos megrendelésektõl fosztotta meg a magyar mérnököket. Még 24 órát gondolkodom, hogy bepereljem-e a lapot. Nehezen szánom rá magam, hogy a sûrû kormányzati, brüsszeli, fejlesztési teendõk mellett egy az EU-s alapok mûködését nem értõ, felkészületlen és rosszindulatú újságíróval, illetve publikációjával vitázzak. A becsületem védelmében azonban nem látok más utat, mint hogy perben bizonyítsam az igazamat. Noll Tamás, a Magyar Építész Kamara alelnökének „támogató” megnyilatkozásáról csak annyit, hogy néhány hete éppen a kamara elnökségének felkérésére vettem részt fõvédnökként és tartottam megnyitó beszédet az éves Építész Bálon.