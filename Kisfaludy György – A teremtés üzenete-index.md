---
master_file: "[[@KisfaludyGyorgyTeremtes]]"
---
# Index for Kisfaludy György – A teremtés üzenete.pdf

(Kis útikalauz a mindenséghez)
Második kiadás



Kisfaludy György: A teremtés üzenete
Lapszám: 2. (78)
Tisztelt Olvasó!
Ön egy rendhagyó könyvet tart a kezében. A könyv írója több tucat kiadó megkeresése után találkozott velem... Nekem sem volt könnyű döntés felvállalnom ezt a tudományos eretnekséget, de az volt a véleményem, hogy a gondolat szabad és mindenkié, – a jövő mindent igazolni fog.
A könyv értékeléséhez igazi szakemberek nem léteznek, mivel tudomásom szerint a világ egyetlen egy egyetemén sem oktatnak vallástörténész-filozófus-fizikusokat, márpedig ezen ismeretek nélkül nehéz lenne ezt az anyagot értékelni, elemezni.
Azt javasolnám a Tisztelt Olvasónak, hogy a könyv olvasása közben keletkező gondolatait folyamatosan rögzítse és azokat is, amelyek a könyv elolvasása után egy pár nappal, héttel később jutnak az eszébe, és ha gondolják, tiszteljenek meg azzal, hogy azokat megosszák velem.
Az üzenet az mindnyájunkban benne van. Az ilyen jellegű olvasmányok kapcsán nagy a valószínűsége annak, hogy még soha nem látott képek és gondolatok jussanak eszünkbe, amelyek alapján újabb gondolatok születhetnek.
A Kiadó
A kutatási munkákat az ALL Kisszövetkezet finanszírozta. Számítógépes animáció, 3D grafika Kása Zsolt és Kristóf Attila
Szerkesztette: KERTÉSZ P. BALÁZS
©Kisfaludy György, 1991
Kiadja: AQUAPOL Kft.
1071 Budapest, Damjanich u. 45. Tel.: 122-0047 Fax: 122-2431
ISBN 963 02 9070 7
Készült: PONT Kft. Nyomdaüzemében
Tel.: 120-28-08
Budapest, 1991



Kisfaludy György: A teremtés üzenete
Lapszám: 3. (78)
Előszó
Az elmúlt évezredekben a nagy világvallások kialakulása jelentette az emberiség számára a fejlődés, a változás fő mozgatóit. A vallások emberek millióinak gondolkodását, viselkedését, sorsát határozták meg, s jelentőségük a mai napig sem csökken. A legnagyobb példányszámban olvasott könyvek – vallási tartalmúak – a Biblia, a Korán vagy a Mahabharata.
Ebben az évezredben, különösen most a vége felé, a technikai civilizáció kialakulása vált érezhetővé, letagadhatatlan fontosságúvá, s ennek fő mozgató rugója a természettudomány. Úgy néz ki, vagy úgy nézett ki, hogy vallás és tudomány nem keveredik. A vallások tele vannak ellentmondásokkal, elfogadásuk hit és nem bizonyítékok, mérések kérdése. A természettudomány gyökeresen eltér ebben a vallástól, mert bizonyításra és nem hitre épül.
A vallásoknak persze megvannak a maguk prófétái, papjai, vértanúi, hittel és tűzzel, vagy konformistán és rosszul szóló munkásai, hirdetői. A tudománynak is megvannak a maga prófétái, vértanúi és hirdetői, jók, rosszak egyaránt. A vallás és tudomány közös vonása, hogy akkor jó, ha az emberek életét szolgálja, jobbá nemesebbé, tartalmassá teszi azt. S akkor rossz a vallás, ha gyűlöletet, intoleranciát szít. És akkor rossz a tudomány, ha nem a valósággal foglalkozik, vagy letagadja azt.
Mindezt azért kellett megemlíteni, mert ez a könyv talán a legfontosabb gondolatsor, amit tudományról valaha is írtak s számos lényeges helyen ugyanazokat a kérdéseket érinti, amelyek a vallások kiinduló tételei. Ez a könyv egységes képet ad a világ keletkezéséről, az anyag mibenlétéről és szerkezetéről, fejlődéséről, az élet kialakulásáról, s annak legfontosabb kérdéseiről. Nem fog kisebb ellenérzéseket és indulatokat kiváltani, mint a fő vallások kialakulásakor az új tanok hirdetői.
Itt mégis az állítások nagy része ellenőrizhető, nem hit kérdése. Az itt leírt világkép olyan jelenségeket egyszerűen, természetesen magyarázni tud, amelyek a jelenlegi tudományban elhallgatandó, tiltott eretnekségnek számítanak. És ez a vízválasztó – mert az elméletek közül mindig az a jobb, amelyik minél egyszerűbben, minél több jelenséget le tud írni.
A bolygók mozgását úgy is leírhatjuk, ahogy látjuk: úgy, hogy a Föld körül keringenek bonyolult hurkokat leírva. Leírhatjuk persze olyan eretnek módon is, hogy nem a Föld, hanem a Nap van a középpontban és ekkor, ami eddig bonyolult volt és logikátlannak tűnt, hirtelen egyszerű és érthető lesz. Ilyen az itt leírt modell is. Miután megértjük, hirtelen megvilágosodik sok olyan dolog, ami eddig érthetetlennek, összefüggéstelennek, vagy zavarosnak tűnt. Nem lesz egymástól szinte független az elemi részecskék fizikája és a biológia, vagy az agyműködés mechanizmusa. Szép egységes kép tárul elénk; a természet igazi mozgatórugóit látjuk meg. Ez a kis könyv persze nem ad feleletet minden részkérdésre, ez nem is lehet célja. A feladata az, hogy egységes világképet mutasson, s azon túlmenően az új – eddig legfeljebb kevesek által sejtett – lehetőségeket felvillantsa.
A természettudomány ma még tele van alig ismert, elhallgatott, szőnyeg alá sepert tapasztalatokkal, amelyek mind-mind megkérdőjelezik a ma uralkodó, eléggé mechanisztikus felfogást. Ezek az agyonhallgatott dolgok mind egy tőről fakadnak: megkérdőjelezik a térről és időről alkotott – dogmaként kezelt – felfogásunkat. A gömbvillám, a teleportáció arról árulkodik, hogy nem olyan a tér szerkezete, mint amilyennek eddig gondoltuk. A prekogníció a későbbi események előre tudása – világosan mutatja, hogy baj van az időről alkotott felfogásunkkal is.
Ez a könyv végre a helyére teszi a dolgokat, szűnni kezd az ellentmondásokkal teli zűrzavar a tudományban. Mondhatnánk, hogy ez nem az átlagember, hanem egy kis létszámú kutatóréteg gondja, csakhogy eddig már sokszor bebizonyosodott, hogy semmi sem olyan fontos a gyakorlatban, mint egy jó elmélet. Ez az elmélet lehetővé teszi a gravitációs hullámokon alapuló, irányítható, zavarmentes kommunikációs szerkezetek építését, antigravitációs hajtóművek elkészítését, számos – ma még nehezen gyógyítható – betegség leküzdését, távoli égitestekre való viszonylag egyszerű utazást, új, veszélytelen, a környezetre nem káros energiatermelési módok kialakítását, új módon működő számítógépek, robotok elkészítését, különleges anyagok és gyártási technológiák új sorát, és megannyi olyan dolgot, amit még a sci-fi írók sem tudtak elképzelni. Ez persze nem hullik ingyen, és azonnal az ölünkbe, ehhez előbb meg kell tanulni az új ABC-t, s ez a könyv az. Külön érdekessége a könyvnek az a néhány rész, ahol látszik, hogy ez az új tudás nagyon régi. Én magam is láttam néhány olyan ábrát és építményt Irakban, Japánban, Indiában, Iránban – amelyek időfizikai ábrákat tartalmaznak, de ekkor még úgy gondoltam, hogy mindez véletlen csupán. Látni fogjuk, hogy a régi – szentként tisztelt – írásokban s a hagyományokban milyen sok igazság van, és azt is, hogy ebből sok eltorzult, elfelejtődött az idők folyamán.
Itt az idő tehát, hogy újra tanuljuk az idő fizikáját. Nem lesz könnyű olvasmány, nem lesz elég egyszer elolvasni, minden mondatot külön, gondosan meg kell rágni, de nem mindennapian érdekes olvasmányt tartunk a kezünkben. Ez az út a kultúra felé vezet, amely más civilizációkban valószínűleg már régóta ismert.
Egely György



Kisfaludy György: A teremtés üzenete
Lapszám: 4. (78)
Tartalomjegyzék
Előszó ......................................................................................................................3
ÍGY TÖRTÉNT HOLNAPUTÁN ............................................................. 6
Bevezetés az idő fizikájába....................................................................................6 1. A mindenség felé .................................................................................................. 6
2. Az idő filozófiája .................................................................................................. 6
3. A csőd civilizációja............................................................................................... 6
4. A csőd fizikája ...................................................................................................... 7
5. Miért az idő? ......................................................................................................... 7
6. Üzenet az évezredek mélyéről .............................................................................. 9
AZ ELSŐ NAP........................................................................................... 13
Milyen az idő szerkezete?....................................................................................13 7. Az első pillanat előtt... ........................................................................................ 13
8. Az önmagába zárt létezés ................................................................................... 13
9. A megközelíthetetlen jelen ................................................................................. 14
10. Az Őskáosz ....................................................................................................... 14
11. A semmi sokfélesége ........................................................................................ 15
A MÁSODIK NAP .................................................................................... 21
Legyen téridő! ......................................................................................................21 12. A teremtés feltételei .......................................................................................... 21
13. A teremtő tachion: a marutkinun ...................................................................... 21
14. És lőn téridő ...................................................................................................... 23
15. A téridő természete ........................................................................................... 25
16. A „Little Bang”................................................................................................. 25
17. Mindenható és antimindenható ......................................................................... 29
18. Legyen világosság! ........................................................................................... 29
19. A második nap végén........................................................................................ 31
A HARMADIK NAP................................................................................. 32
Az anyagi részecskék kialakulása, belső felépítése, az atom világa.................32 20. Az anyagi világ felé .......................................................................................... 32
21. Az elemi részecskék.......................................................................................... 33
22. A Világegyetem alapanyagai ............................................................................ 34
23. Az atom............................................................................................................. 36
A NEGYEDIK NAP .................................................................................. 40
A komplex atomi rendszerek világa ...................................................................40 24. A gravitációs hologram..................................................................................... 40
25. Hogyan taszít a tömegvonzás?.......................................................................... 40
26. Kényszerített atomok ........................................................................................ 42
27. A kémiai evolúció............................................................................................. 43
28. Az élet útján ...................................................................................................... 45



Kisfaludy György: A teremtés üzenete
Lapszám: 5. (78)
AZ ÖTÖDIK NAP..................................................................................... 46
A sejtek szervezett dinamikus térbeli képe; magasabb szintű gravitációs holisztika és informatikai következményei........................................................46 29. A sejt „lelke”: a gravitációs hologram .............................................................. 46
30. Az osztódás ....................................................................................................... 47
31. A többsejtű szervezet ........................................................................................ 50
32. A mindentudó éter ............................................................................................ 51
33. A láthatóvá tett gravitációs hologram ............................................................... 55
34. Az egyetemes létezés ........................................................................................ 58
A HATODIK NAP .................................................................................... 60
A szervezet holisztikus képe, növényi, állati memóriák és az agy ...................60 35. Az egyedfejlődés............................................................................................... 60
36. Adalék a koraszülöttek túléléséhez................................................................... 63
37. A memória ........................................................................................................ 64
38. Sejt sejt ellen; az idegrendszer előzményei ...................................................... 65
39. Az agy............................................................................................................... 66
40. A korlátlan agy.................................................................................................. 67
A HETEDIK NAP ..................................................................................... 68
És látjuk, hogy mindez jó... .................................................................................68
Kiragadott törvények a világ „n” dimenziós egymásba-ágyazottságáról.......69
Időfizikai kisszótár...............................................................................................72
Kása Zsolt képletei...............................................................................................77
Irodalomjegyzék................................................................................................... 78 A könyv hátsó borítója:........................................................................................... 78



Kisfaludy György: A teremtés üzenete
Lapszám: 6. (78)
ÍGY TÖRTÉNT HOLNAPUTÁN
Bevezetés az idő fizikájába
1. A mindenség felé
Teremtsük meg a mindenséget! Nem éppen szerény vállalkozás, de az egyedül lehetséges.
Az emberiség régóta vágyik megismerni a mindenség rendszerét megteremtő törvényeket, megismerni azokat a szabályokat, melyek egységes logika alapján kínálnak magyarázatot a mikro- és makro-világ valamennyi tapasztalt és kiszámított jelenségére.
A jelenleg elfogadott és tanított tézisek azonban a legkevésbé sem felelnek meg ennek a kritériumnak. E szellemi közforgalomban keringő törvények valójában nem általános érvényűek, nem alkalmazhatók a tudomány és az élet egészére, noha a tapasztalat mind gyakrabban, és egyre erőteljesebb jelekkel figyelmeztet az egyetemes szemlélet égető fontosságára.
Haladéktalanul ki kell dolgoznunk az egységes, logikus, általánosan érvényes világképet, ami kivezető utat nyithat a halmozódó válságjelenségekből.
Mindenekelőtt ez a célkitűzés vezérelt, mikor úgy döntöttünk, hogy közreadjuk nézeteinket és kutatásaink egyes eredményeit, a közérthetőség kedvéért egyszerűsített, de értelmében csorbítatlan formában.
2. Az idő filozófiája
Ebben a formájában könyvünk elsősorban filozófiának tekinthető, mint egységes, a világ jelenségeit alapvetően, azokat átfogóan tárgyaló logikai építmény. Az időfizikai elmélet tudományosnak nevezhető leírása matematikai úton, és a kísérletek részletes lejegyzésével történik – egy másik, a szakmai körök számára készült publikációban.
Esetünkben a „filozófia” minősítés nem egy tetszőlegesen választható felfogást jelent a sok közül, világképe nem pusztán a megnevezések másféleségében nyilvánul meg, nem egyszerűen a korábban alkalmazottaktól eltérő szemléletmódból következik világképe.
De; biztos alapra lelve a leírt törvényszerűségek és folyamatok messzemenően áthatják életünket, megismerésük és birtokba vételük pedig a tényleges lehetőségek végtelenségét tárják ki az ember előtt – a személyes lehetőségek végtelenségét is!
Leírásunk nem tartalmaz matematikai levezetéseket, a szükségesnél több szakkifejezést, vagy a nagyközönség számára átláthatatlan részleteket. Arra törekedtünk, hogy a hipotézisrendszer – amely tudományosan csak bonyolult és szokatlan matematikai apparátussal jeleníthető meg – a lehető legáltalánosabban felhasználható formában kerüljön az olvasók elé.
A bőség zavarával küszködtünk; ez annál jobban érezhető, minél összetettebb szerveződési formák leírására vállalkoztunk. Ennek az a felismerés az oka, hogy munkahipotézisünk minden gyakorlati kísérlet, alkalmazott jelenségmagyarázat esetén nyilvánvaló, és más megokolással helyettesíthetetlen megoldást kínált, újabb és újabb utakat nyitva kutatásaink előtt.
Olyan logikai feltárásba fogtunk, amelynek el kellett vezetnie az anyag mibenlétének megértéséhez. Egyfajta alaphoz, ami lehetővé teszi egy valóban új és egységesen érvényes felépítmény kialakítását. Arra törekedtünk, hogy olyan általános érvényű megoldást találjunk, amely nem igényel külön-külön törvényeket az elemi részecskék, a mechanika, a biológia és ismét mást az „égi mechanika” jellemzésére.
3. A csőd civilizációja
Mindenekelőtt szögezzük le: civilizációban élünk. Ez lesújtó tény!
Különböztessük meg jól: Nem kultúra – civilizáció!
Minden korban minden kultúra a teljességgel igyekszik kapcsolatot teremteni; a civilizáció önmagát tekinti a teljességnek. Azt a civilizációt, az európai típusú amerikanizált civilizációt, melyben élünk, egyetlen jelzővel is kimerítően jellemezhetjük: terjeszkedő.
Az expanzív jelleg ennek a civilizációnak az egyetlen mozgatórugója, és végső célja. Ez az, amivel mindent pótolni vél, ami a mindenségben rajta kívül áll, és amit elpusztítani képtelen (bár kétségkívül leleményesen pusztít).
A terjeszkedés azonban nem jelent kiutat, nem kínál megoldást a halmozódó válságra, amit maga idézett elő. A mezőgazdaságban, az iparban és napi életünkben használt vegyszerek tömege, az ipari, vegyi úton előállított, uniformizált egészségromboló élelmiszerek, a veszélyes, és a természetben elbomlani képtelen hulladékok, a



Kisfaludy György: A teremtés üzenete
Lapszám: 7. (78)
felelőtlenül megépített, és mindenképpen sugárzó hulladékot termelő atomreaktorok, a kőolajszármazékok égéstermékei, a rák, az AIDS, a beszűkült életek, melyek során az ember csak mint termelő és fogyasztó szerepel mindez nem megoldható a „még többet, még gyorsabban!” szemlélettel.
Csak a csőd lesz még több és még gyorsabb!
Ez a civilizáció világunk ellenére, és nem vele együttműködve, csak rombolva és nem igazodva, csak terjeszkedve és nem önmagával és a mindenséggel egyensúlyba kerülve képes létezni.
Az időfizika új lehetőséget kínál a világ használatba vételére. Azzal, hogy magyarázatot ad az elemi parány, az élet és a mindenség mibenlétére, megnyitja az utat más, de itt és most ténylegesen ható szférák felé.
4. A csőd fizikája
Megvizsgáltuk a fizika korunkban alkalmazott megoldásait, és arra a meggyőződésre jutottunk, hogy fizikai világképünk kórosan megmerevedett, elveszítette egészséges rugalmasságát. A régi vágású intuitív filozófia merészen szárnyaló, bár időnként alázuhanó, máskor viszont az egeket súroló egyéniségei mára totyogó öregurakká lettek.
Korunk tudományát sújtó tendencia az is, hogy hiányzik belőle az egységes filozófia összetartó ereje; bizonyosság híján nem is lehet másként. Úgy tapasztaltuk, hogy az anyagelvűség múlt századi, helyenként akár kétezer éves – és alapvetően téves – gondolatai mindmáig élőként, érvényesnek elfogadottként uralkodnak.
Civilizációnknak a világról alkotott képe már az alaptézisek felállításában is elhibázott, ezért nem tud érdemben előbbre jutni az Univerzum valódi alapkérdéseinek megválaszolása terén. Az elemi részecskék világa még mindig elérhetetlen, annak ellenére, hogy már ismerjük duális, hullám-korpuszkula természetüket.
Egyes fizikusok szerint pontosan ez a kettősség az oka a „megtudhatatlannak”, ezért kell a megismerhetetlenség tartományában maradnia.
A gravitációt időről-időre részecskék áradatával igyekeznek megmagyarázni. Csakhogy ebben az esetben a fekete lyukat – amely szorosan egymás mellé kényszerült neutronokból álló, iszonyúan nagy tömegű, magába roskadt égitest – el sem hagyhatná a tömegjelensége!
Olvashattunk már ezeknek a szupercsillagoknak a belsejében uralkodó irtózatos forróságról is – ám ha a fény és a hő elektromágneses hullám, akkor hogyan is keletkezhet ilyesmi efféle „szuperpakolt” környezetben, ahol nincs és nem is lehet semmiféle elektronpálya? A fekete lyuknak belül abszolút hidegnek kellene lennie!
A gravitációt egy homokszem, vagy akár egy elektron is kelti (hiszen tömege van), hogyan gondolhat hát bárki igen lassú rezgésű hullámokra, és kilométeres lézeres detektorokra, amik ezt majd érzékelni fogják? (Mennyi is lehet egy proton vagy egy elektron sajátfrekvenciája ha gondolatban megcsengetjük? Hi!)
Az teljesen bizonyos, hogy a részecskék által keltett tömeghullámok (ha vannak ilyenek) csakis nagyon magas rezgésszámúak lehetnek, és mivel minden anyag ilyenekből épül fel, logikátlan következtetés lassú rezgéseket feltételezni (mint például Weber tette). A gravitációs hullámok évtizedek óta izgatják a fizikusok és az érdeklődő kívülállók fantáziáját. Ugyanez a helyzet az éter létével vagy nemlétével is.
A tudományok menthetetlenül elszakadtak egymástól, és ezen az sem segít, hogy ha már túlzottan mély egyegy szakadék a tudományágak között, akkor köztes tudományok jönnek létre, afféle barkácsolt hídként. Az információ erdeje olyan járhatatlan őserdővé vált, amiben még a legjobb szakemberek számára sem adatott meg a tisztánlátás képessége.
Nem a „sok az eszkimó és kevés a fóka” állapot állt elő a tudományos életben, hanem a „nem látja az eszkimó az eszkimótól a fókát” állapot. Korunkban a tudományt nem az igazsága, a módszere, a tárgya teszi tudománnyá hanem egy elvonatkoztatott, elsősorban társadalmi elvárások és pozíciók diktálta kritériumrendszer kielégítése.
5. Miért az idő?
Ebből a könyvből kiviláglik, hogy az eddigi részecske-centrikus gondolatmenetek helyett mi egy hullámcentrikus megoldást tartunk járható útnak, melyben az anyag továbbra is megőrzi duális természetét, ám az eddigi transzverzális – lásd: de Broglie – elgondolások helyett egy terjedő, spirálisan csavarodott elemi terekből álló térrendszerre kell áttérni. Innen aztán töretlenül lehet továbblépni az Univerzum kezdeteinek, és mindent átható törvényeinek megértése felé.
A fizikusokat már régóta foglalkoztatja a negyedik dimenzió és a negyedik térdimenzió.



Kisfaludy György: A teremtés üzenete
Lapszám: 8. (78)
Nyilvánvaló, hogy a tér és az idő elválaszthatatlanok, hiszen semmiféle mozgást, fizikai vagy kémiai folyamatot, magát a létezést sem lehet tér vagy idő nélkül elképzelni a valóságban; már egyetlen atom is értelmezhetetlenné válik, ha megállítjuk mozgását a térben vagy az időben.
De ha meg is tudnánk állítani a térben, létezése az időben akkor is leírhatatlanul bonyolult sokaság maradna.
A négy dimenziós téridő nem volt elegendő a proton leírásához, ezért – például – 24 dimenziós rendszerterekben is igyekezték meghatározni a proton viselkedésterét. Ez csak többé, de inkább kevésbé volt jellemző egy valódi proton viselkedésterére.
A három dimenzió vagy a Minkowski-tér x,y,z,ct (három térkiterjedés, valamint a rendszer origójából folyamatosan, fénysebességgel, gömbhéjszerűen táguló idődimenzió) dimenziórendszere tehát egyetlen proton leírásához is kevés, és kétségtelen a további dimenziók szükségessége. Az ilyen tér nem eléggé manipulatív, ennélfogva nem lehet benne leírni és megbízhatóan értelmezni a gyakorlatban tapasztalt és mért jelenségeket.
A Minkowski-tér szférikus időtere mégis helyes alapelgondolás. Mi is felhasználjuk kiindulási tézisként, és ebből építjük fel a Minkowski-térnél sokkal bonyolultabb félspinű teret, az energiát és az anyagot.
A hagyományos térdimenziók kevésnek bizonyultak a tapasztalt és mért események matematikai jellemzéséhez is. Vegyük tehát szemügyre a térhez hasonló, vagy a tér három dimenziójához elválaszthatatlanul kapcsolódó negyediket, az idő dimenzióját!
Az idő hol túlságosan magától értetődőnek látszott, hol még a térnél is misztikusabbnak tűnt; mint ilyent, mostohagyermekként is kezelte a fizika.
Ezen az állapoton csak a téridő fogalmának bevezetése enyhített némileg, de egyúttal elszakította az emberiség túlnyomó többségét a fizika megértésének a lehetőségétől is, úgyhogy az egy szűk szakmai kör kiváltsága lett.
Egy átlagos honpolgár számára az egyes tudományágakban elburjánzott megnevező terminológiák is nyomasztó és áthághatatlan falként tornyosulnak, de ezek összefüggési rendszerének felfogása és követése még egy átlagtudós számára is egész bizonyosan lehetetlen.
Az idővel foglalkozó klasszikus teóriák némelyikében fel lehet fedezni logikus gondolatmenetet, de mint önálló világkép – vagy mint annak alaptézisei – ezek sem feleltek meg az általánosság követelményének. Ennek ellenére kell lennie logikai kiútnak, hiszen a Világegyetem minden kétséget kizáróan itt működik, kering, örvénylik bennünk és körülöttünk.
A modern fizika „húr”-elméletének szuperstringjei kitörési irányt sejtettek az idő értelmezésének zsákutcájából és felcsillantották az időfizika reményét; ám ezzel a megközelítéssel sem lehetett megnyugtató módon feltárni az idő valódi szerkezetét. A lenyűgözően szellemes matematikai levezetések csak eszközök lehetnek, és nem pótolják minden kutatás egyetlen lehetséges alapját: hogy tudjuk, mi az, amit keresünk. Az időnek ezen a módon való elképzelése is egy, a valós világhoz szervesen nem köthető kuriózum, a tudósok „magánügye” maradt.
Kétségtelen, hogy időfizikánk sok eleme megtalálható a modern fizika feltevései és kutatási eredményei között; mindezidáig azonban nem került sor egységes rendszerbe illesztésükre.
Charon francia fizikus már a hetvenes évek elején rájött arra, hogy a proton belsejében furcsa, a múlt felé tendáló, ciklikusan önismétlő, iszonyúan magas fordulatszámon keringő (1024 hertz!) téridő-struktúra található; azaz leginkább transzcendensként felfogható elemekből épül fel. Azt is feltételezte, hogy a fotonok közvetítésével a Világegyetem minden információja a részecskék belsejében kavarog.
Más kutatók igen rövid – a proton méreteivel összemérhető – hullámhosszú rezgésekkel vizsgálták a proton térbeli elrendeződését, és sikerült is téridő mikrostruktúrákat kimutatniuk a proton belsejében (és semmi mást). Ebben a jelenségben a kvarkok létének a bizonyítékát vélték felfedezni (és már osztottak is érte fizikai Nobel-díjat).
Ez az út azonban zsákutca. Kísérletileg ugyan bizonyított a mikrostruktúra létezése, de az is kezd világossá válni, hogy az anyagi részecskékben nincs semmiféle még kisebb, tovább osztható, megfogható objektum. A korpuszkula nem holmi golyócska, ami még kisebb golyócskákból épül fel...
Miből is épül fel az anyag, és vajon keletkezhet-e, vagy mindig is létezett?
Mi az, ami mindezt koordinálhatja?
Mi lehet á kiindulási princípium?
Egyáltalán, lehet-e olyan törvényeket megalkotni, amelyek nyitottak, és olyan általános igazságokat takarnak, amelyek egyaránt érvényesek az atomi világban, a biológiában és amelyeknek engedelmeskednek a galaxisok is?



Kisfaludy György: A teremtés üzenete
Lapszám: 9. (78)
Hogyan és milyen hatásra osztódik a sejt?
Mi is az élet oka és koordinátora?
Van-e éter?
Mi is a változó vegyérték?
Mi az energia, hol van, és hogyan működik?
Hogyan működik az agyunk, és milyen módon képes korlátlan mennyiségű információt tárolni?
Megannyi megválaszolandó alapkérdés! Nem túl sok – a technika és a tudomány diadalútjának korában?
6. Üzenet az évezredek mélyéről
Munkánk során meghökkenve találkoztunk olyan jelekkel, melyek arra utalnak, hogy évezredekkel ezelőtt már ismert volt a világ lényege, kész a matematikája, alkalmazott az elve – az általunk önállóan kidogozott időfizikai rendszer az évezredek mélyéről köszönt ránk!
Eleinte – természetesen – véletlennek tekintettük az egyezéseket: hogy a közérthetőség igényével, keservesen megalkotott jelenségmagyarázatunkat az anyag születéséről szinte szó szerint olvashattuk később a titkos védikus tanítások, az upanisádok szövegében; hogy egy alapfüggvény betáplálásakor a számítógép a közismert jin-jang szimbólumot rajzolta a monitorra... És a „véletlenek” sorra követték egymást. Hogy csak néhányat említsünk ezek közül:
Az emberiség első írásos emlékeinek egyike, a 3500 éves kínai jóskönyv, „A Változás Könyve”. Sokan könnyedén maszlagnak minősítik egy kézlegyintéssel; csakhogy nem lehetett nem észrevennünk néhány igencsak elgondolkoztató tényezőt ebben a magyarul is megjelent könyvben!
Nevezetesen a kettes számrendszert, ennek is a nyolcas számrendszerbeli interpretációját. A jint (női lényegűt) jelentő megszakított, és jangot (férfi lényegűt) jelentő folyamatos vonalakból álló trigramok – számok! (Azzal a kis tévedéssel is találkoztunk itt, hogy az eredeti számok egy kívülálló kezében 0-7 helyett 1-8-ra változtak, de csak a 2. ábrán.)
Ez már önmagában is meglepő; a kettes számrendszer a számítógép nyelve! A csak 0-ból és 1-ből álló hosszú számsorok alkalmazása nem az emberi gondolkozásmód és memória eszköze.
De ugyanitt még különösebb jelzésre is bukkantunk!
A könyv egykori szerzője jelöli a paritást is („odd-even”). Azzal a különbséggel, hogy apafivér (hímnemű), anya-nővér (nőnemű) terminológiákat használ paritásbit gyanánt!
A számítástechnikában járatosak már értik, a járatlanoknak elmondjuk: a paritásvizsgálat kifejezetten a számítástechnika szülötte. Használata csakis akkor szükséges, ha kettes számrendszerű adatokat továbbítunk, és ellenőrizni akarjuk a célállomásra érkezett adatok hibátlanságát. (Ha netán mégis számolunk kettes számrendszerben – papíron, ceruzával – soha nem vizsgálunk paritást. Ez kizárólag a számítógépes adatvédelem módszere.)
És máris itt az újabb rejtélyes mozzanat: az égtájak oktális – nyolcas számrendszerű elnevezése és átírása kettes számrendszerbe. Ki adhatott három és félezer évvel ezelőtt olyan utasítást egy lovas futárnak, hogy menjen 010-nek, vagy 001-nek?! Ilyen kódot legfeljebb egy számítógéppel vezérelt repülőszerkezet érthetett volna meg. Az elindulhat a kijelölt irányba légvonalban; míg egy gyalogosnak, lovasnak, vagy szekeresnek az a leghasznavehetőbb tanács, hogy induljon északnak a sanghaji úton.
Az 1. és a 2. ábrákon mutatjuk be a szóban forgó oldalakat (lásd a következő lapot)



Kisfaludy György: A teremtés üzenete
Lapszám: 10. (78)
1. ábra: Az oktális számrendszer 2. ábra: Paritásvizsgálat
Egy izraeli egyetem kutatói a TÓRA analízisénél észrevették, hogy minden 49. betű összeolvasása egy ciklikusan ismétlődő szót eredményez: JAHVE JAHVE JAHVE...
Ez is számítógépes adatvédelemre valló megoldás.
A héber írás betűi számértékkel is rendelkeznek, és a sorok végén lévő karakter mindig egy eredmény. Ez az adatvédelmi eljárás „check-summa” néven ismeretes manapság.
Ezek után igazán már meg sem lepődtünk azon, hogy nagyon sok, kétezer évesnél is régebbi ábrázoláson, faragványon, barlangrajzon(!) láttuk viszont féltve őrzött, matematikai függvényekből számítógéppel előállított időfizikai ábráinkat. Ezek az ősi képek meghökkentő pontossággal őrizték az időfizika alapvető törvényszerűségeit!
A kelták előszeretettel ábrázoltak egy kettős arkhimédészi spirált, melynek a jelentéstartalma is ránk maradt. Úgy tartották, hogy centruma az energia, a végtelenbe vesző vége pedig maga az Univerzum.



Kisfaludy György: A teremtés üzenete
Lapszám: 11. (78)
3. ábra: A kelta energiajel – Félspinű tér
Ugyanezt a motívumot Mexikóban is megtaláljuk, a maját és az aztékot megelőző tolték kultúra emlékei között. A hatalmas templom-együttest méteres cementréteg alól ásták elő. A neve: Az idő temploma.
4. ábra: A tolték energiajel az Idő Templomából 5. ábra: A szöuli olimpia jele
A szöuli olimpia szimbólumának választott ősi jel egy hármas spirálist ábrázol. A koreaiak szerint az anyag születését örökíti meg.
Az időfizikai számításainkhoz használt számítógép szerint is helytállóak mindezen értelmezések!
Később, már tudatosabb – bár korántsem módszeresen átfogó – vallástörténeti és historikus kutatásaink során egy tíz-tizenháromezer évvel ezelőtt létezett, hihetetlenül magas fokú kultúra képe sejlett fel.
Számos emlék utal erre a magasabb rendű kultúrára és a miénktől alapvetően eltérő technikájára. Ezeknek az emlékeknek a valóságos jelentőségét azonban már azok a civilizációk sem értették, amelyeknek a közvetítésével eljutott hozzánk.
Rá kellett döbbennünk, egy fizikakönyv – A FIZIKA – tudásanyagát formálták versbe és képbe a történelem előtti korok tudósai. (Talán egy nem földi civilizáció küldöttei? Esetleg jövőnk időutazói?)
Váratlanul új tartalmat, értelmet nyertek, a fizikai valóság lehetőségét csillantották meg a materializmus által lekezelően irracionálisnak bélyegzett fogalmak, mint: „transzcendens”, „Isten”, „lélek”, „teremtő”, „mindenható”, „mindentudó”, „Brahma”, „reinkarnáció”, „nirvána”. És racionalitásában sem veszett el irracionalitás fogalmi világának jelentősége – ellenkezőleg, még súlyosabb jelentéstartalomra tett szert!
Ha az üzenetek feladóinak az volt a célja, hogy az információ sértetlenül átvészelje az évezredek viharait, nem rögzíthették azt mágneslemezre; nem nyomtathatták papírra; nem véshették kőtáblára – mindez múlandó.



Kisfaludy György: A teremtés üzenete
Lapszám: 12. (78)
A megfelelő tömegpszichológiai matematika birtokában, mely a legszélsőségesebb szövegtorzulás esetére is biztosította az adatvédelmet, az egyetlen lehetőséget ragadták meg. A tudásanyagot egy egész faj: az emberi faj tudatában helyezték el, ahol szentként tisztelt szövegekként, szakrális szimbólumokként, féltőn őrizve, újra és újra reprodukálva a mai napig fenn is maradt.
Szent szövegeiket szó szerint tanulják meg a hindu brahminok is; sokan hátulról előre, hangról-hangra visszafelé is emlékezetből tudják a könyvtárnyi szöveget. A módszer ismerős: természetesen ugyancsak a számítástechnikából. Véletlenen – és az emberi memoriter-módszereken – túlmutató az egyezés az adatazonosságot ellenőrző, „zéró-check”-nek nevezett eljárással, azaz a kiszámított számsor és komplementerben kiszámított számsor egymással való összeadásával. Sérülésmentes kalkuláció esetén az eredménynek nullának kell lennie, így az „értelmetlen” és az értelmes szöveg fedésbe hozásával annak legkisebb változása is azonnal szembeötlik.
A későbbiek során bemutatunk még néhányat a régmúlt üzenetei közül; rendszerbe foglalt feldolgozásuk azonban egy önálló könyv témája lehet.
Vélhetően nemcsak az időfizikai hatásmechanizmusok leírására bukkanhatunk így rá, hanem – hasonlóképp rejtjelezett formában – felhasználásuk módjára is; ha például a megfelelő kód segítségével újraértelmezzük a mágikus művészetek hagyományait...
Nem utolsósorban vitaindítónak is szántuk ezt a könyvet. Igyekeztünk nem megkerülni semmi lényegest, és elkerülni a ködös szakkifejezések használatát. Minthogy azonban megszokott képzeteinkkel és fogalmainkkal nem mindig leírható világba léptünk, meg kellett alkotnunk az időfizika alapterminológiáját is.
A logikai rendszer folyamatos követhetőségének érdekében ezeket a kifejezéseket összegyűjtöttük és magyarázattal láttuk el a könyv végén található betűrendes Időfizikai szótárban is.
Szokatlan úton indultunk el, és ez az út nyilvánvalóan logikus megoldásokhoz vezet. Egyáltalán: vezet valahová!
Ne legyünk méltatlanabbak az elődöknél; fogjunk bele a teremtés mágiájába!
Ahogy az már megtörtént a világ tegnapelőttjében is. Vagy holnapután?
6. ábra: A neutron mikrostruktúrája az ókorból



Kisfaludy György: A teremtés üzenete
Lapszám: 13. (78)
AZ ELSŐ NAP
Milyen az idő szerkezete?
7. Az első pillanat előtt...
Az öröktől fogva létező anyag materialista elképzelése nem több egy minden további összefüggést nélkülöző elszigetelt kijelentésnél, amit érdemi jelentőség nélkül lehet tagadni és védelmezni egyaránt. Nem szolgál alapjául a világ ismert törvényszerűségeinek, ténylegesen nem is illeszthető közéjük. Nem logikai- vagy ténykérdés, még ha fabrikálhatok is mellette szóló érvek; mint ahogy ellene is. Végső soron ugyanolyan soha nem igazolt alaptétel, mint az anyagelvűség hívei által irracionálisnak bélyegzett „Kezdetben teremté az Isten...” kinyilatkoztatás. (Aminthogy az Isten teremtette világot valló atomfizikusok sora toldozgatta ugyanazt a tudományos épületet, mint amelyiket az anyaghoz sírig hű kollégáik...)
A rendszerépítő igénnyel megalkotott kozmogóniai elméletek közül a talán legáltalánosabban elfogadott, a végtelen kis pontba sűrűsödött anyag ősrobbanását teremtő okként meghatározó teória minden igyekezete ellenére sem a kezdetet vizsgálja. A „Big-Bang” a már létrejött Univerzum első pillanatait kísérli meg leírni, néhány meglehetősen önkényesen kiválasztott tényezőből visszakövetkeztetve, az egyetemesség igénye és lehetősége nélkül.
Mi azt vizsgáltuk, hogy mi lehetett abban az esetben amikor valójában még semmi sem létezett, és ha létezett valami a fizikai tér és a fizikai idő megszületése előtt, akkor az milyen tulajdonságokkal rendelkezett, rendelkezhetett-e egyáltalán.
Mi az, ami kielégíti a teremtés pillanatának szigorú feltételeit, hogy világunk ismert törvényszerűségei valóban e teremtő pillanat okozataként működhessenek? Mi lehetett a kezdet kezdete, a Káosz, a purusa, a víz – a világ előtti valóság?
8. Az önmagába zárt létezés
Világunk tér-idő szerkezetében a három térbeli kiterjedés értelmezhetetlen az idő dimenziója nélkül. A LÉTEZŐ-t, legyen bármilyen alakú, anyagú, kiterjedésű, bonyolult vagy egyszerű, mindenekelőtt időbeli kiterjedése teszi valóságossá. Hiába készült egy asztal a fellelhető legkiválóbb faanyagból, hasztalan a megmunkálás gondossága és a faragványok kidolgozottsága – ha az az asztal egyetlen pillanatig sem létezik.
És ha a térbeli kiterjedések csupán függőségben álló következmények, az idő vajon miként írható le önálló dimenzióként?
Mit jelent maga a létezés – fizikai értelemben?
Ha a tér-idő négy dimenziójából elhagyjuk a három térbeli kiterjedést, egy egydimenziós képződményt kapunk. Értelemszerűen: időteret, az idő egydimenziós terét. Egyetlen tulajdonsága a létezés, mely létezés a múltból a jövő felé tart.
Ez a vektorszerű félegyenes a múlt végtelenéből érkezik, végpontján pedig a jelen halad. Ez a pont, amelynek fizikai mozgása abból áll, hogy létezése folyamatosan a múltjává alakul át: a JELENPONT.
A jelenpont – a jelen – egy végtelenül rövid rész, tényleges kiterjedés nélküli pont ebben az egydimenziós időtérben, egyfajta képzeletbeli határ, ami a múlt eseményterét elválasztja a jövő fiktív eseményterétől. Itt különbséget tettünk az IDŐTÉR, azaz magának a szóban forgó dimenziónak a végtelentől a végtelenig nyúló egy dimenziós tere, és a már „megtörtént múlt” ESEMÉNYTERE között. Az eseménytér a mindenkor aktuális jelennél ér véget.
Az eseményteret kétféle szempontból vizsgálhatjuk. Objektíven, mint az előző leírásnál tettük; ám ez nemcsak nem célravezető, de indokolatlan is, hiszen a létezés fizikai valósága nem rendelkezhet semmiféle kitüntetett, és rajta kívül található megfigyelőállással.
Úgyhogy nem marad más választásunk, mint hogy a rendszert, mint szubjektumot, önmagához viszonyítva vizsgáljuk.
Szubjektíven – a jelenpont „szemszögéből” – szemlélve az esemény teret, az idő szerkezete alapvetően másmilyennek mutatkozik: SZFÉRIKUS EGYDIMENZIÓS TÉR-ként jellemezhető.
Nézzük, miből adódik ez a változás?
Önmagához képest nyilvánvalóan értelmezhetetlenné válik irányultságról beszélni;
Természetesen a jelen is egyhelyben áll, nem végezhet semmiféle mozgást, hiszen most éppen a jelenpont van a „megfigyelő” helyzetében. Következésképp a rendszer „origójában” kell lennie, és



Kisfaludy György: A teremtés üzenete
Lapszám: 14. (78)
ezt a pontszerű (0 dimenziós) jelent a szférikusán táguló eseménytér, azaz a múltja veszi körül. Mivel létezésének eseménye minden irányba egyformán terjed, így egy kiszemelt MÚLTSZFÉRA (MÚLTHÁRTYA) minden eleme, minden pontja azonos pillanatot jelöl a kiválasztott (kvantált) felületen.
Az ilyen rendszer hozzáférhetetlen és örökösen homogén, koncentrikus szubjektum. Tere a múlt eseménytere: végtelen szférikus l dimenziós tér. (Végtelen, mert a múlt végtelenéből érkezik.)
9. A megközelíthetetlen jelen
De hol is található valójában a jelen? Kezdjük ennek megközelítését – egyelőre – egy anyaghoz kötődő példával!
Ha két megfigyelő egymást szemléli, a közöttük lévő távolság miatt csak egymás múltját tapasztalhatják, mivel a róluk egymásnak hírt vivő fény is véges sebességgel halad. (A múlt terjedési sebességét a fizika a fény sebességéhez – mint abszolút sebességhez – kötötte.)
Annyi máris nyilvánvaló, hogy képzeletbeli megfigyelőink számára semmilyen módon sem tapasztalható az őket körülvevő világ jelene, mert – lévén kiterjedéssel rendelkező objektumok – mindig bizonyos távolság választja el őket vizsgálódásuk tárgyától. Ez a megállapítás akkor is igaz marad, ha megfigyelőinket tetszőlegesen közelítjük egymáshoz. Szubjektív, saját jelenük (a SAJÁTIDŐ) mindig a megfigyelők sajátja marad, bennük található.
Lépjünk tovább ezen a logikai úton!
Mivel a jelen minden szubjektum sajátja, legkevesebb annyi jelennek kell léteznie, amennyi a szubjektív megfigyelők száma. Ez a megállapítás természetesen minden kiterjedéssel rendelkező tárgy esetében érvényes. Ha a képzeletbeli megfigyelők csupán egy nukleonnyi méretűek, továbbra is képtelenek megtapasztalni a másik jelenét, híradásuk csakis egymás múltjáról lehet, bármennyire közeli múltjáról is.
Következésképp minimum annyi szubjektív SAJÁTIDŐTÉR létét kell feltételeznünk, ahány részecske található a Világegyetem egészében. Az abszolút idő – és tér – fogalma logikai képtelenség!
Az előzőekből fakadóan a Világegyetem jelenségeit csak egymásba ágyazott, egymással kapcsolatba lépett szubjektív sajátidőterek komplex történéseiként lehet bemutatni. Most az a feladatunk, hogy feltárjuk ennek az új, de legalábbis új oldaláról megmutatkozó világnak a további logikai struktúráit!
10. Az Őskáosz
Kiindulási alapunk tehát, ez a komplex n-szer egy dimenziós mező. Az alaphelyzet az, hogy „végtelenül” sok szubjektív és egymástól független sajátidőterünk van, és mindegyik origójában ott gubbaszt a saját jelene, szférikus szubjektív – önmagához viszonyított – környezetében, létezésével folyamatosan generálva, múltjának táguló eseményterét.
A szubjektív terekben minden esemény szubjektíven történik. Minthogy a jelenek elérhetetlenek egymás számára, az „események” is máshol és máshol, azaz inkább máskor és máskor történnek egymás időterében; az egyik sajátidőtérben „közelebbi” egy bizonyos esemény, a másikban „távolabbi”.
Tekintettel arra, hogy ezúttal a létezés eseményéről van szó, a jelenpontok is annyi helyen vannak egymás időterében, ahány „időszámítás” – adott saját múltnak a saját jelentől való távolsága – értelmezhető az adott helyen.
Ezek az ős-időterek időtlen idők óta léteztek, és továbbra is változatlanul léteznek. Szubjektivitásuk miatt mindig koncentrikusan szférikusak, és semmiféle változás nem történik velük. Szubjektíven és „örökösen” autonómok maradnak.
Tételezzük fel, hogy ezek az időterek megszámlálhatóan végtelen számban léteznek, ma már többnyire egymásba-ágyazottak, „hátrahagyott” – őket elhagyó – eseményterük (a múltjuk) ugyancsak beláthatóan (megszámlálhatóan) végtelen.
Ilyen lehetett a kezdeti világűrős, mely mentes volt mindenféle energiától, és nem voltak benne anyagi részecskék.
Ez a valódi űr, amiben még nincs semmi, ami mai szóhasználatunk szerint „valaminek” nevezhető. Csak a 0 dimenziós (kiterjedés nélküli) jelenpontok, és (a sajátidejükben) szférikus múltjuk.
A sajátidőterek tágulási tendenciáit nevezzük E-nek (EXPAND), amely a kozmosz mértékegység nélküli alapmértéke. •



Kisfaludy György: A teremtés üzenete
Lapszám: 15. (78)
11. A semmi sokfélesége
Vizsgáljuk meg, elegendő lehet-e logikailag a teremtéshez, az anyagi világ létrejöttéhez ez az egyetlen tulajdonságuk, hogy tudniillik szubjektíven szférikus egy dimenziójukban tágulnak!
Az eddig leírtak alapján látszólag maga a változatlanság tárul elénk. További tulajdonságokat és további törvényeket kell találnunk, amik nem jelentenek újabb szubsztanciát az idő mellett, de kiutat mutatnak – nekünk és a Világegyetemnek – ebből az esetleges zsákutcából!
Kétségtelen, hogy időtereink önmagukban, és önmagukból vizsgálva valóban mozdulatlanok. De ha továbbra is következetesen alkalmazzuk szemléletmódunkat – az egyetlen lehetséges szemléletmódot! –, rá kell döbbennünk, hogy egymáshoz képest a jelenek bármilyen relatív mozgást végrehajthatnak ebben a tér nélküli „semmiben”. (Gondolatmenetünkben itt csupán annyi változás történt, hogy a szubjektív vizsgálatot kiterjesztettük a többi szubjektum felé is; az „önmaga szemszögéből önmagá”-tól az „önmaga szemszögéből a többi”-ig.)
A látszólagos mozdulatlanság egy csapásra igencsak mozgalmassá válik: szubjektumaink ugyanis egymáshoz viszonyítva irányultságot nyernek, mozognak, sőt, foroghatnak is! Ez a mozgás természetesen nem az általunk ismert fizikai térben játszódik le; abból adódik, hogy az időtereknek EGYMÁSHOZ KÉPEST eltérő irányultságuk, sebességük és perdületük lehet. Azaz – a szubjektivitás szükségszerű kiteljesítéseként – ezekkel a tulajdonságokkal lehet leírni, hogy milyennek látszik az egyik időtér egy másik időtér jelencentruma számára.
Mi történhet még ezzel a roppant zárkózott építőelemekből álló térőssel?
Szem előtt tartva a szubjektivitás és a relativitás követelményeit, az idő-rendszerek akkor kezdenek el létezni egymás számára, egymás időszámításában, azaz akkor realizálódnak egy – a kiindulási helyzettől függően eltérő másik, virtuális viszonyított szinten, amikor táguló eseménytereik elérik egymást.
Az időszámítások akkor lépnek kapcsolatba egymással, ha táguló eseményterük elérte egy másik autonóm időforrás jelenét. Ez az esemény természetesen a legkevésbé sem változtatja meg a másik időforrást (mint szubjektumot), ám ez a pillanat valójában döntő változást okoz, minőségileg új tulajdonság jelenik meg a rendszerben: megszületnek a virtuális RELATÍV IDŐTEREK. A relatív időtér valamely szubjektív idő tere egy másik szubjektív idő terében (és természetesen a másik időtér is relatív időtér az egyik terében).
Az időforrások immár tehát mozognak – a többi időforrás szemszögéből. E mozgás meghatározásához szükségünk van egyfajta relatív sebességre, ezt dimenzionáljuk RV-ben (RELATÍVE VELOCITY).
Az RV viszonyszám, amely megmutatja, hogy az egyik időtér milyen „sebességgel” mozog a másikhoz viszonyítva. Ennek leírására szintén az E alapegységet használjuk, mint dimenziótalan alapmértéket. Az expand relatív sebességével közlekedő időterek esetén így RV = 1.
A múlttágulási tendencia felével „mozgó” relatív terek RV-je természetesen 0,5.
7 ábra: RV = 0.5
Vizsgáljuk meg behatóbban, miképpen viselkedhetnek a relatív időterek egymás megközelíthetetlen várában! Összegezve az eddigieket egyetlen következtetésre juthatunk: az időterek annyi helyen vannak, ahány másik időtér meghatározza őket, vagyis minden újabb „időszámítás” határával való találkozás a sodródásukat eredményezi.
Ilyenkor a jelenük radiálisán (a megérintett időszféra sugara mentén) sodródni kezd a másik időtér őket realizáló határán, mintha az végtelenül „kemény” lenne – annak E expandjától függően –, ugyanakkor továbbra is „áll” a sajátidejében.
Ez a relatív radiális sodródás mindannyiszor megtörténik, valahányszor egy másik időszámítás eléri a jelenpontot, a múlttér forrását.



Kisfaludy György: A teremtés üzenete
Lapszám: 16. (78)
Szándékosan kerüljük az időrendszer jövőterének taglalását, mert ennek hipertéri vonzatai egy másik könyv témakörébe vágnak, most csak megnehezítenék a magyarázatrendszer megértését.
Erről csak annyit, hogy a múlttér és a jövőtér ugyanott vannak egy szubjektív időrendszerben, ám egy másik dimenzióban, és ezeket a dimenziókat csupán egyetlen pont köti össze: a jelenpont. Ezen a közös ponton mint egy féreglyukon átfolynak egymásba.
Gondoljunk csak vissza a lineáris interpretációra, melynél a jelenpont a jövő felé tartott az esemény-egyenesen. Itt az átmenet nélküli, közvetlen folytatás, eseményterünk meghosszabbítása a fiktív jövőt jelentette, és ez az egyenes a jelenponton át vezetett. A szubjektív vizsgálat során ebből a lineáris rendszerből elvettük az irányultságot, ilyen módon torzult szférikussá, és így logikusan átfedésben lévővé is kellett alakulnia, mivel a jelenpontot helyeztük a szféra centrumába, mint a sajátidő forrását.
A fentiek természetesen kizárólag az időrendszer jövőjét jelentik, nem egy anyagi, netán perszonális objektum jövőjét. Az időtereket közvetlen összefüggésbe hozni, azonosítani, összevetni történeti vagy napi események egymásutánjával – egyszerűen badarság.
E kis kitérő után térjünk vissza időterünkhöz, és vizsgáljuk meg, milyen sajátosságokat fedezhetünk fel relatív birodalmában!
RV nem limitált, tehát a fénysebesség sem szab határt a számára; hiszen az időterek nem rendelkeznek tömeggel. Minthogy még tér sincsen, a forrásidők relatív realizációi még egészen mást jelentenek, mint a fizikából megszokott kapaszkodók. Gyakorlatilag igen sokféle realizáció jöhet létre, szinte tetszőleges sokaságú.
Ez a halmaz végtelen és táguló – de még nem „valami” a szó mai, fizikai értelmében. Nem részecske, és nem energia; ez az első pillanat előtti pillanat valósága, a tökéletesen transzcendens ŐSKÁOSZ!
Ez a Káosz. Ez a VÍZ. És ez a PURUSA.
Sok ókori szerző – illetve ókori szerzőnek tulajdonított, de korábbi forrásokra visszavezethető – művében olvashatunk a négy őselemről: a vízről, a tűzről, a levegőről és a földről. Egy primitív kor filozófusainak tudományos ismeret híján kiizzadt megalapozatlan agyfacsarása lenne csupán?
Akkor most tételezzük fel, hogy nem feltétlenül értendő szó szerint a tanítás; hátha csak hasonlatokkal van dolgunk! Ebben az esetben azt kell tapasztalnunk, hogy az előzőekben leírt Őskáoszt valóban a vízbe csepegő esőcseppek hasonlata írja le a legszemléletesebben, mindössze némi magyarázatot kellett hozzáfűzni. Találó emlékeztető, hiszen a szemléltetésnek ez a dinamikus modellje nem eszköz- és anyagigényes. A szférikus terek modellje, a káosz ingyenes szemléltetése a tanítványoknak.
Vizsgáljuk meg a következő őselemet is! A tüzet a görögök is, és más népek is gyakran behelyettesítették egy még érzékletesebb hasonlattal: a kígyóval. Szinte a világ valamennyi kultúrája alkalmazta, alkalmazza a kígyó, a sárkány képét, mint teremtésmotívumot. Az óind védikus könyvek egészen pontos meghatározást adnak. A neve Kálanága, azaz időkígyó. Más indiai terminológiák Rúdra istenről beszélnek, és meghatározásánál ismertetik a tachionok térszerkezetét, annak grafikusan könnyen elképzelhető, alapos leírásával együtt (Svétásvatara upanisad).
Fölötte nincs semmi, s alatta sincs más Nincs nála kisebb és nincs nála nagyobb sem ...... Ő tartja a világot az Időben, s elrejtezik az élők szíve mélyén. Rajta függnek az istenek, égi szentek. Lásd meg, és széttéped a Halál pányváját.
(Vekerdi József fordítása)
A fenti upanisad („titkos tanítás”) nyilvánvaló időfizikai utalásokat tartalmaz. A magyarul sajnos csak töredékesen megjelent mű elgondolkoztatónál elgondolkoztatóbb tanításokat tartalmaz; időfizikai szempontból meghökkentően érzékletes leírásokat! Egy másik upanisad egy kiválasztott időteret említ, ami szintén az őskáoszból, a purusából alakul ki. Nem más lényegű, csak más tulajdonságú (viselkedésű) relatív szubjektumot...
Milyen lehet a mindenség felé utat mutató kiválasztott (kiválasztódott) relatív időtér, ami más tulajdonságokkal rendelkezik, mint az eddig tárgyalt szubjektív időterek?



Kisfaludy György: A teremtés üzenete
Lapszám: 17. (78)
A relatív időterek vizsgálata során újabb érdekességekre, és az ezekből fakadó változatosságra bukkanhatunk, ha tanulmányozni kezdjük az RV = l és az RV > l relatív sebességtartományok környezetét.
Az RV = l speciális eset, mivel itt a haladási sebesség megegyezik a terjedési sebességgel. Ebből az a különlegesség adódik, hogy a haladási irányból szemlélt időszámítás a jelenpont környezetében torlódik, így az gyakorlatilag végtelen múltat, mondhatni: időfalat tol maga előtt, amelyen csak az említett feltorlódás ideje alatt hatolhat át egy viszonyított relatív forrásidő. (8. ábra)
Az RV > l tartomány viszont több olyan meglepetést tartogat számunkra, amiknek érdemes több figyelmet szentelnünk. Azzal, hogy átlépjük a múltterjedési (relatív) határsebességet, jelenpontunk a jövő irányába tolódik, mivel ekkor előbbre tart az esemény terében, mint ahol saját múlttágulása folytán lehetne! (Az E, mivel ez alapmérték, természetesen nem változik, csak az RV, a relatív sebesség.) Látható, hogy az időtér ideje negatívvá, és kettős sűrűségűvé változott. A 8. és 9 ábrák alapján világosan megérthetjük a jelenséget.
8. ábra: RV = 1 9. ábra: RV > 1
Ennek kérdésnek a geometriai következtetéseivel mélyrehatóbban is foglalkoznunk kell!
Nevezzünk el minden nevezetes dolgot, hogy azután beszélhessünk róla! (Nomotetikus tevékenységünk elkerülhetetlen.) Az egész rendszer kúpos, de – egyelőre – középvonalas szimmetriát mutat. A kúp magasságvonala nem más, mint a rendszer eseményvonala, palástja a relatív forrástér eseményhorizontja.
Bár sajátidőnk nem kvantált, célszerű, ha kiemelt időpontokkal kvantáljuk, mert így egyszerűbben kezelhetjük. A folyamatosság (legalábbis a kezdeti meghatározások során) még követhetetlen lenne. Ezt átmenetileg elkerüljük azzal, hogy egyes kiemelt időpontok szféráit (ezek hosszirányú metszeteit) ábrázoljuk.
Az 7 ábrán látható, hogy ha képzeletben befelé haladunk egy RV < l relatív sebességű időtérbe, az időszférákat 0, 1, 2, 3, 2, l, 0 irányba léphetjük át (ha a centrumán átvezető egyenesen haladunk), és ez valamennyi 1-nél kisebb RV esetén hasonlóképp történik, csak RV-től függően más és más ritmusban szelünk át egy-egy kvantált időszférát. Vagyis virtuális relatív mozgásunk RV-függő.
Az ilyen típusú relatív időrendszereket nevezzük pozitív tulajdonságú időrendszereknek.
Az RV > l rendszerekben ez az időszféra-sorrend megváltozik, mert amikor képzeletben egy ilyen relatív időrendszer felé haladunk, majd frontálisan belépünk, itt 3, 2, 1, 0, irányában haladunk; tehát a belépéstől (a legelső határfelületi pillanatot kivéve) fordítva haladunk a relatív rendszeridőben.
Ebben az esetben NEGATÍV AZ IDŐ! Ez a helyzet látható a 9. ábrán.
Az ábra: tanulmányozása során azt is felfedezhetjük, hogy az időszférák kettős sűrűségi rendszert alkotnak, fénytani hasonlattal élve: kettős törésű a közeg.
Ugyanazon szférák első és hátsó fele egy-egy önálló sűrűségi faktort határoz meg. Ezek csak a rendszer felszínén, a kúppaláston jelentenek azonos (és egy) sűrűséget, a rendszer belsejében ez a sűrűségi faktor mindig kettős! (és lehet hármas, vagy négyes is!!)
Az 10. ábrán egy nomogram formájában ábrázoltuk a sűrűségi faktorok kölcsönös alakulását az eseményvonalon értékelve. Ha erre az ábrára egy vonalzót fektetünk, úgy, hogy annak egyenese mindig áthaladjon a segédkör középpontján, akkor erről a nomogramról leolvashatjuk az aktuális RV-hez tartozó sűrűségi faktorok összetartozó értékeit.



Kisfaludy György: A teremtés üzenete
Lapszám: 18. (78)
10. ábra: A határfelületi és a belső kettős sűrűség szemléltetése
11 ábra: Sűrűségi kúpok
Ennek megértését az 11. ábra: segíti elő, amelyben egy kiemelt relatív rendszer geometriai ábrázolásán keresztül a rendszer belső világát próbáltuk egyszerűsítve érzékeltetni. Az 11. ábra: azt sugallja, hogy a kúpos határfelületű rendszerben további kúpokat kell kijelölnünk, amelyeknek a képsíkunkra itt merőleges (tehát éléről látszó) alapköreinek sugara l, 2, 3, 4, 5, 6, 7, 8, 9, 10 egység ritmusban követik egymást, a csúcsuk pedig a jelenpont, vagyis a kúpos rendszer origója. Az 12. ábrán szemléltetjük ezt a kúpos polárkoordináta-rendszert.
12. ábra: Kúpos polárkoordináta rendszer
Ezek a kvantált kúpok (de minden más középvonali, eseményvonali szimmetriát mutató kúp is) kijelölik az azonos sűrűségű mértani helyeket a rendszer belsejében (és felületén), és a kúpfelületen belül – az aktuális kettős sűrűségi tényező függvényében – minden esetben minden kúpfelület kettős sűrűséget is jelöl. (Hiszen minden időszférát kétszer metsz, és az első és hátsó metszések ritmusa – távolságai – az egymást követő kvantált időszférák metszeteire nézve ezt így határozzák meg.)



Kisfaludy György: A teremtés üzenete
Lapszám: 19. (78)
Az 13.ábrán (ennek a sűrűségi rendszernek egy másik diagramján) ugyanennek a tényezőnek az RV-vel történő változását vehetjük szemügyre; láthatóan nem más, mint egy pontnak egy kör pontjaitól való távolsága.
Elgondolkoztató, hogy Euklidész „Elemek” című munkájában (1-3 könyv) az időfizikában felmerült geometriai ábrázolásokhoz nagyon hasonló geometriai feladványokkal dolgozott. A könyv szerkesztője meg is jegyzi, hogy ezek a törvényei nem kapcsolódnak szervesen munkássága egészéhez. Az is figyelemre méltó mozzanat, hogy Euklidész többször is járt a később porig égett híres alexandriai könyvtárban. Éveken át kutatott és tanított itt; ahol Platón szerint 18000 éves papiruszokat is őriztek.
Gondolatmenetünket folytatva utalnánk a korábbi felvetésünkre a radiális sodródásról, mint relatív tulajdonságra. Felmerül a kérdés, hogyan is áll ez a dolog egy ilyen sajátosan viselkedő időrendszerben.
13. ábra: Sűrűségi diagram 14. ábra: Az aktuális szférák sugarának függvényrendszere
Logikusan az következik, hogy az eseményhorizontot megérintve a relatív időforrás a pozitív idejű felület hártyáján először a rendszerből kifelé sodródik, majd áttörve azt, a változó relatív „sűrűségű”, „kettős törésű” negatív időrendszerben – mindkét éppen megérintett időszféra függvényében – sugárirányban vonzódni kezd.
Azaz kettős irányú a radiális sodródás, és miután a sűrűség is kettős, így kettéválik a forrásidő jelene, és két irányban folytatja az útját, azonos idők alatt azonos időket befutva abban a relatív kettős sűrűségű forrásidő-térben, amellyel éppen realizálják egymást. Következésképpen, ha kérdéses forrásterünk két irányban halad radiálisán, meg kell határoznunk mindkét éppen aktuális szféra virtuális centrumának helyét, irányát, és az aktuális mozgásvektor irányát és nagyságát is.
Az aktuális szférák sugarát az Kása Zsolt féle képlettel határozhatjuk meg számszerűen (76. old.), és az 14. ábrán grafikusan láthatjuk ugyanezt az összefüggést. Ezen az ábrán a sugarakat mindig függőlegesen kell elképzelnünk; ez a függvény valamely egyeneséhez tartozó pontoknak egy oválistól való távolsága függvényében alakul. (Ez az ovális speciális esetben – KV = 1,41 – akár körvonal is lehet.)
Az aktuális relatív időtérben való mozgásvektorokhoz tehát ismerjük azokat a szférikus sugarakat, amelyek egy kiszemelt idő térbeli ponthoz tartoznak.
További feladatunk az, hogy egy viszonyított irányszöget is meghatározzunk ezekhez a sugarakhoz. Járható útnak látszik, hogy a vizsgált ponthoz tartozó, az eseményvonalra merőleges kúpalap síkját használjuk referenciának, és ettől az alaptól számítsuk a sugarak szögeit. Az 15 ábrán ábrázolt görbesereg tartozik ehhez a speciális szögfüggvényrendszerhez. Úgy alakul ki, hogy RV = 1-nél egy szabályos fűrészgörbe, és ez a végtelen RV-nél koszinuszos változóvá módosul.
15. ábra: RV görbesereg



Kisfaludy György: A teremtés üzenete
Lapszám: 20. (78)
Természetesen léteznek az összes köztes állapotok is.
Ezt két, egymás mellett párhuzamos pályán elhaladó, pontszerű objektum távolságfüggvényéből nyerhetjük az oppozícióig.
Az 16. és a 17. ábrák azokat a szférákat és centrumukat mutatják kétféle RV esetén, amelyek kielégítik a 0-10ig sugarú, etalonként vizsgált alapköröket is. A körlapok merőlegesek a képsíkra, így sugaraik reprezentálják őket azon az egyenesen, ami merőleges az eseményvonalra, és mint mérce 0-10-ig lett skálázva.
16. ábra: és 17. ábra: Sugárfüggvények
Ismételjük meg: az RV < 1-nél megállapítottuk, hogy a szféra radiálisán taszítja a másik relatív forrásidő centrumát. De mi történhet akkor, amikor negatív természetű időtérbe hatolunk be egy másik forrástér relatív terével?! Ha az idő fordított folyású, az is értelemszerűen következik ebből, hogy – az eddigi taszításnak megfelelő – radiális irányú vonzássá kell változnia. Mivel kettős az időrendszer struktúrája, ez természetesen két irányba mutató, immár a realizált forrástér belsejébe vezető kettős pályán mozgó időterek születéséhez vezet.
Az eredő terek hiperbolikus, parabolikus spirál- és reciklikus utakon mozoghatnak majd egymás realizált forrásterében.
Van még egy adósságunk, – a forgásdimenzió értelmezése –, de ennek a taglaltakkal együttes ábrázolása és magyarázata most csak akadályozná a megértést; így erre majd később kerítünk sort.
Szemléltetésül az 18. ábrán bemutatjuk egy Pí tachion (RV = 3,14) forgásdimenzióban kialakuló képét. (A Pítachiont két nézetben: oldalnézetben és elölnézetben ábrázoltuk.) Már másodszor hoztuk szóba a tachiont, de mindeddig nem azonosítottuk. TACHION alatt mi a fizika által is ismert, tömegtelen, a fénysebességnél gyorsabb „részecskét” értjük, azzal a megszorítással, hogy ez az időforrások – marutkinunok – olyan speciális esete, ahol RV > 1.
18. ábra: A Pí-tahion két nézete a forgásdimenzióban



Kisfaludy György: A teremtés üzenete
Lapszám: 21. (78)
A MÁSODIK NAP
Legyen téridő!
12. A teremtés feltételei
Az előző fejezet végére megleltük a teremtés „nyersanyagát”, pontosabban „nyersanyagtalanságát”.
Mi is az, amit fel kell ebből építenünk? Mi az a minimum, amivel meg kell töltenünk a tarisznyánkat az Univerzum tényleges megismeréséhez vezető nagy kaland előtt?
Elsősorban el kell jutnunk a fizikai tér megalkotásához, méghozzá úgy, hogy az így keletkeztetett időtér (téridő) kielégítsen olyan igényeket is, amelyeket a Minkowski által deklarált x, y, z, ct szerkezetű tér nem tudott kielégíteni.
Tisztáznunk kell az energia pontos értelmét, és – ha ez lehetséges – meghatározni ennek a mibenlétét.
Fel kell tárnunk a fény és az energia kapcsolatát.
Továbbá meg kell alkotnunk a Világegyetem tartós, „végtelen életű” alkotóelemeit (anélkül, hogy közben az időtereken kívül más alkotó bevezetésére kényszerülnénk): a protont, az elektront, a neutront, a neutrínót, a fotínót és antipárjaikat.
Azaz a kozmosz STABIL építőelemeit.
Mindenekelőtt ezekre kell irányítanunk a figyelmünket, mivel a kozmosz alappillérei és fenntartói: az anyag és az energia.
13. A teremtő tachion: a marutkinun
Az előző fejezetben odáig jutottunk, hogy azok a relatív időterek ígérik a továbblépés lehetőségét, melyek egymáshoz viszonyított sebessége RV > 1. Haladjunk hát erre!
A relatív időterek a mai fizikában is ismeretesek; ott tachionoknak nevezik őket.
A precíz spektrális méréseknél tapasztalhatjuk azt a jelenséget, hogy az atomok valahonnan – kívülről és megállíthatatlanul – a számított értéknél valamivel nagyobb energiára tesznek szert. Ez az oka a Lamb-féle vonaleltolódásnak (amit Lamb elméletileg előre jelzett is). A hidrogén színképében megmutatkozó rendkívüli színképvonal-felhasadás arról ad jelzést, hogy valahonnan plusz energia éri a vizsgált hidrogén atomokat. Ezt a hatást leárnyékolni sem lehet. Ezek az energiaközlők – vivők vagy termelők – a tachionok, a fénysebességnél gyorsabb vándorok.
Továbbá azt is igazolt ténynek tekinti a modern fizika, hogy a térnek (ha már minden egyéb tulajdonságától megfosztottuk is) van egy elidegeníthetetlen jellemzője: fél spinje.
Mi sem állítunk ettől eltérőt, csak továbbgondoljuk – akár a „lehetetlen” felé is – azt, amit Wheeler, amerikai fizikus zseniálisan meglátott és pontosan kiszámított. Arra igyekszünk logikusan továbblépni, ahol elődeink megtorpantak.
A mi leírásunkban szereplő relatív időtér minden tekintetben azonosnak mondható a tachionnal, csakhogy az időfizikában egy szélesebb relatív sebességtartomány speciális formájaként szerepel. Minthogy a továbbiakban ennek a különbségtételnek már érdemi jelentősége lesz, vezessük be a mi elnevezésünket is.
A teljes sebességskálán értelmezett forrástér: a MARUTKINUN (ide-oda cikázó, mozgó).
Amint vázoltuk, a szubjektív terek relatív csavarodása (egymáshoz viszonyított forgása) logikailag és matematikailag is lehetséges. A körpályára állás csakis egy esetben következik be, így és csakis így keletkezhet belőle félspinű rendszer, és ez a félspinűség minden – az Univerzum alapkövét képező – stabil és állandó létezőre jellemző.
Kevés viszont a szükséges fajtájú anyagi minimumkészlet megszületéséhez. Más tényezőnek is kell lennie, ami szerepet játszik a részecskék és az energiaterek megszületésénél!
A másságot csakis ebben a lehetséges és újabb variabilitást eredményező tulajdonságban, a RELATÍV FORGÁSBAN (csavarodásban) találhatjuk meg: RR (RELATÍVE ROTATION). Viszonyszám, ami megmutatja az egy RV haladásra eső relatív forgások számát.
A másik három natális feltétel sem lényegtelen.
Ezek: a szubjektív terek relatív sebessége, oppozíciójuk relatív múlttávolsága és csavarodásuk iránya. Erről a világegyetem kialakulását okozó – találkozásról természetesen részletesebben kell majd beszélnünk.



Kisfaludy György: A teremtés üzenete
Lapszám: 22. (78)
Különös véletlen a független szubjektív terek cirkuláris, folyamatos és folytonos múltbeli újjászületéséhez, megsokszorozódásához, egymásba ágyazódásához vezethet – amellett, hogy ezek a terek a komplexitástól függetlenül mindvégig változatlanul megőrzik szubjektivitásukat. Minket leginkább ez a momentum érdekel, hiszen csak valamilyen stabil képződmény, tartósan együttmaradó szerkezet lehet a teremtés következő stációja.
Belátható, hogy az együttmaradónak egyúttal cirkulárist – korszerűen: záródó végtelen ciklusút – is jelentenie kell, hiszen a hiperbolikus vagy parabolikus kölcsönös realizációk egyúttal nyitott és egymástól elszakadó eseményfolyamatot is jelölnek. A megnyugtató megoldás csakis valamilyen önmagába visszatérő pályán alakulhat ki, így elsősorban a körpálya és a gömbfelület jöhet számításba. (Egyéb forgástestek – például forgási ellipszoid nem látszanak ugyan valószínűnek, de zárt ciklikusságuk miatt szintén elképzelhetőek.)
Az első pillanat előtti piko-szekundum és az első téridő létrejötte egy különös véletlen eredménye, azé a nagyszerű pillanaté, amikor létrejött minden feltétel az első cirkuláris időrendszer megszületéséhez, és megnyílt az út: a térré és energiává lényegülés útja!
A görög mitológiában meghökkentően plasztikusan jelenik meg ez az esemény. Élőlényként tartják ugyan számon, de ez csak a megszokott képzavar vagy félreértés. Milyen jellegzetességeket mutat hát az uroborosz, az önnön farkába harapó kígyó?
Herakleitosz úgy magyarázta hajdan, hogy az uroborosz formai megjelenésében egy kör kerületén egybeesik a kiindulási és a végpont (egy körbe száguldó tachion); kígyó, amelyik a farka felé halad. Nevének jelentése: farokfaló kígyó. Máshol azt olvashatjuk ugyanerről, hogy olyan folyó, amelyik a forrása felé folyik (vagyis visszafelé), valamint azt is, hogy körüléri a szárazföldet.
Az ennyire eltérő formai megjelenítések, és a felismerhető logikai azonosság arra utal: mindez csupán szemléltetés. Gondoljunk bele! Az egész csak zavaros ókori mese – vagy netán a ciklikus időrendszer magyarázata szemléletes hasonlatokkal?
A 19. ábrán láthatjuk ezt a „szörnyet”. Az Illiász XIV. énekében viszont ez az uroborosz az „első nemző” megtisztelő jelzővel dicsekedhet! Legalábbis figyelemre méltó...
19. ábra: Az Uroborosz egy ókori görög papiruszon
Mi lehetett hát az uroborosz, mi lehetett a képi hasonlathoz tartozó gondolat? Talán valóban a már emlegetett köridő-rendszert ábrázolja? Mert ez esetben – újabb különös véletlen valamennyi vonatkozásában helytálló!
A teremtés két alkalmas időtér sorsdöntő találkozása során valósult meg: a „tűz”, „kígyó”, „Rúdra” stb. és a „víz”, „purusa” stb. egymásra hatásából – vallják az ősi emlékek.
A komplex időterek végtelenében sok olyan alkalmas időtér bolyongott, amelyek ugyan megfeleltek volna az optimális feltételek nagy részének, mégsem Ők lettek a kiválasztottak.
Két alkalmas tér találkozásáról, és azok eseményteréről hozunk példákat; azért kettőről, mert így tudjuk szemléletesen és világosan bemutatni a genezist. De ismételten meg kell jegyeznünk: valójában a Világegyetem minden eseménye csak multirelatív komplexitásként írható le!
Az átlagosan „lassan”, csak max. l E-vel (fénysebességgel) nyüzsgő, ide-oda cikázó relatív halmazelemek közül véletlenszerűen kitermelődtek a káoszból olyan nagyobb RV-jű forrásidők is (két szféra egyszerre taszít egy



Kisfaludy György: A teremtés üzenete
Lapszám: 23. (78)
jelenpontot, így vektoriálisan kell RV-t számolnunk), melyek tulajdonságait és törvényszerűségeit általánosságban már ismertettük. Ezek a mai fizika terminológiája szerint a tachionok.
A kígyó, ami a „farka felé halad”, a folyó, amely a forrása felé folyik – a kúpossá deformálódott elasztikus, tehát ide-oda kanyarodni képes relatív forrásidő. A hajlékony, farka felé mozgó kígyónál mi sem találtunk a jelenségre találóbb hasonlatot.
14. És lőn téridő
A relatív virtuális realizáció kétféle mozgást tesz lehetővé (illetve ezek variánsait a két időtér esetében): haladást és forgást. Ha a terek nem csavarodnak kellően, vagy túl gyorsak, vagy lassúak, ha túl közel, vagy túlzottan távol – nem megfelelő szög alatt – száguldanak a jelenpontjaik egymás időterében, alkalmatlanok a cirkularizálódásra, körkörös centrumú relatív térforrás létrehozására.
Vizsgáljuk meg ezt az eseményt grafikusan is!
Az egymáshoz viszonyított natális sebesség egy ősi eredetű számhoz fog kötődni, amelyet Pitaghorasz (is), Ludolf (is) rögzített. A Pí vagy a fél-Pí látszik logikusnak, mivel körszerű, önmagába záródó alakzat kialakulását kívánjuk elérni.
Az ókori tudósok az RV = Pí és az RV = Pí/2 állapotot jelölik ábrázolásaikon. RV = Pí esetén relatív rendszerükben az egyik objektumot passzívnak, állónak tekintették, és ezt egy RV =Pí relatív sebességű térrel teszik natálissá.
Közelítsük meg mi is a fenti módon a jelenséget, úgy, hogy a hozzávetőlegesen „lustán mozgó” időtérforrások halmazába („víz”, „purusa”), egy velük nem egybeágyáztatott szupergyors teret érkeztetünk „relatív mozgással”, és ez a szupergyors, tehát a múltterjedési sebességnél lényegesen gyorsabb időtér száguld be a relatív „álló” időtérforrások közé. Amelyiket eléri a Pí-tachion negatív és kettős sűrűségi faktorú tere, azt megkettőzi a saját múltjában, miközben ő maga lényegében változatlanul száguld tovább. Nem fogy el, csak alkot.
20. ábra: Jobbos spirál-minaret (Al-Milwiya) 21. ábra: Balos spirál-minaret (Al-Mutawakkil)
A 20. ábrán egy Irakban álló épületet láthatunk, az Al-Milwiyát, Samarra városában. A 21. ábrán Al-Mutawakkil látható, ugyancsak Samarrában. Hosszan lehetne vitatkozni arról, milyen célt szolgálhattak ezek a – felső szintjén csupán vakablakokkal rendelkező – toronyok.
Számítógépes ábránk birtokában önként adódik egy minden eddigitől eltérő megoldás: íme, a Pí-tachion szobrai! Érdemes összehasonlítani a forgásdimenzióban haladó Pí-tachionról készült számítógépes ábrával.
22. ábra: A közismert Kheopsz piramis. Csúcsszöge pontosan megfelel a fél Pí-tachionénak.



Kisfaludy György: A teremtés üzenete
Lapszám: 24. (78)
A kettévált relatív időtérforrás egyike néhány kalandos fordulat után – mely fordulatok során többször is sokszorozódik, mert utoléri önnön, saját magához is relatív tereit – cirkuláris keringésbe kezd. Majd, immár fél fordulattal csúszó terében újra és újra – még ötször – létrejön a saját múltjában.
A másik időforrás továbbra is folytatja hasonló rendszerek létrehozását. A találkozás során kétfelé osztódott tér mindegyike változatlanul szubjektív időtér marad (annak valamennyi sajátosságával).
A 23 ábrán a neutron születéséhez vezető időfizikai folyamatnak a XII. századi művészi ábrázolását látjuk. Minden civilizáció motívumkincsében szerepel ez a szimbólum: a capitula!
23. ábra: A capitula
24. ábra: Mai Fortunák



Kisfaludy György: A teremtés üzenete
Lapszám: 25. (78)
A 24. ábrákon egy bizonyára mindenki által ismert személyiséget mutatunk be: Fortunát a szerencse istenasszonyát, legjellemzőbb kellékével, a bőségszaruval, korunk legkevésbé sem tisztelettudó feldolgozásában. Figyeljük meg a bőségszarut! Ez az, ami a lényeget, a teremtés első előtti pillanatát ábrázolja.
Viszonylag épen túljutott az üzenet a barbár időkön – korunkat is beleértve – sokezer év távolából; és bár a hölgy ezeken a feldolgozásokon már minden szakrális tartalmát elveszítette, az egyetlen tárgyszerű információ sértetlen maradt: a csavarodott relatív időtér (Pí-tachion) létrejöttének folyamatát láthatjuk, amely esemény bekövetkeztéhez valóban szükség volt a szerencsére... Az Univerzum szerencséjére, hiszen ez a szerencse alkotta meg az első energiateret, és ezzel egy csapásra az első fizikai téridőt is!
A szimbólum az Univerzum megszületésének pillanatához vezető folyamatot jeleníti meg; a nulladik pillanat előtti pikoszekundumot. Ez az első időtérrendszer az indiai mitológiában: a Brahma, az „arany csíra”. Ez az első (transzcendens időterekből álló) prematéria a Világegyetemben, ez a teremtő időterében megszülető mindenható, hiszen minden ebben a térben van, és minden ebben a térben történik majd. Ez a tér mindenhol manipulatív és mindenhol hat!
Ez az „aranycsíra” mindennél előbb volt, Ő teremtette a Világot és mindennek a lehetőségét is, Ö az energia és Ő a fény is! És egy újabb meglepő egybeesés: közvetlenül a Brahma trónusa jobbján ott tanyázik a szerencse...
A teremtést kiváltó tachion időtere jobbos csavarodású volt, így az első tér balos lett (ebben az Univerzumban), ez a tér azután a balos randevúkat favorizálja, így ebben a térben ez lett a domináns. Ez a tény a paritás teljességét nem tiltja.
Az első ilyen spirálgömbként meghatározható alakú időtér-rendszer – határa a folyamatosan táguló múltja olyan nagy, mint magának az Univerzumnak a tere; ugyanakkor a hat dimenziós első téridőforrás centrális objektumának – az „alapgömb”-nek – a mérete: 2×10-29 (kétszer tíz a mínusz huszonkilencediken) centiméter.
...Halad is, mozdulatlan is; közel is van és messze is. Az élők belsejében van, s mégis kívül van mindenen.. (Isa Upanisad)
Az egymást követő, fél fordulattal elcsúszott eseményhorizont ,,rétegek” követési hullámhossza is 2×10-29 cmnél kezdődik, és még „kékeltolódást” is szenvedhet (közel végtelen sűrűségig).
Ez az ENERGIA és a TÉRIDŐ: a táguló, belülről viszont folyamatosan termelődő térbeli spirális időtérrendszer.
Az alakzat egymást követő rétegei: a GRAVITÁCIÓS HULLÁMOK.
(Azért használjuk a „hullám” szót, mert ez a terminológia mélyen beépült a köztudatba. Annyiban jellemezhető hullámként, hogy egy pontból szemlélve ciklikusan ismétlődő jelenség.)
Keletkezésük (keltésük) nem fogyaszt semmiféle energiát, ilyet nem is termel, hiszen a létezés(ek) tényének, a jelen folytonos múlttá alakulásának a megnyilvánulása.
A téridő – maga az energia!
15. A téridő természete
A tömegvonzás (az elmozdulás, és a deformáció) az időterekben való komplex hollét eredője.
A premateriális térforrás terének egymást követő rétegei mindenen akadálytalanul és energiafelhasználás fogyás vagy gyengülés – nélkül hatolnak át, mivel nem anyagi, hanem transzcendens terek egymást követő rétegei. Ez a térréteg-rendszer a végtelenben is változatlan, csak itt már végtelenül kicsi az egymást követő rétegeinek a görbülete. Nem változik, nem gyengül, és nem is szűnik meg soha – nincs erősebb vagy gyengébb idő, sem tér!
A fizika által eddig definiált gyenge kölcsönhatású tereknek a távolság négyzetével csökken a gravitációs, elektromos és magnetikus manipulatívitása. Ez a hat dimenziós időtér – tehát az energia – nem azonos, és nem is azonosítható semmiféle sugárzással vagy leírt kölcsönhatási erőtérrel – ez maga a TÉR és az IDŐ!
16. A „Little Bang”
Már az első ilyen tér is minőségi változást okozott addig szokatlan terével – radiális és axiális (tengelyirányú) komponenseivel – az Őskáosz közegében. Létrejöttével pedig egy csapásra megsokszorozódott a hasonló események bekövetkezésének esélye.
Az első energia „részecskét” – létrejöttét tekinthetjük afféle „Little Bang”-nek – egyre nagyobb számban követték a többiek. Létük: az öröklét.
Komplexterük viharosan bonyolódott, és ennek eredménye az ÉTER.



Kisfaludy György: A teremtés üzenete
Lapszám: 26. (78)
Az éter nem más, mint az Univerzum összes szubjektív téridőkeltőinek „n” dimenziós komplextere. Természetesen a később született anyagi részecskék komplextereit is jelenti.
Akkor hát lássuk, miképpen is születik az energia, ez a furcsa, többdimenziós, leginkább csigaházra emlékeztető, többszörösen félspínű tér!
25. ábra: A találkozás
A 25. ábrán az első lépést ábrázoltuk, amikor két forrásidő még a realizáció előtti állapotban van. Ilyenkor valójában nem is léteznek egymás számára, hiszen még nem is „tudhatnak” egymás létéről sem. Egyelőre a lehetőség csírái csupán.
A 26. és 27. ábra azt a pillanatot rögzíti, amikor a szupergyors időtér tere eléri a bűvös határt, az „álló” forrásidő jelenét, és időszámítása relatív létezni kezd az „álló” forrásidő számára. Itt az eseményhorizonton még nem kettős az idő.
A 28. ábrán megváltozik ez az állapot, és jelenpontunk különös, egyfajta „skizofrén” helyzetbe került. A kettős „törésmutatójú” időrendszerben kétfelé van számára az előre, így nem tehet mást, mint hogy kettészakad – a saját idejében mindamellett továbbra is egy marad. Kettéválik – mégis két egész!
26.ábra 27. ábra 28. ábra
...tessék csak visszagondolni, nem ismerősek ezek az ábrák valahonnan?
A 29. 30. 31. 32. 33. 34. ábrákon a jelenség közelíti a záródó alakzat megoldását, majd ciklizálódik saját magával. A ciklizálódáshoz vezető esemény nagyon bonyolult formában zajlik le, mert ennek során kiindulási térforrásunk több múltbeli újjászületésen is kénytelen átesni, mivel a folyamat során többször is belép a belőle született, és újabb múltbeli tükröződést okozó másodlagos múlttereibe, mely időterek itt már pontosan úgy értelmezendők, mint egy másik, független időtér tere. Azaz többször is újrakeletkezik a saját múltjában.



Kisfaludy György: A teremtés üzenete
Lapszám: 27. (78)
29. ábra 30. ábra
31. ábra 32. ábra
33. ábra 34. ábra A natális folyamat
A szemléletesség kedvéért egy egyszerűsített folyamatot mutattunk be, de könnyen lehet, hogy nemcsak mi áldoztuk fel a precizitást az érthetőség érdekében... hasonló logikai rendszert illusztráló ábrázolásra bukkantunk a 23. ábrán bemutatott XII. századi kódexlapon, illusztrációként a világ teremtéséhez. Ez a capitula. Időfizikára fordítva: a neutron teremtése előtti pikoszekundumok időfizikai ábrázolása!
Ez a motívum már az „őskorban” is általános volt az egész Földön, és a világ minden kultúrája azonos módon rajzolta. Toltékok és inkák, maják és egyiptomiak, európaiak és ázsiaiak.
És mindegyik ábrán szerepel az első felhasadás elágazó jelölése is!



Kisfaludy György: A teremtés üzenete
Lapszám: 28. (78)
35 ábra: Az Elementon
36a, b, c, d, e, f. ábra: A félspinű tér térbeli ábrázolása
Az 36. ábrán a kialakuló stabilizálódási helyzetet mutatjuk be (a spirálgömb kialakulását) egy térbeli ábrasoron. (Itt csak egy forrás terét mutatjuk az áttekinthetőség miatt). Kialakult egy ciklikus időtér-rendszer, amely az első félfordulat megtétele után jelenpontjával éppen utoléri a saját eseményhorizontját (azaz a múltját), és itt – érintve azt – megjelenik a saját múltjában. Az eseményhorizont a létezés fizikai valósága, így ott, mint valós létező folyamatosan újra és újra megjelenik, és a múltjának ekvivalens idejében tükröződve ténylegesen is újrakeletkezik. (Egy oktaéder csúcsaival jellemezhető geometriai rendszerben.) Az eseménynek az a lényeges sajátossága, hogy ebben a pontban a jelenpont a saját múltját érinti, vagyis a saját múltjában új forrásként jelenik meg, és a saját múltja felé haladva keletkezhet csak újra (fél fordulattal hátracsúszva).



Kisfaludy György: A teremtés üzenete
Lapszám: 29. (78)
Ez azonban csak az esemény vonalon 180 fok; az eseményhorizont némi késésben van az eseményvonalhoz képest, továbbá pályája relatív csavarodik is a teremtést kiváltó tachion időterében (RR = 7). Ezért a további fordulatok során a legelőször született térnél hatra (MAHAD), az összes további (benne születő) térrendszerek esetében nyolcra (RAJAS) szaporodik a jelenpontok száma, mikorra a szaporodási jelenség visszaérkezik ugyanarra a helyre, de természetesen már egy másik sajátidőben.
A különbség abból ered, hogy a második és az összes további energiaterek már egy létező félspinű energiaszextettben születnek. Ez a szimmetrikus sokszorozódási folyamat: a SZIMMETRIA-ROBBANÁS.
17. Mindenható és antimindenható
A szimmetria-robbanás során keletkezett nyolc független dimenziós képződmény tere magától értetődően Evel tágul, és egymásba csavarodott nyolcdimenziós időteret generál.
Az idő fizika mitológiai példázatai között ez a jelenség a levegő – az energia –, a szél, ami mindenen akadálytalanul keresztülfúj, mindenen áthatol.
Egyenként a rendszert alkotó terek mindegyike szubjektív forrásidő marad, és önmagához képest mozdulatlan.
A japán legendák Kosinak nevezik, és nyolctestű kígyónak ábrázolják.
Ez a jelenség ezenközben folyamatosan száguld időtérbeli ciklikus pályáján a saját múltja felé.
Amennyiben ez az önmagát szaporító rendszer az „alapkörön” marad, vagy önmagába visszatérő, úgy a rendszer transzcendensként stabilizálódik, és tartósan együtt is marad. Az így létrejött képződménynek van ugyan minimális tömegegyenértéke, ám sohasem válhat anyaggá, örökösen transzcendens energia marad. Ugyanakkor ez az energiaoktett viselkedhet úgy is, mintha korpuszkuláris – anyagszerű energiaadag, kvantum – természetű lenne; ez az egységnyi energiaadag.
Mint már említettük, az energiatér csak nagyon óvatosan nevezhető energiarészecskének”, hiszen határtalan, felülettelen, a végtelenbe tágul, egyúttal önmaga térideje is. Önvaló – mert egyetlen időforrás múlt felé irányuló osztódásából születik, ebből lesz nyolccá és csakis önmagából áll, így generálva saját szubjektív világterét.
Nyolc jelenpont van benne, és ezek nemcsak magukhoz, hanem egymáshoz viszonyítva is állnak. Az egész rendszer a sajátidő dimenzióiban száguld, szaporodik, osztódik a saját múltjai felé.
A jelenség érdekessége, hogy a rendszert elhagyó térrétegek egymásutánja viszont pozitív időrendszerű; az állandóan érvényes félfordulatnyi elcsúszás ennek a térnek, és ezeknek az egymást követő térrétegeknek is elidegeníthetetlen tulajdonsága.
Ilyen spirálgömb szerkezetű energiatér volt az első, a lehetőséget teremtő mindenható is, csak az 6 forrású. De a törvény, amelyik az első tér születését szabályozta, nem csupán egyetlen ilyen tér megalkotását tette lehetővé.
Az a szupergyors időtér is, amelyik az első térrendszer kialakulását generálta, (az óind mitológiában: Rúdra) alkalmas volt további, az előzővel teljesen azonos terek megalkotására, de minden más esetben is, amikor beteljesül a Törvény, egyúttal beteljesül a teremtés sorsdöntő pillanata is.
Az energiaterek spirálgömbje logikusan lehet jobbos csigájú és balos csigájú is, (van anti-Rudra is) de ez természetesen tér és antitér – energia és antienergia születéséhez vezet.
18. Legyen világosság!
Az energia-,, részecskék” terét már fizikai téridőnek nevezhetjük, amiben definiálni lehet az eseményeket.
Egyre szaporodó energiája miatt az éter mind komplexebb képet kezdett mutatni, hiszen egyre több és több térkeltő született benne. A materiálisán gyakorlatilag definiálhatatlan őskáoszból minőségi változással mégis megszületett egy alapvetően új rendszer, és ez a folyamat mindmáig tart. Ez a kreatív vákuum.
A térforrásoktett, az energia is mozoghat egy másik rendszerhez képest, de már nem teheti ezt ugyanolyan korlátlanul, mint ahogy a jelenpontok még megtehették.
A téroktett nyolc jelenpontja által generált tér (a Doppler-hatáshoz hasonlítható) deformálódási sűrűsödést, vagy ritkulást szenvedhet – hasonlóan, mint azt az időrendszerek relatív mozgásánál tapasztaltuk –, de az egész téroktett mozgása nem lépheti át az l AV (absolut velocity; l E) értékét, mert ilyenkor az oktett egy tagja kilép a relatív realizációs térből a saját jövőjébe, és ettől a múlttükröződési procedúra megkésik.
A 36. ábrán ezt a határsebességi állapotot mutatjuk be. Mint látható, nagyon hasonlatos az RV = l esethez. (lásd: 8. ábra).
Itt is megtalálható az áthatolhatatlan időfal, és ez esetben is egy gyakorlatilag végtelen sugarú, és egyre táguló szféra jelenti a rendszer legtávolabbi határát.



Kisfaludy György: A teremtés üzenete
Lapszám: 30. (78)
Csakhogy a téroktett mozgásának már korlátot állít az a tény, hogy az időfal előtt – ami E-vel száguld – az oktettnek a tere még egyáltalán nem is létezik. Ebből következik, hogy amikor egy, a téroktetthez tartozó jelenpont ezt a falat átlépi, a többiek már nem tudják realizálni, aminek eredményeként (ideiglenesen) elvész ezek relatív teréből. Ez a rend(szer)hagyóan viselkedő térforrás ekkor már csak mint szubjektum létezik.
Az időben forgó téroktett megmaradt hét eleme akkor termeli majd újra a szökevényt, mikor az az elfordulás miatt belülre kerül az időfalon; csakhogy akkor éppen megszökik az oktett következő eleme.
37. ábra: A fotínó
Ez a hét, plusz egy szökevény térforrásból felépülő időtér-rendszer: a FOTÍNÓ. A fotínó félspinű, mert minden őt létrehozó forrásidő magában is félspinű (fél fordulattal hátracsúszott az időben).
A fent tárgyalt nagyon komplex folyamat váltja ki a fény valódi alkotó elemeinek: a fotínóknak azt a jellegzetes tulajdonságát, hogy mindig etalon sebességgel, l E-vel, azaz fénysebességgel haladnak, a saját AVjükben: l, a kibocsátó – eltaszító – objektumhoz viszonyítva. Vagyis egészen pontosan: a kibocsátó objektum relatív sebessége nem közömbös (sebessége hozzáadódik, vagy kivonódik az abszolút térben értelmezett fénysebességhez).
Vagyis a fénysebesség abszolút a forráshoz, a visszaverő – vagy a kibocsátó – másodlagos vagy elsődleges forráshoz mérve.
A fotínó formában határsebességű időtéroktettek a fénysebességnél kisebb AV-vel is haladhatnak – akár konspirálisak, állóak is lehetnek –, de ilyenkor megszűnik a premateriális „ütköztethetőségük”, a fényszerű viselkedés. A 38. ábrán egy ilyen téroktettet mutatunk be.
38. ábra: A neutrínó
Ebből azonnal kiviláglik, hogy ennek a térszerkezetnek tökéletesen transzcendens viselkedést kell mutatnia, hiszen nem tól maga előtt végtelen sűrűségű időfalat, a fotínóra jellemző kupakszerű időkomprimátumot. Transzcendens jellege miatt az ilyen téroktett mindenen akadálytalanul áthalad.
A itt leírt tulajdonságú téroktett: a NEUTRÍNÓ. Ezek az energia-oktettek antipárjaikkal nem annihilálódnak, találkozásukkor nem semmisítik meg egymást, mint azt az anyagi részecskék és antipárjaik teszik majd.



Kisfaludy György: A teremtés üzenete
Lapszám: 31. (78)
A fotínóknak nincsen semmiféle színe, elektromágneses frekvenciája (ennek ellenére hullámjelenség!), de van egy érdekes kupakhatás a téroktett közvetlen környezetében. A fotínót és a neutrínót ábrázoló rajzok világosan érzékeltetik ezeket a tulajdonságokat, és az ábrák alapján is logikusan beláthatok mindezek az állítások.
A fügefa alatt elmélkedő Buddhát a szél és az eső sanyargatja; egy jólelkű Nága hét gyűrűvel körülfonja, és tető gyanánt fölé tartja mind a hét fejét... Mi tagadás, kicsit fölöslegesen rejtjelezett kifejezése annak, hogy kisütött a Nap... Ha ugyan arról van szó. De gondoljunk arra, hogy a fotinó úgy nyolc (elemű), hogy mindig hét!
Bizonyára feltűnt, hogy nem beszéltünk fotonokról, noha fényről már esett szó. Fotonok azonban nem léteznek az Univerzumban. Ha már megteremtettük az atomi világot, visszatérünk erre a kérdésre.
19. A második nap végén
Ezidáig kétféle energiatér jött létre: jobbos és balos csigájú. Ezek közül az általunk tanulmányozható térben a balos terek uralkodtak el, bizonyára azért, mert ilyen volt az első tér, ami a továbbiakban a balos találkozókat részesítette előnyben. A teremtő balkezes dolgokat csinál a jobb kezével.
Ezzel azt állítjuk (Paulival szemben), hogy létezhet jobbos fotinó, és jobbos neutrínó is. Teljes a paritás!
Ezek mindegyike két jellegzetes állapotban lehet. Ha AV = 1-gyel halad, akkor FOTÍNO, ha lassabban, NEUTRÍNÓ. Ennek következtében a kétféle energiatér négyféle módon mutatkozhat. Ebből a mi Univerzumunkban – mert logikailag létezhetnek miénktől teljesen független Univerzumok is – csak balos energiaoktett-terekkel sikerült találkoznunk. Minden energiatér E-vel tágul, így szubjektív tere – saját külön bejáratú Univerzuma – is vele együtt tágul. A fizikai téridő tágul.
Van táguló terünk (téridőnk), ezzel egyúttal energiánk is. Lett fotínónk (ős-fény) és neutrínónk is.
Mindezt egyetlen kiindulási elemből: az időből hoztuk létre.
Materialista felfogással szemlélve: a semmiből megalkottuk a semmit – de az legalább hullámtermészetű.
Az eddig leírt jelenségek egésze a Világéter; a táguló félspinű terek komplex halmaza.
39. ábra: Az első forrásszextett 40. ábra: A félspinű térben született energiaoktett
41. ábra: Kínai idő - mandala i.e. 1150-ból!



Kisfaludy György: A teremtés üzenete
Lapszám: 32. (78)
A HARMADIK NAP
Az anyagi részecskék kialakulása, belső felépítése, az atom világa
20. Az anyagi világ felé
Az „első nap”-on megteremtettük az Őskáoszt; a másodikon kibontakozott az őskáoszból a tér, azaz az energia. Ám ez nem jelenti azt, hogy majd ezután ebből alakul ki az anyag. Ami eddig történt, úgy kell érteni, ahogy meghatároztuk: ez volt az Univerzum az anyag megjelenése előtt.
Természetesen az anyag későbbi megjelenése nem tiltja mindennek sem további keletkezését, sem a további létét.
Az orphikus hagyományok alapján az antik Káosz-felfogás kiemeli a teremtő tulajdonságot; a szakadatlan és végtelen keletkezés forrásaként emlegetik. „Világos azonban, hogy ez nem tér, hanem az istenek határtalan és bőségben meglévő oka, melyet Orpheusz rettenetes feneketlen mélységnek mond” – mondja Arisztotelész „Fiziká”-jához írott kommentárjaiban Kilikiai Simplicius.
Mivel már leszögeztük, hogy csak és kizárólag félspinű terek lehetnek teremtőképesek, a következő fokozat kialakulásának kulcsát csakis a forgásdimenzió csavarodásában kereshetjük.
Ez tulajdonképpen végtelen megoldást tehetne lehetővé – hiszen a relatív forgás analóg dimenzió –, de később felmerülő okok miatt ez a feltételezés mégsem bizonyul majd igaznak.
Ezúttal olyan megoldáshoz kell eljutnunk, ami nem stabilizálódik hat vagy nyolc forrástérre való osztódásnál, mint az energia. Sokkal több másodlagos jelenpontnak kell keletkeznie eseményterükben, és ezen az úton jön létre a minőségileg új rendszer.
Egy ilyen találkozás sokkal hevesebb következményekkel jár, mint a már ismert páros randevú, és a jelenpontok robbanásszerű szaporodásához vezető folyamatot indít el.
Ezt a jelenséget nevezzük BURJÁNZÓ TÉRSZIMMETRIA-ROBBANÁS-nak.
Ennek bekövetkezésére az esélyeit tekintve sokkal valószínűtlenebb hármas találkozás során kerül sor.
Ebben a rendszerben a jelenpontok trigonális szerkezetben elcsúszva keletkeznek újra, és az újraszülető rendszer elemei véglegesen elhagyják az alapszférát. A jelenpontok szaporodása először egy ágon indul („Édentől keletre”), majd néhányat kivéve elpusztulnak a sajátidőben. Az újrainduló jelenség négy főágon zajlik. Mindez azt eredményezi, hogy a forrásidők fénysebességgel szaporodva, robbanásszerűen növekvő nagyon sok dimenziós világot hoznak létre, és ezt a folyamatot addig ismétlik, ameddig az ellenkezőleg is csavarodó terek születését a kiindulási forrásidő utól nem éri a rendszeridőben. Ekkor a folyamatot elindító eredeti jelenpontok, mint valami „ellentmondás” jelennek meg a saját eseményterükben (múltjukban), és itt megáll a rendszer növekedése, illetve az elmúlás-keletkezés folyamat a burjánzó térszimmetria-robbanás által létrehozott jelenpont-halmaz felszínére, és azon belülre korlátozódik.
Ezen a felszínen „múlt-még múltabb” rétegek keletkeznek, amelyek forgó, táguló, egymást halpikkelyszerűen átlapoló MÚLTTÜKRÖKET generálnak. Az egész jelenség – a térszimmetria-robbanás és a múlttükrök – örökre a folyamatos keletkezés és elenyészés egyensúlyi állapotában maradnak. A felszínen kifelé rohanó, egyfolytában keletkező és elenyésző múlttükrök áthatolhatatlanok a hasonló természetű jelenségek számára. Képzeljünk el egy olyan felületet, ami több, egymást követő keletkező és elenyésző rétegben fénysebességgel rohan a jelenség centrumától kifelé tartva, és amelynek két oldalán más és más az idő. (Nagyon durva hasonlattal: az egyik oldalán ma, a másik oldalán tegnapelőtt van.)
Ez olyan tükröző felület, amin fizikailag képtelenség áthatolni; nincs az az anyagi jelenség, ami áttörhetne rajta. (Semmiféle erővel sem juthatunk el például egy órával korábbra. Itt a fizikai „erő” még csak nevetséges erőlködésnek sem tekinthető, hiszen a múlttükör nem AKKOR létezik, amikor az erő hat.)
Az így nyert rendszer a KORPUSZKULA, az anyagi részecske. Határa a fent leírt, hármas jelenpontszerkezetből kiindult nagyon sok forrásidő időinterferencia-rendszere, amit az időfízika terminológiája IDŐKAPSZULA-ként határoz meg.
Az áthatolhatatlan csillogó fátyol jelenségével máshol is találkozhatunk. Tulajdonságaira vonatkozóan meglepően pontos információkkal szolgálnak az ősi indiai és egyiptomi eredetű filozófiák, melyek több értelemben is emlegetik a MAJA-t, ezt a mindennél vékonyabb és finomabb szövésű fátylat. Átjárhatatlan és elszakíthatatlan ez a látomásszerű fátyol, kápráztató, csillogó és valószerűtlen, nem „valami” – csak a megfoghatóság káprázata.



Kisfaludy György: A teremtés üzenete
Lapszám: 33. (78)
Ez az egyetlen megfogható és tapasztalható fátyol a hétfátyoltánc izgalmas sztriptízéből. A negyedik fátyol. De ez is csak káprázat, az időrendszerek „tévedésének” csalóka káprázata. Az egyiptomi mitológia ilyennek írja le Isis fátylát.
A 42. ábrán egy ókori domborművet mutatunk be, amelyről történetesen azt is tudni, hogy az anyag teremtésével, a genezissel áll kapcsolatban.
Most szemléljük meg ezt az ábrát immár időfizikai ismereteink tükrében. Ebben az esetben a relief egy PÍ-tachiont ábrázol (ellenőrizzék a csúcsszögét! RV = 3,14), amint spirális pályán behatol két virtuális, tehát számára a megközelítés folyamán még nem tapasztalható időtér közé, majd ebből a találkozási centrumból egy hármas arkhimédészi spirális kezd kiemelkedni.
Ezek bizony gravitációs hullámok! Az anyagi részecske születésének legelső pillanatát örökítették meg a hajdanvolt művészek. (Lásd még a 5. ábrát is.)
A Védák kulcsai eredetileg több könyvben, rejtvényszerű feladványokban rejtőztek. (Az „Upanisadok” jelentése: Titkos Tanítások.) A magyarul megjelent részletek szintén említik az eseményt. A rejtvény így szól: Két igaz közé ront egy hazug, és ettől a hazug is igazzá válik.
Ez a realizáció pillanata, mikor elkezdődik az anyagi részecske születésének a folyamata.
42. ábra: A genezis
21. Az elemi részecskék
Ha adott az energia és az anyag keletkezéséhez vezető natális relatív sebesség, a létező többféle részecske különbözőségének kulcsát a forgásdimenzióban – a forrásidők relatív csavarodásában – kell keresni!
Tudjuk, hogy a protonok és az elektronok (valamint antipárjaik) léteznek, és ezek a stabil részecskék félspinűek. Tehát az a feltételezésünk is helytálló, hogy minden őket alkotó időrendszer (mint építőelem) ugyancsak fél fordulat után keletkezik újra.
Nyilvánvaló, hogy az ezekből előálló eredő terek is mutatják majd ezt a törvényszerűséget, hiszen minden elemük ilyen tulajdonságú. Csakis a forgásdimenzióban rejtőzhet a másik faktor, az a tényező, ami mégis lehetővé teszi a szükséges különbözőségek létrejöttét.
Ez az, amit RR-ként (RELATÍVE ROTATION) határoztunk meg (hogy mennyit csavarodik 1 RV alatt).
Ha viszont csak az eltérő forgás vezet a különbözőséghez, akkor ezek a relatív forgásban eltérő rendszerek nem alakíthatók egymásba – minthogy relatív forgásállapotuk kívülről soha nem manipulálható, mert az önmagát szaporító szimmetriarobbanás minden eleme csakis egymáshoz relatív.
Az elektronból így azután soha nem lehet proton – és viszont –, ahogy az energiatér és a részecske sem konvertálható semmi mássá. Mindez alapjaiban – sőt, ott csak igazán! – rendíti meg hagyományos fizikai világképünket.
Az einsteini képlet: E = mc2 „felülvizsgálatra” szorul.
Természetesen a tömeg-energia konverzióból nem az következik, hogy egy tetszőleges m tömeg átalakítható lenne energiává és viszont. Azt jelenti, hogy minden energiaváltozás az alábbi képlet szerinti látszólagos (vagy valós) tömegváltozást vonja maga után.



Kisfaludy György: A teremtés üzenete
Lapszám: 34. (78)
Ebben a megoldásban az a trükk, hogy egymástól eltérő fajtájú mennyiségek átalakításával igyekszik operálni.
[]
E = E' ⋅ chΘ + I ' ⋅ shΘ kg ⎥⎦
⎤
⎢⎣
⎡⋅
=⋅ 2
2 2
sec
* kg m
E Ec
[]
I = I ' ⋅ chΘ + E' ⋅ shΘ kg ⎥⎦
⎤
⎢⎣
⎡⋅
=⋅ 2
2 2
sec
* kg m
I Ic
Az egyenlet két oldala ellentmondásos. Az energia a komplex téridő tulajdonsága, vagy másképpen szólva: az abszolút téridőcentrumok áramlása, mozgása. Ezek az téroktettek nem a reakcióknál keletkeznek, ott csak nyilvánul meg a létük. A mozgási, elektromos, magfizikai, fény-, helyzeti, hő-, elektromágneses stb. energiák logikailag (is) szigorúan szétválasztandók!
Nem a mérés a rossz – csakhogy nem azt mérjük, amit kell!
A forgásdimenzióban való forgási arány szerint négyfajta stabilis időkapszula alakult ki: két anyagi – balra csavarodó csigájú –, és két jobbos csigájú antianyagi. Ezek a Világegyetem korát is nagyságrendekkel meghaladó ideig stabilak. Valamennyien félspinűek.
A két anyagi részecske az elektron (RR = 9) és a proton (RR = 11)- Ismerünk továbbá egy „harmadik” részecskét is, ami azonban nem jelent újabb minőséget, hanem az előző két részecske együttese: a neutron. Valójában ez a részecske születik és bomlik szét elektronra és protonra.
Egy anyagi atommagban jól megfér egymás mellett proton és neutron, de az ellenkező forgású anyag és antianyag időkapszulák egymást elérve azonnal megsemmisülnek. Kölcsönösen felborítják egymás szimmetriarobbanásának békés rendjét. Ennek következtében a két részecske robbanásszerűen felbomlik, szétmállik a szimmetriarendszerük, és miközben eltünedeznek az időkapszulákat határoló időellentmondás-,, pikkelyeik”, szabadon eresztik az összegyűjtött fotínókat.
A felbomlási jelenséget két anyagi részecske között is előidézhetjük, ha a két korpuszkulát a lapátjaik forgásitágulási sebességével összemérhető sebességgel ütköztetjük egymásnak. Amennyiben az őket határoló időtükröknek sikerül egymás felszínéhez jutniuk, ez ugyancsak felbonthatja a részecskék belső rendjét.
A Világegyetem egyensúlyát ez a nyolc különböző részecske kormányozza és tartja fenn. Ezek a korpuszkulák és energia-oktettek tartós rendszerek, amik a világegyetem feltételezett korának (tíz a tizenharmadikon év) százezerszereséig is stabilak maradnak.
Az eddig felfedezett nagyszámú rövid életű részecske nem számít valóban értelmezhető részecskének. Mindegyik csak afféle „időtörmelék”. Értelmüket gyorsan (tíz a mínusz hatodikon tíz a mínusz tizenkettediken másodperc alatt) elveszítő, alkalmasan hasonló öntörvények szerint elenyésző időörvény-rendszerek.
Valóban új, hosszú életű részecskét a nukleáris fizika soha sem tudott létrehozni vagy kimutatni.
22. A Világegyetem alapanyagai
Eljutottunk tehát odáig, hogy az egy dimenziós időkből kiindulva immár létrejött nyolc stabilan keletkező rendszerünk. Az Univerzum alapjául szolgáló nyolcféle időtér-rendszerből hat virtuális múlttartályába zártan létezik, mely múlttartály átjárhatatlan a hasonló időkapszulák számára, ezért tartós létet nyújt ezeknek a korpuszkuláknak.
Természetesen a korpuszkulák komplex tere – múltjának „hullámai”, gravitációs tere – nem ér véget az időkapszulájuk felületénél, hanem akadálytalanul tágulva fénysebességgel terjed, és az időkapszulából, mint komplex térforrásból, folyamatosan generálódik. Mondjuk ki: e parányi részecskék valós tere az anyagi kozmosz méreteivel is összevethető!
Meg kell jegyeznünk, hogy az az abszurdnak tűnő állítás – mármint hogy az elemi részecskék végtelen nagyok is – már felmerült a részecskefizikában, nevezetesen a korpuszkulák méretének a matematikai levezetésénél. De mint képtelenséget, körmönfont matematikai ügyeskedéssel kiejtették a képletekből az egyik: a végtelenre adódó (nagyon is helyes!) részeredményt.
Az Univerzumban valójában csak neutronok keletkeznek – „szövetség sátra”; közepén a frigyládával” – és ezek bomlanak szét protonokra és elektronokra.



Kisfaludy György: A teremtés üzenete
Lapszám: 35. (78)
Összegezzük, milyen időtér-rendszerek állnak a rendelkezésünkre a teremtés műveletének folytatásához:
A FOTÍNÓ-NEUTRÍNÓ (ENERGIA-TÉRIDŐ) párt már az előző fejezetben bemutattuk, így ezúttal csak a felsorolás teljessége miatt említjük. Ellenkező csavarodású antipárjaikkkal nem semmisítik meg egymást. (RE. = 7)
A fotínó csak AV-ben különbözik a neutrínótól. Kupakszerű időréteg-komprimátumot tól maga előtt; ez részecskeszerű viselkedést okoz a fotínó frontális „felületén”, ezért az időtükrök külső vagy belső felületéről is visszaverődik, míg a kisebb AV-jű neutrínó ezeken – transzcendenciája miatt – áthatol.
A fotínó a részecskék időtükör pikkelyei alatt „befér” , így a részecskékben – mint „energia” fel tud halmozódni.
Az ELEKTRON (pozitron) közelítően 403 forrásból, hármas kiindulási jelenpont-szerkezetből áll (a dimenziószám folyamatosan fluktuál); felületén 20 konvex-konkáv halpikkelyszerűen átfedett – kisebb nagyobb, folyamatosan változó tarajszerű mintázattal tarkított felületű – kétrétegű időlapát határolja, ezek a folyamatos kifelé áramlás, a folyamatos keletkezés és folyamatos elmúlás (felszíni szétmállás) állapotában vannak. A felület egy helyen „hibás”, mondhatnánk, lyukas. Az elektron térbeli alakja jó közelítéssel ikozaéder formájú. (RR = 9)
Transzcendens, de nagyon manipulatív környezetében eredő „interferenciái” forognak. Ez a közeg a részecskét alkotó forrástér-halmaz eseményhorizontjainak, múlthártyáinak együttesen kialakított időképe, lényegében magának a részecskének a múltja.
7 domináns csavarodó, forgó interferencia-nyúlványa van, amely más sebességgel, és „ellenkező irányba” (vagy inkább elmaradva) forog körülötte. Az egész felületi és környezeti jelenségre látszólag a prímszámúság a jellemző, valójában ez inkább fraktálszerű törtszámúságnak nevezhető. A felszínen egy jellegzetes lyukszerű képződmény is kering az interferencia-karok között, szabályosan, de látszólag aszinkron módon. Ez egy, a szimmetrikus eloszlást és keletkezést figyelmen kívül hagyó „hiba”.
A felületek és az elektront övező jelenség-együttes folyamatosan „áramlik”, változik, így statikusan nem írható le helytállóan. Az interferencia-karok együttható terei az elektron felé elfogyva enyésznek el, mintegy az elektron felé áramlanak.
A rendszer – átlagosan – 403 dimenziós objektum, terei a végtelenbe nyúlnak, nem gyengülnek, vagy enyésznek el. Ez egy szubjektív Világegyetem, amelyben a szó legszorosabb értelmében csillagok születnek, bolygók keringenek, élőlények élnek és halnak.
Az egész Univerzum; és mindez az elektronban! (Hiszen ugyanolyan térkeltő, mint az első energiatér volt, de annál sokkal több elemi teret generál.) Az elektron nem csak a felületén csillogó időtükör, és ennek közeli környezete – ezt tartották magának a részecskének –, hanem egy kozmikus méretű térrendszer-komplexitás.
Régóta tudjuk, hogy az anyag duális természetű. Nos, ha hullám – csakis térhullám lehet akkor hogyan korlátozódhat a terjedése csak a szubatomi méretekre?!
43. ábra: Az atomok mint hullámterek (A pennsylvaniai egyetem ionmikroszkópos felvétele)
A PROTON (antiproton) külalakja és interferencia-környezete formailag nagyon hasonlít az elektronéra (ikozaéder), annak ellenére hogy sokkal több, mintegy 740088 (!) időforrás alkotja. Ugyanúgy 20 időtükör-lapát határolja, és 7 domináns interferencia kering körülötte, csakhogy a lapátokkal azonos irányba. Ezek az interferenciák most nem késnek, hanem sietnek. Ennek az lesz az eredménye, hogy az eredőterek manipulatív együtthatásai „kifelé áramlóak”. Az elektron szerkezetében megismert „hiba” itt is megtalálható, de a proton arányosan nagyobb lyukat generál (RE, = 11).
A POZITRON az elektronra, az ANTIPROTON a protonra hasonlít az interferenciák eredő mozgásának szempontjából. A NEUTRON (antineutron) nem önálló részecske. A kezdet és a vég. Az együtt keletkező proton és elektron. A részecskék mind neutron formában születnek. Nagy nyomásra, negatív gerjesztésre a proton „hibalyukán” beesett elektron újra létrehozza. Kapcsolatuk csak az atommag komplex világában szupertartós, ebből



Kisfaludy György: A teremtés üzenete
Lapszám: 36. (78)
kiszakadva házasságuk bomlékony, és újra protonra és elektronra válnak szét. Az elektron „beszorul” a proton belsejébe tér-forrásaik együttlétének eredményeként. A neutron körül szinte kihalnak az aktív interferencia-karok melyek nagyon hasonlóak a két részecske esetében, csak ellenkező irányba forognak – gyakorlatilag kioltják egymást – az egy hibát kivéve!
Ennek fontos szerepe van a részecskék közötti kapcsolatteremtésben, és a bonyolultabb anyag szerveződésében. Bezuhanásakor az elektron illedelmesen „becsukja maga után az ajtót”. Az őt befogadó proton időtükrei szinte egymásra fekszenek, lejjebb csukódnak, és viszont, a proton közepén forgolódó elektron is hasonlóan megváltozik. Inverz tereik jelenség-együttese közelítően összeadódik.
Az interferencia-karok áramlásiránya jelenti az „elektromos töltet”-ként ismert jelenséget.
Az Univerzumban csak neutronok keletkeznek – így lesz az egyből: háromféle. A neutronok jelentik a Világegyetem kezdetét és a végét is, mivel „eldugják magukban az energiát”.
És létrejött az első anyag: a hidrogén, a csillagok kiindulási anyaga.
23. Az atom
A hidrogén már szinte magától keletkezik a neutronokból, amikor protonra és elektronra bomlanak.
A két részecske csavarodott tereik interakciója miatt egymás körül kering. A keringés tömegközéppontja majdnem a proton mértani középpontjába esik. Miután az 1836,1-szor kevesebb jelenpontú elektron kiugrik börtönéből, a testesebb protonnal tartós keringőbe kezdenek egymással. Kapcsolatukat a folyamatos átalakulás jellemzi, de kozmikusán is tartósnak mondható. Immár együtt jelentik, együtt határozzák meg az így kialakult hidrogénatom terét. A rendszerbe hatoló fotínók és neutrínók, valamint az éter komplexitása is befolyásolja létüket.
A legnagyobb változást az atom belsejébe hatoló fotínók okozzák, mert ott részt vesznek az atom komplex képének kialakításában. Minél nagyobb számban tartózkodnak egy atom rendszerében, annál intenzívebben alakítják át annak „nyugalmi” állapotát.
Ezeknek a határsebességű téroktetteknek a centruma igen csekély méretű, de a frontális kupakhatásuk miatt lepattannak az anyagi részecskék időkapszuláiról. A színtelen éteri világban így jelenik meg a hidrogénatomok belső ritmusait hordozó emissziós és abszorpciós spektrum, a színek világa. (Itt még csak a láthatatlan 21 cm-es sugárzás dominál.)
A parányi, félanyagi viselkedésű fotínók a részecskék „pikkelyei” alatt is behatolhatnak, és felhalmozódnak a belsejükben. Ez az esemény tartósan befolyásolhatja a „megszállt” részecske energiaállapotát. A fotínók főképpen a kívül keringő elektront zaklatják, bár a protont sem kímélik.
44. ábra: Hidrogénatom állapotai
A fotínók inváziója sokféle alakzatba kényszeríti u atomot, ennélfogva az elektron keringése is sokféle „pályamódosulást” szenved.
A 44. ábrán a hidrogén megjelenési formáit mutatjuk be a fotínók ostromától függően. Az ostrom a fotínók győzelmét iá hozhatja, ilyenkor az atom alkotóira szakad, ionizálódik.
A fotínók nemcsak véletlenszerűen, hanem ritmikusan is megtámadhatják az atomot. Ilyen esetben akkor a leghatásosabb az ostromuk, ha beérkezési ritmusuk megegyezik az elektron keringési ritmusával, és ezzel szinte „belengette” az elektront (valahogy úgy, mint amikor jó ritmusban lökdösünk egy hintát).
A felgerjesztett, kényszerpályára tuszkolt atomi komplextér együttes interferencia-rendszere szinkronizálódási okok miatt a vártnál tovább ragaszkodik bizonyos átmeneti állapotaihoz, ezért aztán nonlineáris ütemben szabadul meg a fotínóktól. Ez a jelenség eredményezi az atomokra és állapotaikra szigorúan jellemző vonalas színképek keletkezését.



Kisfaludy György: A teremtés üzenete
Lapszám: 37. (78)
A neutrínók centrumainak és az éter térrétegeinek áthaladása ugyancsak módosítja az atom rendszerét, de teljesen transzcendens mivoltuk miatt korántsem olyan mértékben, mint azt a fotínók tették. Már csak azért sem, mert nem gyűlnek fel az atom belsejében, hanem akadálytalanul átszáguldanak rajta.
Halmozódásra csak a fotínók képesek.
A neutronok lejjebb csukódott „pikkelyei” azt sugallnák, hogy nehezebben is töltődnek fel fotínókkal. Ez ugyan helytálló, de az is igaz, hogy a csapdába ejtett fotínókat a megváltozott belső visszaverődési szög miatt – és a neutron centrumában trónoló elektron miatt is – sokkal tartósabb csapda fogadja. Ha csak egy kicsit is nehezebb a rendszer elhagyása, mint a rendszerbe való behatolás, akkor ebből logikusan a neutron energia-akkumulátor szerepére lehet következtetni. Ez a jelleg az atommag környezetében valószínűleg nem dominál olyan mértékben, mint egy szabadon (egyedül) maradt neutron esetében, ezért ott kevésbé is bomlik fel. (Itt 12 év a felezési ideje, míg szabadon 12,7 perc.)
Az atomok körül számos elektron kering, így az atomba hatoló energia-centrumok jelentős részét ezek gyűjtik be, vagy verik vissza.
A nukleonokhoz nemcsak az őket pontosan „eltaláló” fotínók jutnak el, hanem távolabbiak is, mivel frontális kupakeffektusuk miatt távolabbról is vonzódnak minden részecskéhez.
A részecske felszíne viszont állandóan kifelé száguld, és az a fotínó, amelyiknek nem sikerült a pikkely alá jutnia, lepattan a múlttükörről, és E-vel kiszáll az atom világából.
A fotínókkal megtömött részecskék jellegét az őket alkotó szimmetriarobbanás, és a felhalmozott energiaoktettek együttesen határozzák meg. Így persze nehéz egy részecskéről a kategorizáló empirizmus (csak a tapasztalati tényeket elfogadó) kívánalmait kielégítő sablonos képet alkotni,
A helyzetet még bonyolultabbá teszi az az éteri közeg, amiben mindez valóságosan lezajlik.
Valamennyi térkeltő az éter szerves része, az anyagi részecskék és az energia-oktettek tere egyaránt. Térrétegeik mindent „n” helyen határoznak meg, minden részecske terei minden részecskét is jelentenek. A térrétegek a saját jellemző görbületű, vékonyra szeletelt világukat hozzák létre minden létezőn, amire már ráterjedtek.
Ebből következően minden fizikai elmozdulás az összes terekben elszenvedett elmozdulások eredője.
Minden térréteg-rendszer más-más irányból, és más-más görbületi sugárral szeleteli saját terében az objektumokat. „Empirikus megfigyelésünk” tárgyát, egy szubjektív rendszeregyüttest, mely eszelősen szitál az éter gravitációs hullámaiban, egy szubjektív terekből álló műszerrel figyelünk meg, ami ugyancsak az éter „n” terének térrétegeiben vibrál (ez az „n” szeres meghatározottság a Heisenberg-féle határozatlanság oka). Emiatt érzékeljük felhőnek az elektront, és kénytelenek vagyunk a töltés eloszlására hagyatkozva meghatározni, továbbá, hogy csak bizonytalanul, mintegy „elkenődve” tudjuk megfigyelni az atomi szintű objektumokat. A szubatomi rendszerek még ennél is elérhetetlenebbeknek látszanak.
Hihetetlen elbeszélésünk a Világegyetemről sok ponton kapcsolódik az élvonalbeli fizika legújabb – és nem is mindig közismert – eredményeihez.
A proton belső világát például már sikerült némileg becserkészni, és ebben a múlt felé tartó téridő-struktúrát mutattak ki. Az első méréseknél három csomósodás, a finomított méréseknél már sokkal több képződmény felelt a proton belvilágából. (A méréshez sajnos a proton átmérőjénél nagyobb hullámhosszú rezgéseket használtak.)
Az is kiderült, hogy a proton belül nem tömör. Inkább teljesen üres – ahogy az időrendszerekből felépülő anyag leírásával magunk is állítottuk.
A francia atomtudós, Charon már 1975-1976-ban felfedezte, hogy a részecskék belsejében egy időben hátrafelé haladó téridőrendszer található - aminthogy ez a megállapítás is az időfizika logikájának szerves részét képezi.
Charon azt is feltételezte, hogy a részecskék a fotonok segítségével kommunikálnak, és ezen a hírhálózaton keresztül információt kapnak az Univerzum valamennyi eseményéről...
Erről még fogunk szót ejteni!
Meg kell jegyezni, hogy a foton a modern fizika rendszeresen visszatérő, és rendszeresen zsákutcába vezető téveszméje. Ideje, definiálnunk, mi is valójában a foton.
A FOTON az a virtuális fotínóegyüttes, ami a kibocsátó atomról szerterepülő fotínókból a megfigyelő eszközünk irányába, készülékünkbe (szemünkbe) detektáltan megérkezik. Ez a kibocsátó atomban elszenvedett inzultusokat – mint színképet – hordozza. Alkotói, a fotínók színtelenek, nincs saját elektromágneses frekvenciájuk.



Kisfaludy György: A teremtés üzenete
Lapszám: 38. (78)
Bármilyen meghökkentően is hangzik az első pillanatban, egy foton 2-3 méter hosszú, szerkezete epedarugó-szerűen spirális. Könnyű belátni az állítás igazságát, ha arra gondolunk, hogy a lesugárzó elektron például tíz a mínusz nyolcadikon másodperc alatt érkezik vissza, vagyis ennyi időn át kell keletkeznie a fotonnak.
Figyelemre méltó, hogy szemünk kétféle detektort használ a fény érzékelésére speciálisan elosztva a szemfenéken: csapocskákat és a pálcikákat.
A kisebb számban lévő csapocskák érzékelik a fotonokat, vagyis a fotínók felénk tartó ritmusát, és csak nagy fényerő esetén képesek működni, azaz intenzív, ritmikus fotínóáramban. Szakadozott ritmusú fotínók már nem alkalmasak színérzet kiváltására. A csillagok távoli egyébként színes – fénye már csak néhány villanásra képes szemünket színlátásra késztetni. Ettől egy-egy fényesebb csillag időnként szabad szemmel is színeseket pislant.
A nagyobb számban levő pálcikák nem detektálják a színeket, de már egyetlen fotínó is fényérzetet vált ki belőlük, így szürkület után alig-alig látjuk színesnek a világot – de legalább látjuk! A 45. ábrán egy állati szemfenék elektronmikroszkópos képe látható.
45. ábra: Állati szemfenék elektronmikroszkópos képe.
Az atomok további szerveződése a deutériumban folytatódik, amelyben a protonon kívül egy neutron is befészkelte magát az atommagba. Ott csapkodják (pengetik) egymás időtükreit, egymáshoz szorítva görbült tereik kényszerítő erejétől, de nem tesznek kárt egymásban. Terük összegződik, és együttes komplextérként érvényesül, így egy deutérium atom más „elektronhéjakat” generál, mint egy hidrogén atom. Ezzel összefüggésben közeli és távolabbi környezetükben is mindent másképpen határoznak meg.
A rendszer csak egy elektront képes megkötni, és ez így lesz a – hidrogénhez képest – két neutronnal bővült trícium esetében is. Ezek a túlnépesedett társbérletek mindig bomlékonyak.
A hélium nagyon tartós világa két protonból, két elektronból és két neutronból épül fel. Az atomok további építkezését vizsgálva úgy látszik, az ilyen megtelt elektronhéjú atomok olyan maguknak valóak, hogy a természetben nem is keletkeznek vegyületeik. Sokféle hiánnyal és többlettel keletkeznek izotópok, de az élet kialakulása során döntő szerepet játszó anyagok nem bomlékonyak.
Összességében az derül ki, hogy a neutron a csillapító, ragasztó feladatára rendeltetett, nélküle nem keletkezett volna a hidrogénnél sokkal bonyolultabb anyag.
A szerveződés azonban nem tarthat akármeddig. Elérve egy határt az atom épülése megáll, mert a túl súlyos atom bomlása és épülése egyensúlyba kerül.
46. ábra: Ikozaéder



Kisfaludy György: A teremtés üzenete
Lapszám: 39. (78)
47. ábra: A kis Jézus a bölcseket oktatja
Az képen figyelemre méltó az emelvény, melyen a gyermek helyet foglalt. (Lásd a 20. és 21. ábrát)



Kisfaludy György: A teremtés üzenete
Lapszám: 40. (78)
A NEGYEDIK NAP
A komplex atomi rendszerek világa
24. A gravitációs hologram
A részecskéket igen nagyszámú egymásba ágyazott tér alkotja. Logikusan összeadódik a részecskéket szülő időterek – alapvetően görbült, egymásba csavarodott mivoltukból fakadó – relatív áthelyezési hajlama, hatása, de más mellékjelenségeket is létrehoz.
A különböző típusú időkapszulákat a csakis rájuk jellemző „interferencia”-rendszerek övezik, tehát a sokkal kisebb elektronkapszulát is másmilyen, a protont is, a neutront is másmilyen.
Interferencia alatt ezúttal azt a jelenséget értjük, amikor az időterek hullámai együtthatásokat keltenek. Minthogy egymás görbültségi fokán nem képesek változtatni, egymásra hatásuk a hullámforrásokon érvényesül. Az egymáshoz képest elcsúszva keletkező sajátterekből egy hatásaiban komplex eredő tér jön létre, a G-HOLOGRAM. (gravitációs hologram)
Az ezzel a kérdéskörrel foglalkozó interdiszciplináris tudomány: a KORPUSZKULÁRIS TÉRRÉTEG HOLISZTIKA. Mindaz, amiről eddig beszéltünk, nem más, mint a gravitációs terek, pontosabban az időréteghullámok világának csalóka játéka.
A gravitációs hullámok, azaz a térréteg- (időréteg-, múltréteg-) hullámok képezik minden létezés alapját. Az ősprincípiumtól eljutottunk a molekulákig, és nem volt szükség másra, mint puszta terekre, tisztán és világosan levezetve, hogy az anyagban belül nincsen semmiféle megfogható és reális „anyagi”, a matéria belseje mindössze egyfajta sajátos térrendszer, az elemi részecske (korpuszkula) felszíne ugyancsak térrendszer, és az is az, ami a makrokozmosz fontos elemeként a saját Univerzumát megteremti.
25. Hogyan taszít a tömegvonzás?
Egymás közelébe jutva a térrendszerek eredő komplextereket hoznak létre. Ezek, valamint az energia praktikus, szerencsés helyre áramlása kényszerítő erővel hat az egyre nagyobb és nagyobb atomsúlyú anyagok evolúciójában, az egész Univerzumban.
Csak annyit állítunk, hogy nem a tér görbül meg a tömegek környezetében, hanem az anyag generálódik folyamatosan térből, és spirálgömb alakú tereket, görbült tereket kelt.
Az anyagot alkotó terek együttes hatása okozza az anyag makroszkopikus és atomi szintű jelenségeit, a korpuszkulák elektromos töltését, a magerőket és a gravitációs erőket egyaránt. Valójában mindezek ugyanazon jelenségnek: a gravitációs hullámoknak a különös együtthatásai, együttható megnyilvánulásai.
Nem más és más dologról van szó, hanem más és más interferencia-jelenség dominanciájáról.
A bármilyen csavarodású spirálgömb alakú terek mindig vonzzák, azaz - ha szóhasználatunkban is következetesen kívánjuk meghatározni a jelenséget, akkor azt kell mondanunk, hogy - egymás felé taszítják egymást. Ennek megvilágítására szolgál az alábbi 48. ábra.
48. ábra: Ezen sematikusan mutatjuk be két tér együttesét.
Az ábrán koncentrikus köröket rajzoltunk, és besatíroztuk az átfedési mezőket. A források közötti területen sokkal kisebb az átfedett mezők területe, mint a forrásokon kívül. Gondolatban terjesszük ki az ábrát a végtelenig!
Logikus következtetés, hogy - mivel a források egymás terében vannak - nem vonzódnak, hanem mindig taszítódnak a pozitív időrendszerben, csak a források közé eső területek taszító hatása eltörpül az átellenes oldalra



Kisfaludy György: A teremtés üzenete
Lapszám: 41. (78)
eső taszítás hatásához viszonyítva. A valóságban csak a jelenpontok csatájáról beszélhetünk, mivel ezek áthelyezése a komplexjelenség AV-jét változtatja.
A fizikai elmozdulás (és a fizikai testek deformációja is!) az összes terekben való hollét eredője. Ezért minden történés elkerülhetetlen kényszerpálya. A proton környezetébe kerülő elektron a 1836-szor több sajáttér hatására keringeni is, forogni is kezd, és a továbbiakban együttesen alkotnak egy egymás körül keringő komplexteret: egy hidrogén atomot.
Ez a komplextér-rendszer természetesen ugyanúgy nem független az egymásba ágyazott terek Világegyetemétől, mint minden más sem. Minden részecske szerves része az egésznek és mindenhol hat. Ha egy jelenséget leírunk, de csak primitív (hermetizált) módon definiáljuk, pontosságunk csak bizonyos intervallumban lehet elégséges. Nincsen zárt inercia-rendszer!
Amikor modellált hidrogén atomunkba egy neutront is beépítünk, rögtön kiderül, hogy ennek tere minden kölcsönhatást megváltoztat. Az elektronnak nyomban más eredő pályán kell keringenie, és ha deutérium atomunkhoz hozzáteszünk még egy neutront, a létrejött trícium-atom „elektronhéj"-sokasága ismét erőteljesen módosul.
És így tovább... Így alakult az atomok evolúciója. Ennek folyamatáról már beszéltünk, de foglaljunk össze minden következtetést, és csak ezután lépjünk tovább.
Modellértékű atomunk a létezésével megváltoztatta környezetét.
Gondoljunk csak arra, hogy az atomunkba vonzódó fotínók milyen vad „áthelyeződést" szenvednek a mármár relativisztikus sebességű elektronnal való találkozástól. Főképpen az elektron aktuális keringési síkján lökődnek ki az atomi rendszerből, és elszáguldanak a terek sötétjébe.
Az anyag egyre gyakoribb lesz, mennyisége egyre nő az Univerzumban; úgy üzennek egymásnak egyre gyakrabban az atomok a felgyorsított fotínókkal, és egyre nagyobb és nagyobb mennyiségben lövöldözik egymás felé azokat. Az egy irányból érkező (és koherens) fotínók az őt kilökő atom elektronjának keringési ritmusát is hordozzák, így szerencsés esetben a fogadó elektront jó fázisban taszítják előre mozgása közben, és nagyobb amplitúdóra, távolabbi keringési pályára kényszerítik az elektronokat.
A fotínók, miközben kilökődtek az atom komplex teréből, az atommag és az elektron(ok) mozgásstruktúráival ruházódtak fel. Ez természetesen úgy zajlik le, hogy minden, az atomban száguldozó fotínó szervesen szerepel a fogadó atom komplex tereinek interferencia-rendszerében, és magához mérten módosítja is azt.
A kibocsátó és a fogadó atom közötti képzeletbeli vonalon kialakul az emissziós színkép csírája, az egy irányból értelmezett fotínók serege: a FOTON.
A fotínók a jelentősen, nagyobb tömeggel való kölcsönhatás során maximális kékeltolódást szenvednek, frontális részükön terük egymást követő eseményhorizontjai jelenpontjaik környezetében maradnak, így egy matematikailag kicsiny ponton lényegében „nagy" tömeget képviselnek, térréteghullámaik nagyobb tömegjelenséget mutatnak.
A TÖMEG az eseményhorizontok egységnyi távolságon mért darabszámától és/vagy azok görbületétől és deformációjától függő eredő esemény.
A sebességükből adódó frontális tömegjelenség (nagy eseményhorizont-sűrűség) miatt a fotínók minden időkapszulához vonzódnak, de miután azt elérték, a radikális sebességcsökkenés miatt kékeltolódásuk - és ezzel vonzódási képességük is - lényegesen lecsökken, és lelökődnek a kiszemelt objektum múlttükréről.
Az atommagról távozva az útjukba került elektronon (elektronokon, elektronokban) is elidőzhetnek, így másmás irányba szóródva a meglátogatott elektronok aktuális ritmusa kimarad a beérkezési spektrumból.
Így alakul ki az abszorpciós színkép. Ez a hiányzó spektrum az elektronokról szétszóródik a térben, mint másodlagos emissziós színkép (tehát ami innen hiányzik, az jelenik meg a többi irányba szétszórva).
Roppant lényeges momentum, így újra jelezzük: az ENERGIA NEM AZ ATOMOKBAN KELETKEZIK! Azokban legfeljebb raktározódhatnak az energia-téroktettek.
Az előzőekben felvázolt módon egészen a legnehezebb elemekig egységes logika szerint szerveződhetnek a protonok, az elektronok és a neutronok. Egyfajta egyensúlyi állapot felé tendálnak, vagyis az atomi rendszert alkotó interferencia-terek olyan kiegyensúlyozott rendszerállapotok felé törekszenek, amelyek – az adott állapotokból kiindulva – hozzávetőlegesen stabilak.
Ez a jelenség természetesen nem végletesen, hanem némi „szórással” igaz. Ezeknek az egyensúlyi állapotoknak igen széles a skálája, a könnyen elbomló kapcsolódásoktól a szinte elbonthatatlanokig. A telített elektronhéjú nemesgázok például olyan stabilak, hogy ezekből csak szélsőséges kémiai varázslatokkal hozhatók létre vegyületek. A nemesgázok végállomást jelenthetnének az atomok evolúciójában, ha a természet nem volna olyan „találékony” kimeríthetetlen lehetőségei birtokában – mint amilyen.



Kisfaludy György: A teremtés üzenete
Lapszám: 42. (78)
Két kisebb atomsúlyú anyagot használ ugródeszkának, amelyek együtt – átugorva a nemesgáz állapotot – már egy, a nemesgáz utáni, annál nagyobb atomsúlyú atomi rendszert jelentenek.
Az atomi rendszerek általában abban az állapotban tekinthetők igazán elemeknek, amikor a protonok, elektronok, neutronok száma megegyezik. Ezek a „tiszta” kémiai elemek. Ilyen a természetben csak nagyon kevés elem esetében, és ritkán fordul elő.
A gyakorlatban többnyire nem különülnek el egykönnyen a kémiai elemek az izotópjaiktól. A természet ezen a szinten nem tesz különbséget bomladozó izotóp és normális atom között. Az izotóp elemeket tulajdonképpen az atomi evolúció közbeeső lépcsőfokainak foghatjuk fel.
26. Kényszerített atomok
Az egyes atomokat is sokkal bonyolultabb kölcsönhatási rendszerek veszik körül, mint az elektronjaik mozgáskomponenseit, és atommagjaik kohéziós és elektromos jelenségeit meghatározó komplex tér.
Mivel az őket alkotó terek lényegében a végtelenbe terjednek és hatnak, a különböző atomokból verbuválódott halmazokat a molekulára egyedien jellemző táguló, szűkülő, pulzáló, rezgő és „helyben álló” kölcsönhatási jelenségek is körülveszik.
Adott térrészben jelenlévő egynemű, vagy összeférhető atomok hajlamosak lehetnek tartósabb kapcsolatteremtésre is. Ez szokásos felszíni, légköri körülmények között is létrejöhet, de bizonyos esetekben csak irreálisan nagy hőmérséklet, és/vagy nagy nyomás és/vagy környezeti katalizátorok és/vagy rezgés kényszerterében alakul ki kapcsolat az atomok között.
Ez a logikai koreográfiája a kémiai és fizikokémiai átalakulásoknak.
Ahol az átalakulások során új elemek is keletkeznek: az a fizikai változás. Ahol az atomok csak társas viszonyukat cserélgetik, de közben a társulások résztvevői nem alakulnak új elemekké, az a kémiai változás.
A valóságban a kétféle jelenség oka azonos. Nem is különülnek el élesen, hiszen a kémiai értelemben meghatározott anyagok is folyamatos fizikai változásban vannak (például a bennük lévő izotópok folyamatosan és fizikailag – más elemekké, izotópokká bomlanak és/vagy szerveződnek).
Álljunk meg egy pillanatra ezen a kémia és fizika közötti határon, és vegyik szemügyre a kristályos anyagok viselkedésén. Mi lehet az oka az élettelen kristályrácsok létrejöttének?
Az élben szereplő atomokat mikrokörnyezetük tartós, „homogén” együttessé formálhatja, és kristályosodási alakjuk, növekedési tendenciáik, keménységük, színük stb., mind-mind meghatározódik a bennük résztvevő terek és a környezet kölcsönhatásából.
A grafit nagyon puha anyag, a gyémánt hihetetlenül kemény – pedig mindkettő szénatomokból áll.
A fent említett dinamikus komplex terek kölcsönhatási aktivitása nem korlátozódik arra, hogy csak a geometriailag szorosan meghatározott kristályrácsok szerveződését segítse elő. Ezeknek a tereknek a variabilitása sokféle más kényszerszerveződésre is rábírhatja az atomokat.
49. ábra: Az elektron térgeometriai elképzelése (IBM JOURNAL)
A következő oldalon a 50, 51, és 52. ábrákon az Időfizikai Kutató Laboratórium felvételét látjuk (Kisfaludy Kornél, Hoffmann Dezső és a szerző felvétele), amit speciális Kirlian-eljárással készítettek egy gipszkristályról. A három felvétel egyre emelkedő expozíciós idővel készült. (A négy kis kör alakú paca négy matchbox játékautó-gumi, amit túláram-korlátként használtunk a magasfeszültségű felvételnél.)



Kisfaludy György: A teremtés üzenete
Lapszám: 43. (78)
50, 51, és 52. ábra: Egy gipszkristály Kirlián fotói
Mi látható itt? A kristály következő stabilizálódási fázisa?
A szenzációs felvételből érdekes konzekvenciákat vonhatunk le. Úgy tűnik, a kristályok morfológiáját egy „láthatatlan”, nem anyagi, nem elektromágneses – de ezen a felvételen azért láthatóvá tett – tér kormányozza.
Ez a tér nem valami meghatározhatatlan misztikus sugallmazás – hanem a rendszer térforrásainak mindenen átható tere.
Mivel a rendszer kiindulási kristálymagja szabályosan rendeződött atomokból áll, szabályosan rendszereződött gravitációs hologrammal veszi körül a néhány atomból álló kiindulási kristályt. (Kristályok mesterséges előállításánál használnak is ilyen kiindulási kristályt.) Ebbe a kényszerítő térbe nő bele a kristály; növekedése során a beépülő atomok egyúttal megváltoztatják a kényszerítő teret, mely így módosulva meghatározza a kristálynövekedés következő fázisát.
Ne feledjük, hogy a nyomás, a hőmérséklet (energia), a közelebbi és távolabbi környezet ugyancsak részt vesz a folyamatban (a komplextér részeként)! így bizonyos kristályszerkezetek csak bizonyos helyeken – és csakis ott! – jöhettek létre, hiába voltak más helyen is ugyanolyan nyomás-, vagy hőmérsékleti viszonyok.
Ezeket a jelenségeket nevezzük az időfizikában AUTONÓM KATALÍZIS-nek és KÖRNYEZETI KATALÍZIS-nek.
Az egyazon kristályt ábrázoló felvételek az expozíció idejének emelésével egyre „égettebbek” és kormosabbak lettek, de kárpótlásul egyre szembeötlőiben megjelent rajtuk a „megfoghatatlan” és „láthatatlan” időtér-rendszer!
27. A kémiai evolúció
Az atomok szerveződését kormányzó interferencia-törvényszerűségeknek általános érvényűeknek kell mutatkozniuk az élettelen, és később, az élő rendszerek szerveződésénél is.
A terek együttese nem csak az elektronokat kényszerítheti áthelyeződésre (forgásra és keringésre), hanem mindent, ami az útjába esik, tehát atomokat és komplett molekulákat is. (De végtelenbe nyúló tereik együttes erejével a galaxisok világát is determinálja!)
Vegyük szemügyre közelebbről is ezt a kérdést!
Egy molekulát a reá jellemző komplex tér-interferencia – G-hologram, évezredes terminológiával élve: „fátyol” – is körülvesz, melyet főképpen a molekula sajáttere alkot. Természetesen a távolabbi molekulák is lényegesen befolyásolják sajátterükkel ezt a távolsággal egyre csökkenő manipulativi-tású, de fizikai erővel ható jelenséget.
Már a molekulák sajátterében is kialakulhat olyan rendhagyó térrezgésinterferencia, mely az egész atomcsoportot, vagy annak egy kitüntetett részét elmozdulásra – haladó hullámú, kétpont vagy többpont rezgésre kényszeríti.
Kiindulási oka: a szomszédos atomok tere, vagy a felhalmozódott – a részecskékbe szorult – energia. (Ugyanez az oka a változó vegyértéknek is.)
Ezek a rezgő és csóválódó atomcsoportok akkor léptek a fejlődés, a kémiai evolúció útjára, amikor a molekulát alkotó atomok tehetetlenségüknél fogva már nem voltak képesek követni rezgést meghatározó terük, számukra immár túlságosan nagy sebességű változásait. Ekkor az adott atomcsoport – részben vagy egészben – két vagy több helyen határozódik meg.



Kisfaludy György: A teremtés üzenete
Lapszám: 44. (78)
Vagyis kialakul egy olyan hely a molekula G-holisztikus rezgésképében, ami egy anyagi valóságában nem létező atomot vagy atomcsoportot „ábrázol”. Ez a hely „vonzóan” alkalmas a környező térség ideillő atomjai számára (és látens vegyértéket is termel). A képbe illő atomok szinte erőszakkal igyekeznek – kényszerülnek elfoglalni ezt a számukra „fenntartott” , őket ábrázoló térbeli helyet.
Egy fantom rezgésképről van tehát szó, amit az atomok valódi anyaggal igyekeznek – kényszerülnek feltölteni. A rezgés kiváltói a részecskékben felhalmozódott energiaoktettek.
Meghatározóan fontos esemény történt. Egy minőségileg is új szerveződési lépcsőfokra léptünk, mely minden vonatkozásában eltér az eddigi kényszerítő hatásoktól; igen bonyolult térszerkezetű molekulák, és ennél sokkal magasabb rendű szerveződések kialakulását is lehetővé teszi.
A gravitációs (G-) hologramnak ez egy új „fátyla”, új szintje. Mert lényegében most is ugyanarról van szó: az anyag és az energiaterek által keltett tömeg- és szerveződésfüggő, a világegyetemet is átható mobilis hologramról, a morfogenetikai térről.
Minket most az ötödik „fátyol”, a molekulákat, és ezek közeli környezetét meghatározó holisztikai esemény foglalkoztat. Persze ez sem más, nem alapvetően eltérő, nem új – csak egy újabb logikai szint.
A mintaként emlegetett molekulát – ami legyen például egy egyenesen elrendeződött atomlánc – tehát egy sajátságos, csakis reá jellemző környezet, a G-hologramjának mikro- és makro-struktúrája veszi körül.
A fenti molekula, miután környezetéből beépítette a hologramban fantomként már ábrázolt atomot, két út előtt áll: rezgése lelassul, vagy felgyorsul (de az atom beépülésével mindenképpen megváltozik).
Az eddig csak a gravitációs hologramban meghatározott, de immár fizikailag is beépülő atom jelenléte – saját G-hologramjával – szükségszerűen változtat a környezet szerkezetén. Ha az atomcsoport újonnan létrejött Ghologramja a szimmetrikus rezgési amplitúdójának a fokozódását jelenti (esetleg lelassulását is), akkor a molekula vége Y-szerű, vagy más alakzatban különféle köztesállapotokba is kerülhet. Mintamolekulánk például V-vagy Xszerű megkettőződésen át eljuthat a teljesen és egészében két helyen való megjelenésig – vagyis kettészakad.
Az 53. ábra soron egy ilyen ciklust ábrázoltunk sematikusan, és ha az életnek az a feltétele, hogy valami mozog, anyagcserét folytat, és önmagáról másolatokat készít – akkor ez már élet.
53. ábra: Molekuláris ciklus
Jusson eszünkbe az a tény, hogy az életműködésekkel kapcsolatos molekulák hasonló evolúción esnek át, így állításunk a molekuláris fejlődésről nem jelent újdonságot. Csak nem kémiai reakciókba öntve, jelenségszinten filozofálgatunk erről a kérdésről, hanem olyan megoldást kerestünk, ami töretlen ívben hidalja át a fizikai, kémiai és a biológiai következtetéseket.
E folytonosság jegyében a gravitációs fantomhologramot tartjuk az élet kialakulásához vezető első stációnak.
Ebben az esetben már beszélhetünk egyfajta önreprodukcióról. (A kémia tudománya autokatalizátor néven ismeri ezt az ismétlődő önreprodukciót.) A rezgésbe jött atomcsoportok részleges leszakadása és újratermelődése játszódik itt le, egy folyamatos szintézis, melynek során az elnyelt elemek (vegyületek) más anyaggá átalakulva kerülnek vissza a környezetükbe, a mintamolekula pedig ciklikusan elölről kezdi munkáját.
Gánti Tibor hasonlóképpen határozta meg az élő anyag szerveződésének kezdetét, amikor megalkotta a kemotonok cikluselméletét. Az élet mivolta című könyvében ugyan valódi filozófiai éleslátásról tesz tanúbizonyságot, de elsősorban Crick-nek válaszol – Az élet mikéntje című művére riposztol – és óvatosan elkerüli az alapkérdést: az élet hogyanját.



Kisfaludy György: A teremtés üzenete
Lapszám: 45. (78)
A kemotonok ipari alkalmazása bizonyítja a kijelölt irány helyességét. Ezek ciklikus folyamatba fogott, önreprodukáló vegyületek. Mondhatni, félig-meddig élőnek tűnő, víruselőtti molekulák – de nyugodtan nevezhetjük élőknek is!
28. Az élet útján
Minthogy a Világegyetem alaptermészetét reprezentálja, a G-hologram anyagszervező hatása mindvégig döntő szerepet játszik az élet kialakulásánál, és az élő rendszerek működésénél is.
A kémiai eljárások során fontos segítséget nyújthat a rázogatás, melegítés, keverés, vagy az elektrosokk. Ezek az eljárások az alkalmas építőelemek meggyorsított célbajuttatását segítik a G-hologram szerveződése folyamán, és átsegíti a szerveződő atomcsoportokat a molekuláris fejlődés egy-egy elérhetetlennek látszó szintjén. Az aminosavak kialakulását a meleg tenger hullámzása, és a gyakori villámlás is elősegíthette.
A kémiai eljárások során alkalmazott katalizátorok hullámterének a jelenléte is égetően fontos ezeknél a – más módon esetleg le sem játszódó – folyamatoknál, melyek során a katalizátorok nem épülnek be a keletkező molekulába, de mikrokörnyezetük hullámtere jótékonyan hozzájárul a kialakuló molekula további szerveződéséhez.
Bár a vírusok az élő és élettelen határán tanyázó szervezeteknek látszanak, nyilvánvaló, hogy nem ők képviselik az élet első formáját. Létmódjukat tekintve ugyanis a vírusok élősködők, és gazdasejt nélkül nem képesek RNS genetikai állományuk reprodukciójára.
Mégis ki kell térnünk itt arra, hogy töredék részekből is újratermelődő vitalitásuk ugyancsak egyfajta magasabb fokú szervező erő jelenlétét sugallja, melyben a rész az egészet – vagy az egészhez vezető utat – is ábrázolja.
Ezt a folyamatot egy keresztrejtvény megfejtéséhez lehetne a leginkább hasonlítani, aminek során az egyes meghatározások megfejtési sorrendjének nincs feltétlen hatása, mivel a megfejtést több-felől is el lehet kezdeni, ugyanannak az egésznek a kialakításához. Ha az egyik kérdésre adandó válasz nem jut az eszünkbe, továbbléphetünk egy könnyebben megfejthető rész irányába, és egy kicsit később, néhány megoldott meghatározás rávezethet minket az addig megfejthetetlennek látszó sorra is.
A megfejtés sorrendje alig befolyásolja a végeredményt.
Némely esetben a reprodukció során nem feltétlenül a. beépülő atomok sorrendje a lényeges, hanem azok meg- és holléte. A manapság élőként meghatározott rendszereket közvetlenül megelőző previtália molekulák igen változatos környezeti régiókban is kialakulhattak, de nem mindegyik számára adatott meg az a kivételes szerencse, hogy egy véletlenül létrejött környezeti együtthatás átsegítse a szerveződés valamelyik akadályán. Ha például nincs a környezetében katalizátor szerepét betöltő anyag, vagy nem csapkod a villám elég közeire, vagy egészen egyszerűen „ott” nem süt a Nap...
Az élet hajnalát mindenesetre olyan autonómia irányába ható tendenciáknak kellet létrehozniuk, amelyek elősegítették az élet evolúciójához vezető hermetizálódást. Egyfajta molekuláris mikroklíma létrejötte elvezethet a kívánt és szükséges „védettséghez”.
Egy, a sejthártya kialakulását megelőző precelluláris állapot kialakulása távol tartotta a nem kívánatos anyagokat a kialakulóban lévő, immáron vitalitást jelentő molekulacsoport közeléből, így keletkezett egy „rendszeren belül” és egy „rendszeren kívül”. Működésbe lépett egy „védett és önvédő” térrész, amely már nem volt olyan intenzíven kiszolgáltatva a környezeti hatások kényére-kedvére.
G-holisztikai szemlélettel úgy mondhatjuk, hogy G-hologram-jában „nyugodt” környezetet ábrázolt maga köré. Ez a hologram olyan kiskapukat is ábrázolhatott a rendszeren belül rendeződött hullámterek függvényében, amelyek – mint valami szelektív szűrő – kívül rekesztették a felesleges, a további fejlődés szempontjából káros atomcsoportokat.
A rendszerbe már bejutott szükséges anyag megváltoztatja a G-hologram összképét, és becsukja maga mögött az ajtót, vagy résnyire nyitva hagyja, hogy ezentúl már csak a kisebb atomok, atomcsoportok férhessenek a rendszerbe (ha ezek még továbbra is szükségesek).
A rendszer tehát önvédő és önszabályozó. A továbbiakban – a kémiai evolúciónál már tárgyalt módon önreprodukáló is lehet.
Ezzel el is jutottunk az élőnek tekintett rendszerek határára; az immár celluláris élettér kialakulásához vezető úthoz.



Kisfaludy György: A teremtés üzenete
Lapszám: 46. (78)
AZ ÖTÖDIK NAP
A sejtek szervezett dinamikus térbeli képe; magasabb szintű gravitációs holisztika és informatikai következményei
29. A sejt „lelke”: a gravitációs hologram
Ha átlépjük a bűvös – bár meglehetősen önkényesen megállapított – határt, amin túl az életnek nevezett jelenség kezdődik, a sejtek birodalmába jutunk.
Sejtnek manapság azt a konfigurációt szokás nevezni, amely sejthártyával, citoplazmával, sejtmaggal (és sejtszervekkel) rendelkezik. Osztódásra (és egyéb életfunkciókra: táplálkozás, kiválasztás, önvédelem) képes, amellett, hogy reprodukálja önmagát; ehhez anyagokat nyel el környezetéből, és oda anyagokat bocsát ki. Ezzel a tevékenységével egyúttal a környezet változását is kiváltja.
A számos felvetődő kérdés közül – melyekre a tudomány ezidáig nem tudott világosan válaszolni – ezúttal azzal foglalkozunk, hogy miért osztódik egy sejt, és minek a hatására kerül sor erre a folyamatra?
A logikus magyarázathoz a kémiai evolúciónál is alkalmazott rendszert építjük tovább; azzal a megszorítással, hogy ebben az esetben szem előtt tartjuk a környezeti katalizátorok, és a beépített (sejten belül raktározott) katalizátorok szerepét is.
Azok a precelluláris rendszerek, amelyek nagyobb hajlamot mutattak a hermetizálódásra, már magukban hordozták a továbblépés lehetőségét; a lehetőséget, hogy kiválasztódjanak azoknak a sejtelőtti molekuláknak a lehetséges variánsai közül, amik már egyre tartósabb és megbízhatóbb védelmet alakítottak ki saját mikrokörnyezetükben. (Természetesen nem tudatos cselekvésről van szó, csak tudattalan tökéletesedésről, molekuláris konvergenciáról beszélhetünk.)
Ennek a tendenciának az az oka, hogy a hermetizáltabb molekula kevésbé és kisebb számban bontódik vissza a környezet agressziója miatt, így mindig az elszigeteltebb jelenti egyúttal a maradandóbbat, „életképesebbet” is.
Ez a folyamat szünet nélkül működik és alkot. Bizonyos irányzatai megrekednek, mások elfajulnak és/vagy értelmüket veszítik.
A természet csaknem korlátlan variabilitása elképesztő bravúrokra képes.
És mindössze négyféle objektumból hozza létre mindezt; végső soron pedig egyetlen szubjektumból!
Honnan adódik a négynek ez a hihetetlen változatossága? Erre választ ad a négyféle objektum szerkezete.
A fotínó 8; az elektron 413, egy hidrogén alaprendszer közel 740088 dimenziós tér együtthatása.
Hányféle állapotot vehet fel tehát ez az „egyszerű kis atomocska”?
És hogyan variálódik mindez már egyetlen fotínó hatására is?
És mindezeknek együtt vajon mennyi a faktoriálisa?!
Kövessük tovább, mi is történhet a környezetüktől elszigetelődő, saját rendszert kiépítő molekulákkal!
A távol tartó, taszító terek kémiailag nehezebben védhetőek, ezért egy fizikai, mechanikus és kémiai védelmet nyújtó képződménynek kellett kialakulnia.
Égy molekuláris hártya, molekulák szövetsége a kollektív létért? Egyazon fehérjéből, amely azonban a légköri komponensek hatására polimerizálódni is képes?
Csak olyan megoldás képzelhető el, amelyhez minden összetevő adott a környezetben, és a szükséges energia is rendelkezésre áll. Szigorúak a törvények, és ennek a játszmának egyetlen résztvevője sincs kitüntetett helyzetben
Az az út látszik járhatónak, hogy az elősejt a felszínén kialakuló felületi feszültséghártyát alkalmasan megvastagítja, és itt kialakít egy nagyobb védelmet nyújtó molekularéteget: a sejthártyát. (Ez a védőburok az evolúció folyamán több molekulányi vastagságúra is növekszik).
A sejt kialakulásához vezető út lényeges állomása volt a sejthártya megjelenése, mert ezzel a mindaddig inkább kémiainak nevezhető precelluláris rendszer környezeti izolációja olyan nagy változáson esett át, ami a korábban teljességgel esetleges evolúciós folyamatot a célirányosabb fejlődés medrébe terelte. A sejthártya nyújtotta fokozott autonómia elősegítette az anyagok rendszeren belül maradását, valamint eredményesebb molekuláris preszelekciót is biztosított az élő rendszer számára; mindez az evolúció felgyorsulását eredményezte.
Mi játszódhat le holisztikusán egy celluláris rendszer mikrokörnyezetében?



Kisfaludy György: A teremtés üzenete
Lapszám: 47. (78)
A sejtet a sejtet jelentő interferencia-kép kényszertere determinálja; nem egyszerűen meghatározza, hanem kijelöli valamennyi benne található atom helyét és feladatát. A sejtet alkotó minden részecske részt vesz ennek az összképnek a kialakításában, és ezúttal is befolyásolja a képalkotást a mikro-és makrokörnyezet hatásainak az összessége: a Világmindenség.
A sejt rendszerének a kialakításában magától értetődően a sejt belsejében összegyűlt atomok rendszere az elsődlegesen meghatározó. Ezeknek az atomoknak az összessége – és ezeknek térben való elhelyezkedése, molekuláris szerveződése – egy, a magát a működő sejtet ábrázoló gravitációs hologramot is jelent.
A sejtet ábrázoló gravitációs eredő interferenciák alkotta kép természetesen nem a térben álló, statikus ábra:; hanem az atomcsoportok sejtben elfoglalt dinamikus térbeli helyzetével meghatározott, és ezzel a sejt dinamikus változását, mozgását, topográfiáját és vitális funkcionálását is meghatározó „n” dimenziós kényszertér.
30. Az osztódás
De vajon miért, mitől és miképpen osztódik ketté egy zárt, és zárkózott világ? Mi lehet a jelenség logikus elve? Hogyan „jön rá” a sejt, hogy most osztódnia kell, most meg nem?
Mi az, ami arra indítja a sejtet, hogy zigótából (egyetlen sejtből) teljes, soksejtű élőlénnyé váljon? És honnan tudja, hogy milyen élőlénnyé kell alakulnia?
Megannyi izgalmas, ám megválaszolatlan alapkérdés.
A tudomány heroikus munkával feltárta a témakör molekulár-biológiai, morfológiai vonatkozásait, megnevezte a jelenségeket és szereplőit, de ennek a munkának a során sok olyan tényezőre bukkant, melyek előtt értetlenül állt és áll a mai napig is.
Az életet kutató tudomány tartósan gyökeret eresztett a biokémia talajába, és lakonikus, minden információt nélkülöző válaszokkal kitér o megválaszolhatatlannak kikiáltott kérdések elől, vagy ködös misztikum mögé bújik, kijelentvén, hogy ez a természetnek bizonyára olyan határa, amit ember át nem léphet, meg nem érthet, fel nem tárhat.
Világos, hogy a keservesen kialakult ősi sejt nem válhatott volna a molekuláris fejlődés győztesévé, ha minden egyes sejtnek minden alkalommal végig kellett volna járnia a fejlődés teljes, e fokozatig már megtett útját. Valamilyen módon tehát másolatokat kellett készítenie magáról, vagy el kellett különítenie magából egy olyan kisebb részt, amely az idők során majd a másolatává fejlődhet.
Lényeg, hogy osztódnia kell, vagy bimbóznia!
Először vizsgáljuk meg logikailag, hogyan is viselkedik egy osztódó modellsejt.
Az eddig leírt időfizikai jelenségek erre is magyarázattal szolgálnak.
A G-holisztikai kép határozza meg, ábrázolja a sejtet, és a sejt jelenti, generálja a képet. Az anyag oda igyekszik, ahol a saját maga által keltett kép, a saját tere meghatározza. Ennek morfológiai és funkciót meghatározó következményei is vannak.
A sejt terébe szándékosan beeresztett, vagy véletlenül bekerült atomok aktívan megjelennek a sejtet meghatározó hologramban, és azt mindenképpen módosítják. Ugyanígy, már egyetlen fotínó is érezteti a jelenlétét.
Ez a jelenség a sejt szempontjából egyaránt lehet hasznos és káros is. A sejtbe, vagy a sejt közelébe került mérgező anyag (citotoxin, dekatalizátor toxin) gravitációs terével katasztrofálisan módosíthatja a sejt hologramját hermetikus kapszulában is; a G-hologram, mivel nem korpuszkuláris természetű, hanem időhullám, mindenen áthatol! –, így azt lehetetlenné és működésképtelenné is teheti.
A sejtet jelentő mozgó „ábra:” mozgása és alakja már egyetlen atom hatására is lényeges változásokon mehet át.
A sejtek belsejében található néhány sejt-szervecske is. Ezeknek a funkcióját csak részben tisztázta a biológia tudománya. Nos, ezek olyan raktárak szerepét (is) játsszák, amelyek a sejt belső katalizátorait halmozzák fel az igényelt mennyiségben. A nyomelemeket és a genetikai molekulaláncokhoz „szükségtelen”, esetleg citotoxikus vegyületeket gyűjtik ide a sejtek. Akár jól záró méregpalacknak is tekinthetjük ezeket a kis raktárakat. Akár a sejtre egyébként mérgező anyagokat is felhalmozhatnak, mert belső – célirányosan fejlődött – sejthártyájuk gondosan „bezáródik”, miután kalandos módon feltöltődtek a kívánatos atomokkal, vagy atomcsoportokkal. Ezek az összegyűjtött anyagok azután nem épülnek be sehová; a sejt a világon semmi nem készít belőlük, csupán közvetlen gravitációs terükre van szüksége.
A felhalmozott anyag minden egyes atomja döntő és helyettesíthetetlen szerepet játszik az élet színpadán. A sejtek kis raktárai azokat az anyagokat rezerválják, amelyek a sejt – egyébként „bamba” – hologramjába színt, dinamizmust: életet visznek. Attól, hogy ezek az igényelt térkeltők belülre kerülnek, beindul a sejt mozgása,



Kisfaludy György: A teremtés üzenete
Lapszám: 48. (78)
felgyorsulnak – egyáltalán működnek – a funkciói. Nem csak energia kérdése mindez, hanem a sejt képének aktív, már életszerű viselkedését meghatározó, dinamizáló tényező és az energiaigény együttes kielégülése.
A sejt hologramja a világ legérzékenyebb „műszere” – és leghatékonyabb adója –, amelyik „veszi” a Világegyetem alkotóelemeitől származó hasonló természetű híradásokat. Ennek köszönhető, hogy minden élő sejt anyagi valóságában – érzékenyen reagál közeli és távoli környezetének legfinomabb rezdüléseire is (fizikai szóhasználattal élve: a legfinomabb rezgéseire).
Ez azután egész sor misztikusnak tűnő jelenséget eredményez. A megfigyelt sejtek „megéreznek” olyan, a környezetükben történő eseményeket, melyeket mindennapi tapasztalataink alapján „megtapasztalhatatlannak” vélnénk. A józan anyagelvűség pedig ex catedra kijelentené – és ki is jelenti, – hogy ennek a jelenségnek egész egyszerűen nincs semmi valószínűsége, és ilyesmi nem is létezik...
Itt természetesen nem a sejt kémiai reakcióira gondolunk. Olyan jelenségekről van szó, melyek azt a benyomást keltik, mintha a sejt a távolba „látna”, vízen, falon, hegyen, minden akadályon keresztül.
És valóban: a sejt, megfelelő szerv híján ugyan nem lát, de érzékel, tudomása van környezetéről – a közelebbiről és távolabbiról egyaránt – és kommunikál vele!
Az Ukrán Akadémia Molekulabiológiai Intézete egy együttműködési szerződés keretében fordult hozzánk, hogy foglaljunk állást bizonyos rákkutatási és sejtbiológiai, sejttenyésztési problémáikban.
Válaszunk módfelett meglepte őket, de nem vetették el az első pillanatban hihetetlennek tűnő érveinket (mint arra itthon, Magyarországon már volt példa), hanem igyekeztek alaposan a végükre járni. Miután logikailag nem látszottak lehetetlenségnek, állításainkat a gyakorlatban is behatóan megvizsgálták.
Az előttünk részletesen feltárt (egyébként meglepő éleslátásról tanúbizonyságot tevő) rákdiagnosztikai eljárásukat, és az eljárás során tapasztalt mérési eredményeket figyelmesen áttanulmányozva rögtön kitűnt, hogy az eljáráshoz – kétségkívül jószándékkal – kialakított berendezések mechanikai és elvi problémáit nem vették kellőképp szigorú kritikai vizsgálat alá.
Mindenekelőtt néhány báziselemként használt laboratóriumi felszerelést kellett tanulmányozni, mert elsősorban ezekben lehetett feltételezni a hibák forrását. A tenyésztett sejtek egyébként precíz mérései olyan furcsa szórást mutattak, ami az amúgy forradalmian új és helytálló mérési eljárásukat időnként teljesen bizonytalanná, értékelhetetlenné tette.
Már a második napon valószínűsítettünk egy hibaforrást. A nemzetközileg általánosan használt, és elismerésnek örvendő tenyésztőtálcákat egy huszáros fordulattal alkalmatlannak nyilvánítottuk a szokásos kivitelükben, mert úgy találtuk, hogy ezeknél a széleskörűen alkalmazott eszközöknél figyelmen kívül hagyták a sejtek ultraibolya és G-holografikus kommunikációs szokásait.
Az első jelenség a szakirodalomban szerepel ugyan, de rendszerint csak a növények esetében tanulmányozták. Régebbi kutatásaink során viszont már tapasztaltuk, hogy sejttenyészeteknél is galibákat okoz. Ez a jelenség viszonylag könnyen elkülöníthető, ám a G-hologram kezelése a szokásos kísérleti körülmények között szinte áthidalhatatlan gondot jelent.
Javaslatunkra egészséges és beteg sejteket tenyésztettek, bizonyos meghatározott geometrikus rend szerint, és kiderült, hogy a sejtek az edényeken, tálcákon keresztül is átalakítják, „megbetegítik” és „meggyógyítják” egymást.
A rákos sejttenyészeteket szinte holdudvar veszi körül, és ez még a szomszédos (!) termosztátszekrényben – ez afféle kis fűtőszekrény”, 37 fokos belső hőmérséklettel – is érezteti hatását.
Aki nem hiszi, tenyésszen utána! Több tízezer kísérlet igazolta, hogy a jelenség a leírt módon létezik. A tenyésztett sejt több méteres távolságra is képes hatást gyakorolni.
Ennek a felismerésnek a rák kérdésének analízisében, az AIDS-kutatás során, és más, a hagyományos molekulabiológiai módon megmagyarázhatatlan betegség esetében is kulcsfontosságú szerepe lesz.
Mindaddig, amíg nem derítjük fel egy jelenség gyökereit, nem számíthatunk átütő eredményre. Az élővilág jelenségei sem az életben, hanem az atomi szinten gyökeredznek.
A kutatók világszerte fáradoznak a mesterséges intelligencia kidolgozásán. Az eredmény csúfos kudarc!
Miért?



Kisfaludy György: A teremtés üzenete
Lapszám: 49. (78)
Mert a kutatás elején elmulasztották pontosan tisztázni a valódi intelligencia ismérveit és elvét. Csupán elnagyolt kritériumkört állítottak fel, miszerint a mesterséges intelligenciának ilyen és ilyen képességekkel kell rendelkeznie. Ám ameddig fogalmuk sincs az emberi tudat működéséről, tárolási mechanizmusának a logikájáról, amíg nem tudják megválaszolni: fizikailag mi a GONDOLAT – addig hogyan is tudnák azt mesterségesen szimulálni!
Ugyanígy, a rák kérdésének a megközelítése a sejtosztódás okának a megértésén át vezet.
Miképpen is játszódhat tehát le a sejt osztódása?
A sejt rendszerébe került katalizátor szerepű atom (atomcsoport) hatására a sejt hologramja a kémiai evolúciót tárgyaló fejezetben már vázolt oszcilláció – kétpont, többpont, vagy haladóhullámú rezgés – állapotába juthat. Ennek következtében az egész sejt is rezeghet, de egy kiemelt részének önálló mozgásba lendülése is lehetséges, attól függően, hogy milyen viselkedésre kényszeríti a gravitációs kényszertér. Általánosságban ez váltja ki a sejt dinamizmusát, alakváltozásait, például a csillók mozgását is.
A környezetben halmozottan jelenlévő alkalmas anyagok előbb-utóbb a sejt „túlgyűjtését” eredményezik. Mondhatni, meghízik a nagy jólétben; modellsejtünk megnövekszik. DNS-ében, és egész belső struktúrájában a sejt elsősorban önmagát ábrázolja – tehát egy baktérium egy baktériumot, egy egysejtű moszat egy egysejtű moszatot. Sok-sok trillió dimenziós sajáttere szubatomi finomságú, a sejt minden részecskéjét ábrázolja és meghatározza. Minden atomját, és azok helyét, kapcsolatait, szerveződési mechanizmusait, működési folyamatait, ezek menetrendjét, és tanulási mechanizmusait is.
A megduzzadt sejt persze még nem osztódó sejt, így hát kell lennie egy további oknak, ami osztódást eredményez! Mikor a megnövekedett sejtben együtt van minden, ami elegendő két működő sejt kialakításához, a sejtet jelentő összes atom, egy – az alkalmas állapot elérésének pillanatában beépített – „gyutacs”, folyamatbeindító atommal (vagy atomcsoporttal) már minőségileg más sajátteret kezd meghatározni. A sejt – a kémiai evolúció során is döntő szerepet játszó – fantom hologramot hoz létre, így, a felhalmozott anyag függvényében modellünk egész rendszere, a teljes sejt összképére vonatkozóan oszcilláció állapotába kerül.
A sejt „izgatottan” remegni kezd (hosszabb-rövidebb ideig). Ezt követően, a kialakuló rezgés szimmetriájának a függvényében, a sejt felhalmozott anyaga is „tükröződni” kezd a saját maga álltai generált, extragyors rezgést meghatározó G-hologramjában.
Tisztáznunk kell, hogy a folyamat során végig csak egyetlen sejtet ábrázoló térbeli kép áll-e az osztódó sejt rendelkezésére. A kép is megkettőződik-e, vagy csak egyre veszettebb ütemben rezeg, mely tébolyodott ritmust már semmiféle anyagi részecske nem képes követni?
Ha gondolatban lelassítjuk a jelenséget, akkor azt láthatjuk, hogy a sejt és a sejt másolata egyaránt kölcsönösen – létrehozza egymás másolatát.
Könnyű belátni: ha a kiindulási sejt hologramja egy gyorsan rezgő hologram, akkor ennek hű másolata sem lehet ettől eltérő. Az osztódás során születő másolat és a kiindulási sejt kölcsönösen „megszülik”, meghatározzák és létrehozzák egymást.
Ennek a mozzanatnak az igazát az is bizonyítja, hogy a sejtosztódásnál a kiinduló sejt is megváltozik. A valóságban az osztódás jelensége roppant bonyolult, molekuláris struktúrák, emberi mértékkel nagyon gyorsan lezajló folyamatainak összessége, és rengeteg fázison kell baj nélkül átjutnia.
Amikor a rezgés amplitúdója eléri a megkettőződési szintet, amely egy atomot, vagy egy kötődésre kívánatos atomcsoportot már egészében ábrázol, akkor a kialakult hely „vonzóvá lesz” az ide való atomnak, vagy atomcsoportnak. Ide más szereplő csak egészen kivételes esetben „ugorhat be” vendégszerepelni; az így determinált helyen nincsen hely mások számára.
Sejtszinten ez a folyamat a sejt morfológiai elváltozását, hirtelen felgyorsuló remegését, majd megnyúlását váltja ki. A rezgéskép túlzott felgyorsulása a sejtben magában is változásokat hoz létre. Az atomok TEHETETLENSÉGE miatt a sejt az eddigi rezgés-állapotból a két helyen való meghatározódás – fantomhologram – állapotába kerül, és egy minden részletében kettéváló, önépítő szimmetriarendszer kényszertereinek öntörvényei szerint teljesen kettészakad.
Ez a folyamat sokszázezernyi lépcsőben zajlik le, és minden lépése úgy indul, hogy a kettészakadó rezgéskép először a tömegtehetetlenség folytán csak egy helyen van „kitöltve” anyaggal, majd ennek a helynek az odaillő atommal való kényszerfeltöltődése után a rezgéskép a következő stádiumába jut.
A kettéosztódást követően a mindeddig egyre fokozódó amplitúdójú rezgésképet meghatározó G-hologram rezgése alaphelyzetébe kerül, és ettől természetesen le is áll a rezgés. Hiszen, miután kettészakadt az osztódó rendszer, külön-külön már mind a két egyed G-hologramja egy „soványabb”, kiindulási helyzetű sejtet ábrázol.
És ezután minden kezdődhet elölről.



Kisfaludy György: A teremtés üzenete
Lapszám: 50. (78)
Ez az őssejt típusú osztódás modellje a hullám-centrikus világképben; a folyamat oka, rendje és magyarázata az időhullámok természetében található meg.
A sejtek ilyen típusú szaporodása csak az építéshez szükséges anyagok sejtbe jutásától (meglététől), áramlási és ellenállási tényezőktől – a sejthártya-pórusok szabályozódási és áteresztési képességétől –, a citoplazma anyag transzportálási képességétől, a sejtben felhalmozott, katalizátorként szereplő atomok terének hatásától, környezeti vagy autonóm felszabadított energiától, stb. függ; ahogy a sejt változó G-hologramja új és új helyekre tereli az atomokat, és tovább módosul általuk.
A sejtosztódás alapvető oka tehát: az anyag tömegtehetetlensége, az idő hullámainak sodrában!
54. és 55. ábra: Osztódó sejtek - dinamikus szimmetria
Az 54. és az 55. ábrán egy élő sejt (mycoplasma gallisepticum) osztódásának különböző fázisait figyelhetjük meg tizenkétezerszeres (balra) és hatvanezerszeres (jobbra) nagyításban.
A biológiában általános az a felfogás, hogy sejtek az energiát a környezeti anyagokból, vagy közvetlenül nyerik. Régi szóhasználattal élve: a sejtek, mint valami tüzelőanyagot, lassan elégetik a szénvegyületeket vagy egyéb anyagokat, és ezzel fűtenek.
Ezzel szemben az történik, hogy az alkalmas vegyületek kémiai átalakítása során megnyílnak az energiatereket felhalmozott részecskék (mivel az újonnan kialakuló vegyületben ez így határozódik meg). Az átalakulás folyamán a szóban forgó inzultált részecskék megváltoztatják energiaállapotukat – és időlapátjaik dőlésszögét megváltoztatva, például egy másik állapotba ugranak át változó vegyértékeik skáláján –, és kilövellik magukból a feleslegessé vált fotínókat. Ezek azután egy időre gerjesztettebb átmeneti állapotba juttatják a mikrokörnyezetüket, vagyis felfűtik.
A folyamat nem égés, és nem is lassú égés (mint ahogy nem ég a víz sem, amikor hígítás során beleöntjük a kénsavat, mégis felforrósodik; és nem „negatívan ég” a jég sem, amikor besózzuk, és intenzíven lehűl).
A sejt energiát enged szabadon, vagy energiát nyel el: fotínókat.
31. A többsejtű szervezet
Mi szabályozhatja a sejtek féktelen osztódását?
Ha van elegendő szükséges anyag és osztódási katalizátor; ha nincs a környezetben a folyamatot gátló anyag (akár a sejten belül, akár azon kívül); ha elegendő anyag biztosítja a „táplálékot” a sejt kemoszintéziséhez vagy fotoszintéziséhez, vagy elegendő a környezet fényellátása, tehát van elegendő energia a sejt energiaháztartásának, mikroklímájának a fenntartásához...
... ha mindez a rendelkezésére áll, akkor a sejt korlátlanul szaporodhat, őssejt-típusú osztódásba kezd.
Ha ezt a jelenséget semmi nem korlátozná, bármelyik baktériumfaj napok alatt méteres vastagságban borítaná be a Földet! Csakhogy az életfeltételek a környezeti feltételek korlátozott volta miatt szabályozottak, vagy szabályozódnak.



Kisfaludy György: A teremtés üzenete
Lapszám: 51. (78)
Túlnépesedett populációknál óhatatlanul felmerül a funkció szerinti differenciálódás, a munka (és életfunkció) megosztásának igénye. Az együttmaradó populáció fokozottabb környezeti védettséget is jelent, ugyanakkor a sejttelep belsejébe került egyedek anyagcsere-gondokkal kerülnek szembe, amikor a sejttelep a két sejtrétegű, lapos formációt további rétegek hozzáépítésével igyekszik gyarapítani.
Négy-öt sejtréteg vastagságig még segítséget nyújthat pórusok célszerű kialakulása, de több réteg egymásra épülése már szükségessé teszi azt, hogy a sejtek feladják addigi – lényegében autonóm – létüket; hogy kölcsönös előnyökért, és növelve a túlélés esélyét, megosszák egymás között a feladatokat.
Ez a munkamegosztás először csak részleges, majd domináns jelleget ölt, és mivel a sejtek közeli gravitációs terei egymást is befolyásolják, maradandó rendszerváltozások is létrejönnek bennük. Úgy is kifejezhetjük, hogy a sejtek, amellett, hogy differenciálódnak, a környezeti információkat is megjegyzik, tárolják.
A sejtek mutálódásának (nem degenerációjának) ily módon komoly szerep jutott az evolúció során. Az életben maradásért folytatott találékony küzdelem minden járhatónak látszó úton elindult, és ebben a harcban mindig a gyorsabban alkalmazkodónak volt nagyobb esélye az túlélésre.
De másképpen is közelíthetünk az evolúció kérdéséhez; az időfizikára alapozott szemléletmód a folyamat lényegét világítja meg.
Ha a fantom-hologram szubmolekuláris szintjére gondolunk, belátható, hogy nem az önvédelem az elsődleges, hanem az „önvédettség”, vagyis a szerencsés túlélés evolúciója a legszerencsésebb szerveződésű molekulák versengésével indult. Ez a fajta versenyfutás olyan sokféleséget és „leleményességet” igényel, ahány helyszínen csak folyik. Tehát már a kémiai evolúció szintjén megtalálhatjuk a kiindulási okokat.
Hogyan működik tehát az egysejtű világ?
Ha minden, ami atomokból áll, hullámforrásnak tekintendő, akkor a celluláris szintű rendszerek rendelkezhetnek azzal a képességgel, hogy konkrét érzékszervi rendszerek hiányában is „tudomást szereznek” az őket körülvevő mikrokörnyezetről, a számukra veszélyes vagy éppen felfalható objektumokról, és esetenként maguk a külső objektumok azok a környezeti katalizátorok, amelyek beindítják a reakciók és a válaszreakciók sorozatát.
Végsőkig leegyszerűsített hasonlattal: egy éhes amőba és alkalmas tápláléka együtt jelentik a megközelítés és a bekebelezés folyamatát, majd a jóllakott amőbát.
Ha az amőbának borotvaéles üvegszilánkot adunk „enni”, olyan félelmetes ügyességgel kerüli ki, hogy a legkisebb sérülés sem éri érzékeny sejthártyáját; ahogy egy éticsiga is akadálytalanul „átsétál” egy borotvapengén.
Erre a trükkre az ember bélrendszere is emlékszik még: a lenyelt üvegszilánk gyakran minden baj nélkül átjut a bélrendszeren, és csak ritkán okoz sérülést.
Az üvegszilánk nem táplálék, az élességet és a hegyességet sugározza; semmiféle módon nem hasonlít a tápláléknak alkalmas anyagok gravitációs terére, vagyis az üvegszilánk és az amőba Ghologramja együtt a kikerülés táncát váltja ki, nem a megtámadásét.
32. A mindentudó éter
Mielőtt rátérnénk a törzsfejlődés további lépcsőire, meg kell fontolni az eddig felépített logikai rendszer információelméleti következményeit. További következtetéseinkhez és azok megértéséhez jelentősen hozzájárul, ha kiépítjük a továbbvezető útnak ezt a szakaszát.
Már definiáltuk az étert, de nem beszéltünk a vonzatairól! Gondoljuk csak el, hogy milyen hihetetlenül kaotikusnak tűnő térréteg-halmazt kell figyelembe vennünk! Ennek pontos matematikai leírása tökéletesen lehetetlen, hiszen pillanatról pillanatra az egész Univerzum valamennyi, a szó legszorosabb értelmében az összes dinamikusan lezajló eseményét meg kellene örökítenünk képleteinkben.
Ez az eljárás abban az esetben is kikerülhetetlen, ha – látszólag szerényebb igénnyel – csupán egyetlen pont helyét igyekszünk meghatározni. Ama bizonyos pont ugyanis annyi helyen van, és annyi irányban mozog, ahány tér determinálja; vagyis kikerülhetetlenül meg kell határoznunk a Világegyetem összes olyan időterét, amelyik terjedése során már elérte a szóban forgó pontot.
Belátható, hogy ennek pontos meghatározása és teljes analízise nem lehetséges, egy időre tehát meg kell elégednünk az éter birodalmának logikai feltárásával.



Kisfaludy György: A teremtés üzenete
Lapszám: 52. (78)
Annyi bizonyos, hogy nincs olyan – minket már elért – térrendszer, amit figyelmen kívül hagyhatnánk, akármilyen távoli is a forrása. Minden térrendszer mindenható, és ez azt jelenti, hogy egyúttal ott is van, azt a helyet is alkotja, amelyiket éppen vizsgáljuk. Nincs és nem is lehet elképzelni olyan elzárt területet vagy „szigetet”, ami kivételt képezne ez alól, vagyis a térjelenséget lehetetlen árnyékolni anyagból készült eszközökkel vagy falakkal.
Minden LÉTEZŐ múltterjedési sebességgel táguló teret kelt (a finom létezők: az energiaterek is, és a durva létezők: az anyagi részecskék is). Spirálgömb alakú térrendszerük hasonlít egymáshoz, de korántsem egyforma.
Ennek a térnek a modelljét már zseniálisan megközelítette Wheeler, az amerikai fizikus, a félspinű terek leírásával – már a teremtő alaptér félspinűségét is rögzítette –, de logikailag nem építkezett tovább.
Az általa a mindenség alapvető alkotóelemeként deklarált „elementon” csak a tér félspinűségét veszi fel az elengedhetetlen tulajdonságok közé, és bár ez kétségkívül döntő jelentőségű megállapítás, nem hagyható figyelmen kívül a másik lényeges tényező: a relatív forgásdimenzió sem, hiszen e nélkül nem keletkezhet elegendő típusú a Világegyetemet alkotó építőelemekből.
Ezek a terek mindenhova E-vel tágulva jutnak el; az Univerzum tere tágul.
Az ilyen létezők szigorú törvényszerűségek szerint keletkeznek, és csakis pontosan megszabott natális körülmények mellett történhet meg a finom vagy durva létezővé válás eseménye a puszta létből.
Az anyag és az energia folyamatosan született és születik ma is, a találkozástípusok valószínűség-eloszlása szerint. Ezt is a Törvény határozza meg (és szabályozza).
A Világegyetem minden pontjában és annak határán túl is keletkezhetnek részecskék és ezek mindaddig teljesen autonóm Univerzumok, ameddig nem lesz közös terük egy másik Univerzummal.
Minthogy folyamatosan keletkezik, az Univerzum nem „hígul” fel, tágulása nem jár együtt egy adott mennyiségű anyag szétszóródásával.
Tágul – de ebből nem arra kell következtetni, hogy valamikor minden anyag egyetlen pontba sűrűsödve létezett. A „Big Bang” népszerű elmélete: a behatárolt materialista gondolkozásmód elhibázott szülöttje.
Az éter hullámai, a gravitációs hullámok tökéletesen anyagtalanok – a létezés eseményének, a múltnak a hullámai. Keresztül-kasul behálózzák az Univerzumot, annak „n” terét alkotva, és ennek a mérhetetlenül hatalmas világnak minden információját elviszik a Világegyetem minden pontjára. Ehhez nincs szükség semmilyen közvetítőre, semmiféle anyagra, berendezésre vagy manipulációra.
Ez a tér tulajdonsága – maga a tér.
Minden létező a maga kisebb Univerzumát kelti, és időtere – E-vel terjedve – mindenhova eljut. Az anyag nem állítja meg, bár manipulálódik ezeknek a tereknek a hatására. (Ez az oka annak, hogy a traszcendens természetű neutrínók akár egy ötven fényév vastag ólomfalon is átjutnának.)
Egy-egy térréteg-rendszer anyagi közegben is gyengítetlenül halad tovább. Az anyagi részecskék hűségesen kénytelenek követni a térrétegek által diktált tércsavarodásokat, folyamatosan perturbálódnak évmilliárdokon át.
Természetesen a kiszemelt anyagi objektumunk, és az a térforrás, amit mintaképpen választunk, mozog(hat)nak egymáshoz viszonyítva. Maguk a terjedésben lévő térrétegek nem képesek megváltozni, és miután elhagyták a térforrást, mindörökre változatlanok maradnak.
De ez nem jelenti azt, hogy nem változtatnak!
Ezek a térrétegek saját terük szeszélye szerint jelenítik meg az anyagot, és úgy felszeletelik mint a hentes a szalámit. Csakhogy ezek a szeletek nem kifejezetten síkrétegek, hanem hordozzák a forrás távolságára jellemző görbületet is, ugyanígy a forrás elmozdulását követő elmozdulást is. Az anyagi objektumok korlátlanul ki vannak szolgáltatva a térrétegek által diktált változásoknak, ugyanakkor saját mozgásukba beépítve létre is hozzák ezeket, mint térforrások.
A térforrások minden elmozdulási információja relatív elmozdulások formájában terjed, és látszólag tükröződik is a Világegyetem valamennyi objektumáról.
Valójában nem tükrözésről van itt szó; csakis a térforrások relatív helyzet-modulációjáról, ide-oda helyezéséről beszélhetünk. Ennek az a nyilvánvaló következménye, hogy egyetlen elektronon is jelen van az Univerzum minden atomjának minden elmozdulási, és létezési tere; benne forog, kavarog, örvénylik az egész Univerzum!



Kisfaludy György: A teremtés üzenete
Lapszám: 53. (78)
Ugyanakkor minden objektum ki is sugározza mindezt. Hiszen mint tér-forrás „n” térben van, törvényszerűen „n” helyre „szitál” – „n” helyen határozódik meg, ennyi helyen van egyidejűleg – ezekben a terekben. A térforrásokkal egyetemben elszenvedi a változásokat az „n” számú térben; majd az általa keltett terek saját forrástereik saját elmozdulásain az összes terekhez viszonyított elmozdulásait is keltik. Mi következik ebből?
Az éter az Univerzum minden eseményére emlékszik (beleértve a múlt valamennyi eseményét is).
Minden részecske birtokában van az Univerzum minden információjának. Úgy szemlélhetjük a múltat – és a jövőt? –, mintha minden most játszódna le a szemünk előtt!
Nem kizárt, hogy működhetett egykor a Földön olyan berendezés, ami érzékelhetővé és értelmezhetővé alakította a gravitációs hullámok információözönét.
Isten szeme mindent lát?
Isten szemét szétszedhetőnek és javíthatónak tartja egy zsidó szent könyv – mint egy televíziót.
Az éter informatív tulajdonságából kiindulva ez nem is képtelenség!
Amennyiben össze tudunk rakni egy ilyen berendezést, az Univerzum minden civilizációjának minden tudását megszerezhetjük, anélkül, hogy elhagynánk a Földet. Úgy járhatjuk be a Galaxisokat, mintha a szomszéd kertjébe kukucskálnánk át. A történelem nyitott könyv lenne... de ne soroljuk tovább. Az elképzelhetetlen, bár még egyelőre csak logikailag, de elérhető közelségbe került!
Logikailag nem lehetetlen a feltámadás sem; hiszen az anyag minden rezdülése itt van a kövekben és a környezetben, és ha egyszer sikerül hologramot készíteni a környezeti információból, akkor ténylegesen megjeleníthető a múlt minden árnya. Ugyanez okból elgondolkoztatóan racionálissá válik a reinkarnáció jelensége is; végső soron egy speciális térréteg-rendszer határoz meg egy teljes személyiséget, és hordozza annak jegyeit. Ez a térréteg-kombináció aztán, mint információ soha nem vész el...
Az időfízika törvényeinek és jelenségeinek részletes feltárása során – és következetesen alkalmazva az egyes szakterületekre – sok parapszichológiái jelenségre is fény derülhet. Az időfízika alapján erőlködés nélkül magyarázható az ilyen jelenségek jelentős hányada (mint például a gondolatátvitel). Akadnak olyan parajelenségek is, amelyek csak hipertéri eseményként írhatók le; így egy másik könyv tárgykörébe vágnak.
És ha bárki úgy gondolja, hogy ez az elképesztően bonyolult éteri világ örökre átláthatatlan marad az ember számára, az gondoljon a rádióhullámokra vagy a fényre. Ez is, az is megfejthetetlenül soknak tartott információt hordoz, mégis ki lehetett dolgozni a szelektálás módszereit. Mi több, a szemünket is mindenfelől bombázzák a fény részecskéi – a fotínók térrendszerei –, és mi mégis értelmezhető képet látunk.
Értelmező berendezésünk ezúttal is adott: hiszen agyunk és egész lényünk része az Univerzum információáradatának, sőt, magunk is hozzájárulunk személyes információinkkal...
Az elektromágneses hullámok birodalma elegánsan magyarázhatónak bizonyult, ameddig a nagyon rövid hullámhosszak birodalmába nem értünk; a centiméteres hullámhosszak tartományában annál több meghökkentő jelenség mutatkozik. (Ettől függetlenül naponta alkalmazzuk mindezeket az elektromágneses hullámokat. Miért is ne? A fény sem olyan, amilyennek a tankönyvek leírják – dehát nem a tankönyvekkel nézünk.)
Lássuk csak!
Egy fotont – egy bogyócskát (a hagyományos értelmezés szerint) – áteresztünk egy lyukon. Lézer forrásból származik, így nem kóborol semerre, egyetlen cérnavékony fényúton halad. Elé helyezünk egy kicsiny lyukacskát, és amikor ezen áthalad – elhajlik. Merthogy a bogyócska hullámocska is.
A lyuk mögé teszünk egy fehér papírt, amin sötétebb és világosabb fényköröket kelt. Sőt, saját magával is interferenciába kerülhet, vagyis hol gyengítik, hol erősítik egymást a saját fázisban eltérő hullámai.
Eddig rendben is volna.
Most a lézer-sugártól jó messzire, mondjuk 10 centiméternyire fúrunk egy újabb lyukacskát. Ott, ahol nincs fény, nincs foton. (Az előző lyukat még fekete fényterelő csövecskével is védhetjük.)
Fehér papírunkon a másik lyuk függvényében változik az interferenciajelenség.
Ez viszont egyáltalán nincs rendben!
Na persze, a fény elektromágneses hullám, ugyanakkor duális természetű.
Jó, jó. De akkor most kísérletezzünk tovább!
Veszünk két rádiófrekvenciás elektromágneses rezgést, és ezeket összekeverjük. Az eredmény: ezeknek összege és különbsége is megjelenik, mint eredő. (Rádiótechnika, alsó és felső keverésű KF elve.)



Kisfaludy György: A teremtés üzenete
Lapszám: 54. (78)
Most veszünk egy piros és egy zöld fényt, és egy pontra irányítjuk. Az eredmény egy sárga szín, ami frekvenciában a két kiindulási szín között van.
Ez megint rendellenes!
Egyetlen fotont kettéosztunk egy fényzáró csőben. Ha az egyik felével csinálunk valamit, például polarizáljuk, akkor az a másik csőbe elvezetett másik felét is megváltoztatja, bár a kétfelé választott – ellentétes irányba haladó fotont (fél fotont?) már méterekkel korábban elvezettük!
Korunk fizikájának szemszögéből – egészen felháborító viselkedés!



Kisfaludy György: A teremtés üzenete
Lapszám: 55. (78)
33. A láthatóvá tett gravitációs hologram
A logikailag létrehozott részecskék matematikailag is lehetségesek, a gravitációs kényszerítő terek lefényképezhetők, láthatóvá tehetők.
A kristály teréről készített képet még nagyon sok felvétel követte.
Felvételeink elkészítéséhez új módszereket dolgoztunk ki. A Kirlián Szövetség hozzávetőleg hatvan paraméter pontos betartását írja elő, ennyi megkötöttséggel pedig kevés valóban elkápráztató felvételhez juthatnak az immár egymást utánzó kutatók. Megépítettünk és kipróbáltunk minden általuk használt és leírt berendezést, de ezek szinte kizárólag a bevált kísérleti helyzetek szolgai reprodukálására alkalmasak.
A felvételek készítése közben tanácskoztunk azokkal a hazai és külföldi szakemberekkel akik már rendelkeztek némi tapasztalattal ezen a téren; segítségüket köszönjük, ám inkább eltérítettek célunktól, mintsem közelebb vittek volna hozzá.
A mi szempontjaink döntően másfélék voltak – mi ugyanis tudtuk, hogy mit keresünk.
Az addig tanult eljárások bonyolultak voltak, logikátlanok és többnyire használhatatlanok is. Egyszerűen figyelmen kívül hagytak olyan – a mérésnél jól tapasztalható – tényezőket, amik nem hagyhatók figyelmen kívül, még akkor sem, ha a Kirlián Szövetség irányadó leírásai ezt javasolják.
Új módszereket dolgoztunk ki. Ezek segítségével készültek az alábbi felvételek. Tízből tízen felfedezhető a keresett fantomtér!
Az 56...66. képek (Kisfaludy György, Kisfaludy Kornél és Hoffmann Dezső felvételei) az Időfizikai Kutató Laboratóriumban készültek a szerző irányításával; nagyfeszültségű (25 kV) térben, DC-re szuperponált nagyfrekvenciával (15 kV; 2,5 kHz), tartós impulzus üzemmódban (0,5-1 Hz), „tárgy az anód”-módszerrel. (FORTE normál karton fotópapírra; expozíciós idő: 10 sec.; relatív páratartalom: 40 %, 24 C°.)
A felvételek egy szobanövény letépett leveléről készültek (ugyanarról a levélről).
56, 57, 58, 59. ábra: 60, 61, 62, 63, 64. ábra: Kirlián felvétel-sorozat egy levél pusztulásáról „Az élet úgyis tovaszáll...”
Közvetlenül a felvételsorozat megkezdése előtt a levél hegyesebb végéből ollóval levágtunk egy darabot, majd a levelet egy sötétben előkészített fotópapírra tettük, amely egy 6 mm vastag üveglemezre helyezett katódlemezre (18 x 24 fényképészeti krómlap) került, egy áramkorlátozó-elosztó film közbeiktatásával (előhívott, de nem



Kisfaludy György: A teremtés üzenete
Lapszám: 56. (78)
megvilágított röntgenfilm). A levél szárához egy jól szigetelt nyélre szerelt tűvel közelítettük az anódfeszültséget (25 kV), és kb. 0,5-1 sec. ütemben szikráztatva juttattuk be.
A levél lidércfény-szerűen kavarogva, örvénylődve jelent meg a sötétben. A levél csúcsa is – a levélnek az a vége, amit előzőleg levágtunk, és a szemétbe dobtunk!
A felvételeken kevésbé érzékelhető a dinamikus jelenség, mivel a kép a tíz másodpercig tartó expozíció során mutatkozó fényjelenségek átlaga.
(Az egyes pillanatok rögzítéséhez valószínűleg speciális, nagyon fényérzékeny fotópapírt kellett volna alkalmazni a kísérlet során. Papírt, mert a filmhordozó túlságosan szigetel, és sokkal kevesebb alagútkisüléshez hasonló jelenséget produkál. Nagyrészt a síkja irányában vezet, keresztirányban viszont erősen szigetel. A kísérletekhez a nem műanyag bevonatú matt karton fotópapír használható a legjobban.)
A rendkívüli felvételek nagyjából három-négy percenként készültek egyazon levél genetikai pusztulásáról. A levél nedvességtartalma a sorozatos expozíciók során nem változott számottevően (ellenállásában mérhetően), ám a képeken mégis nyomon követhető a levél pusztulásának a története.
Tehát ott a tér, egy hologram-szerű tér, ami a levél gravitációs sablonja, és amit maga a levél, a levél létezése generál.
A képeken jól látszik, hogy a rendszer belső elváltozásokat szenved, DNS-ei a sokkoló feszültségtől felbomlanak, a levél fantomjelensége egyre durvább és egyre inkább szétbomló interferenciákba rendeződik, és a kezdetben életet sugárzó struktúrái lassan kihalt fehér szigetekké nőnek az egész felületén, elbomlanak és megszűnnek.
A kísérlet után a levél szemmel láthatóan alig, vezetőképességét tekintve szinte egyáltalán nem változott még, csaknem olyan volt, mint amikor letéptük (nem száradt ki, nem aszalódott össze stb.). Azaz változatlanul tartalmazta azokat az atomokat, amelyekből eredetileg felépült – jellegzetes, a kifejezetten ezt a levelet meghatározó G-hologramja mégis megszűnt.
Márpedig a G-hologram kényszertere kötelezően követendő minta a sejtek számára. Onnan „tudja” a levél, milyen alakot kell öltenie, és hol, milyen sejtekké osztódjon – vagy éppen ne osztódjon! –, hogy milyen a saját térforrásainak térbeli elrendeződése. Ebben a folyamatban minden egyes atomja aktívan vesz részt.
65. 66. ábra: Ezen a felvételen a levélér is látszik Az 65. és a 66. felvételeken egy croton nevű szobanövény levele látható.
Az első képen még nem vágtuk le a levél csúcsát, a második felvétel pedig közvetlenül a levél megcsonkítása után készült. Ez utóbbi G-hologramon még a levél fő erének a helye is felismerhető, bár egy kicsit már „kormos” a szokatlanul hosszú expozíció következtében. (A felvételek elkészítése után még egy apró érdekesség történt: a növény, amelyről levágtuk a kísérlethez használt levelet, 1-1,5 méter távolságra állhatott a tetthelytől, ahol a levelét „meggyilkoltuk”. Másnap reggelre a növény valamennyi megmaradt levelét ledobta. Csupán egy elágazó kopár ágacska maradt a cserépben. Később kihajtott, és mindmáig boldogan virul.)
Jónéhány interperszonális felvételt is készítettünk „Tárgy a Katód”-mód-szerrel. A 67 és a 68. ábrákon látható kettő ezek közül. (Elkészítésük nem éppen veszélytelen; ez a tény megörökítésre is került a második felvételen, az egyik munkatársunk ujjába cikázó villám formájában.)



Kisfaludy György: A teremtés üzenete
Lapszám: 57. (78)
A két felvételt 21 DIN-es síkfilm fotóanyagra exponáltuk. (Vigyázat, nem fényképezőgéppel készülnek, hanem sötétben, magán a filmen!)
Az első felvétel elkészítésekor két munkatársunk rányomta ujja begyét a nagyfeszültségű térbe helyezett filmre. Ujjbegyük koronafénnyel világított. Mikor ujjúkat egymáshoz közel tették, közös, egybemosódó tér alakult ki közöttük. (Apa és fia.)
A második felvétel elkészítése előtt munkatársaimat – eléggé el nem ítélhető módon – a legválogatottabban aljas trükkökkel úgy egymás ellen uszítottam, hogy már nem is mérsékelten utálták egymást.
Ennek az érzelemnek a nyoma jól látszik a felvételen. Olyan erőtér feszül közöttük, mint az egymást taszító mágnespólusok között, középen jól kivehető elválasztó vonallal.
A G-hologram láthatóvá tételével lefényképezhetek a lelki állapotok, a betegségek, akár régen amputált végtagok is!
Mert az anyagot el lehet ugyan távolítani, de a fantomképe megmarad. Hiszen az illető nem hal el, mint a letépett levél, és továbbra is generálja az őt magát jelentő és egész lényét meghatározó teljes holografikus teret. (Ha genetikailag nem volt ott a végtag, akkor persze a képen sem látható, például egy „Contergan-bébi” esetében. Az öröklődésnél a genetikailag ép, de féllábú szülőknek nem lesznek féllábú gyermekei, mert keletkezésük során a sejtek a fantomrészt is látják.)
67. ábra: Szeretet (Interperszonális érzelmi interakciók) 68. ábra: (Gyűlölet)
Jelenleg is dolgozunk a módszeren, amivel arra késztethetjük a szervezetet, hogy G-holografikus képét töltse ki anyaggal, pótolja a hiányzó testrészt (ahogy sok alacsonyabb rendű élőlény képes is ilyen fokú regenerálódásra).
Tudomásunk van a Szovjetunióban végezett hasonló célú klinikai kísérletekről, és mi is végeztünk már sikeres – állatkísérleteket.
Más kutatók leírásaiban felvételsorozatokkal találkozhatunk, amelyen látszik és jól elkülöníthető az alkoholos, drogos, marihuánás, ginseng-gyökeres befolyásoltság. Ez utóbbi eredményezi a legnagyobb koronajelenséget; látványosan megnöveli a vitális energiákat, míg az alkohol – nem kevésbé látványosan – csökkenti.
A Kirlián-kísérleteket – megfelelő óvatosság és szaktudás birtokában – könnyen reprodukálni lehet.
Az 69. ábrán a berendezés nagyon egyszerű kapcsolási rajza látható.
Lényegében egy Zsiguli gyújtótrafóból, és egy régi típusú szovjet színes TV-ből származó feszültségsokszorozóból áll; mindezt fémdobozba kell szerelni. A berendezést pontosan és érintésvédelmileg szabályosan kell kivitelezni. (A hanyagságot a szerkezet szigorúan bünteti!)
Az egészet egy özönvíz előtti, csöves, ORION márkájú hanggenerátorról láttuk el a munkaponti (legnagyobb koronafényt adó) váltakozó árammal (50-250 V feszültség mellett). Más forrás is alkalmas lehet, de a finom tranzisztoros (IC-s végfokozatú) generátorok a szikráztatástól hamar tönkremennek.
Ezeknél a kísérleteknél semmi sem kerülendő el jobban, mint a földelés, a kőpadló, a fémasztalok és a fémszékek! Álljunk mindig nagyon jó szigetelőn, de az a legjobb, ha a lábunkat nem is tesszük le a földre! (25-30 kV!) Egyedül, vagy hozzáértés nélkül senki se próbálkozzon a kísérletezéssel!



Kisfaludy György: A teremtés üzenete
Lapszám: 58. (78)
69. ábra: Kirlián berendezés kapcsolási rajza
34. Az egyetemes létezés
A Világegyetem információból áll, hiszen minden rezdülése információkat hordoz.
Ha egy elektron kering egy atomban, nem teheti anélkül, hogy arról először a szomszédos atomok, majd mind távolabbi részecskék, végül az egész Univerzum minden létezője ne szerezzen tudomást, hiszen azok a példaként szolgáló elektron sajátterében vannak; azaz abból IS állnak.
Nincs limitálható esemény, csak domináns esemény van, ami a látszateredmény látszattörvényeinek korlátolt pontosságú felállításához vezethet. (vezetett!!)
Az asztrológia az univerzális környezetben igyekszik felderíteni az emberre ható térrendszerek együtthatását – az alapfeltételezés egyáltalán nem hibás. Időfizikai ismeretek nélkül is belátható, hogy ha a Hold méterekkel képes megemelni az óceánok szintjét, akkor az emberre is hatással kell lennie. (Időfizikával viszont meg is lehet magyarázni.)
Nem kétséges, hogy a földi létet a leglátványosabban befolyásoló – forrásaik közelsége miatt legnagyobb görbületű, – tereket a Nap, a Hold és Naprendszerünk bolygói hozzák létre. Nyilvánvaló, hogy a távolabbi – kisebb görbülettű hullámokkal jelenlévő –, de nagy tömegű sűrűbben érkező hullámokat gerjesztő – anyaghalmazok (galaxisok, gömbhalmazok) hatása, valamint ezek egymáshoz viszonyított helyzete ugyancsak lényeges tényező, amilyennek az asztrológia is tekinti...
...ám a továbbiakban csak a néhány dominánsnak vélt tényezővel operál, míg másokat önkényesen, vagy információ híján figyelmen kívül hagy. Így az asztrológusok által felhasznált töredék faktorok az események extrapolálását csak különleges, vagy kellő tágassággal meghatározható esetekben igazolhatják.
A halmaz valójában összehasonlíthatatlanul bonyolultabb annál, hogysem az egyszerű asztrológiai eszközökön keresztül előre jelezhető variabilitás ezt sejtetné.
Paul Dirac, Angliában élő francia származású zseniális fizikus és matematikus számos eredményével jelezte a helyes információelméleti utat.
Leírta a statikus perturbációs halmaz törvényszerűségeit, ha nem is dinamizálta – amivel pedig eljutott volna a memóriatörvények határára.
Az éter gyakorlatilag egy Dirac-féle perturbációs halmaz, melynek megszámlálhatóan végtelen forrástere biztosítja a rendszerelemek összes forrástere számára a dinamikus információcserét, és a közös létet.
Az információ entrópiájában mindennek és mindenkinek egyenrangú szerep jut.
Minden és mindenki, aki tapasztal, lát, szenved vagy dőzsöl, él vagy elpusztul, ezt az entrópiát halmozza. Senkinek és semminek a léte és sorsa nem lehet közömbös vagy jelentéktelen. A rendszer egésze szempontjából egyetlen atom is főszereplő, hiszen milliónyi tere mindenben és mindenkiben változásokat indukál. Lényeges a holléte, mozgása, általában a léte vagy a pusztulása.



Kisfaludy György: A teremtés üzenete
Lapszám: 59. (78)
Az univerzalizmus is erről tudósít, az idők és a felejtés során azonban átminősült a sokistenhitek egyikévé. Az ősi, szentnek tisztelt szövegek terminológiai félreértése így alakulhatott politeizmussá.
Ha ezen könyvek Istenét vagy isteneit fizikai tényezők és jelenségek tulajdonságaival, megjelenésével és eseményeivel azonosítjuk, akkor kiderül, hogy az eddig logikailag megközelíthetetlen leírások érthető üzenetekké: időfizikává, és az erre épülő biológiává, vagy pszichológiává változnak – és egyáltalán nem biztos, hogy ezzel megfosztatnának isteni tulajdonságaiktól!
A sejtek holografikus teréről már beszéltünk, és ez további információelméleti konzekvenciákat is hordoz.
Ez a tér ugyanis nem szorul a genetika morfológiai és osztódási korlátai közé, hanem tágabb értelemben is igazságokat, felismeréseket, reakciókat és válaszreakciókat hordoz; a memória legősibb megjelenési formája.
A domináns saját információn kívül passzívan vagy aktívan elraktároz számára létfontosságú környezeti információkat is. (A számítógépek memóriája sem tudatos, mégis elraktároz később felhasználható lényeges információkat. A computer is hozhat döntéseket, de ez nem azt jelenti, hogy gondolkozik.)
A Gaia-elmélet egy ősi gondolat feltámasztása, ami azt feltételezi, hogy egy egész bolygó nem perszonális szinten is – információegységet képez, vagyis az összes növényi, állati, emberi egyed, felhasználva a bolygó élettelen anyagát is, egyetlen közös információhalmazt alkotnak.
A világnak szinte minden népe őriz ilyen emlékeket. A Manu, Gája istennő, Föld anyácska erről mesélnek.
Számos jelenség és tapasztalat utal arra, hogy ilyen halmaz most – és itt – is létezik és működik. Segít, tanít, és indukál minket is.
Főképpen a jobb agyféltekénk működik a „Gaia” részeként. Sokan tudatosan is képesek ráhangolódni erre a közös tudatra, és ebben az állapotban megmagyarázhatatlannak látszó képességek birtokába kerülnek. (Az Agykontroll-tanfolyamok, ha nem is nevezik meg, de ebbe a szférába vezetik be hallgatóikat.)
A Gaia hipertéri manipulációkra is képes, a Föld élettelen anyagát is memóriaként felhasználó, egész bioszférányi agy. Térhullámokból álló, perturbációs információhalmaz.
És ha egyáltalán felmerülhet – az időfizika rendszeréből és logikájából következően észszerűen és elvethetetlenül – a szerveződésnek ez a magasabb szintje, akkor értelmetlen volna nem feltételezni a térhullám-rendszerek még teljesebb egységeit...
70. ábra: A Káosz (Mező) gerjedése



Kisfaludy György: A teremtés üzenete
Lapszám: 60. (78)
A HATODIK NAP
A szervezet holisztikus képe, növényi, állati memóriák és az agy
35. Az egyedfejlődés
Nem feltételezések vagy hitbéli meggyőződések bizonytalan ingoványa ezentúl az a kijelentés, hogy a világot kormányzó, alakító erő egy transzcendens, szemmel – általában – nem tapasztalható közeg, ami az anyag alapvető tulajdonsága, magának az anyagnak is a meghatározója.
Ez a tér – csakhogy olyan a viselkedése, mintha hullám lenne.
Tehát nem x, y, z, ct komponensekből álló Minkowski-tér; annál sokkal több és bonyolultabb.
Ha a jelenségeket mélyrehatóbban – atomi, szubatomi szinten –, de a megszokott módszerekkel, gátlásokkal és előítéletekkel igyekszünk feltárni, olyan falba ütközünk, amelyen csak a legnagyobb nehézségek árán törhetünk át. És amikor végre sikerrel járunk, úgy érezzük, most megtaláltuk, kezünkben a végső titok, rá kell döbbennünk, hogy amit kétségbeesetten markoltunk, semmivé foszlott a kezünkben – mert az anyagot valójában a „semmi interferenciái” alkotják.
Ám ennek a „semminek” világformáló ereje és egyetemes mindentudása, matematikája van. Egy darab kristály vagy egy levélke is elárulhatja a „felfoghatatlan”, a „megismerhetetlen”, a „megfejthetetlen” titkot – csak jól kell kérdezni a természetet.
Évezredek óta birtokunkban van az időfizika minden grafikai és matematikai megoldása, azok ismertetésével, magyarázatával, lábjegyzeteivel egyetemben.
A 72...76. ábra: motívumait egyaránt láthatjuk a lépcsőházak, kapuk, erkélyek korlátján, valamint a pápa kezében is – ugyanakkor közismert, hogy ezek „életfák” és teremtésszimbólumok.
A jin-jang jelkép értelmezéseként azt is leírták évezredekkel ezelőtt, hogy benne rejtőzik az idő; tartalmazza a múltat, a jelent és a jövendőt.
71. ábra: Jin-jang
Összevetve a tér és az anyag születéséről szóló fejezet számítógépes függvényábráival, nem látszik túl merésznek a kijelentés: a jin-jang szerkezet, és ránk hagyományozott magyarázatai az időfizika alapjait őrzik (nevezetesen a két időtér találkozásából született fizikai tér szerkezeti vázlatát).
72...81. ábrákon a minden civilizáció által évezredek óta szentnek tekintett jelkép: a capitula ábrázolásai láthatók a világ több, egymástól távol eső részéből és vallásából.
Az időfizika – mint kulcs – birtokában kinyílnak a titkokat őrző zárak.
A szöuli olimpia közvetítéseiből is ismert szimbólum az anyag születését jelenti (és azért végződik szaggatott vonalban, mert a végtelenbe terjed, lásd: 5. ábra).
Például a 72 ábrán látott motívum a tachionok eseményvonala a kettős törésű időben. A levelek az élethez energiához, térhez és anyaghoz – vezető ágat jelentik, a „girland” továbbhaladó ága pedig a teremtés, a natális folyamat folytonosságát.
A szó szoros értelmében a szemünk előtt vannak a világ megértéséhez szükséges adalékok. Nincs olyan nap, hogy ne találkoznánk ezzel a sugalmazással, csak éppen nem vesszük észre, mert merőben eltér a megszokott, megfogható, földhöz- (anyaghoz) ragadt tapasztalatoktól.
Ha pedig már végképp nem lehet nem tudomást venni róla, akkor sürgősen el kell látni valamilyen tetszetős és semmitmondó magyarázattal, amihez nincs szükség életünk alapvető felülvizsgálatára.



Kisfaludy György: A teremtés üzenete
Lapszám: 61. (78)
72. 73. 74. 75. és 76. ábra: Kapitulák a különböző civilizációkból
A tartály és a levél G-hoIogramjának általunk is bemutatott esete már a harmincas években ismert volt. A felfedező Kirlián szinte megrokkanásig kényszerült kilincselni az akadémikusoknál, hogy ne söpörjék félre káprázatos lehetőségét. (Félresöpörték. Okkultista körök megpróbálták azonosítani az asztrálsík megnyilvánulásával, a lélek képével – és bár a megnevezésen kívül minden egyéb magyarázattal adósok maradtak, az eddigiekből látható, hogy ez az azonosítás egyáltalán nem nélkülözi az igazságtartalmat.)
A felvételeken világosan látható, hogy az atomokat ez a különös térjelenség övezi, de a fény részecskéit nem téríti el észrevehetően.
(Ha eltérítené, akkor például a félkezű ember hiányzó keze is halványan látszódna a levegőben. Bár hallhattunk olyan esetekről, hogy a félkezű ember látni vélte a hiányzó végtagot a sötétben, ám gyorseszű pszichiáterek lebeszélték vagy „legyógyszerezték” erről a badarságról.
Pedig... (PVC padló vagy jól szigetelő ágy, műszálas ágynemű és a jól földelt fal; minden együtt a Kirliáneffektushoz!)
Az egyetlen logikus álláspont az, hogy a részecskék és a létezésük által generált időtér, illetve kölcsönhatásaik a többsejtű szervezetek esetében sem viselkednek eltérően, mint az élettelennek tekintett tartományban. Nyilvánvalóan nem lép fel váratlanul egy újabb, az élettelen anyag vagy az egysejtűek szerveződése során még nem tapasztalt minőségű alkotóelem sem; már csak azért sem, mert az élő és az élettelen közé húzott határvonal csupán önkényes emberi elképzelés.



Kisfaludy György: A teremtés üzenete
Lapszám: 62. (78)
77. 78. 79. 80. és 81. ábra: Kapitulák a különböző civilizációkból
A. G-hologram kényszerítő erejű tere tehát itt is megtalálható. Ez az időtérbeli – manapság használatos terminológiával: „négy dimenziós” – kép ezúttal nemcsak a sejt struktúráját (működését, mozgását stb.) határozza meg, hanem az egész mozgó, funkcionáló, térbeli szervezetet. A szervezet minden sejtje egyúttal az egész szervezet képét is ábrázolja, és molekuláris elrendeződésével kelti is azt (természetesen a saját nézőpontjából).
Ahogyan az a levelekről készített felvételeken is látszott, ahol a sejtek a megcsonkított levél hiánytalan képét ábrázolták; de hologramjukban ugyanígy benne van a teljes növény is!
Egy londoni úton felfedeztünk egy könyvet: „The dark side of the brain” (Az agy sötét oldala) 1990, és abban két képet: egy kis gallyról készült felvételeket, ahol a gallyacska minden letépett .levele látszik a fantomképen.
Megpróbálunk további gyakorlati megfigyelésekkel és példákkal is rávilágítani erre a meglepő, de az időfizikai folyamatok természetéből logikusan fakadó jelenségre.
A szervezet egyes részeinek részleges regenerációja már korábban is adott róla jelzéseket.
Idézzük csak fel az ujjlenyomat-operációk gyorsan elvirágzó divatját! Jómódú bűnözők ültettettek át idegen ujjlenyomatot hordozó bőrréteget az ujjaikra; ám rövid idő elteltével a frissen beszerzett ujjlenyomat kezdett átformálódni – az eredeti ujjlenyomat rajzolatára.
A magyarázat most már roppant egyszerű: az adott holografikus képben a sejtek csak a holografikus kép által meghatározott formációban osztódhatnak, ahol minden atom helye pontosan kijelölt, így a műtét után az átültetett és osztódó sejteknek már az operált személy szervezetének a G-hologramja nyújtja az elrendeződés mintáját. Igaz, az idegen sejtek is hordoznak egy G-holografikus képet – a donorét –, de ennek a kényszerítő ereje azonban elenyésző hatású a teljes szervezet által keltett kényszertérhez képest.
A reszekció után a máj egy jelentős darabja is szépen regenerálódhat a műtétet követő időszakban.



Kisfaludy György: A teremtés üzenete
Lapszám: 63. (78)
Ha egy sebet a sérülésnél nem zárunk össze, műtéti heg keletkezik a két, eredetileg összeillő felület között, és ebben a hegben burjánzó, a szervezet eredeti képébe egyáltalán nem illő sejthalmaz (vadhús) képződik. Nem is történhet másként; ebben a térrészben hiányzik a G-hologram, vagy nagyon zavaros, nem ad mintát a jobb híján őssejt-szerűen osztódó sejteknek.
A G-hologram hiánya – vagy zavarossága – miatt bekövetkező sejtburjánzásból levonható következtetések döntőek a rákos elváltozások működési mechanizmusának megértésénél.
Miképpen alakulhat ki egyetlen sejtből egy elképesztően bonyolult emlős, vagy egy növény? Miként is járja végig egy zigóta a soksejtű szervezetté válás útjának stációit? Egy petesejt, vagy egy hímivarsejt – felezett kromoszómaszáma miatt – nem tartalmazza az osztódás képességét, és csak a kromoszómaszám kiegészülése teszi majd erre alkalmassá.
A kiegészült (megtermékenyült) petesejt a majdani felnőtt egyed teljes képét határozza meg (és az tökéletesen mindegy, hogy a növényi, állati, vagy pedig emberi zigótáról van szó)! Ám ez a kép csak egyetlen sejt átalakító, anyagrendező erejével rendelkezik: gyenge a morfogenetikus alakító képessége.
Az osztódáshoz szükséges tápanyagok jelenlétében a sejt őssejt-típusú osztódásba kezd. A fejlődésnek ez a szakasza nagyméretű sejteket termelő, „pocsékoló”, nem specifikus folyamat. Egyenként minden sejt a kifejlett egyedet ábrázolja, de immár – az egyes sejtek elhelyezkedésétől függően – egymás hegyén hátán; a G-hologram látszólag egyre zavarosabb képet mutat. A szedercsíra, hólyagcsíra, bélcsíra állapotok egymásutánja még mindig őssejt-típusú sejtek keletkezésén át vezet.
Az egymásra szuperponálódott képek valóban mind elmosódottabbá válnak (mert minden egyes sejt az egészet ábrázolja), de ebben az egyre „értelmetlenebb” , egyre zavarosabb hologramban az osztódó sejtek számára olyan átmeneti állapotokat jelentő – de már eltérő – helyek határozódnak meg, amelyek egyfajta „másságot” jelentő térbeli szigetek.
A sejtek darabszámának radikális emelkedésével egy új koncepció válik uralkodóvá. Immár nem a felnőtt egyed, a különböző helyzetű sejtek által eltérően egymásra „vetített”, ezért igen zavarossá váló térbeli képét, hanem egy eltérő képet kezd ábrázolni. Ez a kialakuló „minta” az ébrény, a fejlődő új egyed és az anya képének keveréke, és léptékében sem a kifejlett egyed képére, sem az anyaképre nem hasonlít.
Növényeknél és tojásrakóknál az anya hologramja természetesen hiányozhat – és többnyire hiányzik is – az új egyedet meghatározó gravitációs képből, de például az emlősök vagy az ember fejlődése során az osztódásba lendült sejthalmazok nem tudják nélkülözni. DNS-rendszerük forgatókönyvébe az anyaképpel együtt meghatározott fejlődés programja szerepel.
Így a teljes mértékben mesterséges körülmények között kifejlődött „lombikbébi'' a biológusok örökös önámítása marad. A remélt klón helyett vállalkozásuk biztos végeredménye: egy vödör degenerált őssejt.
Az eltérő követelmények miatt a növények kezdettől életképes és szunnyadó struktúrákat voltak kénytelenek alkalmazni, és a nagyon nagyszámú utód, az átmeneti önmegtermekenyítés vagy a bimbózás (sarjadzás) módszereit is felhasználták a faj fennmaradásának érdekében.
Az ébrény környezetében erősödő, és gyarapodásával immár egyre élesedő holografikus kép alakul ki: az embrió – most már a fajra egyre inkább jellemző – képe. Lassan minden értelemet és működőképességet nyer ebben a genezisben. Az anyakép szerepe fokozatosan háttérbe is szorul, és a terhesség utolsó szakaszában esetleg már nélkülözhető is.
36. Adalék a koraszülöttek túléléséhez
Módfelett elgondolkoztató a kenguruk embrióinak az esete.
A kenguruanya egy hónapos terhesség után gyakorlatilag elvetél: egy szinte teljesen végtag nélküli, ujjnyi méretű, csupasz kukacot hoz a világra.
Az újszülött számára életének sorsdöntő pillanatai következnek. Az embrió – miközben anyja türelmesen vár; nem segít – mellső lábainak piciny kezdeményeivel az anya szőrén kapaszkodva elindul az oltalmat és táplálékot kínáló erszény felé. Véletlenül sem indul rossz irányba, bár vak, és a többi érzékszerve sem alakult még ki! Az anya gravitációs terének érzékeléséhez azonban nem szükséges érzékszerv; az anya és a saját G-hologramjának együttes hatása a megfelelő helyre tereli.
Bemászik az anyja erszényébe, megtalálja az életet adó tejforrást, amelynek méretei vetekszenek vele, és a szivárgó tejet nyalogatja (?), szopogatja (?); még szája sincs igazán.
A kis kenguru számára az sem jelent végveszélyt, hogy gyakran idősebb testvére is az erszényben lakik, időnként rajta tapos, behordja a szemetet és a port.
Így születik a kenguru – valamennyi!



Kisfaludy György: A teremtés üzenete
Lapszám: 64. (78)
Az 5-6 hónapra született emberi koraszülötteket pedig még steril inkubátorokban, termosztálva, párásítva, mesterségesen táplálva sem tudjuk felnevelni. Legyengülnek és meghalnak. Ha valamelyikük netán mégis megmarad (2-3%), sokszor fogyatékos lesz (például félvak a „zseniális” infralámpától, aminek a használatát a legtöbb szülészeten szerencsére megszüntették).
Hasonlítsuk össze az anya teste által generált G-hologramot az inkubátor nikkelezett pléhkasznijának csodálatos, „életet árasztó” G-holografikus terével – rögtön érthető lesz a sikertelenség!
Az inkubátorok nem 37 C fokosak, így a csecsemőnek 23-27 C fokos dermesztő közeghez kell egy csapásra hozzászoknia. Ha az inkubátor ennél melegebb, akkor szárító hatású, mert az áldozat szinte meztelen, és nem övezi a bőrét a felnőttek számára is nélkülözhetetlen mikroklíma; a viaszos védőmázgát pedig – ami az anyja méhében még védte – ügyes kezek gondosan eltávolították. Teljesen el van vágva az anyjától a véren át ezidáig kapott probléma-specifikus immunanyagoktól; ezt lehetetlen cukros vízzel pótolni. Az orvostudomány egyik vegyszere sem veheti fel a versenyt az anyai vegykonyha személyre és helyzetre szabott termékeivel.
A koraszülött gyereket többnyire az anyja tejétől is megfosztják, így az anyatejen keresztül sem jut hozzá a létfontosságú immunanyagokhoz. Ezek a személy-specifikus anyagok a tejben is bőségesen találhatók.
Nem a tehéntejben, nem is a lefejt anyatejben, amit hűtőben tároltak! A következő kísérlet lényeges információkkal szolgál:
Egy anya – akinek gyors egymásutánban születnek a gyermekei, és még mind a kettő szopik – a kisebbiket mindig csak a bal melléről szoptassa, a nagyobbikat mindig csak a jobb melléről.
Már néhány szoptatás után mérhető a két mellből fakadó tej összetételének az eltérése.
Ha az anya ezután megcseréli a gyerekek szoptatási helyét, a kétféle összetételű tej is helyet fog cserélni.
Most próbáljanak szopás közben feszültség-impulzusokat mérni az emlőbimbón (EKG berendezéssel, csak más – speciális – elektródákkal). Ciklikus, néhány hertz ritmusú 2-5 V feszültségű burstöket fognak találni, másmilyent a beteg, másmilyent az egészséges gyerek esetében.
Vagyis a mellbimbó egyúttal bemenet is, egy input, amin keresztül a csecsemő közli a szükséges immunológiai és tejkémiai változásokat.
Ezért a mellszívó, a cumisüveg, a más teje, a tehéntej, a tápszer, a vegyszer csak kényszermegoldások!
Mit lehetne tenni az előrelépés érdekében?
Lépjünk „vissza” – és próbáljuk meg utánozni a kengurut!
Az 1000 g alatti súllyal megszületett gyerekeket – akiknek minimális a túlélési esélye – helyezzék el egy, a természeti népeknél ma is használatos „anya-inkubátorban” úgy, hogy tegyék közvetlenül az édesanyja testére, a melléhez, hogy szophasson is.
A csakis természetes anyagból készített, természetes szőrmével bélelt kis fészekben, gyakorlatilag az anya Ghologramján belül, illetve vele közös teret alkotva többszörösére emelkedik a túlélés esélye. (Megszívlelendő tanács, hogy az anya legyen minél távolabb a kórházak baktériumtenyészetétől!)
Ha a kenguruk világra hozott embriói életképes felnőtté tudnak fejlődni, talán csak behatárolt logikai módszereinkben és megrögzött szokásainkban van a hiba.
37. A memória
A növényi sejtek, mint PERTURBÁCIÓS MEMÓRIÁK specializálódott érzékszervek híján is igen sok „érzékeken túli” tapasztalatot szerezhetnek a közeli és távoli környezetükről.
Tény, hogy mindeddig nem sikerült megtalálni a növények idegrendszerét, sem az emlékeket elraktározó centrumát, de már régóta tudott – és kísérletileg mért –, hogy a növények leárnyékolhatatlanul, megakadályozhatatlanul tudomást szereznek a környezetük eseményeiről. Ezeket a környezeti információkat tárolni is képesek.
A növények idegrendszerét keresni nem is logikus, mivel az életformájuk, helyhez kötött létük miatt számukra más számít lényegesnek, informatívnak, mint az idegrendszerrel rendelkező élőlényeknek.
Memóriájuk a növényt alkotó sejtrendszer komplex tere. Mivel ez az időtér végtelen, és akadálytalanul áthatol mindenen, a rendszer közvetlenül képes bármilyen távolságra – táguló terének határáig – információt közölni, és innen információt fogadni.
A növények tehát – kozmikus méretekben is – nyitott részhalmaz memóriájú élőlények.
A növény memóriája: maga a növény (és annak egész gravitációs tere).
Könnyen elképzelhető az is, hogy a növények G-holografikus állapotváltozásainak összessége egy magasabb szerveződési szintet, egy bolygónyi méretű információs halmazt képez.



Kisfaludy György: A teremtés üzenete
Lapszám: 65. (78)
Az agyműködés ismertetése teszi majd igazán megragadhatóvá ezt az elképzelést. Elöljáróban annyit, hogy a sejtek genetikai rendszere nem csupán az eddig „genetikainak” tartott információ tárolására rendezkedett be, hanem komplex – és együttműködő – memóriafunkcióra is alkalmas. Minden élő sejt!
Abból kiindulva, hogy az anyag térforrásokból épül fel, ha az ezekből elképzelt térbeli mátrix bármely elemét képzeletben elmozdítjuk, arról az összes mátrixelemünknek fénysebességgel tudomást kell szereznie, és a többiekben okozott változás a keltő objektumra is visszahat. A kiszemelt elmozduló forrástér vörös- és kékeltolódásai a közeli és a távoli környezet minden korpuszkuláján a saját terére értelmezhető – „szférikusán longitudinális” – térréteg-sűrűsödést vagy ritkulást okoznak, de az ezzel a változással perturbált részecske komplex terére visszaható változásokat is kelt. A szubjektív térrétegek görbületei a keltő forrástér távolságával arányosak.
Az információtárolásnak erre a formájára már egy kristályrács, vagy akár egy porszem is képes.
Mindebből az is következik, hogy minden részecske – mivel az összes sajáttér állapotváltozásait magán hordozza – annyiféle térrendszer által határozódik meg, ahány tér tartalmazza.
Tehát minden részecske birtokában van a Világegyetem valamennyi (őt éppen elérő) információjának, és környezetében perturbálva meg is tartja azt.
„Az információ egzisztál.” (Lásd: „Kiragadott törvények a világ „n” dimenziós egymásba-ágyazottságáról”, 20.)
A hasonló (passzív) perturbációs halmazok gyengén asszociatívak, így persze nem is tudnak mit kezdeni az iszonyú méretű adatmennyiséggel. (Legalábbis nem direkt megnyilvánuló formában; az egyszerűség kedvéért most ne bonyolódjunk a magasabb szintű, több elemből – esetleg: minden elemből! – álló perturbációs halmazok, egyébiránt nem elképzelhetetlen létezésének taglalásába)
Az élő anyag molekuláinak sokkal dinamikusabb izomerizálódási képességei már lényegesen nagyobb teret engednek annak, hogy ne csak közvetítse a Világegyetem eseményeit, hanem képes legyen előre felismerni belőlük a számára létfontosságú események bekövetkeztét, hogy maradjon ideje a szükséges óvintézkedések meghozatalára is. A már meglévő információk közös módusú – hasonló ritmusú és görbületű – térréteg-csoportjai hatásukban felerősítik egymást az általában beérkező térrétegekhez viszonyítva – ez már asszociatív felismeréshez is vezethet.
Ezzel összefüggésben előtérbe kerültek azok a kis tehetetlenséggel változó, és sok izomer-forma alkotására képes anyagok, amelyek kellő intenzitással, és gyorsasággal tudják követni a kényszerítő tér változásait.
Az evolúció során tehát kiválasztódott az asszociatív felismerést előtérbe helyező irányvonal, amely még nem volt alkalmas a mai értelemben vett gondolkodásra, de bizonyos események bekövetkeztére már következtetni tudott a közvetített és tárolt információáradatból; alkalmas lehetett a környezeti hatásokra reflex válaszokat adni. A sejt kitért, vagy menekülni igyekezett a számára kellemetlen helyről, vagy éppen előnyben részesítette a számára kellemes környezet.
Tartós telepekbe társult élő rendszerek meghatározottságuknál fogva – a közeli, görbültebb terű, tehát erősebb hatású együttműködő memóriatársak miatt – sokkal jobban hasznosíthattak komplex információkat, mint a kóborló egyedek. Védelmi rendszerük is eszerint módosult.
Több sejt többet lát – többet hasznosít a térrendszerek információiból.
38. Sejt sejt ellen; az idegrendszer előzményei
Ennyi kölcsönös előny láttán viszont joggal merül fel a kérdés, hogy mi okozhatta az állatvilág elkülönülését, egyáltalán a létrejöttét?
A tartósan kedvezőtlenre fordult környezeti viszonyok (vastag felhők, tartós porfelhők, hűvössé vált éghajlat stb.) válaszút elé állították az addig autonóm – de memóriakomplex – rendszereket. Mivel hiányoztak a fotoszintézis feltételei, arra kényszerültek, hogy kemoszintézis útján folytassák élettevékenységüket; ezzel összefüggésben megkísérelték megkaparintani társaik – már kész – anyagát.
Ebben az életmódban azonban jelentős akadályt jelent a nyílt memóriák működési sajátossága. Tudniillik az, hogy a kiszemelt áldozat közös memóriában volt a támadóval, mintegy „meghipnotizálhatta” azt, hogy elhárítsa a tervezett akciót. Minthogy a gravitációs hullámokat semmivel nem lehet leárnyékolni, így nincs mód az efféle „akarattovábbítás” meggátolására sem.
Mégis kell megoldást találni, hogy túlélése érdekében az egysejtű Káin megölhesse sejttestvérét!
A „közösmemóriájúság” ellen csak olyan új módszerrel lehetett védekezni, amely szeparálja, alapvetően más elven működteti a végrehajtó mechanizmusokat a ragadozó életmódra átalló sejtben. A többség persze éhen hal, de a sejtek világában is mindig akad néhány makacs újító.



Kisfaludy György: A teremtés üzenete
Lapszám: 66. (78)
Ilyen újítás például egy elektromos vezérlésű rendszer, amire közvetlenül már nem lehet hatni a „növényi hipnózissal”.Egyes sejtekben olyan szigetelő és vezető típusú belső hártyák alakultak-ki, amelyek elősegítették a sejtnyúlványok elektromos vezérlésű elmozdítását, és a megtámadott áldozat „megtorpedózását” vagy bekebelezését.
Ezen a ponton elkerülhetetlen az állatvilág elkülönülése. Bár ezúttal sem szerencsés éles határvonalat húzni nem is tesszük –, kijelenthetjük, hogy mindenekelőtt az elektromos impulzusokkal működtetett önálló, a közös gravitációs információk befolyásától némileg elszigetelő vezérlési rendszeren: az idegrendszeren, illetve annak kezdeményein alapul az állatvilág minden további eltérése a növények világától.
Ez nem azt jelenti, hogy az állatokat nem befolyásolja a gravitációs térrendszer; az mindenre hat, mindent meghatároz, ami anyagi. Csakhogy az elektromos jelek erőteljes, mondhatni durva hatása elnyomja a gravitációs terek gyengébb, finomabb rezdüléseit, csak bizonyos limitált, nagyobb görbületű terek érvényesülnek. (Emlékezzünk, hogy magát az elektromos töltést az elemi részecskék gravitációs interferencia-karjainak forgása kelti.)
Az idegrendszer kialakulásának nagy ára volt: leválasztotta az egyedeket az Univerzum mindentudásáról, a személyes létet elszigetelte az egyetemes léttől.
A rablóhadjáratra módosult sejtek később társulásokat is szerveztek, amire a növényi sejtek hasonló védelmi szövetségekké szerveződtek.
A növényvilág mérgeket, riasztó anyagokat, szőröket, töviseket és hipnotikus módszereket fejlesztett ki; az állatvilág memóriadúcokkal, kémiai interfészekkel, dúcidegrendszerrel, elektromos vezérlésű izomrendszerrel, és a csak limitált görbületű kényszertérrel működő memóriafehérjék kialakításával válaszolt.
39. Az agy
Nem kétséges, hogy az agyfehérje – hiszen anyag – a korábbi alapon, de védettebben, elszigeteltebben működik.
A teljesen elektromos, vagy elektrokémiai variabilitás olyan kevés lehetőséget kínál a rettentő mennyiségű, folyamatosan áradó információ kellőképp gyors kezelésére, hogy mint lehetetlent, el is vethetjük. Az életben maradáshoz is lassú és buta lenne.
Az agy olyan asszociatív – intuitív – halmaz-perturbációs szuperhalmaz, amely részhalmazokból komplex Gholografikus rendszerré alakult; a részhologramok közötti kapcsolatait elektromos és kémiai jeltovábbítással (titkosítással) igyekszik védeni az állati és növényi – valamint az emberi – hipnózissal szemben.
A védelem első lépcsői: az elektromos impulzuskeltők, majd az oszcillációs sorozatvetők megjelenése.
A sejtekben már az előzmények során is keltődtek elektromos mellékjelenségek. A kimondottan erre a célfeladatra módosult sejtek azután ráálltak ennek a megoldásnak a célirányos továbbfejlesztésére, mivel a nem növényi életformák számára hasznosnak bizonyult.
Eleinte csak szigetelő sejthártyák védelme alatt folyt az elektromos jeltovábbítás. Miután felmerült nagyobb sejttársulások összehangolásának az igénye, kényszerűen kifejlődtek a kifejezetten jeltovábbító szerepkör ellátására óriásivá megnyúlt idegszál (neuron) sejtek; ezek később sokrétegű sejtfal-felcsavarodással és zsírréteggel szigetelték is magukat.
A jel most már továbbítódik – de hogyan lesz ebből adat a fehérjememóriában?
Ebből a szempontból az idegszál vége az igazán lényeges (nem az axonok vége!). Itt olyan lavinamolekulák helyezkednek el, amelyek az idegszálon érkező – soros analóg – elektromos információ hatására molekuláris méretű átbillenéseket szenvednek akkor, ha egy elektron többletük vagy hiányuk van. (Hasonlóak például az A vitamin, a látóbíbor stb.)
Ezek a molekulák az elektromos jel-gravitációs hullám átalakítók. A lavinamolekulák egzaltált vonaglása a környező fehérjestruktúrák gravitációs módosulását, perturbációját váltja ki (fénysebességgel táguló forrástereivel). Ettől a kényszerítő tértől ezek a molekulák igyekeznek specifikált izomer állapotokba kerülni.
Az állati és az emberi memóriák fehérjéi – a már vázolt védelmi okok miatt – csak néhány centiméter távolságig hajlamosak izomer állapotaik megváltoztatására, így a nagyobb távolságból ható, és ezáltal kisebb kényszerítő erővel bíró, kisebb görbületű terek már nem, vagy alig váltanak ki az agyfehérjében izomer átalakulást. Ha mégis kialakul, nem lesz asszociatív a görbülete a kiolvasást végző idegsejtek más görbületre „beírt” asszociatív környezetében (bár együtthatás elképzelhető).



Kisfaludy György: A teremtés üzenete
Lapszám: 67. (78)
A hatásos távolság határán túl kezdődik a tudatalatti memória, amelyet többnyire csak vészhelyzetben, de legalábbis nagy nehézségek árán aktivizál a limitált görbületű működésre berendezkedett, interface szerepű molekula. Minél fejlettebb egy agy, annál bonyolultabb másodlagos halmazrendszert kezel belső – elektromos impulzusokra visszaalakított – kommunikációs titkosító hálózatával. Az agyba befutó idegszálak paralellitást mutatnak, és látszólag érthetetlen módon szanaszét futnak az agykéreg jelentős méretű területeire. Majd innen más agyterületek – koordinációs, gátló és engedélyező – centrumaiban átalakulva az agykéreg újabb területei felé veszik az útjukat az innen kiinduló újabb párhuzamos idegszál-kötegek. Ezek párhuzamos analóg hírcsatornák.
Az emberi agyban sokkal több ilyen agykérgi területeket összekötő kapcsolat figyelhető meg, mint az állatoknál; ez az oka a többi élőlény feletti dominanciájának.
40. A korlátlan agy
Már beszéltünk az információ egyetemességéről; eljött az ideje, hogy néhány gondolat erejéig visszatérjünk a térhalmaz-mátrix információ-raktározó elvére!
Az információ nem a mátrixteret keltő részecskékben raktározódik el, hiszen itt minden folyamatosan változik és kavarog, az Univerzum szakadatlan változásainak függvényében.
Az információ megőrzésére egyetlen tényező látszik alkalmasnak: a mátrixelemeket alkotó térforrások közötti „repülési” idő! Az az idő, ami alatt az információ eljut minden térforrásig.
Miközben a minden mindenhez starline összeselem távolságán elmélkedünk – minden térforrás minden térforráshoz mért összegezett repülési távolsága –, rá kell döbbennünk, hogy ez többezer fényévnyi roppant eredményt ad.
Ha ehhez hozzátesszük a minden mindenhez elmozdulások gyakorlatilag végtelen variabilitását is, megérthetjük a végtelenség e csodálatosan miniatürizált megjelenítését: az agyunkat.
82. ábra: Az emberi agy fő részei



Kisfaludy György: A teremtés üzenete
Lapszám: 68. (78)
A HETEDIK NAP
És látjuk, hogy mindez jó...
Létrehívtuk hát az Univerzumot az egy dimenziós szubjektív idők Őskáoszá-ból. A létrehívott világ – a világunk – tökéletesen transzcendes elemekből: idő- avagy gravitációs hullámokból épül fel, melyek hordaléka az ugyancsak transzcendens lényegű anyag.
Kezdetben volt a Törvény; az a természeti törvényszerűség, mely lehetővé tette a Káosz kialakulását.
A Káosz a relatív időterek viselkedési halmaza. A Törvény szabja meg a viselkedését.
A Törvény és a jószerencse együttműködésével született meg a Káoszból a teremtő tachion, és az első téridő, az energia első eleme: a Brahma, a Mindenható. „Kicsi is, nagy is, áll is, és sebesebb a szélnél, tere mindenen áthatol, ott van mindenhol, és nem mozdul semerre.”
A legelső térben van minden, ami létezik, ugyanakkor minden létező ezt a teret is jelenti, ez a tér ott van mindenhol, és mindenhol hat. Az első, most is Univerzum nagyságú fotínó, vagy neutrínó formáját öltött térrendszer térrétegei aktívan alkotják az összes olvasót, a szerzőt, és mindent, ami csak körülveszi őket; a mindenséget.
Majd az időrendszerek sajátos viselkedéséből megszületett az anyag, felgyűlt és összebújt, felhevült, forgott és lassan a számunkra is ismerős, élő Univerzummá érlelődött.
Húsz év kutatásai, és számtalan kísérlet eredményei utalnak arra, hogy a könyvben némileg szemelvényszerűen leírt eszmerendszer elvezet az egységes törvényszerűségeket teremtő, minden tudományt alapjaiban megváltoztató, és akár mindennapi létünket is befolyásoló eredményhez.
A tudomány egyik alapvető mozgatórugója a kétkedés. Mi az egész tudományos életben kezdtünk kételkedni.
Szembekerülvén a megválaszolatlan alapkérdések, a letagadott tények sokaságával egyre nyilvánvalóbbá lett, hogy a tudományosnak mondott módszerek milyen sok esetben mellőzik a józan, megfontolt és logikus gondolkozást. A tudományosan csodaszépnek kikiáltott királylány valójában alig látszik ki a varangyai és bibircsókjai alól.
A világegyetem alaptéziseinek logikai és gyakorlati kutatása közben olyan sok ellentmondással, gyenge lábon álló, a valódi kérdésre választ nem is adó tudományos (félre)magyarázattal találkoztunk, hogy kutatásunk során kénytelenek voltunk lebontani a materializmus amúgy is roskatag és düledező épületét.
Végképp eljárt az idő a korunk civilizációjának alapjául szolgáló arisztotelészi gondolat fölött, miszerint minden csak önmagával azonos, és semmi más nem lehet.
Egyre több „megmagyarázhatatlan” jelenséget őriznek a laboratóriumokban felvett filmek és videoszalagok.
A gondolatátvitel, a puszta akarattól elhajló kanalak, fémrudak, a gondolat erejével mozgatott vagy eltüntetett tárgyak, egy autó még el sem határozott útvonalának a megjövendölése, vagy a képeinken is megörökített anyagtalan „növényi lélek” – sorozatos nemeket mondanak a fizikának, megkérdőjelezik korunk világképét.
Civilizációnk az önpusztítás felé halad. A termelés-fogyasztás egyre gyilkosabb tempójú körforgása végképp öncélúvá lett; a „fejlődés”, az emberi tudomány és technika „diadala” – nyilvánvaló zsákutcává vált.
Mi igyekszünk megtalálni a világ számára a kiutat kínáló igeneket. Amit ebben a könyvben közreadtunk, az nem egyszerűen szóhasználat vagy szemléletmód kérdése; az egyetlen tényleges és meghatározó erő forrását és természetét tártuk fel. A világ mibenlétére adott válaszunk új utat, személyesen és egyetemlegesen is valós lehetőségeket nyit, hogy a továbbiakban – ha még futja az időnkből – ne a mindenség ellenében, hanem vele együttműködve, a segítségével létezzünk.
És látjuk, hogy mindez – jó. Mindenkinek bőségesen jut a tennivalóból; kezdődhet hát a munka!
83. ábra: Tibeti mandala a neutron keletkezéséről (Noé utáni állapot)



Kisfaludy György: A teremtés üzenete
Lapszám: 69. (78)
Kiragadott törvények a világ „n” dimenziós egymásba-ágyazottságáról
ALL Időfizikai Kutató Laboratórium – Budapest
1. A marutkinun megszámlálhatóan végtelen számban létező 0 dimenziós, transzcendens sajátidő-jelen, amely szférikus egy dimenziós szubjektív múltteret generál. Egy dimenziós irányultsággal haladhat a hasonló objektumok általa realizált időterében.
2. A sajátidők relatív sebessége (RV) – tömeg híján – nem korlátozódik a fénysebességre. Relatív perdülettel (RR) csavarodhatnak egymáshoz viszonyítva (jobbos és balos lehetőség).
3. A kölcsönös relatív realizációk száma nem limitálódik.
4. Az első időtér keletkezése realizálta a teret – egyúttal energiát –, táguló határa az időt. Az első energiaszextett 6 dimenziós. Minden csak ettől a pillanattól és ebben a időtérben értelmezhető. Ez és valamennyi további – az első félspinű térrendszerben születő (8 dimenziós) energiaoktett – időtérkeltő „örökéletű”.
5. Speciális esetben (natális optimum) két marutkinun – ebből az egyik negatív és kettős idejű tachion egymás idejét a jelenhez közel realizálja. A rendhagyó időrendszerben a „nyugalmi” időtérforrások többször megkettőződnek (felhasadnak), miközben relatív spirális pályán megközelítették a ciklizálódási alapkört. A folyamat végtelen ciklicitású térkeltéshez vezet (hat majd nyolcjelenű ciklikus időtér). A jelenség eredménye: spirálgömb szerkezetű eseményhorizont limiter, egy belülről folyamatosan termelődő és fénysebességgel táguló, csavarodott, minden elemében félspinű időtér – az energia (jobbos és balos lehetőség). Forgásdimenziója: RR = 7.
6. Minden marutkinun, valamint anyagi és premateriális időtér máshol és máshol van egymás szubjektív időterében. A ciklikusan ismétlődő görbült (és csavarodott) időtér egymást követő, félfordulatot elcsúszó térrétegei a gravitációs hullámok.
7. A marutkinunok négy natális találkozástípusából egy-egy 120 fokos szimmetrikus hármastalálkozás következménye, ami forgásdimenziótól függő térszimmetria-robbanást indukál. A térszimmetria-robbanás eredménye (a belülről folyamatosan keletkező) neutron = elektron (RR = 9) + proton (RR = 11), valamint ezek antipárjai. Ez az ANYAG. (A neutron nem önálló részecske.) Határuk múlttükör (időkapszula); ez az a felület, ahol az időelcsúszás miatt megáll a szimmetriarobbanás, l-l szimmetrikus – az alapgömbön fél fordulattal hátracsúszó, majd 2-4-8 jelenre a múlt felé szaporodó –, de traszcendens időtérkeltő pedig prematéria marad (fotínó-antifotínó, neutrínó-antineutrínó; RR = 7).
8. Az anyag időkapszulái a korpuszkulák. Virtuális és fajtánként azonos méretű 20 múlt-közelmúlt időpikkely falú, ikozaéder alakú „tartályok”, melyeket az őket szülő szimmetriarobbanás időben eltolódottan, a múlt felé születő szubjektumait elhagyó görbült és csavarodott időtérrendszerek hoznak létre. A részecskék mikrostruktúrája transzcendens. Az időkapszula hullám és korpuszkula egyszerre, ettől a részecskék parányiak, egyúttal mérhetetlenül, de nem végtelenül nagyok is. Komplextereik a végtelen felé tágulnak i
9. Csak a (fenti) nyolc részecske stabilis. Az egyéb részecskék csak életképtelen töredékek, leszakadó szimmetriarobbanás-darabok, örvénylő időmaradványok. A halódó szimmetriarobbanások igen rövid időre pozitív és negatív tömegeffektust, és egyéb, öntörvényei szerint alakuló katasztrófákat is mutathatnak.
10. Egymásba ágyazódott csavarodó időterek – energia-oktettek – és az anyagi részecskék folyamatosan keletkeznek, és a keletkezés pillanatától fénysebességgel növekszenek. Csak a szubjektív időterek léteznek (végesen nagy számban). A szubjektív terek száma a időtér-cilkizálódások és szimmetriarobbanások következtében állandóan nő. (A Világegyetem tágul, de nem hígul fel.) Komplexterük: a Világéter.
11. Az anyag nem volt öröktől fogva, a tér véges, az idő véges (a fizikai idő), a marutkinunok sajátideje végtelen.
12. Minden atomi és makro-tulajdonság egymásba ágyazott komplextérjelenség.
13. A fotínó (neutrínó) az energia transzcendens hordozója. Sebessége nullától a fénysebességig terjedhet. Mérete a születésétől kezdve fénysebességgel tágul. Örökéletű. Álló helyzetben is tömegjelenséget mutat. A kiemelt irányból értelmezett, fénysebességű fotínók együttese a foton. Az önkényesen fotonná előléptetett fotínórendszer néhány méteres (az elektron visszaugrásától függő), rugószerűen rendeződött virtuális képződmény.
14. A fotonként értelmezett fotínók a „sugárzó” elektron ritmusát, pályaelemeit, pontosabban az összes, a proton(ok)tól, neutron(ok)tól, valamint az elektron(ok)tól elszenvedett komplextéri eseményt, mint színképet hordozzák (abszorpciós és emissziós).



Kisfaludy György: A teremtés üzenete
Lapszám: 70. (78)
15. A száguldó fotínók „orra” irányult, ideiglenes tömegjelenséget mutat (kupakhatás), mivel itt totális kékeltolódást szenvednek. Ezen a ponton sorozatosan kilép az oktett egyik tagja, ez a szubjektív tágulási sebességen limitálja a fotínóknak a kibocsátó objektumhoz mért abszolút sebességét. Fénysebességnél a haladás irányában egy ponton tömeget képviselnek a rendszert elhagyni képtelen görbült időrétegek. Ez a jelenség okozza a fotínóknak az időkapszulákhoz való vonzódását. Elérve a kapszulák alacsonyabb sebességét, csökken eddigi maximális kékeltolódásuk, aminek következtében határsebességgel kilökődnek az atomból.
16. A fizikai elmozdulás (és a deformáció) az összes szubjektív időtérben elszenvedett áthelyeződések szubjektív terekből szemlélt eredője.
17. A proton az elektronnal alkotott közös interferencia-rendszerben határozza meg az elektron „nyugalmi” elektronhéját. A rendszerbe került neutron a már ott levő részecskékkel új interferenciákat alkot, ezáltal az „elektronhéj” -rendszer is módosul.
18. Az anyagot a benne lévő részecskék magasabb szintű szerveződésre is kényszerítik. Az anyag minden halmazát a benne lévő halmazok perturbált mellékjelenségei is körülveszik. Ezek a kényszerterek még makroszinten is kényszerítő erejűek. (A kristályrácsoktól az élet n-dimenziós hologramján át a csillagrendszerekig minden mindenre hatással van!)
19. Egymástól független Világegyetemek létezhetnek, ezek egymásba ágyazott szubjektív Világegyetemekből épülnek fel, mivel minden részecskének önálló szubjektív Világegyeteme van.
20. Minden információ egzisztál, és megállíthatatlan forrástér rétegrendszerekben terjed. (Minden információ mozog és létezik.) Egyetlen elektron is magán hordozza a Világegyetem minden információját látszólag kaotikus határozatlanságán, mivel a rajta átszáguldó szubjektív görbült térrétegek (nulla löketű A = 10~39 centiméter) annyian vannak, ahány tér rétegei már elérték a „megfigyelő” objektumot.
21. A növény memóriája maga a növényi egyed. A növényi memóriák nyitottak – nem limitált hatástérre izomerizálódó fehérjékből kialakult memóriakomplexek –, és perturbációs részhalmazként a bioszféra összes állományával is folyamatosan kommunikálnak. Kozmikus nagyságrendű kommunikációra is képesek. Az egyes egyedek itt úgy értelmezendők, mint egy fehérjeagy részhalmazának egyes sejtjei (GAIA).
22. Az idegrendszer kialakulásának – és az állatvilág elkülönülésének – oka: a növényi hipnózis. A lassúbb, de autonóm elektromos és kémiai hírtovábbítás kialakulásának kényszere okozta a szeparált hatásterű saját döntésközpontok, majd az agy kialakulását. Ez egy limitált görbületű indukcióval működő perturbációs (Gholografikus) komplex halmaztér. Az emberi agy ilyen részhalmazok elektromosan csatolt halmaza. Az információ a repülési időben tárolódik, és a forrásterek relatív elmozdulásával folyamatosan perturbálódva módosul. (Minden mindenhez star-line.)
23. A forrásterek tere a végtelenben sem gyengül, és soha nem szűnhet meg, csak a görbülete csökken.
24. Az élettelen anyag is perturbálható, és az információt korlátlan ideig megőrzi. Korlátozottan asszociatív és nem intuitív.
25. A létezők által keltett gravitációs hullámokban terjedő információ soha nem szűnhet meg, a múlt és a Világegyetem minden tudása (információja) eljut hozzánk. Ami ideért, az a már itt lévő információval perturbálódva örökre itt is marad.
26. Az intuitivitás az Univerzummal való asszociativitás.
27. Speciális (hipertéri) technikával az anyag és az energia rendszerei determináltan extrapolálhatók. A múlt és a jövő eseményei részletesen (molekuláris pontossággal) feltárhatók.



Kisfaludy György: A teremtés üzenete
Lapszám: 71. (78)
84. ábra: A natálisi tartomány Péter kapujától? 85. ábra: Tachion?
86. ábra: A neutron áramlási rendszere a középkorból



Kisfaludy György: A teremtés üzenete
Lapszám: 72. (78)
Időfizikai kisszótár
A könyvben előforduló időfizikai és időfizikailag értelmezett kifejezések rövid magyarázata
Agy:
Asszociatív – intuitív – halmazperturbációa szuperhalmaz, komplex G-holografikus rendszer; a részhologramok közötti elektromos és kémiai jeltovábbítása révén elzárkózik a nyitott memóriáktól.
Antiproton:
A proton antipárja; térszerkezete ellenkező – jobbos – csavarodása. Ikozaéder alakú.
Antineutron:
A neutron ellenkező (tükrözött) felépítésű antipárja; egy antiproton, és a belsejébe lévő pozitron alkotja. Jobbos csavarodású. Ikozaéder alakú.
Autonóm katalízis:
Az anyagszerveződésnek az a folyamata, melynek során a kiindulási atomcsoport gravitációs kényszertere meghatározza a rendszerbe beépülő atomokat és azok helyét; majd ha a kijelölt atomok beépülésével megváltozik a rendszer kényszertere, meghatározza a szerveződés következő fázisát. A környezeti katalízissel együtt az anyagszerveződés meghatározója.
AV („absolut velocity”):
1 E; fénysebesség. A fotínó sebessége, egyúttal sebességének határértéke.
Big-Bang:
Kozmogóniai elmélet, mely szerint az Univerzum összes anyaga egyetlen végtelen sűrűségű és hőmérsékletű pontba koncentrálódott; az elmélet szerint ennek a felrobbanása eredményezte a Világegyetem keletkezését, tágulását, a háttérsugárzást stb. Alapja elsősorban az a – hibás következtetés, hogy táguló folyamat szükségszerűen csak intenzív hatásra, egy pontból indulhat el. Ebből kiindulva feltételezi – ugyancsak tévesen – a Világegyetem ritkulását, anyaga szétszóródását a térben.
Brahma:
A hindu mitológiában a világ megteremtője; mitologikus jellemzői megegyeznek az időfizika által meghatározott első térrendszer logikai jegyeivel.
Burjánzó térszimmetria-robbanás:
Szimmetrikus sokszorozódási folyamat, melynek során a jelenpontok trigonális szerkezetből kiindulva időben elcsúszva keletkeznek újra, és az újraszülető tükröződő rendszer forráselemei véglegesen elhagyják az alapszférát. A jobbra és balra csavarodó forrásidők robbanásszerűen, fénysebességgel szaporodnak; a folyamat addig ismétlődik, amíg a jelenpontok szaporodása egy olyan helyre ér a sajátidőben, ahol a jobbos és balos csavarodású terek sajátideje a központi forrásidők ideje elé nem kerül. Részletes és pontos flow-chart-ját lásd: a Bibliában. Itt a neutron születése Ádám, Éva és a jövőlátó kígyó szövegkörnyezetben indul. Noénál a fraktál egy kis szigetre húzódik vissza, majd négy ágon terebélyesedik ki. (Mózes öt könyve erről szól!) Ld. még: Tóra, Zohar – avagy a ragyogás könyve, Upanisadok, Védák, és általában a szentkönyvek és teremtési mítoszok.
E (expand):
A sajátidőterek tágulási tendenciái; a kozmosz mértékegység nélküli alapmértéke [1].
Elektromos töltés:
Az elemi részecskék időinterferencia-nyúlványainak forgásából, és virtuális forgásirányából adódó jelenség.
Elektron:
Elemi részecske. Hozzávetőleg 403, hármas jelenpont-konfigurációból induló ikozaéder alakú időtérszerkezet; felületén tizenkilenc konvex-konkáv, folyamatosan keletkező és folyamatosan elmúló –a krokodil bőréhez hasonló felszínű – időlapát határolja (RR = 9). Hét domináns csavarodó időinterferencia-nyúlvány forog körülötte, a múltlapátokkal ellentétes irányban. A neutronokban születik.
Első tér:
Az Univerzum legelső, spirálgömb alakú, hat jelenpontos központú időtérrendszere. Centrumának mérete kétszer tíz a mínusz huszonkilencediken centiméter, terének határa – folyamatosan táguló múltja magának az Univerzumnak a határa. Forrásidői egy oktaéder csúcspontjaival jellemezhető térszimmetriában keletkeznek.



Kisfaludy György: A teremtés üzenete
Lapszám: 73. (78)
Energia:
Szimmetria-robbanás során keletkezett nyolc független dimenziós, spirálgömb alakú képződmény; tere E-vel tágul, és egymásba csavarodott nyolcdimenziós időteret generál. Maga is tér.
Enegia-oktett:
Lásd „energia”, „fotínó”, „neutrínó”.
Eseményhorizont:
Valamely forrástér-halmaz, térrendszer (pl. anyagi részecske) terjedő idő-hulláma, a múltjának határa.
Eseménytér:
Az egy dimenziós idő már megtörtént eseménye, azaz a múltja, ami a múlt végtelenjétől a jelenpontig tart.
Éter:
Az Univerzum összes szubjektív téridőkeltőinek „n” dimenziós komplextere.
Extra gyors rezgés:
Gravitációs kényszertér olyan gyors rezgése, amilyent az anyag már nem tud követni.
Fantom rezgéskép:
Lásd „gravitációs fantomhologram”.
Forrástér:
Lásd „marutkinun”.
Fotínó:
1 AV-jű, hét, valamint egy rendszeridőt elhagyó jelenpont által alkotott, spirálgömb szerkezetű időtérrendszer.
Foton:
Nem részecske, nem önálló szubsztancia; fotínóegyüttes, ami a kibocsátó atomról szerterepülő fotínókból a szemünkbe érkezik.
Gravitációs fantomhologram:
Atomokat vagy atomcsoportokat meghatározó, de részecskékkel még nem kitöltött G-holografikus kényszertér. Pld. olyankor jön létre, amikor tö-megtehetetlensége miatt az anyag képtelen követni egy extra gyors rezgést.
G-hologram:
Gravitációs hologram; a részecskéket és részecskehalmazokat körüvevő hatásaiban komplex, eredő időinterferencia-kép. Az élő szervezet által generált G-hologram a magát a szervezetet ábrázoló, és minden részecskéjének helyét, működését stb. meghatározó dinamikus, térbeli időinterferencia-kép. Hologram abban az értelemben is, hogy a szervezet minden egyes sejtje generálja.
Gravitációs hullámok:
Terek és térrendszerek folyamatosan generált és a végtelenbe terjedő, egymást követő térréteghullámai; a gravitáció jelensége ugyan csupán az egyik következménye az időhullámok viselkedésének, de az anyagszerveződésben játszott döntő szerepe miatt fogalmát az időfizika terminológiája sem mellőzi.
Halmazperturbáció:
A halmaz forráselemeinek folyamatos determináltsági háborgatottsága egymás térrétegeinek terjedése következtében; ezen az elven működnek a nyitott memóriák és a fehérjeagyak is.
Időforrás:
Lásd „jelenpont”.
Időinterferencia:
Az a jelenség, amikor az időterek hullámai metszik egymást. Nem a klasszikus fizikai értelemben vett hulláminterferencia, mivel sem egymás görbültségi fokát, sem hullámhosszát nem képesek megváltoztatni; egymásra hatásuk eredménye a hullámforrásokon jelentkezik, csak itt lépnek interakcióba.
Heisenberg-féle határozatlansági reláció:
Szubatomi mérések szükségszerű pontatlanságának a meghatározására szolgáló összefüggés; a határozatlanság valójában abból adódik, hogy minden részecske „n” helyen határozódik meg egyidejűleg (mert „n” térforrás terében van).



Kisfaludy György: A teremtés üzenete
Lapszám: 74. (78)
Időkapszula:
Anyagi részecskék térrendszerének a múlttükör által határolt centruma.
Időszámítás:
Adott saját múltnak a saját jelentől való távolsága.
Időtér:
Az időnek a múlt végtelenéből a jövő végtelenébe nyúló egy dimenziós tere, amit a jelen – mint féreglyuk – két fél-dimenzióra választ szét.
Interferencia-kép:
Több részecske – atom, sejt – múltterének együttesen keltett, eredő időinterferenciája (lásd még: „Gholografikus kép”).
Jelenpont:
Egy végtelenül rövid rész az egy dimenziós időtérben, annak jelene. Fizikai mozgása: a létezés.
Káosz:
A kezdet lehetősége a Teremtés pillanata előtt, a folyamatos keletkezés forrása; az időfizikában a relatív realizált időforrások táguló, végtelen halmazának felel meg.
Katalizátor:
Anyagszerveződési folyamatokba nem beépülő atomcsoport, mely gravitációs terének kényszerítő hatásával elősegíti a folyamat lezajlását.
Környezeti katalízis:
Az anyagszerveződés folyamatának az a része, melyet a környezet gravitá-. ciós terei – a komplextér közeli részeként – befolyásolnak. Az autonóm 'katalízissel együtt az anyagszerveződés meghatározója.
Lamb-féle vonaleltolódás:
A spektrális méréseknél tapasztalható jelenség; Lamb számítása szerint a hidrogénatom a számított értéknél valamivel nagyobb energiára tesz szert (feltételezések szerint a tachionoktól), és ez színképvonal-felhasadásban mutatkozik meg.
Little Bang:
A „Big-Bang”, a Nagy Robbanás materialista elképzelésének analógiájára a Kis Robbanás keletkeztető elve. A táguló Univerzum oka: az első realizálódott energiatérnek a végtelenbe táguló határa.
Mája:
Káprázat; az óind filozófiákban a világmindenség nem valóságos, káprázat mivolta. Időfizikai értelemben az anyagi világ nem valóságos, csupán időrendszerekből álló létét jelenti.
Marutkinun:
Megszámlálhatóan végtelen számban létező 0 dimenziós, transzcendens sajátidő jelen, amely szférikus l dimenziós szubjektív múltteret generál.
Minkowski-tér:
A téridő négydimenziós modellálását megkísérlő x, y, z, × ct koordinátarendszer. Az időfizikában kiindulópontot jelent a szubjektív idő meghatározásához.
Morfogenetikai tér:
Az élő szervezet jellegzetes alaki és szerkezeti sajátosságait meghatározó, az anyagi és energiaterek által keltett tömeg- és szerveződésfüggő gravitációs kényszertér. A morfogenetikai tér sajátossága, hogy előnyben részesíti a célszerű megoldásokat.
Mozgás:
Az elmozdulás, a fizikai mozgás, az „n” számú térkeltő „n” terében elszenvedett elmozdulások eredője.
Múltlapát:
Lásd az „elektron”-nál és a „proton”-nál.
Múltszféra (múlthártya):
Lásd „szubjektív idő”-nél.
Múlttartály:
Lásd „időkapszula”.



Kisfaludy György: A teremtés üzenete
Lapszám: 75. (78)
Múlttükör:
Az elemi részecske felszíne, az időkapszula határa, ahol a részecskét alkotó forrásterek jelenei a folyamatos keletkezés és elmúlás állapotában vannak. Más időkapszulák számára áthatolhatatlan „tükröző” –, mert a felszín két oldalán eltérő az idő irányultsága.
Neutrínó:
Transzcendens viselkedésű, mindenen áthatoló, a fénysebességnél kisebb AV-vel haladó időtér-oktett.
Neutron:
Nem önálló elemi részecske; egy proton, és egy, a protonba befogott elektron együttese. Az Univerzum csak neutronokat szül.
Nomogram:
Több változós függvények síkbeli ábrázolására szolgáló ábra:.
Nukleon:
Az atommagot alkotó proton és neutron közös neve.
Nyitott memória:
A közvetlenül a szervezet G-holografikus kényszerterét befolyásoló, illetve annak manipulálását és visszahatását memóriaként és vezérlésként alkalmazó memória; részhalmazként nyitott más részhalmazok, és a több részhalmazt magukba foglaló térhalmaz-memóriák felé.
Önvaló:
Az energia (tér); egyetlen időforrás múlt felé irányuló osztódásából válik nyolccá, és generálja saját szubjektív világterét.
Perturbációs memória:
Olyan memória, melynek működése a folyamatos elemi változások informatikai értékén alapul.
Pozitron:
Az elektron antipárja; térszerkezete ellenkező – jobbos – csavarodású.
Precelluláris rendszer:
Sejthártyával nem rendelkező, de környezetétől már hermetizálódó, anyagcserét és önreprodukálást folytató molekulacsoport.
Prematéria:
Anyag előtti létező; fotínó, neutrínó. Jelenpontokból álló centrumukat nem határolja múlttükör, de van gravitációs terük. (30 eV?)
Previtális molekulák:
Anyagcserét és önreprodukálást folytató, környezetüktől azonban nem hermetizálódó rendszerek.
Proton:
Elemi részecske; mintegy 740088 jelenforrásból keletkező ikozaéder forma. 20 időtükör-lapát határolja (+1 „lyuk”), hét domináns interferencia kering körülötte, a múltlapátokkal azonos irányban. (RR =11).
Purusa:
Az óind mitológiában az ős-ember, akiből a kozmosz minden eleme, az egyetemes lélek kialakul. Egyes védikus szövegek az idővel azonosítják. Időfizikai értelmezése ugyanaz; mint az Őskáoszé, és a Vízé. (nem H2O!)
Relatív időtér:
Egy szubjektív idő tere, egy másik szubjektív idő jelenpontjából szemlélve. Egymáshoz képest a szubjektív időknek sebességük, irányultságuk, perdületük is lehet.
Relatív radiális sodródás:
Amikor az egyik időtér jelenpontja relatív realizálódik egy másik időtérben, az időtér határával való találkozás a jelenpont sodródásához vezet. Ilyenkor a jelen radiálisán (a megérintett időszféra sugara mentén) sodródni kezd a másik időtér őket realizáló határán – annak E expandjától függően –, ugyanakkor továbbra is „áll” a sajátidejében. A sodródás mindannyiszor megtörténik, valahányszor egy másik időszámítás megérinti a jelenpontot.
Relatív realizáció:
Az az esemény, amikor egy szubjektív forrásidő táguló tere eléri egy másik szubjektív forrásidő jelenpontját; ez az a pillanat, amikor létezni kezdenek, realizálódnak egymás számára.



Kisfaludy György: A teremtés üzenete
Lapszám: 76. (78)
Részhalmaz memória:
Együttesen memóriát alkotó részecskék, melyek a közösen keltett, folyamatosan termelődő és terjedő időinterferencia-képpel vesznek részt a mindenség komplex térhalmazának mindentudásában; együttesen továbbítják, tárolják, értelmezik a közeli és a távoli környezet információit.
RR („relative rotation”):
Viszonyszám, ami megmutatja a relatív időterek egy RV haladásra eső relatív forgásának a számát.
RV („relative velocity”):
Viszonyszám, amely megmutatja, hogy az egyik id6tér milyen „sebességgel” mozog a másikhoz viszonyítva.
Sajátidő:
A szubjektív, saját jelen; a szubjektumok számára csak a többiek múltja hozzáférhető.
Sajátidőtér:
A szubjektív idő tere. Minthogy a jelenek elérhetetlenek egymás számára, az „események” is más és más időszámítás szerint történnek egymás időterében, máshol és máskor vannak.
Spin:
A részecske saját, minden mozgástól független perdülete, impulzusnyomatéka. Az időfizikában a jelenpontok szimmetriarobbanása során kialakuló időtér-rendszerek sajátossága; annak a megnyilvánulása, hogy az egymást követő eseményhorizont-rétegek fél fordulattal csúsznak, késnek egymáshoz képest (ezért félspinűek).
Spirálgömb:
Többdimenziós szerkezet, melynek a „csúcsa” az egyik dimenzióban halad, ugyanakkor másik három dimenzióban terjed, miközben a rendszer belsejéből folyamatosan termelődik és tágul.
Star-line:
„Csillagvonal”; minden elem összeköttetése minden elemmel. Az egymásba ágyazott időterek alkotta Világegyetem információ-átadási elve.
Szférikus egy dimenziós tér:
A szubjektív idő szerkezete, melynek középpontja az álló jelen, körülötte a minden irányban egyformán terjedő múltszférával; hozzáférhetetlen és örökösen homogén, koncentrikus szubjektum.
Szimmetria-robbanás:
Szimmetrikus sokszorozódási folyamat; amikor ciklizálódáshoz vezető relatív realizálódás során a jelenpont kétszeresen realizálódik, majd többször is belépve saját múltterébe mindannyiszor fizikailag is létrejön.
Tachion:
Tömegtelen, a fénysebességnél gyorsabb „részecske”; a forrásidők – marutkinunok – olyan speciális esete, ahol RV > 1.
Térhalmaz mátrix:
Térben egymáshoz rendelt elemek összessége; az Univerzum valamennyi forrástere egyazon térhalmaz mátrix elemeit képezik.
Téridő:
A transzcendens természetű, táguló, belülről folyamatosan termelődő gömbspirál szerkezetű időtérrendszer; azonos az energiával is.
Tértriplettek:
Az elemi részecskék időkapszuláját generáló hármas jelenpont-szerkezetek.
Tömeg:
Az egymást követő eseményhorizontok egységnyi távolságon mért számától és/vagy azok görbültségi fokától, és deformációjától függő eredő esemény.
Tömegtehetetlenség:
Az anyagi részecskék, az anyag sodródása a gravitációs terek hatására, illetve – extra gyors rezgés esetén – azok követésére való képtelenség.



Kisfaludy György: A teremtés üzenete
Lapszám: 77. (78)
Tömegvonzás:
Az időhullámok hatásának egyik megnyilvánulási formája; az a jelenség, hogy a részecskék gravitációs (idő-) hullámai a tömegtelen hullámforrásokat, a jelenpontokat egymás felé taszítják. Maga az elmozdulás és a deformáció az időterekben való komplex hollét eredője.
Upanisadok:
A hindu védikus irodalom titkos tanítása (Kr. e. 7-6. század); az idő-fizika alapfogalmainak pontos leírását tartalmazza.
Víz:
Őselem ókori filozófiákban; időfizikai hasonlatként az egymásba ágyazott szubjektív idők alkotta mezőt jeleníti meg. Jelentéstartalma azonos az „őskáosszal” és a „purusával”.
Kása Zsolt képletei
Az alábbi képletek a számítógépes animáció számára készültek:
Y = 4 y = 1,5 E = 1 RV = π + 1
⎥⎦
⎤
⎢⎣
⎡
= RV
E
α a sin ⎥⎦
⎤
⎢⎣
Θ = tan⎡ ⋅ tan(α)
Y
y
a tan(α)
Y
x= E
RV
K=
E1 = RV ⋅ cos(Θ) + E2 − RV 2 ⋅ sin(Θ)2 E2 = RV ⋅ cos(Θ) − E2 − RV 2 ⋅ sin(Θ)2
[]
1
1
12
22 2
−
+⋅ − −
=K
xK x K y
O []
1
1
22
22 2
−
−⋅ − −
=K
xK x K y
O
R1 = O12 + y2 R2 = O12 + y2
87. ábra: Részecskeáramlási struktúra



Kisfaludy György: A teremtés üzenete
Lapszám: 78. (78)
Irodalomjegyzék
A study of the neutrino-gravitation interaction
Biblia
Cosmic strings: Gravitation without local curvature
Cosmic superstrings
Cryogenic resonant-mass gravitational wave detectors
Effect of radio signal delay in relativistic theory of gravity
Gravidynamic quantum
Gravity-wave astronomy
Gravity-wave detection via correlated-spontaneous-emission lasers
Jacob Böhme művei
Klauza-Klein cosmology: Techniques for quantum computations
Local density approach to surfaces and adsorbed layers
Lower dimensional gravity
New direction in gravity theory
Nonstatic massless scalar field in the theory of gravitation
Optical resonator in the gravitational wave field
Quantum biological gravitational wave detectors
Quantum space-time and gravitational consequences
Ragyogás könyve
Spinor approach to gravitational motion and precession
Super symmetric formulation of gravity theories with nontrivial Lorentz connection
The gravitational wave experiment of the Rome group
Theories for the gravitational interaction
Theory of gravitation taking into account the part played by the vacuum
Topologically massive gravity in the dreibein light-front gauge
Tóra
Upanisadok
Véda könyvek
A könyv hátsó borítója:
„A teremtés üzenete – az időfizika válasza a mindenség mibenlétére. Világunk megannyi ismeretlen, vagy éppen ismerősnek tekintett részletére, és együttesen az egészre, a Káosztól az emberi agyig.
A logikusan felépített gondolatmenetet követve hirtelen azon kapjuk magunkat, hogy átléptünk egy mindezidáig misztikusnak vélt tartományba, melynek létezését némelyek tagadták, mások megtapasztalhatatlannak tartottak. Itt az anyag korlátain túli, és minden anyagit kormányozó szférában egyszerre új értelmet nyernek miközben visszakapják magasztos tartalmukat – időtlen idők óta ismert fogalmaink: a teremtő megteremti a mindenséget, a mindenható valóban mindenhol hat, a mindentudónak a szó szoros értelmében tudomása van az Univerzum minden eseményéről, láthatóvá lesz a lélek és felsejlik a magasabb rendű intelligenciák valós, fizikailag is alátámasztott lehetősége. És kiderül hogy a gondolat erejét felhasználó parajelenségek is az anyag lényegének, az idő természetének a közeljövő fizikájával logikusan magyarázható következményei.
Pedig nem újkeletű ez a tudás. A teremetés már régóta üzen; az időfizika logikáját, matematikáját, geometriáját évezredek óta őrzik az emberiség ősi mítoszai, vallási hagyományai, féltően körülbástyázva a modernnek nevezett számítástechnika adatvédelmi módszereivel!
A feltárulkozó világ valósága új utakat nyit korunk civilizációjának minden zsákutcájából. Talán az utolsó pillanatban fejthetjük meg a teremtés üzenetét...”