---
master_file: "[[@VargaGezaFuggetlen]]"
---
# Index for Varga Géza – A független székely állam hun kori jelképei a tusnádi vártetőn (Országépítő 2007.1.).pdf

A közelmúltban több levelet is kaptam villanypostán Jánosi Csaba geológustól, amelyekben általa felfedezett rovásemlékekről számolt be. A rovásjeleket a csíki múzeum fiatal munkatársai, régészei is látták. S mert ők is tanácstalanul álltak a betűk előtt, Jánosi Csabával közösen határozták el, hogy elküldik egy írásszakértőnek. Hátha a közös erőfeszítésnek köszönhetően feltárulnak a titkaik.
Csomád Vártető
Jánosi Csaba tájékoztatása szerintTusnád felett, a CsomádhegységVártető nevű vulkáni kúpján található Erdély egyik legnagyobb kiterjedésű őskori és kora-középkori vára, amely az Olt tusnádi szorosának Csík felőli bejáratát védi. E szorostól északra a Csíki-medence, délre Brassó és a Tömösi-szoros van. A hat hektár alapterületű, több mint 1000 m hosszú várfallal rendelkező erődítményben több rovásjeles kő van, amelyekkel eddig nem foglalkozott a magyar írástudomány. Korábban ugyan már voltak itt ásatások, de ezek leírása nem pontos. Vastag cserépedények, nagy tárolóedények, bronz karperec, Árpád-kori cserépedény stb. kerültek elő. A környező falvak: Lázárfalva, Tusnád, Újtusnád és Sepsibükszád híres kőfaragó központok. Hatalmas keresztek, kapubálványok és kertsasok, lépcsők, házak készültek és készülnek ma is a környéken található jó minőségű kőanyagból. A Vártetőn lévő írott sziklák anyaga amfibol és biotit dacit (andezit), jól faragható, az időjárásnak is ellenálló vulkáni kőzet.
Attila halála után a Vártető különös jelentőségre tett szert. A csíki (azaz csiglemezei – lásd alább!) székelyek és Csaba királyfi hunjai közötti összeköttetést biztosító út legfontosabb erőssége állhatott itt. A Kárpát-medencéből kivonuló Csaba és népe ugyanis a Déli-Kárpátok és a Duna közötti síkságnak az Olt folyótól keletre eső részére vonult vissza a Hun Birodalom szétesése után. Csíkból pedig a Vártető alatti Olt-szakasz mellett, a Tömösi-szoroson át vezetett az elmenekült hunok új területeinek középpontjába (a mai Ploesti és Bukarest környékére) a legrövidebb út. Ez az út huzamosabb ideig (talán a Baján avarjaival együtt történt visszatérésig) biztosíthatott valamilyen összeköttetést Csaba távolba szakadt népe és a székelyek között. A székelyek tehát a Vártető alatti hadiúton várhatták a hunok visszatérését. A hagyomány ugyan azt állítja, hogy Csaba vitézei a Tejúton érkeznek; de ezt az ellentmondást a kőbe vésettTejút-jelkép és Nimród tamga feloldja, mert a hadiutat a Tejúttal azonosítja (1. ábra).
Csaba királyfi és visszatérő fiai
A Csaba név a szabír népnév perszonifikálódása, amely eredetileg az Attila halálától Bajánig (108 éven keresztül) önálló szabír dinasztia tagjainak közös méltóságneve lehetett. Az egymást követő szabír uralkodók sorát gyúrta egyetlen alakká (Csaba királyfivá) az avar-hun történetírás és a magyar nép erre épülő emlékezete. A monda megemlékezik Csaba királyfi két fiáról, akiket apjuk a Kárpát-medence újbóli elfoglalására buzdított. E fiúk egy-egy visszatérő szabír csoportra emlékeztetnek. Csaba nevének változatai szinte mindenütt feltűnnek, ahol szabírok megfordultak. Ilyen párhuzam az Iránban vendégszereplő, majd onnan a vallási konfliktusok miatt a sztyeppére vonuló Zabergán „szabír kán” neve. ő kaphatta a Szent Koronát 531 táján Nusirván iráni császártól. Zabergán, végül Baján szövetségesévé válván, 560 táján költözött a Kárpát-medencébe (Csaba királyfi „első fia”). Csaba nevének párhuzama a Kárpát-medencébe települő bolgár Kuber neve is (Csaba királyfi „második fia”), aki 670 táján telepedett a Kárpát-medencébe. E sorba tartozó párhuzamos név még az Anonymus által a honfoglalók között szerepeltetett Zoárd/Szavárd neve is (akinek
Varga Géza
a FüggETlEN sZÉKEly ÁllaM
huN KorI jElKÉpEI a TusNÁDI VÁrTETŐN
A 2-es számú szikla fényképe a Sár Óg Usten ligatúrával és a Nimród tamgával; Jánosi Csaba rajza a ligatúráról



alakjában szintén a második fiú emléke maradhatott ránk). Ilyen név még Aba Sámuel királyunk vezetékneve is, amely név használata a mai napig gyakori. Csupán a teljesség kedvéért említjük meg, hogy a szabír népnév Bíborbanszületett Konstantin tájékoztatása szerint a magyarság régi neve. Az avar/abar és a szavar/szabar ugyanazon népnév változatai lehetnek. A szabírok előbb, az avarok pedig valamivel később vándoroltak ki a heftalita hun birodalomból és csak utóbb, a türk fenyegetés hatására egyesültek újra. Népiségüket tekintve a szabírok és az avarok egyaránt magyarok. A szabír népnév tapar formában is használatos volt (lásd erről Patkanov A szabírok nemzetisége c. tanulmányát).
Csaba a magyar és a bolgár hagyományban egyaránt magas kort élt meg. A magyar krónikák szerint megérte első fiának visszaindulását a Kárpát-medencébe. A bolgár hagyomány szerint pedig a Csabának megfelelő Irnik 108 évig élt – s éppen ennyi idő telt el Attila halála és Baján bevonulása között. Ezek az egymást támogató adatok nem származhattak külföldi krónikákból, mert ott nyomuk sincs. Az adat forrása az egyaránt hun eredetű bolgár és magyar dinasztia saját (azaz avar-hun) eredethagyománya. Ezért maradt fenn a székely jelkincsben a tprus (tapar ős, azaz szabír ős) jele (Varga Géza: A tprus jel újabb magyarázatai – válasz Máté Zsolt cikkére, http://www.virtus. hu/index.php?id=detailed_article&aid=11126). A tprus jel példája azért fontos a számunkra, mert kétségtelenné teszi, hogy a székely jelkincs nyilvánvaló nyomait őrzi a szabír korral (azaz Csaba királyfi korával) összefonódó korai székely történelemnek. E körülmény adja a Vártetőn felfedezett rovásjelek jelentőségét is.
Csiglemező
Csiglemező neve különböző alakokban maradt fenn a magyar krónikákban. Kézainál In campo Chigle, a Képes Krónikában in campo Chiglamezey, a Béldi Kódexben Chyklamezew, aTeleki Kódexben Chiglamezei, a Pozsonyi Krónikában campus Siglamezei, a Budai és Dubniki Krónikában campus Chigladmezei, Thúróczinál campus Czyglamezew. A krónikák szerint Csiglemező nevezetes hely. Itt gyülekeztek az Attila halála után keletre menekülő székelyek; itt kezdődött a székely nemzet önálló története. A közelmúltban elhunyt Kristó Gyula (2000/84) még azt tartotta a Csiglamező helynévről, hogy az a székelyek egykori török nyelvének „biztos nyoma”. Hirdette ezt annak ellenére, hogy egyetlen török nyelvben sem fordul elő ez a csigla szó; s persze – a finnugrista történelemhamisítók ábrándjain kívül – máshol sincs nyoma a székelyek
„egykori” török nyelvének. Kristó Gyulát csöppet sem zavarta, hogy Németh Gyula (1990/104) egyértelműen leszögezte: A török (csig) szó -la képzős alakja török forrásban nem fordul elő. Nagy János (1879/11) pedig már a csigla alakot is eleve hibásnak tartotta: Fölösleges is lévén e helyen fölemlítenem a k betű e korban szokásos leírását, mely abból állott, hogy a folyóírásban használt kis l szára közepéhez közvetlenül jobbra kis e betű alakú vonás ragasztatott. Azaz az y helyett ig-et, a k betű helyett pedig le-t olvastak, és így lett a Chyk-ból Chigle. Számunkra mindebből az fontos, hogy a legendás Csiglemező, ahol a menekülő 3000 székely elsáncolta magát, azonos lehetett a Csíki-medencével. S a medencét védő egyik legerősebb védmű a Vártetőn épült az ott talált őskori vár maradványainak felhasználásával.
A jelek kora
A hasonló, kőbe faragott jelek korát nehéz megbecsülni. Azt már korábban is jelezték, hogy a Vártetőn ismeretlen és közöletlen írásjelek vannak. Azaz a környékbeliek tudtak a Vártetőn lévő régi rovásfeliratokról – s ez egyfajta garanciáját jelenti a feliratok régebbi keletkezésének. Azt azonban nem tudhatjuk, hogy ez a tudomás meddig ért le az idő feneketlen mélységeibe. Még ha a feliratok ismerete folyamatos volt is a székely történelem ezerötszáz évén keresztül, ez ma már aligha bizonyítható, ezért a keletkezés pontos korának meghatározására sem alkalmas. A jelek állapota alapján is következtethetünk a vésés időpontjára, ha a jelek pereme az idővel arányosan enged az idő vasfogának. Egyúttal arra is számíthatunk, hogy igen régi jelek is maradhattak ránk viszonylag jó állapotban. A környéken akadnak e kőfajtához értő mesterek, akik megalapozott következtetéseket alkothatnak a jelek korára vonatkozóan. Azonban ezzel a becsléssel is inkább csak a későbbi (néhány évtizedes, esetleg évszázados?) jeleket határolhatjuk el a korábbiaktól. A vésett sziklák környezetének régészeti feltárása még várat magára. Ha ezek környezetéből pl. áldozati tüzek maradványát képező hamuréteg és hun kori tárgyak égett töredékei kerülnének elő, akkor az bizonyos fogódzót jelentene. Kár, hogy a szokásos helyzet ezekben a székelyföldi várakban a szinte teljes leletnélküliség, mert a sziklák fölött vagy nincs, vagy alig néhány centiméteres a talajréteg s nem sok esély van régészeti maradványok előkerülésére. A köveken lehetnek későbbi feliratok is, mert a tusnádiak gyakran legeltették erre a marháikat. Azonban nehéz azt hinni, hogy a pásztorok kőfaragó eszközökkel jártak volna az állataik nyomában.



A jelek korát értelmük, alkalmazási körülményeik, írásrendszertani típusuk és rokonságuk alapján tudjuk meghatározni. A nemzetségjel és a nemzetség ősvallási jelképe feltehetően a nemzetségtől származik s akkor vésték kőbe, amikor azokat rendszeresen használták, általánosan értették és amikor az ismert párhuzamai is keletkeztek.
Vártető jeles kövei
Jánosi Csaba a Vártető három szikláján is talált egymástól jól elkülöníthető írásjeleket, amelyeket részben lefényképezett, részben le is rajzolt. Az így rögzített jeleknek egyelőre csak egy részét küldte el; a továbbiak elkészítését, előkeresését és elküldését későbbre ígérte. Az összes jel felleltározása esetén nagyobb biztonsággal következtethetünk majd a jelrendszerre. Az eddigiek alapján úgy tűnik, hogy a székely írásjeleket és a sztyeppi hieroglifákat ismerő emberek vésték sziklába a jelképeiket és a tamgáikat. Az első rovásos kövön egy körülbelül méteres hosszúságú szöveg látható (az eddigi jelnagyságokkal számolva ez legfeljebb 5-10 jelből álló feliratot jelenthet), amelyet Jánosi Csaba évekkel ezelőtt egyszer már lemásolt és lefényképezett, de amelynek dokumentációját még nem tudta
elküldeni. A második kő fényképe és egy (a helyszínen, pauszra készített) rajza a Sár Óg Usten (sarokisten) ligatúrát – a Tejút rajzát – mutatja be. Figyelmet érdemel még az a Nimród tamga előfordulás is, amely ugyanazon a fényképen, az előző ligatúrától jobbra látható. Jelen tanulmány legfontosabb célja e két jel értékelése. A harmadik kő rovásjeleinek lerajzolása tavaszra maradt. A kövön egy ismert „négyágú folyó” jelkép (svasztika) is látható, amely az Ószövetségben megőrzött teremtéstörténetre emlékeztet, s amely az Éden isteni középpontjának szimbóluma volt évezredekig. Latin betűknek tűnő jelek is vannak a sziklákon.
A Sarokisten vagy Sár Óg Isten ligatúra
Az ábrákon látható jellegzetes jelmontázs kétségtelenül a Tejút ábrázolása, amelyet a székelyek az Istennel (az isteni triász fiú tagjával, az avar-hun dinasztia és nép ősatyjával) azonosítottak. A ligatúra három ismert székely jelből áll: 1. A ligatúra alján egy székely S betű van, amely a sarok szó jeléből keletkezett az akrofónia során. A jelforma az északi sarkon elképzelt világhegyet ábrázolja. A mítikus világkép szerint ezen áll az égig érő fa, azaz a Tejút.
További jelek rajza Jánosi Csabától; valamennyi jelnek ősvallási és/vagy uralmi jelentősége van. Balról jobbra: Az Éden térképe (balra lent); a boszporuszi dinasztia tamgáira emlékeztető jel (fent); kettőskereszt változat, Tejútjelkép (jobbra) • Kettőskereszt-változat, tejútjelkép • Egy svasztika torzója (az Éden térképe)
Nimród tamga előfordulások; az ismert párhuzamok uralkodói, törzsi és nemzetségjelként szolgáltak. Balról jobbra: Tusnád Vártető sziklajelei között (a szerző rajza a fénykép alapján) • XII. századi magyar ezüstdénáron • Török törzsek tamgái (Sebestyén Gyula nyomán) • Obi-ugor tamgaváltozat (Bolse Anyikovóból)



A sarok szóban Heraklész neve rejtőzhet. A sarok szó eredeti értelme sár Óg, arany Óg, szár Óg, úr Óg, esetleg harag, azaz har(cos) Óg lehetett.1 Óg (vö: ág/ég!) király az Ószövetségben Básán uralkodója a sémi népek honfoglalása előtt. Tisztelete az északra vándorló népcsoportokkal kerülhetett a szkítákhoz, akiknek mondai ősapja éppen Heraklész. A sarok szó elődje azért válhatott istennévvé
(vagy fordítva), mert egykor a világ sarkainak kiemelt vallásos jelentősége, gyakran saját istene volt.2 2. A középső jel az US. Az us az ős szavunk régies helyesírású lejegyzése. Ez a jel is az ősapánkat, a Tejút hasadékában karácsonykor kelő Napot ábrázolja, tehát szintén istenjelkép. 3. Legfelül az NT/TN jel szerepel, amely az eredeti Ten istennév hangalakját rögzíti.3 A jelforma az égig érő fát ábrázolja, amelyet – Berze Nagy János szerint – a magyar nép Istennel azonosított. Az egész ligatúrát Sár Óg Usten, sarokisten, vagy hasonló alakban olvashatták ki.4 Azaz a ligatúra szójelekből áll, amilyeneket a hunok, az avarok és a székelyek rendszeresen használtak.
A ligatúra párhuzamai
Egy székely változata (az Egy Usten ligatúra) megtalálható az énlakai unitárius templom mennyezetkazettáinak sarkaiban; egy másik székely változata (a Du Ten ligatúra) pedig a székelyderzsi rovásírásos tégla közepén (kép). Legismertebb megfelelője a magyar címer hármas halmon álló kettős keresztje, amely az égi eredetű királyi (állami) hatalom jelképe a hun kor óta. A jeltípus előképei és párhuzamai (ábra) a Yazilikajai hettita sziklapantheonban, szibériai, mongóliai és khorezmi sziklavéseteken, egy hun nagyszíjvégen, az avar nagyszentmiklósi kincsen, a magyar koronázó palást képszerkezetében és a magyar címerben is szerepelnek (Varga/2005/76). S ezzel koránt sincs kime
A 2-es számú vésett szikla
A „sarokisten” ligatúra elemei; a szerző által fénykép alapján készített rajz a ligatúráról (balra), a ligatúrát alkotó székely jelek (középen), a székely jelek jelentése (jobbra)
1 Vö. a sumér-akkád sar=király, vagy a hurrita (harri) népnév harcos jelentésével. 2 A székely S jel két jellegzetes helyzetben szerepel a világmodellekben: a szembőlnézeti világmodellekben (az eget tartó fa ábrázolásain), a forgástengelyként felfogott világfa tövében. A most vizsgált ligatúra is e körbe tartozik. Más esetekben a felülnézeti világmodellek sarkaiban találjuk meg a székely S rovásjel változatait. E két szerep világossá teszi, hogy az S rovásjel csak a sarok szó jeléből alakulhatott ki. Ugyanis csak a sarok szavunk jelenti a forgástengelyt (például az ajtósarkok esetében) és egyúttal az asztallap sarkait is. A hunok saroktiszteletét a budapesti hun jelvény és felirata bizonyítja (http://hunjelveny.uw.hu/). 3 Az eredetiTen istennév megőrződött a Marsigli-féle rovásnaptár szövegében; ott nem szójellel rögzítve, hanem betűzve maradt ránk. Párhuzama a kínai tien=isten, ég, a japán tenno=istencsászár és az etruszk Tin, Tinia, a főisten neve. Változatai a Du és a Dana, amelyek Enedubeliánus vezér nevében és a Dana verjen meg mondásban őrződtek meg. 4 A legalsó (hegyet ábrázoló) jellel kapcsolatban két hipotézist is meg kell említenem, amelyeknek azonban kicsi a valószínűségük. Az egyik, hogy amennyiben a hegy csupán a talapzat szerepét töltötte be (ilyen feltevés a kettőskereszt alatt lévő hármashalommal kapcsolatban született már a heraldikai irodalomban), akkor az olvasatban nem játszhat szerepet, s a ligatúra olvasata csupán Isten lenne. Egy másik felvetés szerint ez a hegy nem az S rovásjel megfelelője, hanem egy hármashalom (ez esetben a ligatúra értelme Isten országa).



0
rítve a párhuzamok sora, mert ide tartozik a halmon álló kettőskereszt alakú kínai wang=király jel is (Varga/1999/63), e körbe tartoznak a jelszerűTejút ábrázolások Eurázsiában és Amerikában, s végső soron a szibériai sámánfák is. A párhuzamok segítségével felismerhetünk néhány közös vonást. Összetartozó, nagy területen elterjedt őshagyományról, széles körben ismert jelszótár jellemzőiről van szó. Mindegyik jel ősvallási jelentőségű szójelekből álló ligatúra. A szójelek a magyarok Istenének régi nevét (Ten, Du), vagy az Isten jelzőit (Egy, ős, Sár, Úr, Óg, Ég) jelölik. A ligatúrák a Tejúttal azonos égig érő fát ábrázolják; tövében heggyel,5 tetején az Isten lakhelyével. Az égig érő fát ábrázoló ligatúra elemi jeleit szükségképpen függőleges tengelyen helyezték el; esetükben az írásirány függőleges. A ligatúrák elemi szójelei (a hármashalom kivételével) székely rovásjelekkel azonosíthatók. Az így elolvasható, magyar szavakból álló kifejezések és mondatok a magyar ősvallás névanyagába, jel- és hiedelemrendszerébe illeszkedő rendszert alkotnak. Némelyik változat uralmi jelkép, mert a jel az ősvallási tartalom miatt alkalmas az uralom legitimálására. Ezek az ismert emlékek ugyanazt a délről a sztyeppre, majd onnan a Kárpát-medencébe ívelő több ezer éves utat rajzolják meg, amelyet fentebb a sarok szó kapcsán már vázoltunk. Ezt az utat járta be a ligatúra, az ősvallás és a nép is. Úgy gondoljuk, a ligatúra fenti értelmezése önmagát erősítő rendszert alkot.
A vártetői Nimród tamga
A Nimród tamga az Orion csillagkép (Nimród ősapánk) övének, hímtagjának és két kardjának rajza – azaz a jelkép az ősapa legfontosabb atributumaiból áll (3. ábra). A nemzetségjelnek kitűnő párhuzama van a bolgár-török tamgák között, az obi-ugor területeken megtalált egyik
keleti ezüsttárgyon (amelyen hun vagy szabír hatásra készült a rajz), a török törzsek tamgái között, egy XII. századi magyar ezüstdénáron, sőt a hun eredettudattal rendelkező svájci anniviárdok családjelei között is (Varga/1999/111). Ezek a formailag is közelálló; nemzetséget, törzset, uralkodó dinasztiát jelképező előfordulások a hun kortól az Árpád-házi királyok koráig ívelnek s a hun eredettudat írásos (hieroglifikus) bizonyítékai. Orion (azaz Nimród), az égi szarvasvadászat egyik szereplője, a fiaival (a Gemini, magyarul Ikrek csillagképpel, azaz Hunorral és Magorral) űzi a Tejúton menekülő csillagszarvast. A csodaszarvas-monda a boldogabb új haza és a dinasztia sikerének ígérete. Ez a hunok által is ismert monda eredményezhette, hogy Vártetőn ugyanazon kőre rajzolták a Tejút és az Orion jelképét. A Nimród tamga és általában az Orion tisztelete igen régi előzményekre megy vissza, ezért a formai változatainak se szeri, se száma Eurázsiában. Az előzmények korára jellemző, hogy a közép-amerikai indiánok is nagy vadásznak tartják az Oriont – azaz a mítosz kőkori eredetű lehet, mert az indiánok ősei még a kőkorban mentek át Amerikába. A hun kor utáni sztyeppén több hun-utód néptöredék is alkalmazhatta e tamgát, így kerülhetett az obi-ugorokhoz és a török törzsekhez is.
Végkövetkeztetés
Visszatérve a vizsgált jelkép-előfordulásokhoz, megfogalmazhatunk valamit e vártetői jelképekről is. Láttuk, hogy e jeleket használták a hunok, az avarok; s az avar-hun örökséget őrző örökösök: a székelyek és a később visszaköltöző magyarok is. A jelek a középkori krónikáinkból ismert hun történet illusztrációi. Jelenlétük összecseng azzal, amit a magyar ősvallásról, jelkincsről, történelemről a nem finnugrista kutatás és a nemzeti hagyomány alapján ismerünk. A vizsgált jelképek a székely nemzet születésének és önálló államiságának a tanúi, az Attila halálát követően Csíkba (Csiglemezőre) menekült székelyek uralmi jelképei a 400-as évek második feléből, vagy az 500-as évekből.
Vártető „sarokisten” ligatúrájának énlakai (Egy Usten) és székelyderzsi (Du Ten) párhuzamai
5 Ezeknek a feltételeknek megfelel a magyar címer hármashalmán álló kettőskereszt is, amelynek értelme: Egy (Isten) országa. Mivel a kettőskereszt alkalmazása a hun kor óta kimutatható, ez a párhuzam is azt valószínűsíti, hogy a Vártetői ligatúra a székelyek (Istenre utaló) uralmi jelképe volt Csaba királyfi idejében. (Varga/1999/63)



IroDaloMjEgyZÉK
Kristó Gyula: A székelység eredete. Székelyföld, 2000/4. Nagy János: A székelyek scytha-hún eredetűsége s az ellenvélemények. Kolozsvár, 1879. Németh Gyula: Törökök és magyarok. Kőrösi Csoma Társaság – Magyar Tudományos Akadémia Könyvtára, Bp. 1990. Patkanov, K. P.: A szabírok nemzetisége. Ethnographia, XI/ 8. szám. 1900. (http://www.orszagepito.hu/j_irasok/sp_a_szabirok.pdf)
A ligatúra további párhuzamai: fent, balról jobbra: hettita sziklarajz • őskhorezmi sziklarajz • hun szíjvég • mongóliai sziklarajz; lent: nagyszentmiklósi kincs • Szent István a palástról • a palást képszerkezete • Bajor Ottó címere
Sebestyén Gyula: Rovás és rovásírás. Bp. 1909. Varga Géza: A tprus jel újabb magyarázatai. válasz Máté Zsolt cikkére, (http://www.virtus.hu/index.php?id=detailed_article&aid=11126) Varga Géza: A magyarság jelképei. Írástörténeti Kutatóint., Bp, 1999. Varga Géza: A székelység eredete. Írástörténeti Kutatóint., Bp., 2001. Varga Géza: A budapesti hun jelvény rovásfelirata. 2007. (http://hunjelveny.uw.hu)
aZ ÉpÍTÉsZET-bIológIaI EgyEsülET2007.évi rendezvényei (a kurzusokat Somlósi Lajos vezeti) 1. április (28) 29. – május 1. • A szív zarándokútjának újra megnyitása. (őrtilos, Szt Mihály-hegy, ... Dobogókő) Vendég: B urucs Zoltán, Szőke Lajos. 2. Május (25)-26-28. • Az ősi magyar növényi elixírek alkímiája. (Szt. László-domb) Vendég: Szőke Lajos. 3. Július (22)-23-29. • Barangolás Gömörország épített és tájtemplomai között. (Mária-hegy, Márkusfalvi kőgomba, Áji-szurdok, Zejmár-szakadék, Holló-szikla, Tű és a Szószék, Tarkő, a Szádelői-völgykatedrális, a martonházi arragonit-barlang, a hizsnyói, a zsigrai, a martonházi, a restéri és a csetneki templom, Krasznahorka és Szepes vára) 4. Augusztus (17)-18-20. • Az agyag magasrendű intelligenciája; gyógyereje és külső-belső használata. (A kurgán vagy
kunhalom, mint a rónaság szeméremdombja) Vendég: Born Gergely. 5. Október (20)-21-23. • Rügyterápia: a fák rügyeiből készülő elixírek. (A Ság-hegy energiarendszere, a pápóci kerektemplom) 6. December (29)-30-31 – január 1. • Apiterápia; a méh doktorandusza gesztenyevirágból. A gesztenyefa szellemisége, energiája, a gesztenyeméz, és az erjesztett virágpor. (Az Asztalkő, Írottkő és Kalapos-kövek energetikai rendszere)
Részletes információk, feltételek, jelentkezési lap a szervezőktől kapható: net572@t-online.hu • Somlósi Lajos H-9516 Vönöck, Kossuth Lajos u. 118. 95/485 264 • Holecz János H-2030 Érd Liliom u. 6/3. 23/374 829 • Horváth László H-1399 Budapest, Pf.: 701/218. 30/970 7531