---
master_file: "[[@LanszkiImreOsBuda]]"
---
# Index for Lánszki Imre – Ős-Buda eredete, Fehérvár, fejedelmi sírok (Országépítő 2008.4.).pdf

27
A korabeli történeti leírások és ábrázolások egyértelművé teszik, hogy IV. Béla a közeledő tatár veszedelem híréről az akkori Pilis közepén lévő Buda várában értesült, s innen kiindulva próbálta Muhinál feltartóztatni az ellenséget. Tudjuk, hogy a királynak az iszonyatos csatavesztés után közel három esztendeig Dalmáciában volt menedéke, s visszatérve „külső tőkéből” (évekig héber feliratú pénzérméket verettek ebben az időben) próbálta a várat újjáépíteni. 1245–46 tájékán – vélhetően erős földrengés és az ott felhasználható kőzet gyenge, málladékony minősége miatt, felhagyott a korábbi, az ősi vár királyi székhelyként történő használatával. Ekkor kezdte el a mai Buda vár építését, amit a Rondellától a mai Dísz térig terjedő területen 1256ra építtetett fel. Addig az – Zolnay László: Az elátkozott Buda – Buda aranykora c. műve szerint is – a kereskedelmi funkciót betöltő Pesttel szembeni, szőlőművelésre berendezkedett mezőgazdasági terület volt. Tehát a mai budai vár regnálását 1256-tól számíthatjuk. Valamennyiünk számára érthetetlen, hogy a történészeink, régészeink által is ismert tények alapján az elmúlt évszázadokban miért nem kutatták Ős-Buda eredetét, miért olyan súlyos tabu ez a téma?! Magyarul: hogyan felejtődhetett el, s lett negligálva ennek a történelmi helynek a szerepe és földrajzi azonosítása. Több mint nyolc éve tartó kutakodásaim eredményeit bemutató előadásaim során alig akadt olyan történelemtanár a hallgatóságban, aki hallott volna az ősibb Buda létezéséről, történetéről, s szerepéről a Kárpát-medence évezredes történetében. Az elmúlt évek kutakodásának egyik alappillére a térség geológiai elemzése volt. Annak értékelése során világossá vált, hogy az a többszáz éves dachsteini mészkőtömb, mely a mai Százhalombattától Esztergomig sok kilométeres mélységben ma is északkeleti irányba haladva csúszik a magmán, alakította ki az intenzív hőforrások tevékenységet. Ezért a mai Duna-kanyar adta az egyik legfontosabb túlélési lehetőséget a jégkorszakok átvészelésére. Nem véletlen az a sok antropológiai lelet, tárgyi bizonyíték (pl. a budakalászi hatezer éves! agyag kocsimodell), melyek kultúrák folyamatos létére utalnak ezen a tájon. Éppen ezért volt oly fontos számomra Sicambria ókori és középkori létének és funkciójának igazolása. Történetesen az egyik párizsi levéltári anyagban szerepel a frankok, gallok eredetét ismertető, 1205-ben készült dokumen
Lánszki Imre
ŐS-BUDA EREDETE, FEHÉRVÁR, FEJEDELMI SÍROK
tum, melyben Velence, Róma és Karthágó mellett Sicambriát (Buda) jelölik meg egyik eredethelyüknek. Leírásuk szerint Trója eleste (kb. i.e. 1175) a megölt Hektor öccse, Paris herceg vezetésével (aki elszöktette szép Helénát Spártából) több ezer trójai menekült egyik ágon Pannóniába, ahol a herceg fia, Francion alapított a Duna mentén egy várost Sicambria néven. A menekültek másik része az Appennini-félsziget és Szicília déli részére, harmadik ága az Azovi-tenger feletti Meotis mocsaraiba menekült. Lehet ezt könnyedén lovag-legendának tartani, mint ahogy ez volt a helyzet a trójai háborúval is, de Schliemann óta minden legenda arra kötelez, hogy utánajárjunk azok valóságos eredetének! Az Országépítő korábbi számaiban már kifejtettem, hogy a középkori térképek Sicambria városát az Alt Ofen, Vetus Buda, Etzelburg/Etelevára néven szereplő városok alatt közvetlenül a Duna mentén, a megyeri rév közelébe helyezik. E helyen jegyzik a római időből a kevéssé ismert kiterjedésű Herculeát, melyet a Duna mentén délre Potentianával, északnyugatra Strigoniummal (Esztergom) limeszek, őrtornyok kötöttek össze. Ezek kiépítése már a Krisztus utáni időkre tehető, de a római kori leletek mindenesetre magyarázattal szolgálnak. Sicambriához teszik az ókori történészek az első nagyobb hun invázió átkelési helyét is, ahol a harcosok állati gyomrokból készült tömlőkön az éj leple alatt úszták át a Dunát, s Tárnok mezején meglepve a római és szász seregeket, vívták meg csatájukat. A súlyos harc során elhunyt Keve, Béla, Kadocsa hun kapitányok temetését Sicambria fölé, kövek közé, a halmok alá teszi a történetíró. Nehány évtizeddel később a Keve ágához tartozó hun király, Atilla is Sicambriából szállt ki és ide tért vissza hódító hadjáratai során. Több történeti forrás (a Gesta, a Képes Krónika, a Tarih i Üngürüsz, a Krakkói kódex stb.), valamint levéltári anyagok (pl. Győrffy György: Az Árpádkori Magyarország történeti földrajza, 1998.) is Keveházának (Keveazoa) nevezi ezt a helyet, s a hun kapitányok mellett ide írják le Atilla eltemetését, sőt Árpád vezér földi maradványainak az elhelyezését is. Ezekben az irodalmi forrásokban fellelhető a földrajzi, tájolási azonosság. A szakrális helyet Francoin egy Duna menti magaslatra építette, ugyanitt a római korból erődöt írnak le. Atilla egy nem erőd jellegű szakrális típusú várba rendezkedett be, ahol tizenöt esztendeig uralkodott. Hódító



28
hadjáratai alatt fivére, Buda irányította a helyi közigazgatást: innen a kettős nevezéktan folyamatos váltódása: Atilla contra versa Buda vára. Hogy a honfoglalást követően, amikor Árpád seregei a megyeri gázlón (Magyar-rév) átjutva bevonultak és 20 napig ünnepeltek az ős-rokon, Atilla várában, miért a Buda nevezék maradt fenn folytatólagosan, erre nem tudok magyarázattal szolgálni. Az bizonyos, hogy a franciák már említett levéltári anyaga Buda, a németek hasonló korban keletkezett Niebelung-éneke az Atilla (Etzelburg, Ecilburg) megnevezést használta. Fehérvárnak a magyar államiság, a királyság megalakítása utántól nevezik ezt a helyet, s igazán I. István idejétől egyértelműsíthető a folyamatos Buda és Fehérvár nevezék. Tehát – ahogy Anonymus leírja – István a Nagyboldogasszonynak ajánlja országát, s építteti föl a Boldogságos Szűznek nevezett templomot, s kezdi kiépíteni a vár alatti fennsíkon a későbbi Fehéregyházát, az Alba Ecclesia-t. Ezidőtájt a mai Székesfehérvárt még Civitas Alba névvel illetik! A Névtelen Jegyző várat ábrázoló leírása is pontos: a vár egy hegy tetejére épült, s a Dunára nézett. A térinformatikai ábrázolások jól mutatják a korabeli leírások pontosíthatóságát. Ugyanő III. Béláról megjegyzi: a király egyetlen nap alatt lovagolt át Fehérvárról az egyházi központ Esztergomba, onnan Visegrádra, majd vissza közvetlen úton Fehérvárra. Mindenki számára világos, hogy a mai Budakalász határából mindez még váltott lovak nélkül is megvalósítható. Székesfehérvárról viszont – a távolság háromszoros hossza miatt – ezt lehetetlen lett volna megvalósítani. Egyébként is Fehérvár nemcsak az Árpád-házi királyok idején jelentette ezt a helyet, hanem még Mátyás király és az ő temetését leíró krónika is ide értelmezi azt. Lehetne még hosszan sorolni az ellentmondásokat, az érveléseket pro és kontra. Tény, hogy a fejedelmi – királyi helység földrajzi pontosítása korrekcióra szorul, s nem lehet e tisztító cselekedetet sem lesöpörni, sem hatalmi akarattal negligálni; szükség van a valós tények helyükön történő nevesítésére! A török idők alatt, amikor II. Szulejmán 1543-ban, két évvel Buda végleges elfoglalása után birtokába vette ezt a felhagyott korábbi királyi, de szakrális várat, akkor a szultán még látta a több mint egynapi járóföld hosszúságú katakombarendszert (ilyet Székesfehérváron, a gránitban nem találtak), ahol még ép állapotban voltak azok az Árpád-ivadékokat rejtő királyi szarkofágok (szemben velük a halott uralkodó szobor hasonmásával), amelyeket Fehérváron temettek el. Hogy a mai Székesfehérvár nem felelt és felel meg ennek a leírásnak, hogy valójában nem itt
lehetett királyaink temetkezési helye, arra nemcsak Buzinkay Géza és Bradák Károly elemzései utalnak. Számos más levéltári adat, ábrázolás mellett vannak olyan geomorfológiai sajátosságok, melyek Budakalász határában egy város és vár létezésére utalnak, s a vélt fejedelmi sírok azonosíthatóságát is lehetővé teszik.
Az ázsiai qanat-rendszerű vízgyűjtő hosszmetszeti ábrája; illetve fényképek a qanat-rendszer szellőzőkürtőinek megfelelő elemekről a feltételezett fehéregyházi település területén.



29
Van itt a Kevélyek oldalában egy olyan kürtőrendszer, melyek egyes elemei első látásra vízvétel miatt ásott kutaknak tűnnek, valójában az adott területen belüli sűrűségük, teljes kifalazottságuk, mívességük, az oldalukból való vízszintes kiágazás és a függőleges fali járhatóságuk kiépítettsége is más funkcióra utal. Ezek nem lehettek ivóvizet szolgáltató kutak. Viszont feltűnő a hasonlóság a KözépÁzsiában az Ararát déli részén használatos quanat-rendszer működésével. A Pilisben a Krisztus előtt kb. 600 évvel kiépített rendszer első három kürtőjére 2006 rendkívül hideg februárjában leltem rá és később sikerült további kilenc, nem is oly régen beomlasztott, berobbantott, feltételezhető kürtő helyét megjelölnöm. Mindezt 2-3 km2 területen belül! Az első háromból kettőt az aljáig kitisztítottunk (16 és 22 méter mélységig), s azt, hogy azokat korábban nem víznyerés céljából építették ki, az bizonyítja, hogy az aljukig ki vannak kövezve, bár végig anyakőzetbe ásták őket. A vár alatti, stratégiai szempontból jól védhető, forrásfő nélküli meredek árkok, melyeket vízmosásoknak minősítettek, megfelelnek a város, jelen esetben Alba Ecclesia vízellátási rendszerének. Hasonló a helyzet a fejedelmi sírokkal. Árpád temetését elsődlegesen mindenki Anonymus Gestája 52. fejezete szerint próbálja pontosítani. A pozsonyi csata leírása is erre utal, azzal a különbséggel, hogy Árpádot Atilla mellé temetve említik! Én a Gesta alapján indultam el, segített ennek értelmezésében Berenik Anna: Nem oda Buda! című elemző munkája is. Így jutottam el a Nagy-Kevély és az Ezüst-kevély találkozásánál lévő három forrás találkozási pontja (térkép) alatt lévő, felhagyott bányának tűnő tájsebhez, mely alatt megtalálható az a kőmeder kimetszés, melyet Anonymus a művében említ. Ez a völgy vezet Ős-Buda vára felé, elérve azt, erős jobbkanyar után folyik le a korábban Atilla városa, majd Fehéregyháza alapjait rejtő fennsík mellett. Ma Barát pataknak hívják, s érdemes megemlíteni, hogy középmagasságában 1993-ban Soproni Sándor, a szentendrei múzeum régésze és igazgatója 11. századi, arany, ezüst, vas és üveg megmunkálásra alkalmas őskohót ásott ki. Utóda, Simon László vezetésével valamivel lejjebb, Budakalász előtt, a Malom-tag nevű településrészen egy honfoglalás-kori telep gazdag régészeti anyagát tárták fel 2004ben. A Malom-tag kapcsán érdemes megemlíteni, hogy Zsigmond király idejében ezen az alig egy kilométeres szakaszon, az óbudai apácák birtokában 16 (!) vízimalom működött, melyek üzemeléséhez feltételezhetjük a télen is bőven rendelkezésre álló, bő vízhozamú hőforrások működését.
A fejedelmi sírokról elődeink rendkívül pontos meghatározásokkal szolgálnak. Különösen Győrffy György leírása, nevesítései és nyelvi értelmezése segített a temetkezési hely azonosításában. A bánya fölött valóban megvan az a három forrás, melynek egy ponton való csatlakoztatása után a korábbi vízfolyás búvópatakként a „bánya” alatt „anonymusi” forrásfőként jelenik meg, A bánya maga pontosan keletre nyíló bejárattal rendelkezik (térkép), oldala
A térképen középen, fent látható az a hurokszerű szurdok, amelyet kiépített kőfal és a mesterséges beavatkozás nyomai vesznek körül.



30
az erózió és omlás ellenére több helyütt szabályosan kövekkel támfalszerűen kirakott. Szemközti függőleges fala jobb oldalán látható egy kb. 7 m magas és 3,5 m széles világosabb felszín, melyen a moha sohasem nő meg. Úgy vélem, hogy a homokkő mögött üregnek kell lennie, melyből a termikus hő szárazon tartja a homokkő felszínét. Ez az oka, hogy a moha micéliumai nem jutnak a homokkőben vízhez, ezért rajzolódik ki az a forma, ami az alábbi, téli felvételen is látható. Vízszintes fúrással próbáltunk a székesfehérvári Jófúró Kft. és a német Storz cég segítségével tájékozódni, s a rárakott fal 2,5 m vastagsága meghatározható volt, amit az endoszkópos felvételen sötét, körgyűrű formájú 5 cm széles rés is jól mutat. Feltűnő az a fal felső részén lévő, függőleges palástján megmunkált, ékelő kősor, melynek kitermelési helyét a geológusok innen 14 km-re, Pilisborosjenő nyugati részére teszik. A függőleges fal bal oldali fele nagyon különös fragmentációt mutat, amit Vörös Győző, neves egyiptológus
régész „föld alatti piramis falának” minősített. Hasonló véleménnyel vannak híres geológusok is a MTA Geofizikai Intézetéből: ők is rárakott, más helyről származó homokkő tömböknek nevezték a mellékelt felvételeken látható, vélhetően nem természetes eredetű építményt. Maga a bánya, ahol a fejedelmi sírok helyét gyanítom, nemcsak a már említett belső kialakításával különbözik a környéken felhagyott társaitól. A tájfutók által használt 1:15.000-es térképen jól látható egy meredek, hosszanti kiálló hely (stáció), melynek hátsó támfalán eredeti kiépítettsége részlegesen fellelhető. Elméletileg igazolhatja a feltételezésem helyességét, hogy a bánya bejáratának két oldalán láthatók a korábbi vízrekesztés gátjának maradványai. Magyarán: a Kevélyek környékén természettudományos módszerekkel elvégzett, aprólékos és tárgyilagos elemző munka után szükség van hozzáértő, tiszta lelkű és igazságra törő régészek és történészek szélesebb körének tényfeltáró együttműködésére. A hely és az idő adott.



31
A mellékelt írás befejezése után hívta fel a figyelmemet egy érdeklődő ismerősöm az itt közölt, Rupp féle térképre, amely az általam vélelmezett fehéregyházi romok közelében mutatja Árpád állítólagos sírjának helyét.