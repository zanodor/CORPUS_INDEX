---
master_file: "[[@AhogyanVilagVelekedik]]"
---
# Index for Ahogyan a világ vélekedik a magyarokról.pdf

Ahogyan Világ Vélekedik a Magyarokról! I.
Ezt olvasni és megemészteni kell! Itt az ideje, hogy megismerjük múltunkat egy jobb és
tisztább jövőért!
IBN RUSZTA arab lexikografus és földrajzíró 930 táján írja
"A magyarok turk fajtájúak és vezérük húszezer lovassal vonul harcba... A magyarok országa
bővelkedik fákban és vizekben. Sok szántóföldjük van... Ezek a magyarok szemrevaló és szép
külsejű emberek, nagy testűek, vagyonosok és szembetűnően gazdagok, amit
kereskedelmüknek köszönhetnek. Ruhájuk selyembrokátból való. Fegyvereik ezüsttel és
arannyal vannak kiverve és gyönggyel berakottak."
BÖLCS LEO bizánci császár (866-911)
"A magyarok a munkát, a fáradtságot, az égető meleget, fagyot, a hideget, minden nélkülözést
tűrnek. Szabadságkedvelők és pompakedvelők."
LOTHARINGIAI REGINO apát Világkrónikájában (908) írta a magyarokról
"A fáradalmakban és harcokban edzettek, testi erejük mérhetetlen... karddal csak keveseket,
de sok ezreket ölnek meg nyilakkal, amelyeket olyan ügyesen lőnek ki szarújaikból, hogy
lövéseik ellen aligha lehet védekezni... Természetük dölyfös, lázadozó... természetüknél fogva
hallgatagok, készebbek a cselekvésre, mint a beszédre."
FRIULI BERENGAR (845-924) itáliai király (887-915), utolsó szent római császár (915-924)
lombardiai követe a magyarokról 921-ben
Gazdagságuk pazar és szembetűnő. Hatalmas sereget tudnak kiállítani! Kürtszóra indul fordul
egész serege. Napokig lovagolnak váltó lovaikon. Ha megindulnak megmozdul ég és föld
alattuk. Harciasságuk és bátorságuk egyedülálló. Nem félnek a haláltól! Mosolyogva halnak
meg! Legyőzhetetlenek.
MIHÁLY SZÍRIAI PÁTRIÁRKA (1196)
"A magyarok becsületesek, őszinték, életfenntartásukban okosak... nem szeretik a sok
beszédet."
Lengyel krónikás
"Kálmán saját korának valamennyi uralkodóját felülmúlta tudományával."
Sankt Gallen-i Évkönyvekben (895-1060) EKKEHARD írja
"Nem emlékszem, hogy valaha is vidámabb embereket láttam volna a mi kolostorunkban,
mint a magyarok. Ételt és italt ugyanis a legnagyobb bőséggel adtak..."
PRÁGAI KOZMA cseh püspök Könyves Kálmán idején Magyarországon tartózkodott. 1110
ben írja krónikájában
"A magyar király/nép hatalmas, kincsekben gazdag, háborúban diadalmaskodó s a föld
bármely királyával képes szembeszállni"
GARDEZI perzsa író, 1050. körül
"A magyarok bátrak, jó kinézésűek, és tekintélyesek. Ruházatuk színes selyemszövetből
készült, fegyverzetük ezüsttel bevont, fényt kedvelők."



PIERRE VIDAL provencei trubadúr a XII. században járt Imre királyunk (1196-1204)
udvarában és így írt hazánkról
"Hogy felvidítsam életemet, elmentem Magyarországra, a jó Imre királyhoz. Ott jó hajlékot
találtam, becsületes, jólelkű barátokat és szolgákat."
BERNARDUS AYGLERIUS (1216-1282) francia születésű Monte Cassino-i apát (1263
1282) 1269-ben írja
"A magyar király hatalmas, amikor megindítja seregeit, északon, keleten mozdulni senki nem
mer."
II. PIUS pápa Hunyadi János seregének világjelentőségű nándorfehérvári diadal után (1456)
írja III. Frigyes császárhoz küldött levelében
"Magyarország a kereszténység pajzsa és a nyugati civilizáció védője."
CARDAILHAC JÁNOS alexandriai pátriárka így jellemezte Nagy Lajos magyar királyt
(1342-1382), akit személyesen ismert
"Isten a tanúm, hogy nem ismerek oly nagy és hatalmas uralkodót, aki oly alázatosan és
szerényen viselkednék, és becsülete megsértése nélkül annyira óhajtaná a közbékét és
nyugalmat."
II. MURAD szultán (1404-1451) kijelentette
"Aki elfoglalja Magyarországot, az ura az egész világnak."
ENEA SILVIO PICCOLOMINI (1405-1464) a későbbi II. Pius pápa 1444-ben levélben írja
Széchy Dénes esztergomi érsek prímásnak (1440-1465)
"Minden joguk megvan a magyaroknak visszakövetelni a koronát, mert a magyar királyság
archiregnum."
(Archiregnum főkirályságot, őskirályságot jelent)
BONFINI (1425-1502)
"Az írók a kegyetlenség minden nemét ráfogják a magyarokra, kivéve mindkét nem
szemérmének megfertőztetését, melyet otthon úgy, mint a táborban kerülték."
MARZIO GALEOTTO (1427-1497) és ANTONIO BONFINI (1425-1502) olasz humanisták
mindketten azt írják Magyarországról, hogy
Európa népei mind irigylik a magyaroktól a Kárpát-medence területét, az itt lévő gazdagságot,
ezért gyűlölet veszi őket körbe. Magyarországon a leggazdagabb a föld, bő a hal-áldás,
nagymennyiségű a kenyérgabona, a bor pedig kiváló.
JEAN LEMAIRE DE BELGES francia író 1511-ben írja
"Magyarország a kereszténység védőbástyája."
ROBERT JOHNSON angol 1616-ban
"Ez az egy királyság többet tett az ottomán ambíciók csökkentésére és az ottomán szerencse
megakasztására, mint a többi összes keresztény államok együttvéve."
MONTAGU MÁRIA, (Wortley angol követ felesége) írta 1717-ben
"A magyar hölgyek sokkal szebbek, mint az ausztriaiak, s az összes bécsi szépségek
Magyarországból kerültek ki".



MILTON (1608-1674), az Elveszett Paradicsom szerzője
"Büszke vagyok arra, hogy Magyarország és Anglia között kulturális kapcsolat áll fenn."
SAVOYAI JENŐ (Eugene de Savoie-Carignan) herceg (1663-1736) francia születésű osztrák
hadvezér és államférfi, a magyarokról
"Ha győznek, az a mi győzelmünk Európáé -, ha vesztenek, az az ő szerencsétlenségük."
MONTESQUIEU (1648-1755)
"A magyar híres szabadságszeretetéről, nemes és nagylelkű jelleméről, hősi bátorságáról.
Vendégszeretetének legendás híre van."
CHARLES MAURICE TALLEYRAND-PÉRIGORD gróf (1754-1838) francia
államférfi, diplomata mondta Napoleonnak
"Felség! Régi szokásuk a magyaroknak, hogy felnéznek nagyjaikra és büszkék
múltjukra. Vedd el e nép múltját, és azt teszel velük amit akarsz."!!!!!!!!!!
NAPOLÉON BONAPARTE /Napoleone di Buonaparte/ (1769-1821) hadvezér, politikus,
francia császár olasz nemesi családból származó, korsikai születésű francia 1809-ben írta
hozzánk magyarokhoz intézett kiáltványában a győri csata előtt
"Dicső származástok régiségével méltán büszkélkedhettek..."
JULES MICHELET (1798-1874)
"A magyar nemzet a hősiesség, a lelki nagyság és a méltóság arisztokráciája. Mikor fogjuk
adósságunkat ez áldott nemzet iránt leróni, mely a Nyugatot megmentette? Vajha a francia
történetírás leróhatná már egyszer hálájának adóját a magyarsággal, a nemzetek hősével
szemben. E nemzet hősi példájával felemel és megnemesít minket. A magyar hősiesség
magas erkölcs megnyilatkozása."
EDUARD SAYOUS (1842-1898)
"A nyugati nemzeteknek hálával kell elismerniük azokat a szolgáltatásokat, amelyeket
Magyarország tett a civilizációnak, először, amikor testével vetett gátat a barbarizmusnak,
majd midőn tántoríthatatlan bátorsággal ragaszkodott szabadságához."
G. HERRING angol, 1838-ban kiadott útirajzában írja
"Magyarország gátja volt a török terjeszkedésnek, bölcsője az alkotmányos szabadságnak és a
vallási türelemnek."
SAINT RENÉ TAILLANDIER (1817-1879)
"A magyar nemzet nem pusztulhat el, s ha sírba tennék is, előbb-utóbb fel fog támadni."
R. BACKWILL angol politikai író írja 1841-ben
"Magyarország foglalja vissza helyét a nemzetek között, és legyen az, ami régente volt:
Európa legbüszkébb védőbástyája."
VICTOR HUGO (1802-1885)
"Magyarország a hősök nemzete, Németország az erényt, Franciaország a szabadságot,
Olaszország a dicsőséget képviseli a nemzetek sorában. Magyarország a hősiesség
megtestesülése."



BISMARCK német kancellár (1815-1898)
"Különös nép a magyar, de nekem nagyon tetszik."
TH. ROOSEVELT (1858-1919), az Egyesült Államok elnöke, 1910-ben Magyarországon
tett látogatásakor kijelentette
"Az egész civilizált világ adósa Magyarországnak az ő múltjáért."
ELISÉE RECLUS (1837-1916)
"Magyarország rendkívüli előnye, hogy szoros értelemben vett földrajzi egység. A magyar
királyság földrajzi szempontból Európa egyik legösszefüggőbb területe. Bármint alakuljon is
a közép-európai államok sorsa, bizonyos, hogy a magyarság mindig a legjelentékenyebb
szerepet fogja játszani a Kárpátok által körülvett óriási arénában."
PAUL TOPINARD antropológus, 1881-ben kiadott első antropológiai kézikönyvében írja
"Mai napság a műveltebb magyar családok arcvonásai a legszebbek közé tartoznak egész
Európában. A közepesnél valamivel nagyobb termetű, jól megtermett testalkatúak, szabályos
arcvonásúak, barnás vagy fehéres bőrszínűek, barna hajúak és szeműek,... anthropológiai
szempontból az eddigi adatok a finnekkel való rokonság ellen tanúskodnak..."
HANS NORMAN 1883
"Magyarország összes népei közül kitűnnek az igazi magyarok... jó alkatú, kemény izomzatú
emberek, nemesek, mintegy márványból faragottak... szemeik tüzesek".
VAUTIER francia politikus a 20. század elején írja
"Magyarország múltja fényes, de a jövő még dicsőbb sorsot tart fenn számára."
PAYOT
"Magyarország csodálatra méltó földrajzi egység, amelynek egyes részei összhangzatosan
egymásra vannak utalva, és nem szakíthatók el az egész sérelme nélkül."
RENÉ GROUSSET (1885-1952) francia történész, szakterülete Ázsia és a Kelet
"Magyarország Európa előőrse volt Ázsia felé. Árpád országának a kereszténység felvétele
óta az volt a szerepe, hogy megállítsa a Kárpátoknál, vagy a Dunánál a mongol hódítókat. S
az ő hősies ellenállása kényszerítette megállásra a törököt."
D'ANNUNZIO olasz költő 1926-ban
"Mindaddig, amíg Magyarországnak nem szolgáltatnak igazságot, a Duna-medence
kérdéseit nem lehet véglegesen rendezni. A háború igazi megcsonkítottja
Magyarország."
G. FERRERO olasz történetíró (1871-1942)
"Magyarország ezeréves állam, történelmi és földrajzi egység, évszázadok által
összeforrasztva, és belső vonzóerők által összetartva, amit sem fegyver, sem toll máról
holnapra föl nem bonthat."
I. GARVIN angol publicista 1925-ben írta
"Valamennyi legyőzött nép közül a tehetséges, felsőbbséges magyar népnek jutott a
leggonoszabb sors."



Szent PIO született FRANCESCO FORGIONE (1887-1968) olasz kapucinus szerzetes
jövendölése
"Magyarország egy olyan kalitka, amelyből egyszer még egy gyönyörű madár fog kirepülni.
Sok szenvedés vár még rájuk, de egész Európában páratlan dicsőségben lesz részük. Irigylem
a magyarokat, mert általuk nagy boldogság árad majd az emberiségre. Kevés nemzetnek van
olyan nagyhatalmú őrangyala, mint a magyaroknak és bizony helyes lenne erősebben kérniük
hathatós oltalmát országukra!"
LORD SYDENHAM, az angol felsőház tagja 1927-ben kiadott könyvében írja
"A legélénkebb részvéttel nézem ezt a dicsőséges múltú büszke népet, amely most a kisantant
jól felfegyverzett népeinek gyűrűjébe van bezárva."
LEON TAPIER
"Európa nem ismerte fel idejében a szolidaritás fontosságát Magyarországgal szemben,
melyre a török ellen folytatott háborúk teljes súlya nehezedett. A magyar nemesség a
kereszténység lovagja szerepét töltötte be. A 12-15. századokban Magyarország
bebizonyította, hogy azonos szinten áll Európa nagy államaival."
ARCHIBALD CARY COOLIDGE professzor (1866-1928), aki politikailag és történelmileg
jól ismerte Közép-Európát, 1919, január 19-én Woodrow Wilson amerikai elnöknek jelentve
javasolta a Trianoni békeparanccsal kapcsolatban Magyarország gazdasági egységének
megtartását, ellenezve Erdély elszakítását
"Egy ezer éves egységes országra erőszakolni, elfogadtatni ilyen elrendezést, mint véglegest,
a jövőt gyűlöletre, harcra és viszályra kárhoztatná, valószínűsítené egy katonai jellegű
konfrontáció létrejöttét belátható időn belül." (Javaslatát a konferencia nem fogadta el.)
LORD ROTHERMERE 1927. június 27-én a Daily Mailben írja
"Az új európai határok igazságtalansága állandó veszedelme Európa békéjének, és azok a
kezek, amelyek a mai politikai helyzetet létrehozták, a jövő háború magvait hintették el."
ISMAIL GALAAL (1914-1980) szomál (Afrika) költő 1962-ben arról számol be
"Kelet-Afrika pusztáin tevekaravánok tábortüzeinél a magyar szabadságharcról énekelnek
olyan törzsek is, melyek Európáról sem igen hallottak."
ENRICO FERMI olasz atomfizikus (1901-1954)
Amikor Fermit megkérdezték, hogy hisz-e az űrlakókban, azt válaszolta:
"Már itt vannak, magyaroknak nevezik őket!"
ALBERT CAMUS (1913-1960) francia nobeldíjas író 1957. október 23-án tartott beszédéből
részlet
"A magyarok vére.
Nem tartozom azok közé, akik azt kívánják, hogy a magyar nép újra fegyvert fogjon, bevesse
magát egy eltiprásra ítélt felkelésbe, - a nyugati világ szemeláttára, amely nem
takarékoskodnék sem tapssal sem keresztényi könnyel, hanem hazamenne, felvenné házi
papucsát, mint a futball szurkolók a vasárnapi kupamérkőzés után.
Túl sok a halott már a stadionban, s az ember csak saját vérével gavalléroskodhat. A magyar
vér oly nagy értéke Európának és a szabadságnak, hogy óvnunk kell minden cseppjét.
A szabadság mai évfordulóján szívemből kívánom, hogy a magyar nép néma ellenállása
megmaradjon, erősödjön és a mindenünnen támadó kiáltásnak visszhangjával elérje a
nemzetközi közvélemény egyhangú bojkottját az elnyomókkal szemben.



És ha ez a közvélemény nagyon is erőtlen és önző ahhoz, hogy igazságot szolgáltasson egy
vértanú népnek, ha a mi hangunk túlságosan gyenge, kívánom, hogy a magyar ellenállás
megmaradjon addig a pillanatig, amíg keleten az ellenforradalmi állam mindenütt összeomlik
ellentmondásainak és hazugságainak súlya alatt.
A legázolt, bilincsbe vert Magyarország többet tett a szabadságért és igazságért, mint
bármelyik nép a világon az elmúlt húsz esdendőben. Ahhoz, hogy ezt a történelmi leckét
megértse a fülét betömő, szemét eltakaró nyugati társadalom, sok magyar vérnek kellett
elhullnia s ez a vérfolyam most már alvad az emlékezetben.
A magára maradt Európában, csak úgy maradhatunk hívek Magyarországhoz, ha soha és
sehol el nem áruljuk amiért a magyar harcosok életüket adták, és soha, sehol, - még közvetve
sem igazoljuk a gyilkosokat.
Nehéz minékünk méltónak lenni ennyi áldozatra. De meg kell kísérelnünk, feledve vitáinkat,
revideálva tévedéseinket, megsokszorozva erőfeszítéseinket, szolidaritásunkat egy végre
egyesülő Európában.
A magyar munkások és értelmiségiek, akik mellett annyi tehetetlen bánattal állunk ma, tudják
mindezt, s ők azok, akik mindennek mélyebb értelmét velünk megértették. Ezért, ha
szerencsétlenségükben osztoztunk, - miénk a reményük is. Nyomorúságuk, láncaik és
száműzöttségük ellenére királyi örökséget hagytak ránk, melyet ki kell érdemelnünk: a
szabadságot, amelyet ők nem nyertek el, de egyetlen nap alatt visszaadták nekünk!"
ZBIGNIEW KAZIMIERZ BRZEZINSZKI amerikai nemzetbiztonsági tanácsadó a 70-es
években leírta
"Aki a világ fölötti uralmat meg akarja szerezni, annak el kell foglalnia a Föld szívét. Aki
elfoglalta a Föld szívét, az birtokba vette Európát. Aki birtokba vette Európát, az ura az egész
világnak."
(A Nasa kiadásában megjelent Gaia elmélet című munka azt írja, hogy Földünk élőlény,
melynek a szív csakrája a Kárpát-medencében található. A Föld 7 energetikai központja közül
a Pilisben található a Föld szívcsakrája.)
XIV. DALAI LÁMA TENZIN GYATSO született LHAMO DÖNDRUB, az 1980-as évek
második felében kinyilatkozta
"a Földön a magyaroknak energiaközpontot védő szerepük van."
2006. október 11-én Prágában a Dalai Láma üzente a magyaroknak
"Magyarok! Bár népük nagy múltra tekint vissza, a szabadság és a demokrácia terén még
fiatalnak számítanak. A lehetőség mindazon által eljött az Önök számára, hogy
kibontakoztassák képességeiket és megmutassák a világnak szellemüket, kezdeményező
képességüket. Ehhez azonban az önbizalom elengedhetetlen. Éppen ezért akármilyen nehéz is,
bármilyen akadállyal, nehézséggel néznek szembe, nem szabad, hogy elveszítsék a reményt és
az elhivatottságukat. Bizakodónak kell maradniuk! Egy tibeti mondás úgy tartja: 9 kudarc 9
próbálkozást jelent. Biztos vagyok abban, hogy egy ilyen nagymúltú nemzet fényes jövő előtt
áll. Kérem dolgozzanak továbbra is keményen és távlatokban gondolkodjanak! Tartsák szem
előtt azokat a nemes célokat, amelyek a közös érdekeket szolgálják. Az emberek sokszor - és
ez a politikusokra különösen igaz - elvesznek az apró részletekben. Ez nem helyes.
Gondolkodjanak távlatokban! Ez az én tanácsom. Köszönöm."
HELMUT KOHL német konzervatív politikus, kancellár 1982-1998-ig
"A legnagyobb csapást a nemzetközi kommunizmusra a magyarok mérték és a berlini falból
az első követ a magyar hősiesség ütötte ki."



HANS KUITERT holland újságíró véleménye a magyarokról 2001. július 31-én jelent meg a
"De Telegraaf"-ban
"A nacionalizmus gyakran ellenérzést vált ki a világban: másokkal szembeni felsőbbrendűség
érzését sejteti s olyan kellemetlen nevek kapcsolódnak hozzá, mint Hitleré, Milosevicsé és
néhány palesztin számára - Sharoné. A magyar nacionalizmus azonban más természetű,
veszélytelen jelenség. A magyar nacionalizmus ugyanis a Marsról jön.
A Marsról, a nap negyedik bolygójáról, ahová a NASA áprilisban kutató szondát indított,
noha kutatás végett elég lett volna egy Concordot küldeni Budapestre. Hisz Magyarország a
Földre szállt Mars s a magyarok olyanok, mintha földöntúli elmék lennének: virtuózok a
számítástechnikában, briliáns tudósok, akik Nobel díjakat nyernek, kiváló matematikusok.
Egyszóval ha igaz a mese - az emberiség krémje."
ISAAC ASIMOV egy óvatlan pillanatban ezt mondta róluk: "Az a szóbeszéd járja
Amerikában, hogy két intelligens faj létezik a földön: emberek és magyarok."
Az Európai Unió előre látása tehát, úgy tűnik, messze túlszárnyalta akár az ifjabb Bush, akár
Putyin legmerészebb álmait. Az EU ugyanis Magyarországgal nem egy más államokkal
körbevett sztyeppés országocskát hívott az európai népek nyikorgó szövetségének sorába,
hanem egyenest a földöntúliak országát. Mert mi más is lehetne a magyar lelemény
magyarázata, mint hogy a magyarok olyan briliáns elmék leszármazottai, akik a Marsról
érkeztek? Csak így eshetett meg, hogy ők adták az emberiségnek az internetet, a
computernyelvet, a modern repülőket, az atomfegyvereket és egyéb találmányokat. Én
személy szerint nagy rokonszenvvel figyelem ezt a fajta ártatlan nacionalizmust, hisz nem
akar más országokat meghódítani, nem vezet tömegsírokhoz és az ENSZ Büntető
Törvényszéke elé kerülő vádakhoz. Csak arról szól, hogy hinnünk kell magunkban - még ha
olykor azt gondolják is rólunk, s olykor mi magunk is akképp vélekedünk, hogy talán a
Marsról jövünk."
NEPÁLI PAPOK 2005-ben kijelentették, hogy mindennap imádkoztak a Földért.
"Most vajúdik a Föld és a Kárpát-medencében szüli a jövőt."
TANPAI RINPOCE a nepáli Fehér Király kolostor vezető lámája magyarországi tartózkodása
idején (2007) így szólt a magyarokhoz
"Önök, magyarok elképzelni sem tudják, milyen büszkék lehetnek nemzetükre,
magyarságukra. Mi biztosan tudjuk, hogy a világ szellemi, lelki és spirituális megújhodása az
Önök országából fog elindulni. A világ szívcsakrája az Önök országában, a Pilisben található.
Ez a spirituális megújulás már megindult Önöknél!"
JOACHIM MEISNER (1933- ) bíboros, 1989-től kölni érsek, Budapesten,
2009. augusztus 20-án mondta szentbeszédében
"Európának szüksége van Magyarországra, arra a szenvedésben, háborúban és szükségben
megerősödött népre, amely soha nem hagyta magát legyőzni... Szent István államfelfogásában
soha nem tudott az a nyugateurópai abszolutizmus kialakulni, ahol a király azt mondja: Az
állam én vagyok. Ő országát Mária oltalmába ajánlotta. Királyságát úgy fogta fel, hogy ő csak
gondozója és nem tulajdonosa azoknak az embereknek, akiket rá, mint intézőre bíztak. Ha ez
a fajta államfelfogás megmaradt volna a középkortól az újkorig, akkor az európai Kontinens
sok szenvedéstől és nélkülözéstől menekült volna. Szent István királyi házába vette Máriát. Ő
és honfitársai pedig Mária testvérei és Jézus tanítványai lettek. Ez Magyarországnak olyan
méltóságot kölcsönzött, amely nem veszett el soha."