---
master_file: "[[@DobogoCimuUjsagar]]"
---
# Index for A Dobogó című újság 2017. 3. száma.pdf

MITIKUS MAGYAR TÖRTÉNELEM 3
Néhány héttel ezelőtt kényes időpontban, estefelé csengett a telefonom. Ilyenkor kell a gyermekeket fürdőszobába terelni, súlyos retorziók felvillantásával bepakolásra kényszeríteni, majd ágyba parancsolni. Ezek az élet nagy kihívásai, ezekben a percekben minden feladat eltörpül mellete. Még az a feladat is, amellyel az imént említett telefonhívás következtében szembesültem. A vonal másik végén Molnár Zoltán jelentkezett, az Őskép kiadó tulajdonosa. Gyorsan a tárgyra térve közölte, hogy elérkezett az ideje egy hitvitának. Egészen pontosan arról van szó, hogy Molnár Zoltán és néhány barátja arra próbáltak rávenni: folytassunk nyilvános vitát az ószövetségi istenkép kérdéskörében. Jól érzékelhetően nehezményezték ugyanis az immár harmadik kiadást megélő ószövetségi istenképről szóló könyvem gondolatiságát. Véleményük szerint a köztem és köztük fennálló nézetkülönbségeket legcélravezetőbben egy nyilvános megmérettetés keretei között lehetne megvitatni. Személyes találkozót kértem, hogy a vitapartneremet megismerhessem. Megismertem... A „célszemély” Nagy Gergely református lelkész volt. A személyes vitát visszautasítottam. Hogy miért, annak indoklására szolgál az alábbi, számára címzett levél. Talán nem minden tanulság nélkül. A visszautasítás hírére Molnár Zoltán felhívott telefonon és közölte, ha férfi vagyok, vállalom a vitát. A hangnem és az érvelés nem volt ismeretlen számomra, hisz Fradi-mecscsek előtt én is gyakran megfordulok negyedosztályú vendéglátó-egységekben, ahol néhány nagyfröccs és barát társaságában rákészülök az újabb kihívásra – magyar bajnoki mérkőzések megtekintésére. A „ha férfi vagy...” kezdetű harmadosztályú retorikai fordulat tehát jól ismert számomra a nagyfröcs
csök és az Unicumok sejtelmes világából, egy könyvkiadótól azonban kissé meglepő volt. De nincs ezzel gond. Már csak azért sem, mert én úgy vélem, amikor gondolataimat egy cikk, tanulmány, vagy adott esetben egy kötet keretei között nyilvánosságra hozom, akkor bizony annak minden ódiumát vállalom. A nyilvánosságnak eme formája pedig jóval „tágabb hatósugarú”, mint tegyük fel egy olyan vita, ahol 50-100 ember meghallgathatja az egyébként ki tudja milyen irányba terelődő „egymásnak feszüléseket”. És azt sem kellene elfelejtenünk, hogy a „szó elszáll, az írás megmarad”. Ennek értelmében úgy látom, hogy a vélemény igazi felvállalását mégiscsak az jelenti, ha azt írásos formában rögzítjük Amennyiben ezt megtesszük akkor elmondhatjuk: „Ez jó mulatság, férfi munka volt”. De most mindenek előtt lássuk: mivel is indokoltam valójában azt a döntésemet, hogy nem ülök egy asztalhoz Nagy Gergely református lelkésszel. A hozzá intézett levelemet változtatás nélkül közlöm:
Nem lesz Mónika-show!
MIKLÓSVÖLGYI JÁNOS
Dobogó
Mitikus Magyar Történelem (XVI. évfolyam 3. szám)
Megjelenik minden páros hónap utolsó napján
Fõszerkesztõ: Sárosi Zoltán
Kiadja: Két Hollós könyvesbolt
Felelõs kiadó: a kiadó vezetõje
Előfizetésben megrendelhető az ország bármely postáján, a hírlapot kézbesítőknél, www.posta.hu WEBSHOP-ban (https://eshop.posta.hu/storefront/), e-mailen: hirlapelofizetes@posta.hu telefonon: 06 (1) 767-8262 számon, levélben: a MP Zrt. 1900 Budapest Külföldre és külföldön előfizethető a Ma
gyar Posta Zrt.-nél: www.posta.hu WEBSHOP-ban (https://eshop.posta.hu/storefront/), 1900 Budapest, 06 (1) 7678262, hirlapelofizetes@posta.hu
Előfizethető a kiadó címén: Két Hollós könyvesbolt (Bp. 1081 Kenyérmező u. 3/a. telefon: 299-0032)
Belföldi előfizetési díj: 5000 Ft/év
Világháló: www.kethollos.hu
Villámlevél: kethollos@kethollos.hu HU ISSN 1589-3677(nyomtatott) HU ISSN 1589-4746 (online)
A lapban megjelent cikkekért felelõsséget vállalunk!



Dobogó
4
Kedves Gergely!
Utolsó sms-váltásunk lezárásaként ígéretet tettem arra, hogy levélben bővebben megindoklom a szóbeli vitát elutasító döntésem okait. Ezek a következők: Én hiszem, hogy az erő egyik biztos jele a gyengeség vállalása. Te egy rendkívül jól felkészült teológus benyomását keltetted, akinek minden felvetésemre „visszakézből” volt válasza, ráadásul úgy, hogy reakcióidat pillanatokon belül forrásokkal próbáltad alátámasztani, mely forrásokat ugyanilyen gyorsasággal meg is találtál vagy az Újtestamentumi Szentírásban, vagy a héber mitológia lokális érvénytartamú legendagyűjteményében - az ószövetségben. Mivel azonban jómagam nem végeztem teológiát – gyengeségemet vállalva és kiemelve – gyakorlatilag biztosra vehető, hogy a reagálás forrásokkal alátámasztott gyorsaságát Hozzád hasonló szinten (nem színvonalról van szó) képtelen lennék felmutatni, ez pedig a hallgatóságban a felkészületlenség látszatát kelthetné. Ezt mindenképpen szeretném elkerülni, hisz egyrészt meggyőződésem, hogy érveid (az általad képviselt szellemiséghez hasonlóan) annak ellenére, hogy a reakció gyorsasága és az idézetek azonnali felmutatása miatt hitelesnek tűntek, az estek többségében nem csak, hogy megalapozatlanok voltak, hanem gyakran súlyos tévedésekre épültek (ezek számomra azóta bizonyítást nyertek), másrészt nem megengedhető, hogy a látszat szintjén is győztesen hagyja el a pódiumot egy olyan minőség, melynek gondolatai jelentős szellemi károkat és rombolást okozva komoly veszélyeket rejtenek. Stratégiád egyik fontos eleme (a kinetikus és virtuális valóságra idomító médiához hasonlóan) a gyors információkkal való „szőnyegbombázás” az esetek döntő többségében lefedheti a tényeket, vagyis a valóságot, ilyen körülmények között pedig az ember gyakran dönthet az értelem helyett puszta benyomásai alapján. (Ez a világ sajnálatos módon erről szól.) Mivel jómagam úgy vélem, hogy ez a veszély fent jelölt korlátaim miatt gyakorlatilag kivédhetetlen, ezért álláspontunk ütköztetésére
egy más típusú megoldásra fogok javaslatot tenni. (Erről később.) Személyes találkozásunk első perceiben egy kompromisszumkész, udvarias fiatalember benyomását keltetted, bizakodásra okot adó mértékletességet tanúsítván. A hozzávetőleg két és fél órás beszélgetésünk végére ez a kép azonban erősen árnyalódott bennem, persze ennek nem kizárólag Te voltál az oka, hanem Molnár Zoltán, és az egyébként bennem szimpátiát ébresztő Szász Péter is. Gyakran egymásra licitálva próbáltátok véleményeteket kifejteni, aminek két dolog lett a következménye. Egyrészt az, hogy hosszú monológjaitok alatt már-már a regressziós hipnózis állapotába süllyedve nem is nagyon tudtam eldönteni, hogy az Iliász felolvasó estjének tizennyolcadik óráját, vagy egy megakadt bakelit lemez folyton visszakéreszkedő dallamait hallgatom, másrészt az, hogy gyakorlatilag minden egyes mondatom közepébe (vagy már elejébe) beleszóltatok, aminek következtében jóformán egyetlen gondolatot sem tudtam úgy végigfűzni, hogy ne kellett volna figyelmeztetnem Titeket a párbeszéd előre lefektetett szabályainak betartására. Ez pedig a kocsmafilozófia erősen alpári benyomást keltő szintjét idézte bennem, melyet ugyan elfogadhatónak tartok egy Fradi-meccs előtt, ám fajsúlyos kérdések tisztázására hivatott diskurzus keretei között már aligha. Azt hiszem, joggal adódott tehát bennem a kérdés: ha már a „bemelegítő körök” során is ez a légkör uralkodott, mi várhat rám egy sokkal kiélezetebb, nyílt vita lefolytatása alatt? Be kell ugyanakkor látni azt is – és azt hiszem ebben konszenzusra juthatunk -, hogy a hitviták kora lejárt. Ma már az információk szabad áramlásának világában a véleménykifejtés olyan széles körű eszkörendszere áll rendelkezésünkre, mely gyakorlatilag indokolatlanná teszi az érvek személyes részvétel általi ütköztetésének szükségszerűségét. Nem beszélve arról, hogy az írásos formában történő véleménykifejtés sokkal nagyobb lehetőséget biztosít az érdeklődők számára az átgondoltabb véleményformálásra, miközben ki lehet zárni a személyes vita során jelentke



MITIKUS MAGYAR TÖRTÉNELEM 5
ző külső hatások általi befolyásoltságot, amely sokkal inkább alapoz a hangulatra, a benyomásokra, mint a tartalomra. Természetesen nincs kétségem afelől, hogy egy vita izgalmas és szórakoztató elemekkel is szolgálhat, de felnőtt emberként azért azt mégiscsak el kell tudni dönteni, hogy mi érdekel minket jobban: a Mónika-show, vagy maga Mónika, tehát a show mögött megbúvó ember. Én nem cirkuszt és kenyeret adnék a társadalomnak, hanem felébreszteném abból az álmából, mely álom tendenciózusan azt sulykolja, hogy kenyérhez csak cirkusz árán lehet hozzáférni. A szóbeli vitát elutasító döntésem negyedik okaként érvelési metódusodat kell megjelölnöm. Gyakran építettél fel olyan érvrendszert, amelyet egészséges lelkülettel illik azonnal vitára alkalmatlannak nyilvánítani. Egyetlen példa: eredendő bűnről beszéltél, melynek következményeként indokoltnak tartottad, hogy akár csecsemő korú gyermekeket is falhoz verjenek, hisz senki sem méltó az életre átöröklött vétke okán. (Ahogy mondtad: jóformán azt sem érdemeltük ki, hogy megszülessünk...) Hogy ez a szélsőségesen embertelen gondolkodásmód általánosan elfogadott teológiai nézetté nőhette ki magát, az nem a Te, hanem az egyház szégyene. A Te felelősséged ott jelenik meg (ez azonban már személyes szégyenkezésre is okot ad), hogy ezt az alapvetően torz gondolkodásmódot nemcsak hogy magadévá tetted, de képviseled is. Mindez azért nagyon veszélyes, mert elmondásod szerint hitoktató is vagy. A „hitoktató” elnevezésben két szó foglaltatik benne: hit és oktatás. Mármost ebben az esetben fel kell tennünk a következő kérdést: miféle hitet fog oktatni egy olyan teológus, aki csecsemők kiirtását legális tevékenységnek nyilvánít, annak eredendő bűnösségre való hivatkozással? Miben fog hinni az a növendék, aki egy ilyen szellemiség hatáskörében szocializálódik? Egészen riasztónak vélem a helyzetet. Amikor pedig az eredendő bűn kérdéskörét körüljárva annak árnyaltabb megítélésére tettem javaslatot, közölted: igaz ember nincs. Nos, abban a formában, mint Krisztus, nyil
vánvalóan nincs, de az igazság bizonyos szinten való megélésének dimenziójában ugyanennyire bizonyos, hogy van. E tétel igazolására Máté evangéliumán keresztül magát Krisztust idéztem számodra: „Irgalmasságot akarok, nem áldozatot. Mert nem az igazakat hívogatni jöttem, hanem a bűnösöket a megtérésre.” Nos, amennyiben Krisztus úgy látta, hogy vannak olyan igazak, akiket már nem kell hívogatni, akkor nyilvánvalóan az ún. „eredendő bűn” terhe sem nyomta őket olyan szinten, hogy ne üdvözülhettek volna, hisz maga az Egyetemes Megváltó sem tartotta szükségesnek az Ő „hívogatásukat”. E ponton jött számomra döbbenetes fordulatként az érvelésed, amivel ismét nem tudtam, nem tudok és nem is akarok mit kezdeni. Lukács 18. 9-14-re hivatkozva közölted, hogy ebben az esetben a Krisztus által megjelölt igazak alatt voltaképpen a bűnösöket kell érteni, hisz a citált lukácsi igehelyen Jézus egy olyan farizeusról mond többek között példabeszédet, aki önmagát igaznak állította be, holott egyértelműen bűnös életet élt. Ebben a kontextusban viszont véleményed szerint azonosságot kell tenni a Krisztus által mondott igazak és a szintén Krisztus által megjelölt bűnösök közé. Hogy azonban a két igehelyet milyen alapon olvastad össze, az valóságos rejtély számomra, miközben felfoghatatlan az is, hogy miért kardoskodsz oly kitartóan az ember romlottsága mellett. De, hogy a helyzet abszurditását érthetővé tegyük, helyettesítsük be a mondatba az „igaz” helyére az általad javasolt „bűnös” kifejezést. Lássuk ebben a formában az eredményt: „Irgalmasságot akarok, nem áldozatot. Mert nem a bűnösöket hívogatni jöttem, hanem a bűnösöket a megtérésre.” Kell ehhez még kommentár? Nyilvánvalóan nem, én azonban mégis élnék a lehetőséggel: tendenciózusan a kontextus szükségességéről értekeztél, ami bizonyos esetekben valóban megkerülhetetlen szempont kell, hogy legyen. Ám izzadságszagúan csak azért arra alapozni, hogy egy elképzelt hipotézist alátámasszak vele, az az abszurditás határát súrolja. Lássunk egy példát, amely egyébként a fenti igehely-értelmező logikádat követi: „Újri



Dobogó
6
nocérosz kölyök érkezett a nyíregyházi állatkertbe. A kis hím orszarvú jóízűen fogyasztotta el első vacsoráját. A menű zölségtál volt, legjobban azonban a répa fogyott.” Ez tehát az egyik hír. A másik gondolat egy visszaemlékezésből származik: „Nagyanyánk nagyon finom húsleveseket tudott főzni, ám a répa mindíg kevés volt benne. Az ok egyszerű. A nagyinagyonszerettearépát,ígymárlevesbe kerülése előtt javarészét elfogyasztotta azt.” Nos, amennyiben a két „hírt”a Te logikád alapján összeolvassuk (azaz KONTEXTUSBA helyezzük...), akkor a következő „tény” megállapítására kell jutnunk: mivel a nagyi a rinocéroszhoz hasonlóan nagyon szerette a répát, világos, hogy a nagymama valójában nem volt más, mint egy hím rinocérosz. Az érvelés „hibátlan”, olyannyira az, hogy a Soros György által finanszírozott Közép-Európai Egyetem nemi sokszínűséget propagáló „Gender-tanszékén” ilyen szellemiséggel akár professzori rangba is lehet emelkedni. Csakhogy ilyen „professzorokkal” ízlésbeli okokra hivatkozva jómagam nem kívánok egy asztalhoz űlni. Visszautasításom ötödik okaként azt a véleményedet kell, hogy megjelöljem, melynek értelmében a keresztény vallás alapítóját, az önzetlen szeretet és az ingyenkegyelem legtisztább képviselőjét, Jézus Krisztust gyilkosnak nevezted, majd ezt a kijelentésedet nyilvánosság előtt nem vállaltad. Lássuk a tényeket: telefonbeszélgetésünk során jelzetem számodra egy ellentmondást, mely leginkább ott érhető tetten, hogy az Újtestamentumi Szentírásban gyakorlatilag nincs jelen a boszszúra alapozódó pusztítás, így logikusan Jézus személyéhez sem köthető olyan ítélet kimondása, mely következményeként emberi életeket oltottak volna ki. Ezzel szemben az ószövetségi héber hagyomány könyvei ontják a példát a bosszútól fűtött Isten gyilkos ítéleteire. Nos, e felvetésemre válaszoltad, hogy emberi életeket kioltó ítélet-kimondó szerepkörben Jézus is többször megjelent a Bibliában. Kérdésemre, hogy melyik igehely bizonyítja ezen állításodat, ószövetségi tételeket jelöltél meg. Miután jeleztem, hogy Krisztus meg sem született még az ószövetség világá
ban, „felvilágosítottál”, hogy a Szenthátomság teljes érvényű második személyeként, testet még nem öltött formájában jelen volt és tevőlegesen részt vett a halálos ítéletek kiosztásában. Eme kijelentésedre reagáltam, hogy ezzel gyakorlatilag gyilkosnak nevezed Krisztust, mire közölted, hogy ez nem így van, mert Ő csak kimondta, de nem hajtotta végre az ítéletet. Tehát magát a gyilkosságot, illetve népírtást tevőlegesen nem Ő eszközölte, „csupán” elrendelte azt. Ezt az összefüggést hallva egy újabb kérdést tettem fel Neked: „Ki ölte meg Jézust?” „A farizeusok.” – válaszoltad. „Dekikhajtottákvégreagyilkosságot?” szólt a következő felvetésem. „Természetesen arómaik” – reagáltál a kérdésemre. Válaszodat követően néhány rövid mondatot intéztem Hozzád: „A farizeusok az ítélet kimondói voltak, Te mégis gyilkosnak nevezted őket. Ezen logikád alapján az ítéletet kiosztó személy gyilkos. Fentebb Krisztust mint halálos ítéletet kiosztó minőséget jelölted meg, tehát a farizeusok gyilkosnak minősítése tükrében, ha konzekvensakarszmaradnimagadhoz,Krisztustis gyilkosnak tituláltad.” Ezek után határozottan ingerültté váltál és a Rád addig nem jellemző velem szembeni cinizmusod kezdett eluralkodni reakcióidban. Magatartásod oka nyilvánvaló: besétáltál egy olyan utcába, melyből komoly veszteségek nélkül már nem tudtál kijönni. Ez azonban, úgy vélem, nem adhat okot arra, hogy vitapartnerünkkel szemben megengedhetetlen magatartást tanúsítsunk, úgy vélem, alapvető emberi norma a tisztelet másokkal szembeni megadása. Telefonon többet már nem érintkeztünk, de sms-eket még váltottunk egymással. Ez a kontaktus-forma újabb okot szolgáltatott arra, hogy szóbeli vitába ne bocsátkozzak Veled. Feltettem ugyanis számodra egy tökéletesen egyszerű és jól érthető kérdést. A következőt: „Nevezhető-e a kegyelem képviselőjének egy olyan minőség, amely emberi életek kioltása áránmutatjameghatalmát?” Az ószövetségi istenkép ugyanis, szemben Krisztus Mennyei Atyjával, ezen hatalom-igazoló eszközhöz folyamodott Egyiptom földjén. Lássuk a konkrétumokat: „Én pedig meg



MITIKUS MAGYAR TÖRTÉNELEM 7
keményítem a Faraó szívét (...) és a Faraó nem hallgat reátok; akkor én kezemet Égyiptomra vetem (...) nagy bűntető ítéletek által (...) megölök minden elsőszülöttet (...) hogy megdicsőíttessem a Faraó által, (...) s megtudják az Égyiptombéliek, hogy én vagyok az Úr.” Jahve stratégiája világos: először elveszi a célszemély eszét, hogy elkövettethesse vele azt a vétket, amiért aztán meg akarja büntetni. Nos, ez a szándékosság és hatalomigazolási stratégia egész egyszerűen nem fér bele Krisztus Mennyei Atyjának működésrendjébe. E konfliktus tisztázására irányuló kérdésemre érkezett válaszod meglepett, ami addigi magabiztosságod látszatát is megrengette bennem: „Nem válaszolok!” – szólt a rövid, velős, de sokatmondó reakció. És ahelyett, hogy ezt a konfliktust teológiai érveléssel megpróbáltad volna feloldani, nemtelen eszközökhöz folyamodtál. Cinizmusod (amelyet általában a menekülés szül) ezen a ponton hágott a tetőfokára: „Még most utoljára segítek, mert látom, nem tudja, miről beszél”. A beígért segítség jegyében aztán beidéztél úgy egy héber nyelven írt szöveget, hogy tudtal jól, nem beszélek héberül és nem értem a héber írást. Nos, ez a fajta „segítség” már jellembeli kérdéseket vet fel. Nem véletlenül válaszoltam Neked a „Róka és a gólya” mese példáját, ahol a róka vacsorára hívja a gólyát, de szándékosan olyan körülményeket biztosít számára, hogy az a vacsorát ne tudja elfogyasztani. Ennek kapcsán újabb kérdést intéztem feléd: „mi a véleményed a rókáról”?, majd egy javaslatot is tettem: „Ne nekem, hanem a tükörnek válaszolj!”. Remélem, azóta megtetted és a konzekvenciákat is levontad. Mindenesetre ezen a ponton vált számomra világossá, hogy rókákkal nem tárgyalok, velük nem egyezkedem. Miután ezt Veled is közöltem, telefonhívást kaptam Molnár Zoltántól, aki szinte magából kikelve, minősíthetetlen stílusban üvöltözött velem, mondván: mégis hogyan képzelem én azt, hogy visszalépek a nyilvános vitától? Viszszalépni? Ugyan hogyan, mikor soha nem
mondtam igent a felkérésre. Csak annyit rögzítettem, hogy egy személyes találkozót követően döntök. A személyes kontaktusfelvétel megtörtént, azóta többször, több formában érintkeztünk, a konzekvenciákat leszűrtem, és hálás vagyok Istennek, hogy felnyitotta a szemem Veletek kapcsolatban. Végezetül ezen a ponton szeretném tolmácsolni irányodba a személyes vita elutasításának összegzését: Nem vagyok elég felkészült ahhoz, hogy meglátásaidra igehelyekkel alátámasztva azonnal reagálni tudjak, így a gyakran felszínes benyomások hatására ítélkező publikumot látszólagos bizonytalanságom félő, hogy a tévtanaid elfogadására ösztönözné. Ez súlyos veszélyeket rejt, felelősen gondolkodó emberként ezt a kockázatot nem vállalhatom. Vitakultúrátok az első benyomás után határozott agressziót mutatott, ami a későbbi kontaktusfelvétel után cinizmussal és fölényeskedéssel párosult. Kocsmába csak meccs előtt járok... A hitviták kora lejárt. Érvelési technikád véleményem szerint a józan ész szabályait felűlírja. Alapszinten sem beszélünk közös nyelvet, a Te nyelvtanfolyamodra nincs szándékom beíratkozni. Csecsemők sziklához csapdosását indokolt isteni büntetésnek tartod, az eredendő bűnből kifolyólag. Ez számomra nemcsak elfogadhatatlan, hanem minősíthetetlen is. Kriszust, hitem és életem alapját halált okozó minőségként jelölted meg. Ez romboló blaszfémia. Istenkáromlókkal - pláne ha lelkészek - nem űlök egy asztalhoz. Ehhez képest súlytalan kis „szonáta”, hogy magadra öltötted a róka jellemvonását. A rókát, mert az életet hordozza – tisztelem, de engedelmeddel távol tartom magamtól.
A fent leírtak tükrében világosan érzékelhető, hogy bár beszélgetésünk elején mindhárman intenzíven bizonygattátok, hogy nem ellenségként tekintetek rám, a feltételek pedig méltányosak lesznek, tapasztalataim azonban más irányt mutattak. Ennek ellenére az érvek ütköztetésére mégis nyitott vagyok.



Dobogó
8
Írásos formában. A kölcsönös reagálásnak Sárosi Zoltán a Dobogó című folyóiratban biztosít keretet. Amennyiben más ötlettel is előálltok, azt szívesen veszem. Minden egyes érdemi reakciótokra hajlandó vagyok válaszolni, meggyőződésem ugyanis, hogy az Igazság mellettem áll, nincs mitől tartanom. Hiszek Jézus Krisztusban, és imádkozom hozzá annak érdekében, hogy annak a csatának, amelyet fontosnak tartotok velem megvívni, mindannyian győztesei legyünk.
Üdvözlettel: Miklósvölgyi János
Ui: Amennyiben a vita nélkülem is megrendezésre kerülne, úgy kérem, hogy az arról készült anyag hozzáférését biztosítsátok számomra. Molnár Zoltán jelezte, hogy amennyiben nem veszek részt a nyilvános diskurzusban, úgy az előadás elején közölni fogjátok, hogy Miklósvölgyi János nem vállalta a nyílt színi megmérettetést. Kérlek, hogy a sportszerűség jegyében e levelem tartalmának lényegi vonatkozásait, mely döntésem okait vázolja, ismertesd a publikum számára. Köszönöm.
Budapest, 2017. május 10.
A szerves műveltség 3 alapkönyve
már kapható a Két Hollós könyvesboltban!
Rendelhető: www.kethollos.hu
Cím. Bp. 1081 Kenyérmező u. 3/a.
A szerves műveltségben ismereteink, tudásunk egységes, élő egészet alkotnak az ősi magyar műveltséggel, hagyományainkkal, szűkebb és tágabb hazánkkal, a magyarsággal és a Mindenséggel. A természeti népek "...szentként tisztelik és szeretik a Földet, és hiszik, hogy az emberek, növények, állatok, a víz, a föld, az ég az élet ugyanazon megszakíthatatlan körforgásnak részei." GRANDPIERRE ATTILA



MITIKUS MAGYAR TÖRTÉNELEM 9
Aki tájékozódni, művelődni és hosszútávon eligazodni szeretne, az mindehhez iránytűt, kizárólagosan az intézményes világban nem talál. Adalékokat, részleteket és szakosodott részeredményeket ugyan találunk, ezek között vannak hasznosak is, de részleteiben is eligazító hiteles iránymutatást lelki és szellemi területekre – egyfajta „GPS”-készülékként – semmiféle hivatali gépezet, szervezet, intézmény – sem világi, sem egyházi nem adhat. Miért? Mert a hitelesség, és annak alapja a hit, mindig személyes. Egy gépezetnek ellenben nincs hite. A leghitelesebb személyek tehát azok, akik nem e világba, nem annak intézményeibe vetik reményeiket és számításaikat, hanem képesek kiépíteni és magas szinten művelni személyes kötődésű kapcsolatukat a felismert Gondviseléssel. Ennek az alázatos és ugyanakkor baráti viszonynak és párbeszédnek felénk megnyilvánuló eredményét sugallatnak vagy ihletnek is nevezzük, művészek esetében is. Amiképpen a Teremtő művészi szinten kivitelezett műve megérint bennünket, s ahogyan Krisztus is művészi szinten megfogalmazott szóképekben, személyünket meg
érintve tanít ma is bennünket, aképpen tanít az Ihlet, a Lélek, művészek személyén és művészi képességeken keresztül, s ez így van rendjén. Egy intézményesen túlbonyolított, és intézményektől rendellenesen függő, egyre személytelenebbé váló világban, ahol is az intézmények a parancs szolgálati teljesítésével vannak elfoglalva, nem is adhatna jobb eligazítást a (ma is) Teremtő, mint őrá figyelő személyeken, ma is teremtő baráto
kon keresztül. Világosan megmondta Krisztus, neki őt értő barátokra, nem pusztán szolgákra van szüksége. Munkácsy Mihály pontosan az előbb említett mértékben ihletett személy. Aki olvasta már Pap Gábornak Munkácsy és a Napút című, felemelő könyvét, az valószínűleg ebben igazat ad. Ahogyan az író fogalmaz: „Ennyit nem lehet tudni, ezt csak „kapni” lehet.” Aki viszont nem olvasta még e művet,
Töprengések Munkácsy Mihály
két képéről
GRÁTZ ANTAL
Munkácsy Mihály: Éjjeli csavargók



Dobogó
10
és lelkiekben-szellemiekben gyarapodni és művelődni kíván, annak csak ajánlhatom, annál is inkább, mivel az alábbiak jószerivel a könyv olvasása után érthetőek. Munkácsy műveiből engem két kép fogott meg, természetesen a műelemzésükkel együtt. Pontosabban: az egyik kép korabeli fényképfelvételével együtt, s a másik vázlatát is beszámítva négy képről van szó. Az egyik Az éjjeli csavargók, ennek készült annak idején fényképfelvétele, – a másik A zálogház címet viseli. A képek elemzését itt én nem idézném, legfeljebb annyiban, amenynyiben ez a „ráadások” megértéséhez szükséges. A legjobb elővenni Pap Gábor köny
vét, s a festményeken az alábbi sorok tartalmát követni. Kezdjük az első képhez kapcsolódó észrevételekkel. Teljesen jól követhető Pap Gábor „idegenvezetése”, benne a padlás ablaknyílására fektetett textília, mint az átlós-szuronyos Nyilas-képviseletre rámutató irányzék. Az érdekesség az, hogy a kép alján is van egy nyílás, de ez már egészen másféle. Nyilván ez sem véletlenül került ide. Ez az
utcaburkolat ráccsal fedett csatornanyílása, ami vagy csak az esővizet volt hivatott elvezetni vagy a szennyvizet is. Tény, hogy Párizs csatornahálózatát a XIX. század második felében egy Hausmann nevű prefektus idejében újították meg, mégpedig egyesített rendszerben, így valószínűleg festményünk csapadékvizet elnyelő rácsos nyílása is afféle, mely a szennyvízcsatornába továbbította az utcán összenyíló csapadékot, és – lentről a csatorna bűzét is felfelé. Pontosan az emellett gyümölcsöket és zöldségeket, talán gyógynövényeket is áruló kofák képviselte Szűz „házatájára”. Ha ez a csatornarendszer már Munkácsy korában is eképpen működött, akkor ez bizony a kép üzenete szerint nem kevesebbet jelent, mint hogy a Szűz házatáján valami bűzlik, s ebben a vérszag is benne van. Ha e kép születésének helyszínét tekintjük, azt mondhatjuk, ez nem túlzás. Franciaország a „felvilágosodásnak”, az Ész trónra ültetésének, a mítosztalanításnak is (egyik) szülőhazája: a racionalitást és az analizálást túlpörgető Szűz megtestesülésének egyik helyszíne. E túlpörgetésről a guillotine alatt „analizálódó” tízezres nagyságrendű áldozatok is tanúskodnak. Az alsó világnak ez a rácsa nemcsak a múltról ad szimatot a képen nyomozónak, hanem a jövőbe is bepillantást enged nyújtani. De ez a jövő bizony már a mi jelenünk. S a helyzet itt sem rózsás, mert e csatornarács a festménybeli két gyermeket, az Ikrek képviselte jövőt fenyegetik elnyeléssel. Ugyanis
Munkácsy Mihály: Zálogház



MITIKUS MAGYAR TÖRTÉNELEM 11
a kép alapjául szolgáló bitumen természetes „mászása”, megcsúszása következtében a csatornanyílást fedő rács mára teljesen elvékonyodott. Ez a hálófinomságúra soványodott rács nemigen képes megtartani egy gyerek súlyát sem. Mert az éjjeli csavargókból és az azokat letartóztatókból álló menet mindeközben halad, hiszen nem állóképről van szó! Az alsó világ csatornanyílása viszont marad, s a vékony hálóval, mint világhálóval egyfajta fekete lyukként elnyeléssel fenyegeti a soron következő nemzedékeket, még gyermekkorukban! Nem ezt teszi ma az internet világa? Nemde ez a fajta időtöltés csábítja, nyeli el ma gyermekeinket, sőt a mi nemzedékünket is, veszi el tőlük, tőlünk az emberi művelődés és kapcsolattartás lehetőségét? Teszi őket és bennünket is éjjeli csavargókká a világhálón. (A harminc év alatti japán fiataloknak egyharmadának se barátja, se barátnője, csak a számítógépén éli világát.) A különféle tv-csatornák hálózata pedig tervezett szennycsatornaként nyeli el az emberiséget. S hol máshol lenne ez a rács-háló, mint az itt terméketlen, meddő Szűz képviselői előtt? Háló, rácsraszter: a Szűz egyik képi megjelenítője, gondoljunk csak egyik tipikus tevékenységére, a szövésre, s annak termékére, a szövetre. Mintha e képtartomány fölött az ég is, egy húsvágó bárd körvonalaiban megvillanva, ezt a tragédiát sugallná. Nagy László szavaival: „Bárd az ég is, meg-megvillan, lelkeket irtanak.” (Játék karácsonykor) Szerencse a szerencsétlenségben, hogy ez a bárd kicsorbulni látszik. De a bárd-alak attól még megmarad. Mégsem alaptalan tehát azt látni, hogy tűnnek el fiaink, mint éjjel is csavargók a süllyesztőben. Döbbenetes látlelet ez Munkácsytól, nehéz is kimondani. Viszont fény a képet nemcsak a fenti „bárd” formájában látogatja, hanem reá – a vetett árnyékok mutatják – megvilágosodás a mi térfelünkről, átlós irányból(!) is érkezik. Újabb meghökkentő párhuzam, ezúttal József Atilla szavaival: „Az isten itt állt a hátam mögött, s én megkerültemérteavilágot.” Nem reménytelen tehát a helyzet, amelyben itt és most állunk.
Eddig a képen a velünk szembe jövő mozgást elemeztük. Pap Gábor felhívja a figyelmet egy keresztirányú mozgásszándékra, balról a harmadik figura részéről. Kalapos, keze megkötözve, és a „hivatalos” menetiránytól merőben eltérő útirányra készül. Ő a festmény drámai szereposztásában a Mérleg képviselője Ha megtehetné fejébe vett útját, - fejét már leszegte hozzá, neki is iramodna - akkor az asztalt érné el, önmaga tárgyi képviselőjét. Úgy is mondhatnánk: tárgyiasulna. Az asztal, általában, ugyancsak a Mérleg tulajdonságot idézi meg. Mi történne, ha a két Mérleg jegy egymás mellé kerülne? Nem kevesebb, mint ami a Vízöntő-paradoxon két Mérleg dekanátusával a „csukott könyv” esetében. Vagyis az Élet könyvébe írni többet módunk nem lenne. Olvassuk csak le a festményről, ki vagy mi akadályozza ezt meg?
A letartóztatottak vezéralakja, elöljárója, az elöl járó, szűrt viselő férfiú. Ha ő menet közben a menetben a helyén marad, vagyis folyamatosan „helytáll”, az e világ fölötti ítéletet is megidéző Mérleg tulajdonság nem tud tárgyiasulni, vagyis még működik a kegyelem. A festmény központi alakja tehát a kegyelem hordozója. Ilyen minőségében viszont a Nyilas tulajdonságok képviselője is lehet, s ezt a cifra vagy nem cifra szűre is mutatja, hiszen ez az ünnepi öltözet szakrális viselet. (Pap Gábor: Jó pásztorok hagyatéka, benne: A magyar műveltség hétköznapi



Dobogó
12
és ünnepi arca – Két Hollós Kiadó, Bp.) Azonban ünnepi viseletét könnyen elveszítheti a viselője, egy-kettőre kivetkőzhet magából, szó szerint, ha e „maga-viselet” lecsúszik róla. Hogy hogy? Szemmel látható, a szűrt a mellen összetartó kapocs ki van oldva! Ilyet csak tudatosan festhet valaki. Esetünkben Munkácsy. Nekünk szóló üzenet tehát: az ünnepi viseletünket, ami a legjobb maga-viseletünk, ne veszítsük el, nagyon vigyázzunk rá! Ha elveszítjük tartásunkat és nem tudjuk megtartani, s ezzel lecsúszik rólunk, bizony mi is lecsúszunk! Ismét csak József Atillát kell idéznem, W. Barna Erika grafológus jóvoltából és tanulmányából: „igazi lelkünket, akárcsak az ünneplő ruhánkat gondosan őrizzük meg, hogy tiszta legyen majd az ünnepekre.” Ki lehet hát e kép központi alakja, főszereplője? Maga az Ember! Akinek, – szedjük össze, – mi is a teendője korunkban? Megkötözték, tehát 1:0 oda, mármint az ellenfélnek, sportnyelven. Ez ma is alaphelyzet, ne legyenek illúzióink, ma minden játszma így kezdődik. Igen ám, de még így is ő diktálja a tempót! A menet élén nem katona, hanem ő halad, ezt mindig tartsuk szem előtt! 1:1 tehát a játszma állása. Meg kell őriznie ünnepi viseletét, az élet szentségéhez való kötődését, vagyis tartását! Ez az ő maga-viselete, magatartása. Ezidáig megőrizte, tehát 2:1 a javára, immár ő vezet, mint láttuk, a menet élén is. Továbbá vállalnia kell az élet érdekében az eszmei küzdelmet és harcosságot, hiszen Munkácsy ezen Ember bal vállára egy szuronyos emberfőt illesztett! Ez a harcos Skorpió jegytulajdonság. Ez a megkötözötten is megvívott eszmei harc láthatóan nem eredménytelen, mert a másik szuronyt nem hagyja parttalanul garázdálkodni, hiszen az átlós irányba, a Nyilas pályavonalára simult. Ha netán kicsinyhitűekként úgy véljük, szóval semmire sem lehet jutni, hát alaposan tévedünk! Egyrészt ma is igével teremtjük a világot, mi is, ellenségeink is. Ha nem így volna,
nem lenne a média. Erre Pap Gábor hívta fel a figyelmet, nem is felejtem el, mint ahogy a következőt sem: „A magyarnak szava van!” Nemde magyarul, magyar szavakkal olvastuk ki e képből az eddigi képességeket? E világdráma – márpedig Munkácsy ezen a szinten festett, ez Pap Gábor könyvéből egyértelműen kiderül – tehát e játszma, amíg istenadta nyelvünkkel élünk, hazai pályán zajlik, még ha idegenek a keretek, akkor is. Ezt soha ne feledjük el! 3:1 tehát Emberünk javára, megkötözötten! És végül szünet nélkül gyakorolnia kell az ingyenkegyelmet, ezzel elhárítva az ítéletet, és kiszorítva a háta mögött furakodó torz (torzonborz) alak előtérbe kerülését. És itt nem lehet megállnom, nézzék csak, ahogyan Munkácsy megfestette ezt a figurát, a Bak képviseletét! – (Nevezhetjük a magát a nőiesen nazális n-nel álcázó Ba(n)k képviselőjének is.) Ennek felismertetése, beazonosítása Munkácsy jóvoltából, egyszerűen zseniális! Ahogyan befurakodva a menetbe, a Mérleg, az ítélet képviselőjének arcát lesi, mintha azt próbálná leolvasni róla, mennyi ideje van még vissza. Mintha az idő természetét vizslatná, a kellő időzítés pillanatát ellesve. Vagy mintha a fogoly zsebében kotorászna a maga „járandóságáért”, nehogy a letartóztatottal együtt az is veszendőbe menjen? Netán a csuklója körül, a köteléket feloldva babrál, hogy a Mérleg ítéletét rászabadítsa a világra? Mindenáron sötéten akarunk valakit láttatni? Szó sincs róla. Utóbbi olvasatokra a kép elsötétedése jogosíthat fel bennünket. De emeljük föl tekintetünket az eredményjelzőre: 4:1 a játszma állása. Úgy is mondhatnánk, három a magyar igazság, egy a ráadás. Ki hát a mi Emberünk? A cifraszűr, mely nép ünnepi viselete? Nem a franciáé, ugye? Hát a feltétel nélküli kegyelem gyakorlása mely bolygóistenségre, mely ösztön képviselőjére jellemző? Nemde a Jupiterre? No és ez mely népnek a csillaga? Ki az, aki a képen helytállva, a hátát tartva az ítéletet feltartóztatja? Nemde aki feltétel nélkül képes engesztelni, vezekelni másokért és mások



MITIKUS MAGYAR TÖRTÉNELEM 13
helyett? Nemde ő kaphatja, és kapta is a felhívást: „Ti vagytok a világ engesztelő országa, éljetek ennek állandó tudatában!” Nincs két hete, hogy a pécsi kőtár faragványai kapcsán megvádoltak, megengedhetetlen, hogy kiválasztottá teszem a magyarságot. Erről szó sincs, a kiválasztottság befejezett tény. Itt ellenben az a kérdés, mi magunk, vállalttá tesszük e folyamatosan magunkat, vagyis vállaljuk-e küldetésünket? Ez hangsúlyozom, folyamatos ügy, nem pedig egyszeri (ki)választás, és így szól: vállaljuk-e folyamatosan a legjobb formánkat, ünnepi maga-viseletünket? Ezen nincs mit vitatkozni, mert nem elvi kérdés. Csakis személyesen, egyenként lehet rá választ adni. A kérdés magamnak feltéve tehát így hangzik: vállalom-e az Emberséget az egész emberiség ügyéért? Így megkötözötten, megszégyenítve, vállalom-e mindezt, úgy, hogy közben öntudattal védek másokat? Amiképpen József Atilla fogalmazta: „... nem tudok mást, mint szeretni, / görnyedve terheim alatt - / minek is kell fegyvert veretni / belőled, arany öntudat!” E festmény központi alakjának ez akár hitvallása is lehetne. S ezzel öszszegezhetném is magam részéről e képet, de egy lehetőségről még szót kell ejteni. Nem tudom észrevettük-e, a festmény emberi résztvevői között van egy hatszemélyes csoportosulás, ők a letartóztatottak és a letartóztatók együttese. Ha heten lennének, azonnal a hét ösztön, a hétbolygó tulajdonság testet öltését keresnénk e társaságon belül. Igen ám, de mi is e festmény címe? Éjjel melyik bolygót nem látjuk? (A Nap ebben a Föld-központú szemléletben bolygónak számít.) Meggyőződésem, Munkácsy ebben a hatos csoportosításban a hétbolygó tulajdonság megjelenítésével próbálkozott. S mivel a Nap értelemszerűen innen száműzve van, a „maradék” hat tulajdonságnak nem minden esetben fényes arcát látjuk megmutatkozni. Illetve, a festmény, úgy tűnik, az éjjeli csavargók hajnali „letartóztatását” mutatja be nekünk. A Nap ezek szerint, ha nem is közvetlenül, de némi fényében azért megmutatkozhat.
Egyébként kik az égbolton az éjjeli csavargók? Nemde az állóképek között, vagyis az állócsillagok között mozgó bolygók? A cifraszűrös vezéralakot fentebb az atyai tulajdonságok képviselőjével azonosítottam, de valljuk, be, arckifejezése nem éppen egy jóságos öregúré. A legderűsebb arckifejezés éppen az átlósan puskát tartó katonáé. Az átló köztudottan a Nyilas pályavonala, benne az atyai tulajdonságok képviselőjével, az otthonlét díszleteit berendező Jupiterrel? Ezek szerint ő lenne e társulaton belül a háttérben Jupiter képviselője, s aki az ő jelmezében, a cifraszűrben elöl „utat tör”, arra most éppen más szerep hárult? Ha így van, akkor a magyarságra ma az atyai tulajdonságok maga-viseletével együtt marsikus, úttörő szerep hárul, mégpedig eszmei téren, amit a vállalt szuronyos emberfő is makacsul sugall! Netán itt együttállásról lehet szó? A cifraszűrös vezéralak Jupiter és Mars együttes képviselője? Akkor viszont meg kell találnunk a Nap szerepének hordozóját! Ő lehet az, akinek a festmény mai állapotában a legkevésbé látszik arca-fénye, a vezéralakunk válla fölött megvillanó szuronyos naptámadat? S az átlós szuronyú, lányos képű katona netán Vénusz képviselője? (Vénusz nyolcágú csillagában az átló is jelen van.) A többi bolygótulajdonságon is el lehet töprengeni. Aki fejét leszegve, beszűkült horizonttal ellenünk szegül, ő talán a Szigorúszemű? A Mérlegben éppenséggel ő erősködik. Vagy inkább a Hold, aki állandóan csak fele arcát mutatja nekünk? A három nagyméretű alakot látszati vagy valós méretükkel érdemes beazonosítanunk a bolygók között? Aki nekünk balszélről a második alak, megkötözve, kalaposan, aki éppen a Bika „aszszonyára” veti tekintetét, talán a Bikában erőben lévő Vénusz? A legkisebb alakot, a Mérleg képviselőjének arcát fürkészőt, Merkúrral azonosíthatjuk. Amely állatövi csillagképek között e bolygók megjelennek, Pap Gábor beazonosításait alapul véve: Kos, Mérleg, Skorpió, Nyilas, Bak. Ha az utóbbi négyet látjuk a csillagos égbolton, akkor a Kos csillagképét nem észlelhetjük.



Dobogó
14
Egyelőre ennyit tudunk mondani az éjjeli csavargókról, most pedig az utcáról térjünk be egy nem kevésbé kockázatos helyszínre. Nyissunk be a Zálogházba. Így nagy kezdőbetűvel, hiszen a zseniális Munkácsy festményei nem kevésbé méltatható tolmácsolójának jóvoltából tudjuk, itt nem egy zálogházról van szó a sok közül, hanem zálogházzá vált, elzálogosított világunkról, melyből megdöbbentő módon a tizenkettes, egyetemes téridő-keretek közül az Ikrek képviselője hiányzik! Virtuálisan ugyan jelen van, akár a meg nem született csecsemők képében is, erre Pap Gábor felhívja a figyelmet. Ugyanakkor az Ikrek képviselői Munkácsy előző képén, az ezt megelőző fázisállapot csatornanyílásában is eltűnhettek, menetközben! Viszont mi lenne, ha az ő virtuális jelenlétüket e globális méretű Zálogházban valóságossá tennénk? Mire gondolok? A balszélső figura, a bekötözött kezű, felkötött karú munkásnő a Szűz képviselője. A soron következő, velünk szembeforduló alak a Mérleg tulajdonságok hordozója. A mellette hézag nélkül, részben átfedésben álló asszonyság a maga üres kosarával a Halak megidézője. A Halak a mi világhónapunk, a vele „összefonódó” Mérleg a Halakon keresztülömlő Vízöntő jelenlét Mérleg dekanátusa: azaz folytonos ítélet alatt állunk, de még csak jegyzik, két dimenzióban, mi van a rovásunkon. A Szűz a mechanikusan ezután következő Bak világhónapjának első dekanátusa lenne. Lenne, mert kizárt dolog ennek önálló téridő-egysége, az emberiség még egy ilyen mélyrepülést emberként már nem bírna ki. Annyi tartalékunk emberségből már nincsen, ezt, aki e beteg világ ütőerére néha rá meri tenni a kezét, tisztán érezheti. Azt is érezhetjük, ez a „könyv” még csukva is van, meg nem is. No de minek felel meg a nagy Napúton, a nagy világévben, ha a festménybeli Szűz felzárkózik a sorbanállókhoz? Ugyanaz, ami a Sors csukott könyve esetében. E három jegytulajdonság, a Szűz, a Mérleg és a Halak egymásra cuppan, az Élet könyve egy hosszú szünetre becsukódik, előtte iskolás nyelven szólva kicsön
getnek, és dolgozatainkat, ha nem fejeztük be, akkor is be kell adnunk. Mivégre? Megítélés, elbírálás céljából. Munkácsy e festményén azonban van egy hézag a Szűz és a Mérleg képviselői között, s a padlóburkolat összetartó fugái, illeszkedései jól mutatják, a festmény nézőpontja pontosan ebben a hézagban található! Mi tehát a teendőnk? Meg kell akadályoznunk, hogy e hézag eltűnjön, s a Szűz képviselője a Mérleghez felzárkózzon. Mégpedig, kapaszkodjunk meg, úgy, hogy mi magunk is beállunk a sorba! Nem elzálogosítva magunkat, hanem az Ikrek egymást támogató mentalitásával kisegítve, kiváltva, megváltva a sorbanállókat. Ha ezt nem tesszük, nem gyakoroljuk az ingyenkegyelmet, a kegyelem megszűnvén, törvényszerűen beáll az ítélet. Kicsöngetnek. Ezt szeretnénk? Biztosan nem. Nincs más kilátásunk ennek elkerülésére. Miért? A nézőpontunkkal szemben lévő ablakon ugyanis nem lehet kilátni! Innen nem lehet kitörni, a helyzetünk kifelé kilátástalan, az ablakot befalazták. Munkácsy egyszerűen zseniális! A téridő-keretek, s vele az Igazság Napjának tizenkettese viszont az Ikrek mentalitásával így helyreállhat. A Zálogház című kép főszereplői tehát ismét csak mi vagyunk. Ha ezt nem vesszük észre, kívülállók maradunk. Csak nehogy kívülre, a külső sötétségre kerüljünk... Meg tudom erősíteni a fenti szükségszerű lépésünket, mi más módon, mint ismét csak istenadta talentumunk, a magyar nyelv segítségével. Hogyan neveznénk másképpen a két, utoljára soron következő közötti hézagot? Mi van köztük? Köz! Mit kell tehát tennünk? Közbe kell lépnünk! (Ez a szóegyezés Kresz Andrea érdeme, köszönet érte.) Közbe kell lépnünk, nincs más kilátásunk, mégpedig Hunor és Magyar egymást, akár ellenségeit is segítő mentalitásával, mert különben az Élet könyvét mindnyájunk számára becsukjuk, mi magunk. Üdvös lenne e két festményt akár lélekben, akár reprodukcióként állandóan szem előtt tartanunk, hogy a hétköznapok gondjai és kísértései a teendőnket el ne feledtessék velünk. Így legyen.



MITIKUS MAGYAR TÖRTÉNELEM 15
Trefort Ágoston kultuszminiszter 1877-ben a Magyar Tudományos Akadémia „Egyetemes magyar származási elmélet” c. konferenciáját a jegyzőkönyvi kivonat szerint a következőkkel zárta le: „Tisztelem az urak álláspontját, én azonban, mint miniszter, az ország érdekeit nézem, s ezért a külső tekintély szempontjából előnyösebb finnugor származás principiumát fogadom el. Mert nekünk nem ázsiai, hanem európai rokonokra van szükségünk. A kormány a jövőben csakis a tudomány ama képviselőit fogja támogatni, akik a finnugor eredet
mellett törnek lándzsát”.1
A kiegyezés kora nagy tekintélyű kultuszminiszterének, Trefort Ágostonnak a szavai jól rávilágítanak arra a jelenségre, mely napjainkig hatóan ideológiai megfontolások mentén „engedélyezi”, vagy „nem engedélyezi” az őstörténeti kutatásokat keleti irányban. Érdemes megjegyezni, hogy a vogul és osztják nép, akikre a nyelvészek oly sokat hivatkoznak, az Uraltól messze keletebbre, az Ob folyó északi részén élnek. Nagytekintélyű hazai nyelvészek, s ami a legmeglepőbb, köztük épp a turkológusok, látva az idehaza és a nagyvilágban mozgalommá terebélyesedett lelkes őstörténeti találkozókat, ingerülten vonják kétségbe, hogy a hivatalos nyelvészet sáncain kívül születhetnek-e komoly tudományos őstörténeti eredmények. Hogy jönnek ahhoz némelyek, fogalmazódik meg erről az oldalról, hogy más tudományágak felől közeledve a tárgyhoz – szótárakkal felfegyverkezve, időt, energiát nem kímélve – nem nyelvészek, „civilek” jelentős számú felfedezéssel gyarapítsák az eddig hivatalosan szentesített ótörök réteg szóállományát, és vitatni merészeljék az akadémiai műhelyek eredményeit. Velük szemben sokan úgy vélik azonban, hogy a magyar nyelvtörténet olyan közös ügy, melynek feladatait nem sajátíthatja ki egyetlen szűk hivatalos szakmai réteg. Ebben a közleményben elsőként táltos szavunk török nyelvi kapcsolataival foglalkozunk, majd sörény szavunk után felvidéki rokonaink rangasz palóc tájszavát vesszük górcső alá. Ezt követően torpan igénket vizsgáljuk meg, majd ív és húr szavaink elemzése után dal
és őszinte szavaink, majd est és hézag főneveink, hideg és hűs (hűvös) mellékneveink, valamint mirigy, epe és máj főneveink lesznek vizsgálatunk tárgyai. Legvégül egy növény, a hérics nevével kapcsolatos összehasonlító nyelvészeti megfigyeléseinket osztjuk meg olvasóinkkal.
„Táltos paripákon tovaszállunk, haza hí ́ fű, fa, lomb,
virág!”2
Táltos szavunkra az EtSzt3 a következőket írja: „Ősi, ugorkori szótő magyar képzéssel, a tőre vö. vogul tūltχati ’küzd’, osztják tolt ’varázsló’, toltn, tolten ’varázserővel’... A táltos szóvége a foglalkozások megnevezésére is használatos -s melléknévképző ...” – Ez az elemzés majdnem tökéletesnek látszik. Ugyanakkor a ’küzd’ értelem, – véleményünk szerint – erősen eltér a táltos jelentésétől. Meggondolandó, ne javasoljuk-e a török nyelvekkel, elsősorban a csuvassal történő összeve
tést: tuhatmăš4 ’varázsló, boszorkánymester, <állattá, tárggyá változó ember>’. A csuvas szó hangzásában, hangulatában nagyon hasonlít a magyarra, ezen kívül harmonizál a többi török nyelvvel is, bár azokból hiányzik a szóközepi -t-. Első pillanatban nehézséget jelent, hogyan változhatott a csuvas -h- hang a magyarban -llé. De nem kell messzire mennünk, ha ’fehér’ szavunkra gondolunk, mely – különösen helységneveinkben, megyéink neveiben – ’fejér’-ré változhatott. A ’j’ ’l’ átmenetre számos példa van: a nogáj nyelvben üyken, a karakalpakban ülken, a tatárban ölken ’öregebb, idősebb’. Tarján ’az ötödik magyar törzs’ neve, ’etimológiailag azonos a más úton hozzánk került Tárkány hn.-vel’. Itt is megfigyelhető a ’k → h’ ’j → l’-re történő változása. A csuvas nyelvben szerepel még a kalasa tultar kifejezés is, aminek jelentése ’felesleges dolgot összebeszél’. A csuvas tuhatmăš a szintén csuvas tuhat ’varázsol, jósol, megbabonáz, imával megbabonáz, megigéz, (meg)bűvöl, ráolvas’ igéből származik.
„...ménje nyihogva kapar, vág, Rugdal, rázza fejét, hosszu sörénye lobog;” Kisfaludy Károly: Mohács
SZŐNYI LÁSZLÓ
Tizenhat újabb tétel a magyar szókészlet
ótörök kincsestárában



Dobogó
16
Az EtSzt szerint a sörény „Származékszó, melynek alapszava a szőr főnév s kezdetű változata, végződése pedig az -ny névszóképző.” Szőr szavunkra pedig ugyanő így fogalmaz: „Ősi, ugor kori szó, vö. vogul šä:r ’lófarok’, sāγәr ’lószőr’, sa’ir ’szőr’.” – Nem szabad azonban elfeledkeznünk a török nyelvi párhuzamokról sem, hiszen a hakasz nyelvben čilīn ’sörény’, ami a két nyelv közötti szinte teljes egyezést mutatja, mert az egyes török nyelvekben – főként a csuvas és jakut nyelv esetében – a szóeleji ’č-’ és az ’s-’ felcserélődhet: a tuvai nyelvben čel, a jakut nyelvben siel, a csuvasban śilhe /şilhe/, az ótörökben viszont yel, az oszmán törökben yele, a gagaúz nyelvben pedig yelä ’sörény’, ez utóbbi esetben ’homlokra lelógó sörény’ is. Az ’l’ és az ’r’ hangok hasonlósága számunkra természetesnek tűnik.
Rangasz ’rendetlen, rongyos, piszkos öltözetű, lompos’ jelentésű palóc tájszavunkról az 1897-1901-ben kiadott Magyar Tájszótár tesz említést. Csekélynek hitt ismertsége miatt az EtSzt. nem vizsgálta. Pedig az anyaországba kitelepített felvidéki magyarok között - rosszalló, korholó jelentése miatt - még városi környezetben is az unokák nemzedéke többnyire ismeri, s ha nem is él vele, érti. - A mi kutatásaink alapján a „rangasz” szó is török eredetű: az üzbég dangasa, a kirgiz dang:ese, deng:ese, ’lusta’, a hakasz arγās ’lusta, naplopó, semmittevő, henyélő’ jelentésű párhuzamokat érdemes e helyen megemlítenünk, ahol az egyik tatár nyelvjárásban szintén az arγās ’lustaság’-ot jelent. Itt, ha az a- és az -r- hang helyet cserél (hangátvetés=metezis), a palóchoz közeli eredményt kapunk, ha pedig az üzbég párhuzamot is figyelembevesszük, a szókezdő d- -nek kellene r- -re változnia.
„Meg is torpan, azután bátran halad tovább az éjszakában.” Pilinszky János: Aranymadár
Torpan igénk török eredetének bizonyítására nagy segítséget jelentett Zaicz Gábor etimológiai szótárának (EtSzt) elemzése: „A szóvégi -n mozzanatos igeképző. A torp- szótő p eleme is feltehetőleg mozzanatos képző lehetett. A nyelvjárásokban használatos a torpad ’megragad, megáll, megakad’ alak is.... Rendszerint csak a meg- igekötővel használatos szavak.” - A karaimi tatárban és a karakalpakban tur, a gagaúz és oszmán török nyelvekben dur, a csuvasban tăr jelentése ’megáll’. A
teleped(ik) igénk elemzésekor Palló Margit5 arra hívta
fel a figyelmet, hogy a szótő ugyan török eredetű, de a ‘p’ hang benne már ugor képző. Ide kívánkozik, hogy a karakalpak nyelv egy másik szóval is kifejezi a ’megáll’ jelentést: turïp qal, ahol már a ‘p’ hang is szerepel. Egyébként a csuvason és a tatáron kívül szinte az összes török nyelvben tur, csak a gagaúz és oszmán török nyelvekben dur, a tatárban tor, a csuvasban pedig itt is tăr ’áll, feláll, felkel’.
„Szórja nyilát hős Bendegúz, Ívet nem is hiába húz; ... Míg gyors nyilát az ívnek húrja Szász Detre homlokába fúrja.”
Arany János: Keveháza
Ív szavunkat az EtSzt így elemzi: „Szóhasadással keletkezett az íj főnévből.” Ezzel egyetértve viszont az íj főnév EtSzt szerinti magyarázata már – véleményünk szerint – a finn-ugor irányba történő elfogult értelmezésnek látszik: „Bizonytalan eredetű, talán ősi, uráli kori szó, vö. vogul jävet, osztják joγәl, cseremisz jaŋγež, ... ’íj mint fegyver’”. - Ha viszont megvizsgáljuk az ív-vel szinonim értelmű ’görbület’ és ’hajlat’ szavaink török jelentését, teljesen más eredményt kapunk: a karakalpak nyelvben iyiv ’hajlat’, a karacsáj-balkárban iyiliv ’(el)hajlás, (meg)dőlés’. Még közelebb kerülünk az igazsághoz, ha az ível igénkkel szinoním ’görbül’és’hajlik’ szavaink török nyelvi megfelelőit vizsgáljuk meg: a karacsáj-balkár, a karakalpak és a kirgiz iyil, a tatár iyel, a hakasz ēl, egil és a csuvas avăn ’görbül, hajlik’. /A csuvas ’-n’ hang a magyarban ’-l’-lé változhatott (ld. ’köldök’ szavunkat: török nyelvekben kindik → magyarban ’köldök’.) / A kérdéshez legközelebb a ’görbít, hajlít’igéinknél jutunk: a csuvas av, a nogáj, a tatár, a karakalpak és a kirgiz iy, valamint a baskír ey ’görbít, hajlít’.
„Húzd, de mégse, - hagyj békét a húrnak, Lesz még egyszer ünnep a világon,”
Vörösmarty Mihály: A vén cigány
Húr szavunkat az EtSzt „Ismeretlen eredetű”-nek írja. – Ez a szó pedig ’kar’ szavunkhoz hasonlóan a mongol nyelvekhez áll a legközelebb: lásd a mongol, burját, burját mongol gar, a kalmük har ’kar’, a török nyelvekben viszont a kol szó jelenti ugyanezt. A zenei ’húr’ je



MITIKUS MAGYAR TÖRTÉNELEM 17
lentése a hakasz nyelvben hïl, a török nyelvek többségében kïl. A burját vonóshangszer neve: hūr, a kalmükben a hur ’hegedű’-t jelent. Az ősi húr szó a mai mongol nyelvben a pianínó jelentésű hangszernév részeként használatos: tögöldör hūr ’pianínó’.
„Zengj nekünk dalt; hangok nagy tanárja”.
Vörösmarty Mihály: Liszt Ferenchez
Dal szavunkat az EtSzt „Hangutánzó eredetű”-nek tekinti. – Ha a hangutánzás szóképző teremtő erejét elfogadjuk, akkor hangutánzóak a mongol nyelvű párhuzamok is, lásd: mongol dū, a kalmük dun és a burját-mongol dūn ’dal, ének’jelentését. Az ’-n’ hang a magyarban történő ’-l’-lé változásáról ív szavunk elemzésénél már írtunk. A dal az EtSzt szerint „lehet, hogy a dalol igéből keletkezett szóelvonással.” De az említett ige szintén a mongol nyelvekkel mutat inkább rokonságot: a kalmük, a burját-mongol dūl, a mongol és a burját nyelvű dūla ’dalol, énekel’. Az európai népeknél, a szómegfelelések egyik esetben sem az éneklő ember hangutánzásából származtathatók.
„Igaz, őszinte búcsú” József Attila
„Őszinte Megszilárdult ragos alakulat,” - írja az EtSzt., -„mely összetételből jött létre. Az összetétel az ön ’maga’ és a szín ’felület, külső arc’ főnév -t módhatározóraggal és -e hová? kérdésreválaszoló helyhatározóraggal ellátott származékából keletkezett.” – Ezek nagyon korrekt megfogalmazások, amiből csak az a konklúzió maradt ki, hogy a szóösszetétel mindkét része török eredetű: a nogáj és az ujgúr nyelvekben özi ’ő maga’. Ugyanezeken a nyelveken, tehát az ujgúrban sin, a nogájban, de a legtöbb török nyelvben is sïn ’külső, külső kinézés, alak, termet’.
„Este van, este van: kiki nyúgalomba! Feketén bólingat az eperfa lombja,”
Arany János: Családi kör
Az est szót az EtSzt származékszónak tekinti, „alapszava az esik ige, -t végződése névszóképző.” Az esik ige pedig „Ősi, uráli szó”. - Szerintünk az est szót is érdemes közvetlenül a mongol nyelvekkel összehasonlíta
nunk: a burját üdeše és a mongol üdeš jelentése ’est, este’. A -d- és -š hangok közötti hangátvetést (metetézist) feltételezve az üšde már jól megközelíti este szavunkat.
A Cz-Fo6 szótár szerint a „finn ehtoo, török aksam” jelentése ’este’.
„Nagy hézag zár el tőle engemet;” Kazinczy Ferenc
Hézag szavunkat a Cz-Fo szótár a következőképpen elemzi: „eredetileg hí-szak, hiú-szak volt, s rokon a félszak szóval. Hézag tehát nem egyéb, mint valaminek hiú, azaz üres szaka, része.”. – A szak ’darab, rész’ bizonyítottan török eredetű. Hézag szavunkhoz legjobban a csuvas nyelv párhuzamai hasonlítanak: hušăk, hušă ’rés, hasadék, repedés, üres tér, (térbeli és időbeli) köz’. Itt a Cz-Fo szótár megállapításai teljes mértékben meggyőzőek. A tuvai nyelvben hey ’üres, hiába’, az oszmán török nyevben kovuk ’üres, üresség, üreg’, a tatárban kuïš ’üres’. A karacsáj-balkár-ban közüv időközt jelent, a régi kelet-türk nyelvben pedig kōš ’(térbeli) köz’-t.
„Hideg futott át tagjain...” Petőfi Sándor: Apostol
Hideg szavunkat az EtSzt „Belső fejlemény”-nek írja. A a Cz-Fo szótár szerint „Gyöke a fázásnak lehelő hangját jelentő hi (hü), melyből lett hi-es és v segédbetűvel hi-v-es ) hü-es, hü-v-es, hü-v-ös);” – A szó – véleményünk szerint – elsősorban a mongol nyelvekkel mutat rokonságot: a burját, burját mongol és mongol nyelvekben hüyten, a kamük nyelvben kīten ’hideg’. A mongolban ezen kívül még ’fagy’ jelentése is van. Említést érdemel a csuvas nyelvvel való kapcsolat is: hütĕ ’árnyék’. A türkmén nyelv a ’hideg’ és az ’árnyék’ jelentéseket azonos szóval fejezi ki: kölege ’hűs, hűvös, árnyék’. A karaimi tatárban köletke, a nogájban köletki: ’árnyék’. Hangátvetést (metetézist) feltételezve a költeke, ill. költeki szavak már nagyon közel állnak hideg szavunkhoz.
„Oh adj, oh adj nekem Hűs cseppet, hű csehem!” Arany János: V. László
Hűvös szavunk az EtSzt szerint „Származékszó, melynek alapszava egy önállóan nem adatolható szótő. Ez a tő ismeretlen eredetű és összefügg a hideg, hiedelem, hűl töveivel.(...) Származékai közül a hűs összevo



Dobogó
18
nással keletkezhetett,” - Hűs szavunkat a török nyelvi ’tél’ szavunkkal próbáltuk összehasonlítani: az üzbég nyelvben a magyarhoz hasonlóan megszűnt a mély hangú ’i’ (ï), így ott kiš, a hakasz nyelvben hïs ’tél’. A mély hangú ’i’ hangzásban az ’ü’-höz nagyon közel áll.
„Mit morogtál, vén Mirigy?” Vörösmarty Mihály: Csongor és Tünde
Mirigy szavunkat az EtSzt „Ismeretlen eredetű”-nek említi. Több török nyelv szavait is megvizsgáltuk, és a következő eredményekről számolhatunk be: a hakasz mirt ’nyirokmirigyek’. A csuvas nyelvben par, a türkménben mēz, a tatárban biz, az oszmán törökben, a nogájban, a karacsáj-balkárban, a karakalpakban és a kirgizben bez, a tuvai nyelvben bes ’mirigy’. A szó csuvasos eredetűnek látszik. Jól megfigyelhető a máj szócikknél is említhető szó eleji ’b’ ’m’ csere lehetősége. Az EtSzt hivatkozik még a ’fekély, daganat’ jelentésre is. Itt is meggyőzőek a török nyelvi párhuzamok: a türkménben berč, a kirgizben bez, a csuvasban pedig măkăr, măkăly ’dudor, daganat, duzzanat’. Hangátvetést (metetézist) feltételezve, a szóvégi ’r’, ill. ’l’ a ’k’ hanggal helyet cserélve ez utóbbinak a ’g’ hanggá váltási lehetősége szinte magától értetődik.
„Forr epéd, hogy más is márt veled egy tálba...; Toldi Miklósnak sincs ám galambepéje,...”
Arany János: Toldi
Epe szavunkat Zaicz Gábor etimológiai szótára (EtSzt) így elemzi: „Ősi, finnugor kori szó, vö. vogul tä:p, zürjén sẹp, votják sep, mordvin sepe, śäpä, finn sappi, lapp sap pe: ’epe’....” Nem látszik meggyőzőnek, amikor az EtSzt a „szó eleji *s lekopására vö. ég, a szóbelseji p-re vö. lep.”-re hivatkozik. Mert az igaz ugyan, hogy a török nyelvekben az et ’epe’ még kevésbé hasonlít a magyarhoz, de a ’máj’ szavunk török megfelelőinél már szerepel a ’máj’ termelte epe is: a csuvasban üpkepĕver, a tuvai nyelvben öpke-bār, a nogájban és a karakalpak nyelvekben öpke-bavïr, míg a tatárban üpkebavïrï ’máj’ < mint élelem >. Az állati, emberi ’máj’ fogalmat a török nyelvek az üpke, öpke elhagyásával képzik, viszont ezeket a ’tüdő’ szóra használják: a karaimi tatárban epke, a nogájban öpke, a kirgizben öpkö, a tatárban üpke ’tüdő’. Érdekes, hogy a nogáj nyelvű öpke Arany Toldijához hasonlóan lelki értelemben is haszná
latos. Keserűséget, szomorúságot és bánkódást is jelent, ezen kívül pedig a többi török nyelvhez hasonlóan a ’harag, düh, méreg, indulat’ kifejezésére is szolgál.
„Miklósnak akkoron sok máj adatott vala”
Ilosvay Selymes Péter: Toldi Miklós históriája
Máj szavunkra az EtSzt a következő megjegyzést fűzi: „Ősi, uráli kori szó, vö. vogul majәt, zürjén mus, musk, mordvin makso, finn maksa, jurák-szamojéd mūd: ’máj’.” – A vogul szót ellenőrizni nem áll módunkban, de a cseremisz szótár szerint mokš ’máj’. Fölvethető a török nyelvekkel történő összehasonlítás is: az előbb említett tuvai nyelv szerint a bār, a kirgiz nyelvben bōr, a hakaszban pār ’máj’. A szó eleji ’b’ ’m’ hangváltásának jelenségéről mirigy szócikkünkben már írtunk. A szóvégi ’r’ ’j’-re történő változása pedig természetes.
„Rüggyé halt a zúzmara, magabiztos hérics suttog-...”
Szilágyi Domokos: Három idill
Hérics szavunkat az EtSzt ismeretlen eredetűnek tekinti. A latinul „adonis annua” lángszínű-erdélyi hérics sziromlevelei skarlátpirosak. Szinte magától értetődő, hogy nevét a török nyelvű, elsősorban a csuvas ’vörös’ jelentésű szóval kapcsoljuk össze: a csuvas nyelvben hĕrlĕ, a török nyelvek többségében kïzïl, a hakaszban hïzïl ’vörös, piros’. A hérics ’-cs’ végződésének hiányát azzal magyarázhatjuk, hogy a ’vörös’ színhez kapcsolódik még az elismerten török eredetű kanyaró szavunk is, ahol a csuvas hĕrlĕhen ’kanyaró’ szó ugyan még nem ’-cs’-re, vagy ’-s’-re végződik, de a kirgiz nyelvben már kïzïlča, a nogájban kïzïlša, a kazah és karakalpak nyelvekben pedig qïzïlša a ’kanyaró’megnevezése. E szavak a „hiányzó” ’-cs’ szóvéget már meggyőzően tartalmazzák.
Irodalom:
Gerard Clauson: An Etymological Dictionary of Pre-Thirteenth-Century. Oxford, Clarendon Press, 1972.
Szevortyán, E. V.: Etimologicseszkij Szlovarj Тjurszkih Jazikov. Moszkva, Izdatyeljsztvo ’Nauka’, 1974, 1978, 1980.



MITIKUS MAGYAR TÖRTÉNELEM 19
Levitszkaja, L. Sz.: Etimologicseszkij Szlovarj Тjurszkih Jazikov. Moszkva, ’Nauka’, 1989.
Levitszkaja, L. Sz. – Dibo, A., V. – Rasszadin, V., I.: Etimologicseszkij Szlovarj Тjurszkih Jazikov. Moszkva, Jaziki Russzkoj Kulturi, 1997.
Fedotov, M., R.: Etimologicseszkij szlovarj csuvasszkogo jazika. Csebokszari, Csuvasszkij goszudarsztvennij insztitut, 1996.
Benkő Loránd: A magyar nyelv történeti-etimológiai szótára. Budapest, Akadémiai Kiadó, 1967-1976. (Hivatkozásainkban rövidítve: TESz.)
Lakó György: A magyar szókészlet finn-ugor elemei. Budapest, Akadémiai Kiadó, 1967-1978.
Nadzsip, E. N.: Isztoriko-Szravnitelnij Szlovar Тjurszkih Jazikov XIV. veka. Moszkva, Glavnajá Redakcijá Vosztocsnoj Literaturi, 1979. (Hivatkozásainkban rövidítve: XIV. századi ótörök)
Tótfalusi István: Magyar szótörténeti szótár. ANNO Kiadó, hely és év nélkül.
W. Radloff: Wörterbuches der Türk-dialecte, Szentpétervár, 1893.
Szinnyei József: A Magyar Tudományos Akadémia megbízásából szerkesztett Magyar Tájszótár 1897-1901
Kiss Lajos: Földrajzi Nevek Etimológiai Szótára. Akadémiai Kiadó, Budapest, 1978.
Jegyzetek:
1 Trefort Ágoston (1817-1888) kultuszminiszter szavait idézi: Ősi Gyökér, XXXVI. évf. (2008. júl-dec.) 34. sz., 139. l. – Czakó Gábor szíves közlése.
2 Vincze Zsigmond – Kulinyi Ernő: „Szép vagy, gyönyörű vagy, Magyarország”. – Az országosan ismert dalbetét egy sora a Hamburgi menyasszony c. operettből származik, melynek dallama Bartók Concerto-jába is bekerült.
3 Zaicz Gábor: Etimológiai szótár. Budapest, Tinta Könyvkiadó, 2006. (Hivatkozásainkban rövidítve: EtSzt.)
4 A karakterek átírásában – korábbi gyakorlatunk szerint – lehetőleg a nemzetközi jelöléseket vettük tekintetbe. A török nyelveknél az egyes karakterek jelölésére az etimológiai szótárakban használatos betűket alkalmaztuk. Így a magyar ’á’-t ā-val, a ’cs’-t č-vel, γ-vel a ’g’-nek megfelelő, zöngés, hátul képzett réshangot, ï-vel a mélyhangú i-t, ī-vel az ’í’-t, a magyar a ’gy’-t đ-vel, a ’j’-t y-nal, ń-nel a magyar ny-et, q-val a magyar ’kh’-nak megfelelő hangot, az ’ó’-t ō-val, az ’s’-t š-sel, az ’sz’-t ssel, a csuvas szj-t ś–sel, az ’ú’-t ū-val, a ’zs’-t ž-vel, a dzs-t pedig ĵ-vel jelöltük, a ’: ’ az előtte lévő hangzó meghosszabbítását jelenti.
5 Katonáné Palló Margit: Régi török eredetű igéink. Universitas Szegediensis de Attila József Nominata, Szeged, 1982
6 Etimológiák, szóelemzések a Czuczor-Fogarasi szótárból. Budapest, Tinta Könyvkiadó, 2010. (Hivatkozásainkban rövidítve: Cz-Fo.)
Fizessen elő a Dobogóra!
Hisszük, valljuk, hogy csak a nemzet emlékezetében élő tudás mentheti meg hosszú távon a világot és benne hazánkat. Ezért mi csak olyan kutatókat engedünk megszólalni, akiknek tudását megkérdőjelezhetetlennek tartjuk. Nálunk nem fog „sok apró színes hírt“, olvasni, annál inkább tanulmányokat, tényeken alapuló kutatásokat múltunkról, hagyományainkról.
Állandó szerzőink:
Kardos Géza, Miklósvölgyi János, Bradák Károly, ifj. dDrkó Zsolt, Grátz Antal, Friedrich Klára, Makoldi Gizella, Szabó Antónia,
és akiknek tanításait követjük: Pap Gábor, Molnár V. József és Szántai Lajos
Megjelenési időpontok: február, április, június, augusztus, október, december, az adott hónap utolsó napja. Terjedelem, formátum: 36 oldal, A/4, színes borítóval Terjesztés: nemzeti könyvesboltok, magánterjesztők
Előfizetési díj — 5 éve változatlanul! — egy évre: 5000 Ft, ami tartalmazza a postaköltséget is.
Európába: 8000 Ft, Tengeren túlra: 12000 Ft.
Minden esetben kérjük tüntesse fel pontosan lakcímét! Előfizethető rózsaszín postautalványon, vagy személyesen is, Két Hollós Könyvesbolt, 1081. Budapest, Kenyérmező u. 3/a.
Bármilyen előfizetéssel kapcsolatos kérdéssel hívja a Két Hollós Könyvesboltot (299-0032).



Dobogó
20
ELÕADÁSOK - PROGRAMOK
a KÉT HOLLÓS Könyvesboltban
Bp., 1081 Kenyérmezõ u. 3/a., telefon: 299-0032,
http://www.kethollos.hu
június–augusztus
A műsorváltozás jogát fenntartjuk!
JÚNIUS
KALÓ IMRE borkóstolóval összekötött beszélgetése: június 21. szerda, 19 óra: Magyar szőlő- és borkultúra a Kárpát-medencében. Vendég: Ambrus Lajos borász
SZÁNTAI LAJOS és PAP GÁBOR közös előadássorozata: június 23. péntek, 18 óra: A mi
Ótestamentumunk – igemagyarázat népmeséink alapján. SZÁNTAI LAJOS: (a meselemzés címe egyeztetés alatt)
BORN GERGELY előadás: június 30. péntek, 18 óra: A Kettős-Isten és misztériumai
JÚLIUS
ARADI LAJOS és BORN GERGELY közös előadása: július 4. kedd, 18 óra: Egyiptom legféltettebb titkai (1. rész)
ARADI LAJOS és BORN GERGELY közös előadása: július 18. kedd, 18 óra: Egyiptom legféltettebb titkai (2. rész)
SZÁNTAI LAJOS előadása: július 24. hétfő, 18 óra: Az előadás témája egyeztetés alatt!
AUGUSZTUS
ARADI LAJOS és BORN GERGELY közös előadása: augusztus 1. kedd, 18 óra: Egyiptom legféltettebb titkai (3. rész)
SZÁNTAI LAJOS előadása: augusztus 7. hétfő, 18 óra: Az előadás témája egyeztetés alatt!
ARADI LAJOS és BORN GERGELY közös előadása: augusztus 15. kedd, 18 óra: Egyiptom legféltettebb titkai (4. rész)
SZÁNTAI LAJOS előadása: augusztus 21. hétfő, 18 óra: Az előadás témája egyeztetés alatt!
ARADI LAJOS és BORN GERGELY közös előadása: augusztus 29. kedd, 18 óra: Egyiptom legféltettebb titkai (5. rész)
A BELÉPŐJEGY ÁRA JÚLIUS-AUGUSZTUSBAN: 1500 Ft/fő
MINDENKIT SZERETETEL HÍVUNK ÉS VÁRUNK!



MITIKUS MAGYAR TÖRTÉNELEM 21
Előző írásomban a Képes Krónikának, II. Géza koronázását bemutató miniatúráját elemeztem. (A legkisebb királyfi szeretetének ereje és hatalma. Dobogó, XVI. évf. 1-2. sz.) Úgy tűnik, hogy a képen megjelenő egyes alakok és fontosabb tárgyak, bizonyos csillagképek megidézői. A miniatúra, a rajta ábrázolt csillagképek asztrál-mítoszi üzenetét felhasználva beszél a Szent Koronával történő koronázás misztériumáról. Ezek a csillagképek jól beazonosítható módon vannak jelen a miniatúrán, egy kivétellel. Míg a képen az Északi Korona csillagkép helyén egy tárgyi mivoltában megjelenő koronát láthatunk, addig a Déli Korona csillagkép helyén egy kisfiút, akinek a fején hercegi süveg van. Az Északi Korona-Déli Korona kettősség ilyen módon való ábrázolását, a Szent Korona kétféle megjelenési formájára való utalásként értelmezhetjük. Vagyis a miniatúra alapján arra következtethetünk, hogy a Szent Korona a mi világunkban egy kisfiúként is megjelenhet. De milyen lehet az a kisfiú, aki élő Szent Koronaként ölt emberi testet? Bizonyosan „angyali” jelenség és nagyon mély hatással van azokra, akik megismerik és megnyitják előtte a lelküket. A Képes Krónika miniatúrája alapján azt mondhatjuk, hogy ez a kisfiú önmagán keresztül tudja érezhetővé és befogadhatóvá tenni Isten szeretetét. Most viszont vizsgáljuk meg, hogy a Szent Koronában működő erő, milyen hatást fejt ki a koronázás alkalmával! Ha megértjük ennek az erőnek a működését és a hatását, akkor talán megérthetjük azt is, hogy egy kisfiú miképpen működtetheti ugyanezt az erőt. Meggyőződésem, hogy a Szent Koronában működő erő kapcsán egy hármas hatásról beszélhetünk. Vagyis Isten szeretetének ereje, a Szent Korona segítségével, háromféle módon tud hatni. Ezt a háromféle erőhatást a Szent Korona jelképrendszere, illetve a zománcképek mutatják meg. Az egyik ilyen erőhatás mű
ködését a Szentháromság jelképrendszerén keresztül ismerhetjük meg. Ez a jelképrendszer megidézi azt a felülről kapott erőt és felhatalmazást, melynek birtokában a beavatott személy Isten fiaként, Krisztus képeként uralkodhat. Van egy második erőhatás, melyet a keresztpántok zománcképei működtetnek. Ezek az apostolképek, illetve a rajtuk ábrázolt apostolok, a világhoz való viszonyulás egyes őstípusainak megidézői. Ezeknek a zománcképeknek a segítségével bekövetkezhet egy olyan átalakulás, illetve átrendeződés a megkoronázott személy egyéniségében, mely szükséges lehet ahhoz, hogy a beavatást valóban sikeresnek mondhassuk. A harmadik erőhatás az abroncs zománcképei és az azok által megidézett cselekvési irányok által érvényesül. Ez a képi program meghatározza és tudatosítja a szakrális király teendőit. Amikor a Szentháromság megjelenését vizsgáljuk a Szent Koronán, akkor az Atya és a Fiú képviselete jól beazonosítható, de a harmadik isteni személy keresésekor akadályba ütközünk. A keresztpántok találkozásánál lévő Felső Pantokrátor kép megidézi a Szentháromság atyai minőségét és jelzi annak működését. Az elülső oromzati részen ott találjuk az Alsó Pantokrátor képet, mely megidézi és működteti a fiúi minőséget. De nagyon fontos a szerepe a kép fölött lévő, eredetileg szív alakú ékkőnek is, mely Jézus Krisztus önfeláldozó, megváltó szeretetét jelképezi és idézi meg. Amikor megismerkedünk az emberi testet öltött Szent Koronával, akkor ugyanezzel az önfeláldozó, megváltó szeretettel fogunk találkozni. A Szent Korona hátsó oromzati részén jelenleg Dukász Mihály bizánci császár képe látható. Ő természetesen nem tagja a Szentháromságnak. A Szentséges Szűzanya képmása, mely Révay Péter koronaőr leírása szerint ezen a helyen volt, már közelebb visz minket a Szentháromság harmadik személyéhez. Az Evangéliumokból kiolvasható, hogy a Szentlélek egyszerre működik megvilágosító és megszentelő erőként,
A magyar Szent Korona kétféle
megjelenési formája és hármas hatása
FRANZONI ZOLTÁN



Dobogó
22
vagyis egyszerre hat szellemi és lelki szinten. Mivel a Szent Koronán keresztül is működik a Szentlélek ereje, ezért koronázáskor ugyancsak megjelenik ez a kétszintű hatás. Amikor a legtisztább női minőség a Szentlélek hatása alá kerül, akkor jutunk el a Szentséges Szűzanya minőséghez. Mivel a mindenható Isten szándéka az volt, hogy emberi testben jelenik meg köztünk, ezért a Szentlélek működése által, a legtisztább női minőségen keresztül tudott Fiúként közénk születni. A női minőség legtisztább képviselője, ezáltal Istenanyává vált. Ilyen módon érzékelhető, hogy a Szentséges Szűzanya minőség léte, elengedhetetlenül szükséges az isteni kegyelem működési rendjében és ezért meg kell jelennie a Szent Koronán is. De a Szentlélek jelképe a Szent Koronán nem a Szentséges Szűzanya képmása, hanem egy olyan tagozat, amelyet 1551-ben eltávolítottak róla. Koronánkon ez ideig jelen volt egy liliomos kereszt, melyet Csomor Lajos koronakutató azonosított be bizánci pénzérmék alapján. Ezeken az érméken a Szűzanya képmásával együtt jelenik meg ez a jelkép. De ha mi „szemléletet váltunk”, akkor ebben a jelképben már nemcsak egy liliomos keresztet, hanem egy lecsapó madarat is láthatunk. Az Evangéliumok szerint Keresztelő Szent János a Szent Lelket galamb képében látja Jézusra leszállani. Legalábbis az evangéliumi szövegekben jelenleg így szerepel. Csakhogy a galambra nem jellemző, hogy függőlegesen lecsap, mint ahogy ezt a Csomor Lajos által rekonstruált jelkép esetében láthatjuk. De ha tudjuk, hogy a Szentlélek jelképe eredetileg nem galamb, hanem sólyom volt, akkor sok minden egy csapásra érthetővé válik. A Szentlélek hatalmas erő, Isten lelkének ereje, és ezt az erőt egy szelíd galamb nem tudja felmutatni. A sólyom viszont egy hirtelen, függőlegesen, nagy erővel lecsapni képes madár, vagyis a sólyommal mint jelképpel, sokkal hitelesebben modellezhető a Szentlélek működése. Arról nem is beszélve, hogy ezen a kutatási vonalon mi eljuthatunk az ókori Szent Sólyom (Hiero-Solyma) kultuszig és az egyiptomi Hórusz ábrázolásokig. Ha csak a magyar nyelvre hagyatkozunk, akkor is érzékelhetjük, hogy a S-ó-LY-o-M (SZ-e-LL-e-M) elnevezés megidézi a
Szentlélek kettős működéséből (szellemi és lelki) az egyiket. Úgy tűnik, hogy bizonyos sötét erők számára nagyon fontos volt, hogy a sólyomnak mint Szentlélek jelképnek, a galambra való lecserélésével, megszakítsanak egy valóságos kapcsolatot, illetve folytonosságot, mely az ókori pogány Szent Sólyom-tisztelet, a magyar Turulmadár-(Kerecsensólyom)-tisztelet és a keresztény Szentlélek-tisztelet között kimutatható. Ugyanilyen sötét szándékok munkálhattak akkor is, amikor a sólyomfejű Hóruszt, az ősi egyiptomi istenséget, elkezdték sasfejű(!), illetve karvalyfejű(!!) Hórusznak nevezni. A Szent Korona tehát lehozza a mi világunkba Isten szeretetét, Krisztushoz hasonlóan képes érzékelhetővé és befogadhatóvá tenni azt, ezzel együtt pedig a Szentlélek megvilágosító és megszentelő erejét is működteti. A Szent Korona keresztpántjainak zománcképei egy másféle hatást működtetnek. Ennek a hatásnak a megismeréséhez, Jézus Krisztus itt ábrázolt tanítványainak az egyéniségét kell megismernünk. Ehhez az Evangéliumok tudósításait vehetjük alapul, de emellett elengedhetetlenül szükséges az itt ábrázolt szentek névünnepeinek az évkörben való elhelyezkedését is figyelembe vennünk. Ilyen módon érzékelni fogjuk, hogy ezeknek a névünnepeknek az évkörben való elhelyezkedése és az apostolok egyénisége között, nagyon szoros összefüggés mutatkozik. Az apostolok zománcképei megidéznek bizonyos szemlélet-, illetve viselkedésmódokat, melyek a világhoz való viszonyulás egyes őstípusai. A Szent Koronával történő beavatás részeként, ezek a szemlélet-, illetve viselkedésmódok előhívásra kerülnek a megkoronázott személy egyéniségéből, részint azért, hogy ezután egymással harmonikus rendben és a legmagasabb szinten működjenek, részint azért, hogy kioltódjanak és soha többé ne jelenjenek meg. Itt kell megjegyeznem, hogy a keresztpántok bizonyos apostolképeinek a hatása, csak az Alsó Pantokrátor, illetve a Szentséges Szűzanya képmással együtt értelmezhető. A Szent Korona abroncsának zománcképei már egy harmadik hatás működtetését biztosítják. Itt viszont már nem egyes szemlélet-, illet



MITIKUS MAGYAR TÖRTÉNELEM 23
ve viselkedésmódok jelennek meg, hanem olyan cselekvési irányok, melyeket maga Jézus Krisztus működtet a legmagasabb szinten. Három ilyen tevékenységi kör feltételeződik, melyeket a beavatott uralkodónak együttesen kell működtetnie. Ez a hármas tevékenység: az evangélium hirdetése, a gonosz elleni harc és a gyógyítás. A Szent Korona működésének is ez a három fő iránya, de ezt igazából csak akkor fogjuk érzékelni, ha megismerjük az emberi testet öltött Szent Koronát. A hátsó, cserélt képek kapcsán meg kell jegyeznem, hogy a feltételezhetően itt jelenvolt Attila és Buda zománcképek jelenléte, tökéletesen beleillik ebbe a rendszerbe. Jól érzékelhetjük, hogy a Szent Korona abroncsának képi üzenete már olyan konkrét cselekvési irányokat fogalmaz meg, melyeknek működtetése nemcsak a király, de a nemzet kötelessége is. Természetesen csak akkor, ha fontos számunkra a Szent Koronához való hűség. A Szent Korona hármas hatását, a tárgyi mivoltában megjelenő Szent Koronán keresztül csak az érzékelheti, akinek koronázás során a fejére kerül. A beavatás eredményessége attól függ, hogy a megkoronázott személy képes-e befogadni azt az erőt, mely a Szent Koronán keresztül érkezik ebbe a világba. Aki képes megnyitni a lelkét Isten szeretete előtt, az érezni fogja ennek az erőnek a hatását. Amikor a Szent Korona egy kisfiúként jelenik meg köztünk, akkor ezen a kisfiún keresztül érkezik Isten szeretetének ereje. Ő ezt az erőt a feltétel nélküli, önfeláldozó szeretetével közvetíti felénk. A beavatás alanyai ebben az esetben mi vagyunk. („A nemzet koronázódik.”) De ez a beavatás csak akkor működik, ha nem félünk Isten szeretetétől és képesek vagyunk teljesen megnyitni a lelkünket egy olyan gyermek előtt, aki méltó arra, hogy a lelkünkbe fogadjuk. Ha ezen a beavatási úton járva legyőzzük a saját egónkat, akkor cserébe megkapjuk a teljességet és Isten szeretetét érezhetjük a szívünkben mindig, minden pillanatban. De milyen lehet az a bizonyos kisfiú, aki Isten szeretetével tud táplálni bennünket? Az
emberi testet öltött Szent Korona pontosan olyan, mint amilyennek a magyarság a Szent Koronát hosszú évszázadok alatt megismerte: biztosítja a világ egyensúlyát (Mérleg), Isten szeretetét közvetíti (Rák) és hatalmas erőket működtet (Kos). Vagyis amikor a Szent Korona itt él köztünk egy kisfiúként, akkor egészen biztosan a Mérleg jegyében születik közénk és így Mérleg a szellemisége, Rák a lelkisége és Kos a testisége. Mivel a Képes Krónika általam említett miniatúráján szereplő II. Gézát tizenegy évesen koronázták magyar királlyá, ezért joggal feltételezhetjük, hogy a miniatúrán látható másik kisfiút is tizenegy évesen ismerjük meg. Ám ez egyúttal azt is jelenti, hogy ő mindörökre tizenegy éves marad, vagyis soha nem éri meg a felnőtt kort. De bármi történik vele, ő mindenkor itt lesz velünk a szeretetén keresztül. Ennek a kis királyfinak a szeretete elpusztíthatatlan, hiszen Isten szeretetét hordozza a lelkében és nem lehet kétséges, hogy Krisztushoz hasonlóan, ő is egy áldozati utat bejárva tudja megmutatni az irántunk érzett szeretetét és azon keresztül, Isten szeretetét. Nekünk ezt a kisfiút kell felismernünk, megismernünk és a szívünkbe fogadnunk ahhoz, hogy megkoronázódjunk és megtaláljuk a kiutat ennek a világnak a nyomorúságából. Önök most biztosan felteszik magukban a kérdést: „Ki lehet ő?” Molnár V. József megfogalmazása szerint: „A Magyar Szent Korona önmagán túlmutatva a közénk született Istent, Jézust idézi meg.” Vagyis amikor mi az emberi testet öltött Szent Koronát keressük, akkor egy olyan kisfiút keresünk, aki a megtévesztésig hasonlít a gyermek Jézusra. Ennek az „angyali lénynek” a megjelenéséről és a kis Jézussal való döbbenetes hasonlóságáról szól egy kopt apokrif irat üzenete. Erről olvashatnak a következő írásomban.
Forrásmunkák:
Badiny Jós Ferenc: Jézus király, a pártus herceg. Pap Gábor: Fejezetek a Szent Korona és a koronakutatás történetéből.



Dobogó
24
Az előző két írásomban igyekeztem érzékeltetni, hogy Isten különös kegyelméből egy emberi lény a Szent Korona tulajdonságainak és erejének hordozójává válhat. Ha megvizsgáljuk a Szent Korona tulajdonságait és működését, akkor érzékelhetjük, hogy nagyon is fennáll ennek az átlényegülésnek a lehetősége. A Képes Krónika egyik miniatúrája pedig egyértelmű bizonyítékát adja annak, hogy őseink ismerték ennek az átlényegülésnek a szent titkát. (A legkisebb királyfi szeretetének ereje és hatalma. Dobogó, XVI. évf. 1-2. sz.) Amikor 1608-ban, Rudolf császár lemondása után Prágából hazatért a Szent Korona, akkor Pozsonyban ezekkel a szavakkal fogadták: „Légy üdvözölve hazánknak isteni ereje, Krisztus Képe!” És valóban, ha valaki látja a Szent Koronát, akkor általában az elülső részét, vagyis Krisztus képmását, az Alsó Pantokrátor képet látja. De nemcsak évszázadokkal ezelőtti ünnepi eseményeken és koronázások alkalmával volt ez így. Amikor manapság fényképeken, metszeteken vagy a Parlament épületében látjuk a Szent Koronát, akkor is ez az elsődleges nézőpont. Fentiek figyelembevételével kijelenthetjük, hogy amikor mi a Szent Koronát látjuk, akkor Jézus Krisztust látjuk. Ameddig a Szent Koronát tárgynak tekintjük, addig ennek a kijelentésnek nincs különösebb súlya. De ha a Szent Korona tulajdonságait és működését egy gyermekben ismerjük fel, akkor ez a kijelentés rendkívüli jelentőséget kap, hiszen a Szent Korona mint élő minőség, párhuzamba állítható Jézus Krisztussal. A II. Géza koronázását ábrázoló miniatúra üzenetét is figyelembe véve, tehát arra a következtetésre juthatunk, hogy lesz (vagy van!) a magyarság életében egy kisfiú, aki nemcsak külső, de belső tulajdonságai tekintetében is olyan, mint a gyermek Jézus. Mielőtt valaki hirtelenjében eretnekségnek, istenkáromlásnak stb. bélyegezné a fenti gondolatsor végeredményét, egy ősi kopt apokrif irattal szeretném bizonyítani a fenti következtetés létjo
gosultságát. Ezt a történetet Zajti Ferenc, a „Zsidó volt-e Krisztus?” című munkájának 307. oldalán közli. De most az alábbiakban olvashatják:
„Egyszer, amikor József-atyával kint dolgozgatott a gyermek Jézus a közeli szőlőskertben, egy a kis Jézushoz hasonló angyali lény jött be egyenesen Mária szobájába. Mária nagyon megijedt, mert nem tudta megkülönböztetni gyermekétől, akihez nagyon hasonló volt, de mégse volt ugyanaz. HolvanazénJézusom?-kérdezéazangyali lény – mert találkoznom kell vele. Nincs idehaza – válaszolá félénken Mária –, de menten haza hívom. És elfutott a közeli szőlőskertbe. Odaérve, ahogy elmondta a jelenséget József-atyának, a szó eljutott a kis Jézushoz is, aki ujjongó örömmel kérdezé Mária anyát: Hol van ő, hogy viszontláthassam már, akire olyan régóta várakozom? József, Mária és a gyermek Jézus sietve indultak a szőlőskertből haza. Ahogy belépnek Mária szobájába, ott várakozott a kis Jézussal megtévesztésig hasonlatos angyali lény. Minthogyha ugyanegyek lettek volna. És amikor találkozott a kettő, csak átölelte a gyermeket a ragyogó szellem. És csak csókolta hosszan és a gyermek is őt, mígnem eggyé olvadának.”
Csodálatos és szívet melengető ez a történet. Az ilyen, az idők mélyéről felbukkanó apokrif iratoknak, mindig valami nagyon fontos üzenete szokott lenni. Biztosak lehetünk benne, hogy ebben az esetben sincs ez másképpen, hiszen a történet önmagában értelmezhetetlen és megmagyarázhatatlan. Ezért most vizsgáljuk meg részletesen ezt az apokrif iratot és próbáljuk értelmezni az üzenetét! Tehát az eseménysor kezdetén a Fiú nincsen jelen, mert az atyjával dolgozik a szőlőskertben. Viszont Szent József a foglalkozására nézve nem szőlőműves, hanem ács volt. Vagyis itt már arról az Atyáról lehet szó, akit Jézus az Evangéli
A magyarok nagy hatalmú őrangyala
FRANZONI ZOLTÁN



MITIKUS MAGYAR TÖRTÉNELEM 25
umokban szőlőművesnek nevez. (Ján. 15, 16.) Míg tehát a kis Jézus az atyjával a szőlőskertben vannak, addig Mária szobájában megjelenik „egy a kis Jézushoz hasonló angyali lény”. Mária szobája az ő legszűkebb köre, ahol leginkább otthon van. Ez alapján arra gondolhatunk, hogy ez az írás a maga sajátos jelképrendszerével azt üzeni, hogy ez az „angyali lény” egyszer majd Mária Országában fog megjelenni. Mária nagyon megijed, mert aki bejön a szobájába, az nagyon hasonló a kis Jézushoz, de „mégse ugyanaz”. Az „angyali lény” Jézust keresi és a kérdés, melyet Máriához intéz („Hol van az én Jézusom?”), azt mutatja, hogy számára a Jézussal való kapcsolat élő, eleven valóság. Jézust keresni és vele találkozni többféleképpen lehet, de érzékelhető, hogy ez az „angyali lény” nagyon határozott, céltudatos és a Jézussal való találkozása nem lesz hétköznapi esemény. A „találkoznom kell vele” kifejezés arra utal, hogy ez a találkozás sorsszerű, úgy is mondhatnánk, hogy karmikus okai vannak. De érzékelhetjük azt is, hogy ez az „angyali lény” nem csupán tétlen szemlélője, hanem cselekvő részese ennek a találkozásnak. Mária félénken közli az „angyali lénnyel”, hogy Jézus „nincs idehaza”, de „menten hazahívja”. Ezután elfut a közeli szőlőskertbe és elmondja a „jelenséget” Józsefnek. Amikor a kis Jézushoz kerül a szó, akkor ő „ujjongó örömmel” kérdezi: „Holvanő,hogyviszontláthassammár,akireolyanrégótavárakozom?”Vagyis a kis Jézus jól ismeri ezt az „angyali lényt” és már nagyon várja a vele való találkozást. Úgy tűnik, hogy Jézus már régóta az Atya szőlőskertjében tartózkodik akkor, amikor ez a kisfiú megjelenik. Lehet, hogy már majd kétezer éve? Aztán József, Mária és a gyermek Jézus sietve indulnak haza a szőlőskertből. Eközben a „kis Jézussal megtévesztésig hasonlatos angyali lény” Mária szobájában várakozik és amikor belépnek a szobába, akkor ott találják. Az írás nem győzi hangsúlyozni a Jézushoz való hasonlóság mértékét: „Minthogyha ugyanegyek lettek volna.” De a hasonlóság nemcsak a külső tulajdonságokban mutatkozik meg: „És amikor találkozott a kettő, csak átölelte a gyermeket a ragyogószellem.Éscsakcsókoltahosszanésagyer
mek is őt, mígnem eggyé olvadának.” Vagyis ez az „angyali lény” olyan szeretetet mutat Jézus iránt és Jézus iránta, hogy ők a szeretetükben eggyé válnak. A történet üzenete szerint tehát a mi világunkban, sőt egyenesen a mi hazánkban várható egy „angyali lény”, egy kisfiú megjelenése, aki már első látásra olyan mint a kis Jézus, de mégis önálló személyisége van. A történetben a gyermek jelenléte megfoghatatlan, hiszen az irat őt mindig „angyali lénynek”, illetve „ragyogó szellemnek” nevezi. Ebből érzékelhetjük, hogy Jézus gyermekkorában, illetve akkor amikor ezt a történetet papírra vetették, ez az „angyali lény” még nem öltött testet, de mint idea, mint eszme, már akkor is jelen volt. Amikor ez az „angyali lény” emberi testet ölt és egy földi gyermekként megjelenik, akkor teljesül be mindaz, amiről ez az ősi kopt irat tudósít bennünket. Vagyis ez a gyermek a földi életében Jézust keresi és meg is találja, aztán a szeretetében eggyé válik vele. Ez a kisfiú olyan szeretetet mutat fel, mely szeretetben szinte már az önálló személyisége is feloldódik és az ő szeretete, Jézus szeretetével azonossá válik. Ez csak akkor lehetséges, ha ennek az „angyali lénynek” a szeretete ugyanolyan önzetlen, feltétel nélküli és a teljes önfeláldozásig menő szeretet, mint amilyen Jézus Krisztusé. Ám ha valaki Jézus Krisztussal eggyé válik, az nemcsak a szeretetével, de a fájdalmával, a szenvedésével, sőt a megváltói küldetésével is eggyé válik („Minthogyha ugyanegyek lettek volna.”). Ez akkor is így van, ha egy gyermekről van szó. A Legenda Aurea szerint az angyalok elsősorban azért küldetnek hozzánk, hogy fölgyújtsák bennünk a szeretetet. Másodsorban azért, hogy értelmünket megvilágosítsák a tudásra. Harmadsorban pedig azért, hogy minden tökéletes dolgot megerősítsenek bennünk egészen a végig. Emlékeznek még arra, hogy mit üzen nekünk a II. Géza koronázását ábrázoló miniatúra? Többek között azt, hogy az „angyali” Szent Korona két szinten működik: egyrészt szellemi szinten („értelmünket megvilágosítja a tudásra”), másrészt lelki szinten („fölgyújtja bennünk a szeretetet”). De míg a tárgyi mivoltában működő Szent Korona, mindig csak egy



Dobogó
26
adott személyt képes rávezetni erre a beavatási útra, addig az emberi testet öltött Szent Korona, emberek tömegeit. A fentiek alapján mindenki érzékelheti, hogy „Krisztus Képe”, az emberi testet öltött Szent Korona, valóban létezhet és amikor a Képes Krónika miniatúrája úgy mutatja be ezt a kisfiút, mint aki a Tejút erejét, vagyis Isten szeretetét hordozza és adja át, akkor semmiféle túlzásról nincs szó. Most viszont a kereszténység egyik legnagyobb hatású szentjének, Pio atyának a jövendölését kell megvizsgálnunk. Ez a jövendölés kifejezetten nekünk, magyaroknak szól és a kopt irathoz hasonlóan, egy „angyali lény” szerepel benne. Íme:
„Magyarország egy olyan kalitka, amelyből egyszermégegygyönyörűmadárfogkirepülni. Sok szenvedés vár még rájuk, de egész Európában páratlan dicsőségben lesz részük. Irigylem a magyarokat, mert általuk nagy boldogság árad majd az emberiségre. Kevés nemzetnek van olyan nagy hatalmú őrangyala, mint a magyaroknak és bizony helyes lenne erősebben kérniük hathatós oltalmát országukra!”
A jövendölés első mondata, Magyarországot kalitkának nevezi és Pio atya szerint ezt a kalitkát egyszer még egy „gyönyörű madár”, vagyis egy nagyon tiszta lélek fogja elhagyni. Ez a tiszta lélek megtalálja a kalitkából kivezető utat, és mi magyarok csak akkor fogjuk igazán megismerni őt, amikor már elhagyta ezt a kalitkát. A „sok szenvedés” most is jelen van az életünkben. De az isteni kegyelem működik, mert egy „gyönyörű madár”, egy tiszta lélek, az isteni kegyelem forrása lehet a számunkra. Pio atya üzenete szerint; nekünk magyaroknak „egész Európában páratlan dicsőségben lesz részünk”. Gondoljuk végig, hogy milyen nagy lehet az a dicsőség, amelyért még a Krisztus sebeit ötven éven keresztül magán viselő Pio atya is irigyel minket! Úgy tűnik, hogy ennek a dicsőségnek a forrása egy olyan „angyali lény”, egy olyan kisfiú, aki minden tulajdonságával a gyermek Jézus megidézője. Nemcsak a sötétszőke hajával, a kék szemeivel és a fenséges
megjelenésével*, de a szeretetével, a bátorságával és az alázatosságával is. A mindenható Istentől hatalmas kegyelmi ajándékot kap a magyar nemzet azzal, hogy „Krisztus Képe” Magyarországon, magyarként születhet meg. Isten kegyelméből egy kisfiún keresztül láthatjuk a gyermek Jézus fenséges, angyali szépségét és érezhetjük a szíveket lángra gyújtó szeretetét. Ennek a boldogságnak a kiáradásáról szólt Pio atya, aki a jövendölés utolsó mondatában, „nagy hatalmú őrangyalnak” nevezi azt az „angyali lényt”, akit a mindenható Istentől kapunk oltalmazónak és lelki vezetőnek. Ez az „őrangyal” egész Magyarországot és az egész magyarságot képes megvédeni a gonosztól. De ehhez a mi imáinkra is szükség van. Pio atya arra ösztönöz bennünket, hogy „erősebben kérjük” a mi nemzetünk „nagy hatalmú őrangyalának” „hathatós oltalmát” országunkra. De hogyan lehet ennek az „angyali lénynek” ekkora hatalma? Ez csak akkor lehetséges, ha ez az „őrangyal” már a földi küldetése során is eredményesen védelmez bennünket a gonosztól. (Emlékezzünk a Képes Krónika képére, ahol a Fehér Lovat vezető kisfiú, szemeivel a lovat vigyázza!) Egy őrangyalnak az a küldetése, hogy mindenáron megvédelmezze a rábízottakat. Ha másképpen nem tudja, akkor a saját testével...
* Egykor Publius Lentulus júdeai prokonzul a hallottak alapján leírta Jézus külsejét. A leírás szerint Jézus alakja fenséges, arca rózsás és páratlanul szép. Ezen kívül az is olvasható ebben a Tiberius császárhoz írt levélben, hogy Jézus sötétszőke hajú és kék szemű volt. Nem lehet kétségünk afelől, hogy a gyermek Jézus ugyanezekkel a külső tulajdonságokkal rendelkezett.
Forrásmunkák:
Legenda Aurea
Molnár V. József: Kalendárium
Röck Gyula: Zsidó volt-e Jézus?
Zajti Ferenc: Zsidó volt-e Krisztus?



MITIKUS MAGYAR TÖRTÉNELEM 27
Halasy-Nagy Endre „Halad a nyelv...” című írása (Dobogó, 2017. február-április) a finnugrisztika „lélektanával” foglalkozik, és logikusan – ugyanakkor szellemesen – mutatja be, hogy miért nem folyik (miért nem folyhat) vita a tudományban a finnugor kérdésről. A cikk egyik bevezető mondata így hangzik: „A nyelv a népé, amelyik alakította és használja. És a nemzetnek joga van megtudni nyelvéről az igazságot, a teljes igazságot!”. Az, hogy a nép megtudja az igazságot, hogy véget érjen a „finnugrisztikai rémálom”, elhatározás és az azt követő döntés és végrehajtás kérdése. Az elhatározás lehet a népé, a döntés és végrehajtás joga azonban nem az ő kezében van. Az elhatározásnak tehát ott is meg kell születnie, ahol azt megfelelő döntés követi, melyet azután végre is hajtanak. Vagyis egy olyan országvezetésben, amely nem csak címkéiben, de tetteiben is magyar. Hogy milyen nyelvtan- és történelemkönyvet vesznek kezükbe iskolásaink, hogy kiszórják-e az MTA-ból a „mindenféle magyarul tudogató, idegen zsoldban álló nyelvészeket”, hatalmi kérdés. Ám ha majd nem finnugor világkongresszus rendezésére költi 150 millió forintunkat a hatalom, hanem „a nemzetiség és nyelv erősítése, terjesztése és pallérozása szent céljára”, mely célra gróf Széchenyi István 1825. november 3-án, a pozsonyi országgyűlésen minden birtokának egyévi jövedelmét ajánlotta fel, akkor sem dőlhetünk kényelmesen hátra. És még akkor sem, ha az ország első közjogi méltósága nem olvas majd fel hasonló beszédeket: „Nagyöröm,hogyazzalajóérzéssellehetek együtt Önökkel, ahogy a ritkán látott rokonaivaltalálkozikazember.(...)Lehet,hogyolykor néhány száz évig nem találkoztunk. Lehet, hogy átmenetileg megfeledkeztünk a rokonságról. De a mondatszerkesztés, a személyragok,ahanglejtés,adallamvilágakkorisőrzika
rokonságot, ha az idő múlásával másként formálódnak a hangok, ha új és új ismereteket szerezve újabb és újabb szavak épülnek a nyelvbe. (...) A hatalmas területen szétszóródott, egymással nem vagy alig érintkező finnugor nyelvek közösségét felismerni, bizonyítani, belátni, elfogadtatni nem volt könnyű feladat. A magyar tudományosságnak ebben igen jelentős érdemei vannak...” (Részlet: Áder János köztársasági elnöknek a VII. Finnugor Világkongresszus megnyitóján 2016. június 15én Lahtiban elmondott beszédéből.) (Megjegyzem, hogy a magyar tudományosságnak éppen ezekről az „igen jelentős érdemeiről” szól Halasy-Nagy Endre írása.) Szóval, ha nem efféléket mond majd a köztársasági elnök, hanem például azt, hogy „szép ez az ország, kedvesek az emberek, akkor is érdemes idelátogatni, ha a nyelveinknek nem sok közük van egymáshoz”, nos, akkor sem nyugodhatunk meg. Hogy miért? Azért mert az Akadémián túl, az Országházon kívül, a nyelvet, mely a népé, aki birtokolja, alakítja és használja azt, egy mindennél veszedelmesebb kórság emészti már jói ideje. Mielőtt azonban diagnosztizálnánk ezt a kórt, egy gondolat erejéig vissza kell térnünk arra, vajon tényleg hatalmi döntés kérdése-e a finnugor elmélettől, a hamis történelemképtől való megszabadulás. Azoktól hozom a példát, akikkel a legkevésbé sem szeretek példálózni: a franciáktól. De hát a jó példa akkor is jó, ha a forráshely nem kifejezetten kedvünkre való. Lássuk tehát:
A „franglais”(a ’français – francia’ és az ’anglais – angol’ szavak összeolvasztása) azoknak az angol-amerikai eredetű neologizmusoknak (nyelvi újításoknak) a pejoratív összefoglaló neve, melyek az 1950-es évektől kezdve nagy számban kerültek be a francia nyelvbe. Tágabb értelemben az angol szavakkal teletűzdelt stílus, beszéd. Franciaországban a franglais elleni harc a hatvanas évek elején kezdődött el. Létrejött az a hivatalos francia nyelvpolitika,
Édes-megkeserített anyanyelvünk
KARDOS GÉZA



Dobogó
28
mely elsőrendű feladatának tekintette a francia nyelv védelmét. E politikának köszönhető többek közt – hogy 1971 óta minden minisztériumban működik egy ún. TerminológiaiBizottság. E bizottságok feladata a szakterület terminológiai hiányosságainak – értsd: az angol terminusoknak – a feltérképezése és francia szavakkal való helyettesítése. Az így összeállított listákat a Francia Akadémia ellenőrzése után miniszteri rendeletek formájában a JournalOfficiel de la République Française publikálja rendszeresen. A terminológiai listákban foglalt francia szavak használata kötelező érvényű az állami intézményekben! Még a számítástechnika területén is sikerült szinte a teljes informatikai alapszókészletet franciásítani és azt el is terjeszteni. (Pl.: hard disk –> disque dur, computer –> ordinateur, file –> fichier, database –> basededonnées stb.) Ha valaki így védi az üveggyöngyöt, mi vajon miért nem védelmezzük az igazgyöngyöt? (Eszemben sincs lebecsülni a francia nyelvet gyerekkorom óta szeretem és beszélem – de lássuk be, hogy anyanyelvünkkel összevetve nem túlzó a hasonlat.) Ám, mint említettem, az igazi veszély nem ez, hanem az, ami az utcán leselkedik a magyar nyelvre. Annak a fiatalságnak ugyanis, mely már legalább a harmadik agymosott nemzedék, egyre nagyobb hányada tekinti anyanyelvét a minimális kommunikációs igényeket kielégítő eszköznek, s ekként is használja azt. És ez nem az ő hibája! Az iskolai tananyagból sorra tűnnek el az értékes irodalmi alkotások, melyek gazdagíthatnák szókincsét, javíthatnák szépérzékét, emelhetnék műveltségi szintjét; az elektronikus médiumok csatornái éltető víz helyett szinte kizárólag szennyvizet szállítanak; a példaképpé előléptetett „celebek” (a latin eredetű celebritás, a.m. híresség, rövidülése) pedig még a „petit nègre”-t (a gyarmati franciakreol nyelv gúnyneve, mely az igéket megtartja főnévi igenévi alakjukban és a névelőket is ötletszerűen használja) is alulmúló módon beszélik a magyar nyelvet. És ők lettek az ízlésformálók, a „nyelvújítók”! A valóságshow-k „sztárjainak” primitívsége, műveletlensége, trágársága pedig visszaköszön a szappanoperákban és
ezzel a kör bezárul. Ezek ugyanis a legnézettebb műsorok. Íme, egy csokorra való „trendi” mondat:
„No para kiscsávó, nem kell a feszkó!” „Egy fárasztó kari aji sopping után kell egy kis pihi.” „Nagy a nyomás, a presszing a csapaton.” „Kell ez az érzés, a fíling.” (És persze kell a magyarázat, ha valaki nem tudná mi az az érzés, vagy a nyomás.) „Csá, léptem.” „A javaslatomat a bossz séróból visszadobta.”
A fenti vérlázító összeállításban a para a görög paranoia (gond, félelem) rövidítése. A csávó (fiú) és séró (haj) cigány szavak. A sopping, presszing, fíling és bossz az angol shopping (bevásárlás), pressing (nyomás), feeling (érzés) és boss (főnök) fonetikus alakjai. A csá az olasz ciao (szia) elferdítése. És mi benne a magyar? Nos, a feszkó(feszültség), a kariaji(karácsonyi ajándék), meg a pihi (pihenés)!!
Mondják meg, mi a „franglais” ehhez képest? Fejünk sem fájna, ha csak az ellen kéne harcolnunk. Mondjuk az olyan – franciából beszivárgott, és a műveltebb közép- és felsőosztály beszédébe beépült – kifejezések ellen, mint pl. a „fasébanvagyunk” („être faché” franciául a.m. haragban lenni).Vagy esetleg rossz a példa? Hiszen ez a probléma már megoldódott! „Fasírtbanvagyunk” – mondja a miniszter és a recepciós, a főorvos és a betanított munkás, és én szeretném megkérdezni, hogy ő éppen mi a fasírtban: a darált hús, a zsömle, a tojás vagy a hagyma, s közben aggódom, mert ha ezek tényleg haragban vannak, annak az ebéd látja kárát. Humorosan hangzik, pedig tragikus! Azt akarom ugyanis mondani, hogy „harag”. De nem azt mondom, sőt még azt sem, hogy „faché”, ami franciául valóban haragot jelent, hanem helyette a német „faschiert” jövevényszót, vagyis azt, hogy „vagdalthús”! Igekötőink is szép lassan áldozatául esnek az „utcaineologizmusnak”. Remélem a kedves olvasó „bevéd”majd, ha netán egyesek „besér



MITIKUS MAGYAR TÖRTÉNELEM 29
tődnek” az itt leírtak miatt és ezért „betámadnak” engem. Pontosan tudom, hogy az új értelmező kéziszótár a „faséban van valakivel” szólás mellett a „fasírtban van valakivel” alakot is közli, tréf., azaz tréfás minősítéssel. Mint ahogyan azt is tudom, hogy a „betámad”, „besértődik”, „bevéd” és társai ellen felszólalókat a „hivatalosok” azzal intézik el, hogy: „A nyelv ilyetén változásai miatt besértődni nem érdemes, nem valószínű, hogy ettől belassul ez a változás. Inkább tessék elgondolkodni a be- igekötő eddig nem ismert stilisztikai lehetőségein”. Jelen írásban éppen erre a gyakorlatra szeretném felhívni a figyelmet. Megjelenik a nyelvben egy új – azt gyengítő – elem. Ez történhet tudatos becsempészés útján, vagy spontán módon. (Ez utóbbinak annál nagyobb az esélye, minél divatosabbá válik a jópofának álcázott, valójában végtelenül primitív nyelvferdítés. Gondoljunk csak a L’art pour l’art Társulat Besenyő családjának ordenáré és idétlen beszédére, amelyet minden magára valamit adó értelmiséginek illett utánoznia.) És azok, akiknek hivatalból kellene fellépniük ezek ellen a torzítások, torzulások ellen, éppen az ellenkezőjét teszik: felveszik az értelmező szótár szócikkei közé, vagy nyelvünk eddig lappangó stilisztikai lehetőségeiként népszerűsítik őket. De vajon pótolja-e valami a tananyagból kikerült irodalmi értékeket? Hogyne pótolná! Mert olvasni azért meg kell tanulni, különben hogyan tájékozódna az információra éhes ifjúság (és nemcsak az ifjúság!) a Facebook-on, Twitter-en és a hozzájuk hasonló, magvas olvasnivalót kínáló közösségi hálózatokon. Ám az igazi „irodalmi csemegét” kínáló „bloggerekről” (internetes naplóírókról) se feledkezzünk meg! „Kimeríthetetlenülsokattudokírnijóformán bármiről, amiről legalább pöti derengő fogalmam van.” – olvashatjuk az egyik önjelölt irodalmár naplójában. Tudják, mi a szövegben szereplő „pöti”? A francia „petit” (kicsi) fonetikus alakja. De hogyan került ide? Biztos úgy, hogy olyan „jópofa”! A szerzőt nyilván nem zavarja, hogy a „petit” terjedelemben, fizikai méretben jelent ki
csit, hiszen nem tud franciául. Én viszont véletlenül tudom, hogy az illető (hölgy) német nyelvterületen szerzett felsőfokú diplomát. Kíváncsi lennék, kijavítana-e, ha megkérdezném tőle, „miért nem olyan szavakat használ, amiknek a jelentéséről legalább klein derengő fogalma van”. A baj az, hogy sokan fogják olvasni folyamatosan bővülő naplóját, így hamarosan soksok pötivel találkozunk majd az utcán, meg a tv-ben.
Egy ismerősöm mesélte, hogy a vonaton leszólított egy lányt, aki válasz helyett angolul kérdezett valamit tőle. A fiatalember történetesen jól beszéli a nyelvet, így válaszolt a kérdésre. A lány ezután már hajlandó volt szóba állni vele, mert, mint mondta, átment az első teszten, vagyis beszél angolul. Nála pedig ez alapvető követelmény ismerkedéskor. Hogy az anyanyelvét hogy beszéli az illető, az mellékes. Szomorú! Még szomorúbb, hogy a hölgy gyermek pszichológus. És végül hogyan várhatnánk el attól, aki az ételt és az italt „letolja” vagy éppen „betolja”, hogy gyermekeinek elmagyarázza, hogy a terített asztal Úr asztala, az étkezés pedig étel-ital áldozat, nem kajálás-piálás. Bocsássunk meg azoknak, akik nyelvünk gyilkolásának ezt a folyamatát elindították, és folyamatosan életben tartják? Ne bocsássunk meg, mert tudják, mit cselekszenek! És bocsássunk meg az utca emberének, akivel végrehajtatják ezt a gyilkossági kísérletet? Bocsássunk meg nekik, mert nem tudják, hogy mit cselekszenek! Bocsássunk meg, de
EMELJÜK FEL VÉGRE A SZAVUNKAT!
Hamarosan elkészül új honlapunk, amely a szeves műveltség legnagyobb portálja lesz!
www.kethollos.hu



Dobogó
30
Málta felülnézetből úszó halra emlékeztető szigetcsoportját a közelmúltban az az esemény hozta a médiahírek áramába, hogy egyik fő turisztikai nevezetessége, az Azúr ablak szirt a tengerbe omlott. A kicsinyke állam ikonikus látványosságának elvesztéséhez a terület túlzásba vitt kihasználása (például filmipar általi igénybevétele) is hozzájárulhatott, vagy – ahogyan mondják – a természetes erózió volt az egyedüli kiváltó ok? – nem tudhatjuk. A sokakat vonzó zarándokhely horizontján immár hiányzik a kígyófejként a tengerben álló pillérre kinyúló kőhíd által keretezett kapu / ablak képe. Hogy mirenyílt még egészen napjainkig, arról azonban – tudomásom szerint -– kevés szó esett. A napkelte és napnyugta hely horizontvonalon történő vándorlásának tapasztalata a ma embere számára kevéssé ismert. A táj feltételezhetően szakrális természetrajza – a közeli kis beltenger öböllel együtt, amelyet keskeny, csónakázható barlangjárat köt össze a nyílt tengerrel (talán az ősi rendszer részeként) – jó eséllyel a fényjárás, a napút által érthető meg. A naplemente helye a tengeri horizonton éves vonulása során jobbra, a nyári napfordulókor észlelhető határ felé tart, kérdés lehet, hogy a forduló idejéhez érve a lenyugvó égitestet a kapuban találjuk-e. Nyitva van az aranykapu,
csak bújjatok rajta – juthat eszünkbe. Elsőnek magam is ezen a nyomon indultam el, annál is inkább, mivel egy látványos fotó, amit az interneten találtam, éppen ezt mutatta. A egykori természetes kőhíd alatt mintegy foglalatban nyugszik le a nap – a képen. De nemavalóságban. Mint kiderült, a művészi fotót alkotója manipulálta. Itt – a kisebb máltai sziget, Gozo nyugati végén – így soha nem látható a naplemente. Azt azonban, hogy milyen csillagképek járnak ebben a már csak képzeletben rekonstruálható keretben, érdemes lenne megfigyelni. A planetárium program és korábban készült, úgynevezett star trail (csillagjárás) felvételek alapján arra lehet következtetni, hogy télen a Lantban leszálló Vega (Csősz) után járva a nevezetes elágazásban, a Tündérek fordulójában a Deneb (Keresztbenéző, Vezércsillag) látható lehet itt úgy, hogy a Tejút ekkor a (hajdani) kőhídra merőlegesen álló függőleges irányba fordul.
(Az fenti kép csupán vázlat.) Létezik azonban egy másik ablak is, nem túl távol, Gozo sziget északi partján, a Wied il-Mielah. A tengerbe vezető szurdok végén az odalátogató meglepően szabályos formát talál, amelynek e tulajdonsága légifelvételről még szembetűnőbb. Erről a kapuról viszont elmondható, hogy éppen nyári napfordulókor a lenyugvó nap látható benne. Bár pont ilyen fotót nem
Filfla – kötőjel, gondolatjel
ifj. DURKÓ ZSOLT



MITIKUS MAGYAR TÖRTÉNELEM 31
találtam, az interneten, a könnyen elérhető SunCalc program segítségével ez nagy mértékben valószínűsíthető.
Címadó kis szigetünk, Filfla máshol van, Málta sziget déli partjaitól látszik ez a valójában csekély méretű szirt, amely Európa legdélebbre elhelyezkedő darabja itt Afrika felé. Kötőjelre emlékeztető, magányos, jól felismerhető, titokzatos jelként mégis meghatározza a a tágas tengeri panorámát. Nevét borsnak fordítják. A parttól úgy öt kilométerre lévő szigetecske múltjáról annyit feltétlenül el kell mondani, hogy a híradások szerint hajdan egy Szűz Máriának szentelt barlang-szentélynek is otthont adott, amely azonban évszázadokkal ezelőtt földrengés áldozata lett; az innen származó Mária koronázását ábrázoló – szentkép Zurrieq plébániatemplomába került. Újabb kori történetéről azt szokták megemlíteni, hogy a brit haditengerészet gyakorlatozás során előszeretettel használta céltáblának. A pusztítás oly mértékű volt, hogy az a sziget méretének csökkenéséhez is vezetett. Ez azonban – képek tanúsága szerint – nagyságrendi változást nem okozott, a szikla jel értékéből legalábbis nem veszített. Lehet, hogy ősidőkben mást célt szolgált? Más igényből és megfontolásból fakadóan – valamilyen régi műveltségben, amelyről nagyon keveset tudhatunk, egészen más „használati értéke” adódott? Közismert, hogy Málta megalitikus épület együtteseit a legrégebbiek között tartják számon. Filfla tengerben lévő – szinte szimbolikus erővel ható – motívuma jól látható arról a déli partszakaszról, ahol több emlék található, kiemelten: Hagar Qim és Mnajdra. Utóbbinak ősi elrendezése napóraként is értelmezhető, ben
ne a fordulók és egyenlőségek napfény általi kijelölésének rendszerét fedezték fel. Ha mondjuk – valamelyik őskori építménynél állva körbenézünk, akkor megérthetjük, hogy a hatalmas égbolt és a széles tengeri horizont óriási színpadán a víztükör síkján megjelenő kis kötőjel tényleg nevének megfelelő szerepbe kerül, mint távoli, horizont közeli, mérésre alkalmas igazodási pont. Talán a megannyi, különös elrendezettségű ősépítmény tájolását és a környéken mindenfelé megtalálható rejtélyes, kőbe vájt „keréknyomok” irányait is jobban meg kellene vizsgálni a csillag-képek járásával összefüggésben. A Málta északnyugati partjánál található a Szent Pál sziget. Legendája arról szól, hogy ez lehet az apostol szerencsés kimenetelű hajótörésének helyszíne. Alakja mintha kicsiben az egész máltai szigetcsoportot formázná. Véletlen? A Kék barlang méltán szerepel szinte minden Máltát hirdető kiadványban. Kapuja – e különös, ferde sziklafal -– mintha a Hattyú csillag



Dobogó
32
kép rajzát sejtetné? A nevezetes helytől keletre a parton egy domb őrzi titkát. Innen nézvést, erről a turisták által szinte egyáltalán nem látogatott helyről – ha a nap-járást vesszük figyelembe – a téli napfordulókor mérhető tér és idő egyezés tapasztalható: a Nap pont Filfla szigetbe száll le.
A sziget célszerű, megfelelő támpont. A helyről a Hold járása is jól megfigyelhető. A MoonCalc program szerint például ma, 2017 május 15-én, ezen írásom leadásának napján a fényes éjjeli világító Nappal hasonló méretű korongja éppen azonos módon száll le a sziget mögé.
A kiemelkedés melletti völgy nem valami üdítő látvány – valamilyen palackozóüzem üvegtörmelék lerakó helye. Az üveghegyekentúl– tenger és égbolt hatalmas színpadán – azonban tágas és szabad a kilátás. Útmutatását kaphatunk FeLFeLé. A lenti tengert, emberkereskedők embertelenségének kitett, megtévesztett szerencsétlenek nyomorúságát sem feledve, bizony elmondhatunk egy imát, mi európaiak – magyarul, mások helyett is, újra – az éjben, amelyben űrkutató kísértetek, génmanipulációs kísérletek, civilizált csalások, legalizált aljasságok keverednek hazugságok tömegével, önhitt haszonelvűséggel. Kényelmet ígérő szolgáltatások árulóira és kiszolgáltatottjaira, zsákutcák vámszedőire, fényűző szenvelgésre és pazarlásra, nincstelenek nyomorúságára, meg nem gondolt gondolatok továbbítóira, emberhez méltó életre vágyó lelkekre egyaránt a kegyelem teríti aránytalan árnyát. Teremtőnk! Segíts meg minket ügyünkben újra, hogy szép, jó és igaz utakra térhessünk!
Online előzetes helyfoglalás, Újságarchívum, Video archívum, Élőközvetítés, Képgaléria, Népmese tár, a Szent Korona kutatás teljes anyaga, Esemény-rovat, Különleges design, Új webáruház, Hozzászólási lehetőség mindenhez, Közös gondolkodás, Hírek
Mindez a hamarosan elkészülő új honlapunkon!
www.kethollos.hu



MITIKUS MAGYAR TÖRTÉNELEM 33
Dr. Érdy Miklóst 56 forradalmi szele sodorta az Egyesült Államokba. A forradalom bűvöletébe esett fiatalembert szabadságszeretete sodorta az események örvényébe. Menekülnie kellett. Bonyhádon a Petőfi Sándor gimnáziumba járt, majd Veszprémben a Vegyipari Egyetemre. Fogorvosi végzettségét a New York Universityn (DDS), kutatóvegyészi tudását a Brooklyn Polytechnic Universityn (PhD) szerezte. Több kémiai dolgozata, hét találmánya, ötven USA- és nemzetközi szabadalma van. Szakmája szerint általános és kozmetikai fogorvosként tevékenykedett nyugdíjba vonulásáig. Nyári szabadságát távolkeleti tanulmányutakkal töltötte. Kínai utazásai során döbbent rá az ázsiai hunok és a honfoglaló magyarok közötti elképesztő egyezésekre, amelyekről a hazai tudomány előbb még nem tudott, később pedig tudni sem akart. Felismerései örök érvénnyel segítik a magyar őstörténet kutatóit, megjelent tanulmányai az őstörténet tényeit kereső egyetemi ifjúságot.
Az 1980-as években több tanulmányutat tett Ázsiában, olyan vidékeken, ahol magyarországi előde még sosem. Járt az ősi Khorezmben, Buharában, Szamarkandban, Ordosban, Jarkandban, a Góbiban és a Takla Makánban. Ő eljutott Körösi Csoma el nem ért úticéljáig. A hun üstökkel, és a nagy ordosi arany lelettel foglalkozó kutatási eredményeit a Belső-Ázsia Bizottság elnökének meghívására először a Harward egyetemen adta elő. Összefoglalója az egyetem Inner Asia Report Newsletterében jelent meg 1990-ben. Ezután évente több nemzetközi konferencián elemezte a keleti hun–xiongnu – és az európai hun történelemnek a tudományos körök által mindaddig tagadott összefüggéseit a régészet útmutatása nyomán. Kiemelkedő az eurázsiai hun áldozati üstökről 1995-ben közölt tanulmánya, a: Hun and Xiong-nu Type Cauldron Finds Troughout Eurasia (Bloomington, Indiana). A hun üstökkel kapcsolatos dolgozatát egyetemi kiadványokban közölték, és több nyelvre is lefordították, így törökre és kínaira is. Magyarra mindmáig nem. 1999-ben másodszor is meghívást kapott a Harward egyetemre, ahol a hun lovas temetkezéseket és a lovas-sírok szerkezetét, továbbá a hun női sírokban arany diadémjait elemezte, megállapítva, hogy a korai előhun, hun lovas temetkezések és sírszerkezetek a honfoglaló magyar temetkezési szokásokig tartanak. Negyedszáz régészeti dolgozatát közölték tudományos kiadványok (USA, Kína, Törökország, Korea, Oroszország, Olaszország, stb.), és számos nemzetközi konferencián adott elő, annak ellenére, hogy nem volt hivatásos orientalista, de munkásságával kiérdemelte a nemzetközi tudományos világ elismerését, amely elismerést idehaza, a magyar tudományos köröktől mindmáig nem kapta meg, hiába írtak magyarul megjelent tanulmányaihoz elismerő bevezetést a kutatási területet jól ismerő prof. Erdélyi István és prof. Bárdi László. (A hun lovastemetkezések. Bp. 2001.) A hun üstökről írott tanulmányát a finnugor mámorban hencsergő Sinor Dénes ilyenképpen méltatta egyik egyetemi előadása után, hogy: „Te Miklós, te mi a csudát akarsz te itten ezekkel az üstökkel! Teáskannákból akarsz világtörténelmet csinálni? Bóna István
szerint az ürümcsi múzeumban látható hun áldozati üst csupán csak egy hamisított vacak, és nem régészeti bizonyság. Dr. Érdy Miklós két évtizedes, saját költségén végzett kutatómunkája, a gyakran igen nehéz terepen, nem civilizált állapotú területeken történő anyaggyűjtése és az azt követő, nagy alapossággal és tudományos pontossággal végzett szakirodalmi elemzései nem csak a tudomány fehér foltjaira derítettek fényt, de a korábban fel nem tételezett összefüggések felismerésével a tisztánlátást is elősegítették. Munkája során bukkant rá 1986-ban egy elfelejtett lehetőségre, a Stein Aurél Kutatási Alap ösztöndíjára. Ennek a zárt, britek által vezetett kutatási alapnak a nyitját dr. Érdy Miklós találta meg a magyar Ázsia-kutatás számára és az utóbbi évtizedekben már tíz magyar szakember számára tette lehetővé a távol-keleti terepmunkát. Kutatómunkája során évről évre gyarapodott a hunokkal foglalkozó tudományos irodalom, korábban hiányzó térségek telnek meg leletekkel és a nemzetközi tudományos életben eddig soha fel nem ismert régészeti párhuzamok tűntek elő, melyeknek mindegyike nem várt és korábban nem ismert eredmény. A bennünket leginkább érdeklő, az ázsiai és a honfoglaló magyarság között immáron tényként felsorolható hasonlóságokról és azonosságokról kérdeztük a két konferencia között hazalátogató dr. Érdy Miklóst. –MikorelőszörlehetettKínanyugatitartományaibautazni, rögtön útra kell a magyarok ázsiai nyomait kutatni? – Először 1981-ben lehetett odamenni. Én 1983-ban jártam ott, évekkel korábban, mint bárki más magyarországi kutató. De ezt megelőzően már voltam Moldvában, majd Közép-Ázsiában. Megfogott a magyar őstörténetnek megannyi homályban lévő része, de nem az őshazát kerestem, inkább kíváncsian nézelődtem, kérdezősködtem, kutattam... – Erre mondják mifelénk, hogy aki keres, az talál is... – Mondjuk inkább úgy, hogy aki nem keres, az nem is talál. De, aki kutat, rábukkanhat érdekességekre. Első utazásaim során érdeklődtem, megnéztem mindent, amit csak lehetett, és amit csak engedtek. Példa erre, hogy Ürümcsiben, második ottjártamkor fedeztem fel – a régebben már látott múzeumban – egy újonnan kiállított üstöt, amelynek párdarabjával magyarországi múzeumokban találkoztam. Láthattam, hogy itt nem párhuzamosságról, hanem – az üst esetében – azonosságról van szó! – Az Ürümcsiben felfedezett hun üst volt tehát a kezdet? – Nem egészen. Addigra már több dolog is mutatta, hogy vannak figyelemre méltó és kutatásra váró azonosságok. De az Ürümcsiben felfedezett, kétségkívül hun eredetű áldozati üst volt az, ami rögtön kézzel foghatóvá tette a történelemből 9ismerteket, az üst volt az első biztos tárgy, ami arról beszélt, hogy az ázsiai hunok innen indultak el, és nagy vándorlásuk során a Dunáig bizonyosan eljutottak, amit a Kárpátmedencei hun üstleletek bizonyítanak. – Mennyi üstlelet dokumentálta ezt az elképzelést? – Az elején persze még kevés. Korában ugyanis még senki által nem történt meg ezeknek a kétségtelenül hun eredetű áldozati üstök lelőhelyeinek egybevetése, a létező darabok összehasonlítása, az öntvények tipizálása. Igen sok munkámba került, amíg a ma ismert üstök mindegyikét összeírtam. A leletekről katasztert készítettem, és az adatokat térképábrára
Teáskannákból világtörténelmet...
dr. Érdy Miklósra emlékezünk



Dobogó
34
is felvittem. A térkép pedig mindennél pontosabban mutatta a hun nemzet nyugat felé haladását, amely ugyan nem folyamatosan, hanem néha hosszú megállókkal történt az őshazájukból való elindulás óta. – Ezen kutatásai révén tudhatjuk, hogy a korábbi néhány ismert hun üst az 1975-ben megjelent nagy tanulmánya óta már 185 darabot számlál, és a hun régészeti kutatás vezérfonalául szolgál... – Az üstkatalógusom elkészülte előtt a hun régészeti leletek az európai tudomány számára véget értek a Volga folyónál. Egyes szovjet tudósok szerint az ázsiai hunok nem lépték át a Jenyiszej folyót. A kettő közötti 2500 kilométeres területen, a mai Nyugat-Szibériában, azaz Hanti-Mansi-földön az ázsiai hun nép sosem élt. Az ötmillió négyzetkilométeren szétszóródó, alig néhányszáz lelet területi eloszlásában több ezer kilométernyi fehér folt volt. Erre nem lehet a hun nép történelmét felépíteni, mondta a tudomány. Szerintem meg lehet, mondtam én, csak meg kell keresni a hiányzó részeket. – Mi az a magyar virtus, aminek révén, meg tud találni hiányzó láncszemeket, amikor nem ott lakik, nem ásató régész, és nem járhatott minden helyszínen? – Itt sok mindent el lehetne mesélni, de inkább elmondok egy idevágó példát, ami a hun ügyekben, a hunok kutatásában szinte mindent jellemez. Én figyelmesen elolvasok minden forrást, ami csak létezik. Azokat az anyagokat tanulmányozom, amiket bárki más is elolvashat. Mégis más következtetésekre jutok belőlük. Említettem a szovjet kutatókat, akik a Jenyiszej jobb partján megállítják a hunokat, mert szerintük nem keltek át a folyón, nem éltek annak bal partján. Véleményüket a folyó jobboldali partvidékén, a keleti oldalon talált 16 hun övcsatra alapozzák. Ugyanakkor a Jenyiszej bal partján, azaz a nyugati oldalon ugyanezen szovjet régészek eddig találtak csak hun övcsatból 62 darabot. Nos, a józan észre hagyatkozva, hol éltek inkább a hunok? Ott, ahol 16 a rájuk jellemző leletek száma, vagy ott is, ahol ugyanezen leleteknek száma 62? – Ezek a nagy, díszes arany övcsatok elsősorban az ázsiai hunok régészeti hagyatéka. Az üstökön kívül van más, ami a kulturális folyamatosságot, a világképi kapcsolódást bizonyítja? – Több is. Ilyenek például az arany fejékítmények. Hun női diadémokat, koronákat nem csak a Kárpát-medencéből és a Kárpátok előteréből ismerünk, hanem ázsiai hun sírokból is. Ugyanilyen koronákat találtak a régészek Ázsia tőlünk legtávolabbi részében, amiből az derül ki, hogy ezeket a diadémokat a hun nagyasszonyok a legkorábbi ázsiai lakhelyeiken is viselték, ahogyan azt az Ordos-pusztai Xigoupan Kr.e. II. századból származó lelőhelye is bizonyítja. Annak ellenére, hogy csak 20 arany diadém van összesen Eurázsiában. Ezek jelentősége igen nagy, mert egyetlen más nép sem viselt ilyen fajta diadémokat, és nem használt temetkezési szertartásaikban. – A hun üstökről angolul megírt tanulmányát hogyan fogadták a tudományos körök? – Nagy érdeklődéssel, annak ellenére, hogy volt elismert tudós, aki a kiindulási pontot jellemző ürümcsi üstről kijelentette, anélkül, hogy eredetiben látta volna, hogy az hamisítvány. Más nemzetközi szaktekintély pedig egyenesen nekem szegezte, a kérdést: teáskannákból akarok világtörténelmet írni? De a mérvadó ak, ha előbb némi fenntartással, de később már inkább kíváncsisággal, majd annál több lelkesedéssel fogadták. Több nyelvre lefordították, konferenciákra
hívtak, ahol előadásaimban tájékoztathattam a tudományos világot. Meghívtak a Harward egyetemre, ahol előadást tartottam addigi kutatásaimról és azok eredményeiről. Azóta a magyarországi tudományos körökben is egyre inkább elfogadják kutatásaim eredményeit. –Szerencséshelyzetbenvan,mertnemkellettkutatóiösztöndíjakért kilincselnie. Megteremtette a lehetőséget, hogy olyan vidékeken végezhessen terepmunkát, ahová mindaddig magyar kutató még nem jutott el. Elsőként kutathatott, így elsőként bukkanhatott irigylésre méltó tudományos eredményekre... – Ez azért nem ilyen egyszerű. A mai tudományos állapot visszafelé követi a hunokat, de csupán az Urálig. Én a teljes Eurázsiát vizsgálom és gyűjtöm össze a hun leleteket s helyes időrend szerint. Vizsgálódásaim a Távol-Kelettől KözépEurópáig, a Sárga folyótól a Duna völgyéig tart. A helyes irány megtartásával ugyanis kiderül, hogy a hunok anyagi és szellemi kultúrájának szinte valamennyi lényeges eleme már Európába érkezésük előtt létezett, de ezt nem csak én mondom, hanem más rangos kutatók is. A hun leletek több tízezer hosszúságban szóródnak szét az eurázsiai kontinensen kelettől nyugat felé, s ma már valóságos láncolatot alkotnak és pontosan összekapcsolhatók a kínai és szogd írott forrásokkal. Amíg egy fizetett kutató sajnos megengedi magának a hipotézisépítkezést, addig az én munkáimban sosem esik szó olyan eseményekről, amelyek ellentétesek lennének a régészeti leletek tanúbizonyságával, és nem tárgyalok régészeti leletet egyet sem, amelyik nem volna beilleszthető a hunokról és korszakukról lassan kibontakozó valóságos történeti képbe. – Kutatásai során bukkant olyan tényre, ami a Sárga folyótól induló nagy úton nem csak a Dunáig, de a honfoglalásunkig is elér? – Észak-kínai terepbejárásom során, amit egy régészeti konferencia résztvevőjeként tehettem a Jundu Shan hegység déli lejtőin, Pekingtől kétórányi autóútra észak felé, Yuhuangmiao település közelében figyeltem fel az ősi shanrong nép egyik temetőjében ilyen párhuzamra. A Kr.e. VIII.-V. századból származó temetkezési hely sírjaiban olyan padkás sírokra találtam, amelyekben a honfoglaló magyarság részleges lovas-temetkezésével azonos módon a ló koponyáját ás a négy alsó lábszárcsontot helyezték a sírpadkára. Ez a felismerés nem csak a magyar szokás legkorábbi régészeti megjelenésének észrevételéhez vezetett el, hanem annak felismeréséhez is, hogy ugyanez a részleges lovas temetkezési forma végigkíséri a hunokat a Távol-Kelettől Dél-Szibérián át KözépEurópáig. Hogy ez a temetkezési forma a hunokat is jellemzi, ismeretlen régészeti tény volt, sőt több tudományos írás is értekezett arról, hogy ez a szokás a hunoknál nincs meg, csak kizárólag a honfoglaló magyaroknál. Ugyanezen shanrong temetőkben láthattam a fémlemezes szemfedők gyakori használatát. Ez egy másik alapvető magyar temetkezési szokás, amely számos esetben feltűnik a honfoglaló magyarság sírjaiban, ahol a szemet és a szájat fedő lemezek gyakran aranyból vagy ezüstből, de bronzból is lehettek a szemfedőn. A Jundu Shan Kr.e. VIII-V századi temetőiben már megjelennek e magyar temetkezési szokás legkorábbi régészeti párhuzamai. A részleges lovas temetkezésnek és a fémlemezes szemfedőknek az ősi shanrong (shanrong a hunok egyik ősnépe) temetőkben való együttes megjelenése magyar szempontból páratlan jelentőségű, amelynek horderejét a jelenben még alig tudjuk felmérni.
HALASY-NAGY ENDRE