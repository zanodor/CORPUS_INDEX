---
master_file: "[[@BileczFerencSzarvas]]"
---
# Index for Bilecz Ferenc – Szarvas a magyar nyelvben _ Magyar Irodalmi Lap.pdf

Szarvas a magyar nyelvben
Bilecz Ferenc, szo, 04/23/2016 - 00619
Könnyen szarvashibát véthet az, aki a magyar szarvas szó
eredetének nyomait kutatja. A szótárírók is óvatosan megkerülik ezt
a témát. A szószármaztatásról Czuczor Gergely és Fogarasi János
szótárában a következőket olvashatjuk: „A szószármaztatás könnyen
tévedésre s képtelenségekre visz. A kimondás által a betűk gyakran
elcseréltetvén, csaknem lehetetlen a szók való eredetéig feljutni,
erőltetéssel pedig csaknem minden szót ki lehet a legidegenebb
nyelvből is magyarázni. Etymológiát mindazáltal szótárírónak
elhagyni nem szabad; az által világosodik fel nyelvünk története,
szavaink értelme. Azonban a szók eredetének kinyomozásában a
könnyenhívőség és a túlságos kétkedés közt közép utat kell tartani, s
inkább tudatlanságunkat megvallanunk, mint hibát tanítani.” A
címszóról ezt írja: „Négylábú emlős állat a hasított körműek
rendéből... Ezen állat, mint láttuk, nevét kitűnőleg ágasbogos
szarvazatától kapta”. Tótfalusi István óvatosabb volt. A Magyar
etimológiai nagyszótárban ez áll: „A szarv szó származéka -s
melléknévképzővel. Ez a megnevezés az ősidőkből ered, amikor a
totemként tisztelt állat valódi nevének kiejtését tabu tiltotta”. Szinte
minden forrás visszautal a szarvra, a szarura. Holott nyilvánvaló,
hogy a szarvasnak nincs is szarva. Igaz, hogy ez nem nyelvész téma,
ezért tudálékosan kijelenthetik pld., hogy a „szarv főnév
származéka, a szarvas állat szószerkezet jelzőjének főnevesülésével
keletkezett jelentéstapadással”. /Falk Nóra: Etimológiák/. Szarva van
a bikának, a kecskének, az ördögnek, az unikornisnak, az
orrszarvúnak, a szarvasmarhaféléknek, a juhoknak és még ki tudja
hány egzotikus állatnak, de a szarvasnak agancsa van. Az agancs az
egyik leggyorsabban növő élő csontszövet, amit az állat évente
cserél. Szerepe elsősorban a domináns hím-jelleg kimutatásában



van, ezzel az egészséges faj fenntartásának eszköze. Az újabb
kutatások bebizonyították, hogy az agancs segíti a gazdaállatot a
hallásában is, mivel úgy működik, mint egy parabolaantenna.
Egyébként csak akadály ez az ágas-bogas fejdísz. (Belőle származik
a magyar ág szó is). Nincs más állat a földön, amelynek agancsa
lenne. Ezzel szemben a szarv „a hajszálra, szőrökre, karmokra,
pikkelyekre, tollakra stb. emlékeztetőleg szaruállományból áll (l.
Keratin). Higított káli a szaru legnagyobb részét feloldja s ilyenkor
ammoniák képződik; ha ecetsavban főzzük, kocsonyává válik, ha
pedig kénsavval kezeljük és főzzük, leucin és tirozin áll elő belőle. A
régi népek a szarvakat igen különböző célokra használták, így
ivópoharakat, olaj, bor és más folyadékok eltartására szolgáló
edényeket készítettek belőlük, de fúvóhangszer gyanánt is
használták”. – írja a Pallas Nagylexikon. A szarv nem újul meg, akinek
a szarvát letörik az örökre harcképtelenné válik. Egyébként a szarv,
védekezés, fegyver, erő, hatalom volt a régmúltban. Varga Géza
szerint „az Ószövetség a szarv jelképet "király" jelentésűnek
magyarázza, Tarkumuva király nevében pedig egy szarv-at ábrázoló
hieroglifa jelenti a Tar szót (s ugyanezt a szarv alakú Tar szójelet
találjuk egy Huszka által közölt másik hettita ábrázoláson a
világoszlop jele mellett). A szimbolikát ismerték a szibériai népek is,
ezért szerepel sámánkoronákon és az alucsajdengi hun koronán is
szarv”.
Mielőtt valaki idézné a Wikipédiából a „Szarvas szarv nélkül?”
című cikket, amiben közlik, hogy az agancs szavunk nagyon „fiatal”,
csupán 100 éves, és közlik továbbá, hogy a nyelvújítás előtt nem
tettek különbséget szarv és agancs között, tudatom, hogy őseink
nem voltak teljesen hülyék. Ha az ISTEN szavunkat őseink nem
rejtették véka alá, akkor talán a turulmadárhoz hasonlóan, a másik
totemállatunk nevéből sem csináltak volna titkot.
Más alapnyelvek jól elkülöníthető különbséget tettek a szarv és az



agancs között. (Pld. latin cervus jelentése szarvas, ágas-bogas
akadály, cornu, szarv, „a bőség szaruja”, ramus, ág, ágas-bogas). Ha
ez így van (márpedig így van!), akkor nem tételezhető fel, hogy a
farkas mintájára alakult volna ki a szarvas szavunk, mint ahogyan
tudós nyelvészeink elképzelik. Igaz, hogy másoknál más
bonyodalmak keletkeztek a szarv szó értelmezéséből. Szegény Szt.
Jeromos (347–420), 20 évig fordította a Bibliát héber és arámi
nyelvekből, mégis megvádolták, hogy szarvashibát követett el,
amikor a qaran „ragyog” szót qeren-nek, „szarv”-nak olvasta. Az
eredetiben, az isteni találkozásnál Mózes: „nem tudta, hogy ragyog
az arca”, Jeromosnál: „nem tudta, hogy szarvak nőttek az arcán” -
szerepel a Vulgatában. (Kiv 34,29-34). Talán éppen ezért, vagy a
népére méltán haragvó Mózesre gondolva, rakott Michelangelo kis
szarvacskákat a Mózes-szobrára.
A szarvashibát ott követték el a latin, görög és héber fordítók,
hogy nem tanulmányozták a magyar mondavilágot. Ebben a koronás
állatnak, a szarvasnak, „nap feje" van szkításan: szar-bas. A
szegényesebb latin nyelv a szaru keratin voltára alapoz, persze, hogy
belekeveredett szegény Jeromos. Keratin derives from Greek
κέρατος the genitive form of κέρας meaning "horn" from Proto-Indo
European *ḱer- of the same meaning. Ez az igazi szarvashiba!
Akkor vizsgáljuk meg egy kicsit részleteiben is a szarvas szavunk
jelentését – nem annyira nyelvész, mint inkább a józanész
szempontjából. Azt már tudjuk, hogy a szarvasnak nincs szarva!
Továbbá eléggé közismert, hogy az ómagyar „sar” szó jelentése:
király. Szintén nem mondok újat azzal, amikor azt állítom, hogy a
„szar/szár” szó, Keleten, az ókorban „nap”, és a hozzá kapcsolódó
„sárga”, „tűz”, „fény” jelentésű volt, és sok nyelvben ma is az.
. A sar szó király=cár jelentése igen régi idők óta közismert volt
Keleten. Bár Belizár (Bélsaccar) nem volt cár, csak „királyfi” (mār



šarri), de apjának távollétében, ő uralkodott Babilonban. Ennek
azonban nincs kihatása a nevére. (Már korábban is voltak hasonló
titulussal királyok Babilonban. Például Pulu cár, kinek neve volt
Tiglat-Pilészár, vagy másképpen III. Tukulti-apil-Ésarra (uralkodott
Kr. e. 745 – Kr. e. 727).
Talán érdemes lenne tisztázni egy (szerintem) félremagyarázást,
az orosz „cár” szó eredetével kapcsolatban. Legtöbb nyelvész ezt a
tisztséget Július Caesarhoz vezeti vissza. Vasmer (4,290-291. o.)
szerint a szó eredete „cesarь”, azaz „császár” jelentéssel a gót
Káisar-ból származik, ugyan úgy, mint a magyar „császár” is. (Lásd a
Magyar Etimológiai Nagyszótárban). Míg a német-római kaisereknél,
a görög Καίσαρ-nál, a magyar császárnál ez a tisztség – Octavius
Augustus császár óta -- Julius Caesar (ejtsd júliusz kaiszar, illetve
júliusz cézár)[1] hadvezér nevével függ össze, addig az orosz „cár”
nevét én az indoiráni „sar”-ból vélem kialakulni. A Caesar névre nincs
történelmi magyarázat. Gaius Julius Caesar nagyapai név azt
jelentette, hogy élt egy Gaius nevű egyén, aki a Julius clan Caesar
családjába született valamikor. A történészek a „caesar”
ragadványnevet négyféleképp is magyarázták: 1. „caesaries” – „haj”
jelentéssel, mivel Caesar nagy hajjal született. 2. „caesius” – a
szürkéskék szemszínével. 3. „caesum” – kivágott, mivel
császármetszéssel született. 4. „caesai” -- mór (talán pun) „elefánt”
jelentésű szóból, mert az első Caesar csatában megölt egy ilyen
állatot. (A „nagy” cézárnak állítólag ez a variáns tetszett.).
Ugyanakkor a császárok, évszázadokon át viselték ezt a címet. Az
utolsó cár, II. Simeon, bolgár cár volt („uralkodott” 1946-ig.), aki
azzal a tudattal élt, hogy uralkodói tisztsége Julius Caesar nevével
függ össze. Viszont a „sar” (ŠAR), „sarru” (ŠARRÛ), már az akkád
nyelvben ismeretlen eredetű jövevényszónak számított és a jelentése
„király” volt. Lásd még a hettita mitológiában Šarruma isten „hegyek
királya” titulusát is. Az első akkád királyt Nagy Sarrukínt (i.e. 2270



2215) Šarru/Šarrum-kīn-nak, „igaz királynak” hívták. A védikus hindu
vallásban Surya nap isten volt. (Rigvéda i.e 1200. ellőtt). Csak
megjegyzem Oroszországban a Káma vízgyűjtő területén két Szuria
(Сурья) nevű folyó is található). Ábrahám feleségének Sarai-nak a
neve „hercegnő”, ami minden bizonnyal a király (sar) leánya,
értelemmel bírt. Magyarban a szár királyi jelentését talán Szár László
nevében fedezhetjük fel. (Eltekintve a ragadványnevek, mint a
kopasz elemzésétől.).
Most képzeljük el, hogy míg Atilla nyugaton maradt hunjai
beilleszkedtek Nagy Károly birodalmába, és segédkeztek a
hatalomra törő hadvezéreknek a cézári cím megszerzésében, addig
a bolgároknak, a szkítáknak, a szarmata utódoknak vajon mi okuk
lett volna arra, hogy királyuknak Julius Caesartól kölcsönözzenek
nevet? És különben is, a római Cézárok „imperátorok” voltak! (Ave
Caesar, imperátor!) Nekik meg ott volt az évezredek óta használt sár
cím, ami valószínűleg a bolgárok szlávosodásával ment át az orosz
nyelvbe is és vált cárrá.
De a cáréhoz hasonló a magyar „király” szó története is. Itt meg
I. (Nagy) Károlyt tartják a král, karol szláv tisztség névadójának, és
hát innen lett volna szláv jövevényszó a magyar király is. Mint
Cézárnál, itt is a nagyapa volt a névadó. Ő volt Kalapácsos (Martell)
Károly (686-741) a Karoling-dinasztia alapítója. A Károly (Carolus,
Charles, eredeti kiejtés: charlz), név az ónémet *karlja, *karlaz,
(szabad ember, jobbágy) titulusból eredeztethető. Ekkor a magyar
protoindoeurópai eredetű „kerál” szó már évezredek óta ismert
lehetett és a kentum–szatem nyelvi szétváláskor a magyarban
maradt a „ker” gyök, míg a szatem területen ez „szárrá”, „cárrá”
változott. Míg a magyar „király” szóban a „kör”, a szláv „cár” szóban
a „sár” (gömb, pld. földgömb, Земной шар) szó jelöli a teljességet, a
mindenek feletti uralmat. Ezt a gömböt (nálunk országalmát) tartják a
kezükben az ősi istenek, királyok. (Természetesen kizárólag,



szerintem, mivel a «шарь» szó titkát még Vasmer sem tudta
megfejteni.) Viszont, ha már a kör és a kerek szavak előkerültek,
elmondom, hogy mi a véleményem ezek rokonításáról. A magyar
nyelv történeti-etimológiai szótára (TESz) kizárja a kerek és a kör szó
összetartozását. Állítja, hogy a kör szó elvonással született a körül,
körös-körül, környék szavakból, és a finnugor eredetű *kere
„abroncs” „karika” szóból ered. A kerek viszont a *kerä- alakú
finnugor szóból származik, mely egyfelől „kerek, forgó”, másfelől
„forog, kering” jelentésű lehetett. A problémát abban látom, hogy a
TESz hangtani okokkal indokolja, azt hogy a két tövet nem lehet
összekapcsolni! A nyelvészek alapelveket hoztak létre. Sokszor
teljesen indoeurópai belső keletkezésű és érvényű hangfejlődési
törvényeket kényszerítenek az urál-altáji ugor nyelvekre is. Azokat
pedig, akik a szavak történeti összetartozását, az értelmező és
szótörténeti vizsgálat egyidejű elsődlegességét hangsúlyozzák,
elmaradottnak, áltudományosnak bélyegzik. Nem elég a
jövevényszavakat önmagukban vizsgálni, lényeges azok irányultsága
is. Ha az emberiség Prométheusz óta ismeri a tüzet, akkor a parazsat
is ismeri. Ha a tűz fogalma az ar, bel tőben kimutatható a legrégibb
írott emlékekben, és ez fennmarad a magyar nyelvben is, akkor
hogyan képzelhető el ez szláv (5. század környékén létrejövő nyelv)
jövevényszónak? Ugyan ez a helyzet a „kerek” „kiral” gyökkel is. Az
ugor nyelvek szétválása, a kentum.szatem szétválást követően
megtörténik, de egy ural-altáji magyarugor közvetítő nyelv
fennmarad egészen a 13. századi mongol hódításig, illetve az iszlám
vallás térnyeréséig. Ennek hatását, (maradványszavakat) nyelvi
azonosságokat, vizsgálhatják ma a finnugoristák. („Finnugor
összehasonlító nyelvészet a finnugor nyelvek egymás közötti
viszonyainak kutatása, és nem foglalkozik célzottan a jövevényszavak
kutatásával.” – nyest.hu). A magyarban, mint minden más nyelvben
is, vannak jövevényszavak. Az más kérdés, hogy az ősi, proto
indoeurópai tövek, talán a magyarban maradtak meg a legnagyobb



számban, illetve a legkevesebb átalakulással. Az örmény nyelvben a
„ker” jelentése „hajlított, görbült”. (Kerkhach – „hajlított kereszt”).
De a dravida (tamil) nyelvekben a forgást hasonló szavakkal fejezik
ki. (Karu-di bekerít, kar-angu kering, kirl-ar kert, kurugu karika, stb.).
A szó származásának iránya itt nem lehet kérdéses.
Megállapítható a fentiekből, hogy a szarvas szavunk első
szótagja a „szar” szó, a nap, tűz, király jelentéséből indul ki. Ebből a
szempontból teljesen mindegy, hogy sumér, vagy akkád volt-e a
forrás. Ezt a vitát nagyon jól elemzi Varga Géza (Rovó - 2011.08.05.)
a Közös-e a szár "király" szócsaládja a sumer, akkád és magyar
nyelvben? című írásában. Ezt írja: „Úgy gondoljuk, hogy - bár az
újabb sumer szótárakban valóban nincs sar "király" szó, némi joggal
beszéltünk sumer-akkád sar "király" szóról. A sumer sar "növényzet"
és az akkád sar "király" szó ugyanannak a szónak a két megjelenése.
Nincs okunk kizárni azt, hogy a sumer sar szónak volt "király"
jelentése, ezt azonban csak az akkád nyelvi anyagból dokumentálták
eddig (esetleg indokolatlanul minősítették csak akkádnak?)”. A
lényeg a „szar” szó király és nap jelentésén van. Ezek után térjünk át
a második szótagra a „vas” szóra. A vas, mint fém, logikailag szóba
sem jöhet.
A „b” > „v” hangváltás, gyakori jelenség, erre nem térek ki. (Lásd
pld. a csuvas udmurt nyelveknél, Czeglédi Katalin: A magyar-bolgár
nyelvviszony könyvében). A nap fejű állatot, pedig úgy hívták, hogy
„szar-bas”! A középkor elején Kelet Eurázsia területén a „fej”
jelentésű szó így hangozhatott, hogy „bas”. Erre, ma már csak a
törökös (és óorosz) nyelvekből következtethetünk. Lásd Vasmer
1,139. old. Baska – fej. (тур., азерб., крым.-тат., тат., кыпч. baš
"голова" (Радлов 4, 1546). De innen van a „pasa”, sőt a „baskír”
szó is. A baskír-magyar nyelvészeti kutatások nem sok eredményt
tudnak felmutatni. Ez nem csoda, hiszen a baskír nyelv (baskírul:
баш корт теле ) a kipcsak török nyelvek északnyugati ágába tartozó



altáji nyelv. De a csuvas főváros Csebokszári nevében is benn van a
„bas” (fej) szó. (Csuvas: Šu-paš-kar, Víz-fej-vár).
A Havaselvét megalapító vajda, az Aranyhorda hercegének, Batu
kán ükunokájának, Dzsingisz kán hetedízigleni leszármazottjának a
neve példázza, hogy még a 14. században is feltűnik a „bas” és az
„ar” szavakból képzett személynév. A kun-besenyő[2]-magyar
Basarab vajdáról van szó, akinek a neve eredetileg Basaraba volt. I.
Basarab (1270-1280 – 1352) havasalföldi fejedelem 1310-1352
között. Egy 1332-es, Károly Róbert által kibocsátott okirat szerint
Thocomerius fia. (Wikipédia). A Basarabok kun–tatár származása
elismert a szakértők által is. Nevét azonban különbözően
magyarázzák: Rásonyi László turkológus professzor szerint a
Basarab szó jelentése „leigázó apa”, a török „bas” leigázni, lenyomni
jelentéssel bír. A franciák „királyi apának” ("Père Roi", dérivé de
basar, "régner" et aba, "père"), az angolok „vezető, döntő apának”
("father ruler". Basar was the present participle of the verb "to rule"),
az oroszok ezekhez még hozzáteszik a „fej” jelentést is – nagyon
helyesen: «бас» — происходит от глагола «править, подавлять,
голова, главный».
Szentkatolnai Bálint Gábor szerint azért maradtak a mai
élőbeszédben is nyomai ennek az ősi szónak. Azt írja a „bátya”
(bácsi, bács, bá székely) szó tamil egybevetésénél, hogy itt is a gyök
pi, pâ, pu, a melyek társa a magyar bá, fő, fej; török-tatár bej-ek és
böj-ük nagy, magas. Az orosz bátya (atya) semmit sem bizonyít, mert
az árja patr gyök más. Az „aba/apa” mindenhol elfogadott, de ezt
egy magyarnak nem kell megmagyarázni! (Történelmi nevek nálunk:
Aba Sámuel, Apa fia = Apafi). Az én szófejtésem az ősi tőszavakra
épít: „Bas-ar-aba”, tehát „Fej-ember-apa”, azaz „Fő apa”. Jellemző,
hogy a magyar zsargonban is előjött az „apafej” kifejezés!
Akkor miért nem „agancsos” lett a szarvas neve? – adódik a



logikus kérdés. Mert akkor a sámánok még nem jártak nyelvi
akadémiára, és nyelvújítók sem voltak. A „fej” értelmű „bas” szó
mára már csak a szarvas nevünkben maradt meg. Azt, hogy ezen a
területen magyarul is beszéltek, Juliánusz baráttól tudjuk. Hogy
baskírok éltek a Duna mellett is, azt pedig 10. századi perzsa
krónikás Al-Balkhi, (Abu Zayd al-Balkhi) teljes nevén: Abu Zayd
Ahmed ibn Sahl Balkhi (850-934) írta meg: „Al-Balkhi wrote about
Bashkirs as a people, divided into two groups, one of which
inhabited the Southern Urals, the other near the Danube river, close
to the boundaries of Byzantium.” – mivel a bizánci szomszédságban
ekkor már a bolgárok voltak, bizonyára róluk szólt. Azt pedig, hogy a
magyarok Baskírföldről elmentek volna, éppen Juliánusz magyarjai
cáfolták meg 1235-36-ban. Dzsingisz kán elődeinek, és
nemzedéknek történetét Rashīd al-Dīn Fadhl-allāh Hamadānī (1247
1318) perzsa történetíró írta meg a „Jamiʼuʼt-tawarikh” (Történetek
gyűjteménye) c. három kötetre terjedő nagy történelmi munkájában.
Az úzok (oguzok) története az Oguzname verses-könyvben
(Фазлаллах Рашид ад-Дин: Огуз-наме. — Баку: Элм, 1987. — 128
с.) olvasható.
A szkíták, magyarok totemállata egy napfejű állat volt, aminek a
nevét a magyar nyelv őrizte meg az ősi „szarvas” formában – minden
hangilleszkedési törvény igénybevétele nélkül. A szarut meg őseink
is ismerték és közösen használták a szomszédos népekkel. Így
azután a finnugor nyelvészek az alábbiakra jutottak: „Ősi örökség a
finnugor korból: vogul sórp, osztják sarvi (‘rénszarvasbikaʼ), finn
sarvi, észt sarv (‘szarvʼ). A finnugor alapnyelvben indoeurópai
kölcsönszó: óperzsa szrva, görög kerasz (‘szarvʼ), latin cervus
(‘szarvasʼ). A magyar szó eredeti szabályos alanyesete szaru volt
(lásd szaru), s a v csak toldalékos alakokban jelent meg: szarva,
szarvat, szarvas, (mint a tetű đ tetve, tetves, vagy a könyv esetében),
majd ezek a formák hatottak vissza az alanyesetére, és alakították



szarvvá. Lásd még szarvas.”. A tisztelt olvasó, pedig kialakíthatja a
saját véleményét. Én állítom, a fentiek alapján, hogy a magyar
szarvas szónak semmi köze sincs a szarvval rendelkező „szarvas”
állatokhoz, hanem királyi állat volt őseink szemében, a feje, mint a
nap ragyogott. A neve, pedig ebből adódóan, szarvas lett!
A napfejű, koronás állat, a szarbas nevéből egyenesen következik
az uralkodói jelképként is használt szarv szó. Ez így logikus! A
későbbiek során, pedig a természettől elidegenített, nyelvi
szabályokkal elbutított népekkel elhitették, hogy a talpas medvéhez,
a farkas farkashoz hasonlóan kapta az agancsairól a nevét a
magyarok egyik legfőbb totemállata, a szarvas.
Az a tény, hogy az észak európai nyelvekben a magyarhoz
hasonló szó alakult ki a szarvasra, nem jelent semmiféle genetikai
összefüggést a szó használói között. Csupán azt jelenti, hogy
ugyanabból a forrásból származik az agancs jelentésű lapp čoarvi, a
finn sarvi, mint a magyar szarvas. (Lásd FALK Nóra: A réntartás
terminológiájáról: a rén agancs szerinti elnevezései a norvéglappban
és a finnben.) Az agancs különböző formáira itt is használják a fej
(lpN oaivi, fi. pää) szóösszevonást úgy, mint a „napfejű” szarbasnál
láttuk. A sárga nap jelenik meg a másfél–kétéves rén kétágú
agancsának lapp nevében: sárgi. Az ilyen korú fiatal szarvasokat a
mansi és hanti nyelvekben is „suŕti” „sùrtì” néven nevezik. Sajnos
nem olvastam finn etimológiai magyarázatot a sárgi és a sarvi szavak
eredetére. Én csak a meglévő, és számomra ismert szavakat tudom
összehasonlítani és elhelyezni a történelmi térképemen, és logikai
összefüggéseket keresve kialakítani a véleményemet, hipotézis
szinten. Nem kizárt, hogy a magyar „sarj” (fiatal növényi hajtás,
„utód”), sőt a „surján/surgyán” (serdülő, növendék) szavunk volt az
eredete ezeknek a finnugor szavaknak. Lásd még a tamil serli
(termékenynek lenni) kifejezést. A kipcsák-török, tatár, kirgiz, kazah
nyelvben a „szari” jelentése „sárga”, (mongol sira, sara = sárga), a



„šаrk” pedig „kelet” értelmű. De lehet kapcsolat az arab „felkel”
(saraka) igével is. Ezek a szavak mind összefüggésben vannak a
„Nap” fogalmával.
[1] Latinban a c-hang egészen késői fejlemény, amikor az e, i, æ és
œ előtt álló k-hangzó c-vé alakult.
[2 S. Brezeanu, Identităţi şi solidarităţi medievale. Controverse
istorice, pp. 135–138; 371–386.
Vásáry István Cumans and Tatars: Oriental Military in the
Pre-Ottoman Balkans, 1185-1365.
Magyar Irodalmi Lap
Hozzászólás ehhez