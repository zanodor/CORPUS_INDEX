---
master_file: "[[@ToroczkaiWigandEde]]"
---
# Index for Toroczkai Wigand Ede – Négyféle mívekről (Országépítő 2007.3-4.).pdf

A NÉP ÉPÍTőMŰVÉSZETE
Az építészet gyökerei messze járnak, sok területre behatolnak. Atjárják a művészet minden ágát, éppen azért fontos, hogy a főgyökér hazai talajból gyűjtsön erőt, még annak is a televényéből. E talaj élő szelleme a nép lelke. Alkotásai mindig szervesen nőttek ki földjéből. Arra a vidékre gondolok, melynek szívós jellegét alig tudta megtámadni a kultúra. Áldás a vasút az iparra és kereskedelemre, de megöli népművészeteink jellegét kiegyenlítő hatásaival. Korlátlan száguldását emberi szellem indította és vezeti, miért váljék hatása semmi szellemet sem respektálva gépiessé? A gondolkodó észnek erősebben kellene kormányoznia, hogy ne rontson ott, ahol úgysem épít. Jobban mondva állomásházaival építsen, a szó igaz értelmében, az illető vidék jellegében. Ne mételyezze meg a színes, kis falvakat szürke, sivár, lélek nélkül ásítozó állomásaival és őrházaival. Mohó kultúránk hullatott ugyan futtában egynehány morzsát, kis virágmagot az ún. művelt nyugaton megtömött zsákjaiból, de nem volt ideje talajvizsgálatra, így hamar kinőttek fikuszai és bukszusai. De ha nem is lett volna ilyen
balkezű, akkor sem lenne még elég ennyi szándék – irányításnak. Ilyen burjánná fajul a kultúra fel nem ismert talajú községeinkben. Ha ezt kigyomláltuk, akkor öntözhetjük megmaradt virágainkat. Ilyen körutazással érkezhettem tulajdonképpeni tárgyamhoz. Ha egyenes úton, rövidesen akarok megérkezni, kóberes szekérre ülök, s így jutok el azokba az ősi falvakba, amelyekről beszélni akarnék. Udvarhely megye nyugati sarkába értem, s a Nyikó mentén nézem, hogy mi maradt itt jellemzőnek. Feltűnő a különbség a hegyre kapaszkodó és a völgyben elterülő falvak közt. A hegyoldali községek kunyhói mind kis területre szűkülnek, hogy kevesebb legyen a lejtőre kapaszkodás megmunkálása. Ebből következőleg a kunyhó helyiségei egymás fölé kerülnek. Így a hegyek természetét, fölfelé törekvő képét nem zavarják, sőt fokozzák. Mindez a körülményekkel megalkuvó, tehát logikus építés eredménye. Persze a hegylábra támaszkodó földszintet is kihasználják, ott van a pincéjük, esetleg a lakás is. Az emeletre kerül a pitar meg az első és hátulsó ház, melyeket kétoldalt tornác fut körül. A házikók alsó részét terméskőből rakják, a felsőt pedig boronából róják össze. Erre
Toroczkai wigand Ede
NÉgyFÉlE MíVEKről
Képek a Cserényes házak c. kötetből, amelyben wigand részletesen leírja a székely építési szokásokat, a ház és a kert részleteit, berendezéseit



állítják a meredek tető ágaskodó szarufáit, melyeket bezsúpolnak. A gerincen „károgó” szorítja le a szalmát. Okos a kis kunyhó nagy feje. Azért olyan meredek és kiálló szemöldökíí, hogy ne éppen a saját talpára folyjék a víz. Sík területen, völgyekben levő falvak házai kényelmesebben terpeszkednek, helységeik egymásba fűződnek. Ha nincs a közelbe köves hát vagy patak, mely görgeteget hordana, akkor az egymásba rótt boronákat agyaggal tapasztják ki. Itt is mindig magas fedél koronázza a szélesen terpeszkedő alacsony falakat, hogy a hosszú hegyi tél ne nyomja meg, az eső sebesen lefolyjék, és ne rothassza a zsúpolást. Kis ablakszemeiből is okosság látszik. Hamiskásan hunyorog a nyári napra, és nem bocsátja be melegét, télen pedig mosolyogva zárja ki a hideget. Ötletes a betolakodó baromfival szemben is. Ha faragott ablakrács nem védi, ott van a tyúkhárító, a vízszintesen behelyezett, lécekből való, tengelysarkán forgó henger, amely lefelé süllyeszti, kifelé tessékeli a ránehezült kakas sarkot. A ház utcai részét a kerítés egészíti ki, mely különböző, hol kő, hol sövény. Rendesen zsindely vagy szalmatetőcskével védik. Az egész porta főékessége a kapu, jobb módú helyeken kettős s a nagykaput a kicsivel a galambbúgos foglalja össze. Ezeken legbőbeszédűbb a néplélek, szabad folyást engedve ősi képzelő erejének a tarka hímeken. A legbecsesebbek azok, melyeknek szerkezetében, faösszerovásaiban, heveder ékeléseiben, faszögeiben működött a népérzék. Megérdemli a házikó, hogy a kapuból még egy búcsúpillantást vessünk rája. A baloldali kis kert végétől befelé húzódik a ház zsuppolt fedelén varázserejű fülfű a
tornác oszlopai közt, ablakaiban muskátli égő virágai integetnek. A hívogató tornác a pitarba vezet, hol a tűzhely terpeszkedik mindenféle készséggel. Innen az elülső házba lépünk. Itt vár a második vénasszony az ő gócával, a kemence. Az ablakok falához simuló sarokban a magasra vetett hímes ága, a gerendáról föléje csüng a tarka, írásos rúdra való, a szembe lévő falak sarkában a szegelettéka, bokályoktól körülvéve. Alatta az asztal, lócák. Nem hiányzik a motolla, még a szövőszék sem, s a mestergerendáról a Károli biblia. A hátulsó ház a belső udvarra néz, hol a sövénykasnak, tyúkrekesznek, kutyaháznak van helye. Hátul a csűr, mögötte a gyümölcsös; a sövénykerítéseket színes zománcú csuprok élénkítik. Ezeket a házakat látom szemem előtt és tartom érdemes irányító elemeknek a magyar építészeti stílus kialakulásában. Legtermészetesebb alkalmazásuk van a szociális problémák kapcsán annyiszor felmerülő kis családi házak megoldásában, ahol a gazdasági szempontnak az ésszerű helykihasználásában kell érvényesülnie. Hogy is építsük az ilyen házakat? Mindenekelőtt tekintetbe kell vennünk annak a vidéknek jellegét, természeti viszonyait, talaját és rendelkezésre álló anyagát, ahol készül házunk. Ha az éghajlat magas tetőt kíván, alkalmazhatjuk tanulságainkat, sőt a takarékosság sugalmazásával tovább fejleszthetjük: a máskülönben kellőképpen ki nem használt fedélszék belsejébe szobákat is helyezhetünk el, festői padlásszobákat; az ilyen építkezés olcsóbb, mert félannyi házhelyen elférünk, kevesebb a földmunka és fedélszék; ilyen földszintes ház szebb is az üresfejű emeletes házaknál.
Székelyföldi falusi középületein a felmért helyi épületek részletformáit alkalmazta; jobbra: diódi (Stremţ, Románia) népiskola terve, 1912



A természeti viszonyokon kívül lakója egyéniségével is összhangban legyen a ház. Ez a pár vonás futtában vázolt elemi követelménye egy korszerű háznak. A stílusfejlesztésben pedig mindig az alapkövetelmények a forraló erők. Kiforrott nemzeti stílusról csak akkor beszélhetünk, ha saját földiinkből és korunkból nőtt hatóerők nyomai forrtak bele. A belső organizmusnak kell tagolnia a külsőt is. A házat élővé a szerkezetből kinövő helyes arányok és a szükségszerűen, tehát helyesen alkalmazott anyagok szépsége teszi. A legtöbb tapasztalat azt mutatja, hogy a modern architektúra termékei rideg, túlságosan geometrikus hatásúak,
színükben vérszegények, egyhangúak. Különösen ott tűnik ez fel, ahol szép természeti háttér övezi őket. A falusi ember vagy ösztönszerűen érzi, hogy nem szabad kiválnia a természetből s színezve festi a házát. Az Alföldön a fehér olyan szerepű környezetében, mint máshol a színes, vagyis a természet húzza vissza a fiát; eszközeinek kezdetlegessége nem engedi az éles elhatárolásra, és íme: milyen szépek a boglyaszerű, az égről lekerekedő zsúpos fedelei. Így kellene építeni művészi házakat: lágyabb körvonalakkal, a környezetnek megfelelő színekkel olvasztva a természetbe. Fontos a ház sorsára az építő lelki diszpozíciója is. Benne kell, hogy éljen a néplélek lírája, a természet megértése. Ezek teszik hivatottá és különböztetik meg a mesterembertől.
A HÁZ
Hogy a ház egyéniségünk kifejezője, ez nem az idealisták állítása. A legreálisabb tudomány, a természetrajz is erre tanít, mikor elmondja, hogy minden állat másféle vackot készít magának, aszerint, melyik micsodás s az ő odúja, fészke egy más állatnak nem volna jó. Pedig az állatok nincsenek annyira házukra utalva, mint mi emberek, kik életünk legnagyobb részét lakásunkban töltjük. Házaink otthon nélkül valók, s külsejükkel büszkélkednek, amivel leginkább ráhibáznak céljukra. Hiszen olyan házakat kellene óhajtanunk, amikben otthonunk legyen. Olyan otthonunk, amely életünket és korunk kultúráját összeforrassza, melyet előbb házunkba kell vinnünk, onnan ül ki ez a ház képére. Emellett az élő környezetból is tanuljunk, mert minden városnak vannak régi, jó hagyományai, melyeket felhasz
„Hímes udvar” – saját műtermének szánt épület (1911), amely jól mutatja wigand különös képességét a rendkívül kis alapterületen megvalósított, gazdag térkapcsolatok létrehozására. (Nem épült fel.)



nálhatnánk a polgári ház követelményének kifejezésére. Mai épületeink tisztára megtévesztenek bennünket. A külső és belső ellentétben állanak. Neutrálisak, mind egyéniség nélküliek. Pedig ha az egyén értékes módon jut kifejezésre, az hozzájárul a jövő stílusának kialakulásához. Ha művészetet akarunk házainkba és otthonunkba vinni, foglalkozzunk a stílusok helyett biológiai, cél- és anyagesztétikával. A házat nem a külső cafrang, gipsz stb. teszi széppé, hanem a sikerült arányos felosztás, mely úgy becsületes, ha hű kifejezője a belső szervezetnek. Ha a régi, megmaradt szép dolgokat nézzük, úgy önkéntelenül mélyebb pillantást kell vetnünk elődjeink lelkébe, kik valószínűleg nem voltak gazdagabbak nálunknál, hanem szívük több szeretettel ragaszkodott a környező tárgyakhoz. Sajnos, most bizony, jaj annak, aki hosszabb pillantást vet egy nyitva felejtett ablakba. No, de mindenki olyan otthonra talál, amilyent megérdemel, mert maga alkotta magának, s ki mint veti ágyát, úgy szövi benne álmát. Milyen volna az a ház, mely egyéniségünkkel és lelki életünkkel szoros összefüggésben van? Embere válogatja,
A húszas években tervezett típustervein és ajánlati tervein a kornak megfelelő stílusba öltöztetve alkalmazta korábbi, szellemes és gazdaságos alaprajzi rendszereit. Lent: sorház; balra: kis családi ház



tehát ismernünk kell azt az embert. Mivel kinek-kinek más a hivatása, más az egyénisége, azért más-más a háza is. Más az orvosé, a kereskedőé, a lelkészé, tisztviselőé, gazdaemberé, tanáré stb. Így feladatunk az, hogy az egyén igényeinek megfelelően és pszichologice építsük fel a házát, a gazda szellemi követeléseinek, kívánságainak tiszteletével. A fentiekból következik, hogy amint nincs két teljesen egyforma ember, úgy nem lehet két hasonló ház sem. Pedig ennek ugyancsak semmi nyoma utcáinkon: bár a telkek is különbözők, a házak egy kaptafára készülnek. Ezek a hibák onnan erednek, hogy az építő nem veszi magának a kellő fáradságot, hogy az építtető óhajtásait kipuhatolja. Mikor aztán a feladat elkészült, az építtető csak kényszerűségból szokik bele környezetébe, nem talál benne megnyugvást. Szoba, szoba után sorakozik, ablakot ablak követ, ha egy fal szabadon maradt volna, ajtó rontja el. Az ablakok lehetóleg keskenyek, mert kettőnek, sőt többnek kell egy szobába férnie. Az ajtók fölöslegesen szélesek, így a bútorok alig helyezhetők el. Pedig az ablaknak kellene szélesnek lennie, hogy a fény szélesen beözönöljék, az ajtónak pedig keskenynek, mert azon csak átsurranunk. A szobák száma az igényektől függ. Nem szükséges, hogy túlságos nagyok legyenek, s inkább több legyen, lehetőleg minden családtagnak külön. Legyen egy nagyobb helyiség, a ház szíve, hol a családtagok együtt lehetnek, ott fogadhatnak vendégeket.
A ház külsejét nálunk jól ismert közkedvelt paloták mintájára építik (olasz épületek, Pitti, Vendramin, Strozzi). Persze, csak dióhéjban, mert a pénzból nem futja; így a kőből vakolat, a márványból gipsz, a vasból pléh lesz, s a parvenü építtető büszkén nézi a Palazzo Protzit. Így keletkeznek patrícius paloták bérkaszárnyáknak, melyeknek eredetijét méltán nevezték megfagyott zenének, hozzánk azonban, mint „fagyasztó muzsika utca hosszat” plántálódott át. Nemcsak a ház külseje ilyen általános, hanem a bútorzat is! Dió- és tölgyfából utánzott mahagóni. Csupa faragás és esztergályozott munka, porfészeknek. Az ablakok a menyezettól végig nehéz függönnyel borítva, hogy a fény he ne jöhessen. Persze, erre a reneszánsz ékességre selyembrokát való, no, de néha a zsenilia is megteszi, ha egyébre nem futja. Ilyen besötétített szobában virág nem élhet. Sebaj, betelepítik a művirágot; itt se hazai fajokat, hanem a szokásos pálmát – papírból. Képkeretek taplóból, arcképtartók forgácsból, kályhaellenzők szivargyűrűból dicsérik a házikisasszony ügyességét. A tükör telefestve virággal, mond ellent rendeltetésének. Milyen legyen a mi házunk? Fejezze ki saját korunk igényeit, és a mi életünkkel legyen szoros összefüggésben. Kiinduló pont a telek, az égtájak fekvése. A külső díszítést szerkezeti elemek adják meg, melyek anyaguk szerint érvényesüljenek: a tégla, a kő, a vas, a fa. A helyiségek beosztása: Minden szoba szükséglete szerint nézzen az égtájak felé, a földszint, miután közelebb van a külső élethez, a nappali foglalkozás helye. Odavaló tehát egy kis belépő. Ez természetesen a legkisebb, mert
Marosvásárhely, Schmidt-ház, 1912. wigand első világháború előtti családi házai a modern építészet legkorábbi példái közé tartoznak.
Konyhaberendezés; kiállítási intérieur, 1905 körül. Szemben: Marosvásárhely, Dr. Bernády György polgármester dolgozószobájának berendezése, 1912,és hálószoba, kiállítási intérieur, 1911. A három kép érzékelteti, hogy wigand egymással párhuzamosan dolgozott népies, az Arts & Crafts mozgalom által befolyásolt, középkoriasrusztikus, valamint korai modern stílusban.



ezen csak keresztüljárunk, legfeljebb felső ruháinkat tesszük le benne. Most következik a lakó és egyben fogadószoba. E körül sorakozik az ebédlő, úriszoba, szóval az idegeneknek is szánt helyiségek. Szép, ha a lakó-fogadószobából egy kis festői lépcső vezet az emeletre, az alatta levő fülkét nagyon kedvesen berendezhetjük csevegőhelyiségnek. Így felesleges lesz a rideg lépcsőház. Az emelet elzárt lakosztály. Oda valók a hálószobák, gyermekszoba, fürdőszoba, melyre az eddiginél több súly helyezendő! Az alagsorban van a konyha, meg a cselédszoba, mosókonyha, melyeket azonban ne tekintsünk mellékhelyiségeknek; tágasak, szellősek, tiszták legyenek, ha azt akarjuk, hogy egészség legyen mindenütt. A szobák magasságának elég 3 méter. Hiába magas a szoba, ha a fönt levő levegő nem újul meg folyton. Azért inkább egy, de széles és magasan elhelyezett ablak legyen, az ilyen engedi a fényt a mennyezet magasságától a padló végéig beözönleni; a felső levegőt folyton cirkuláltatja. Az ablak alatt levő mélyített rész nagyon kedvesen beépíthető könyvespolccal,-mely fölött széles virágdeszka kínálkozik. A függönyökkel takarékosan bánjunk. Ha már nehéz függönyt szeretünk, ne az ablakra tegyük, hanem az ablakpillérre. Az ablakon fényt átengedő, mosható függöny legyen. A bútorral gazdálkodjunk. A zsúfoltság sohasem szép. A falak világosak lehetnek; mennyezet és tőle lefelé a szobamagasság 1/3-a fehér, hogy a fényt levetítse. Képekben a legfinomabban válogassunk, és ne akasszuk olyan magasra, hogy látni se lehessen. Dísztárgyakkal se pazaroljunk. Ha nem kerül szép szőnyegre, akkor semleges, egyszínűt válasszunk. A szobában szoruljon minden háttérbe, csak a virág, könyv, kép uralkodjék. Szeressük a napsütötte, világos szobát. A háló, vagy gyermekszoba bútorok áthuzata vászon vagy világos színes karton, mi gyakran mosható, felcserélhető. Fölösleges reprezentatív szobák helyett legyen dolgozószobánk -könyvtárral; , lehetőleg egyszerűre készítessük, hogy a nyugalom érzését keltse, és a szelle
met munkára ösztönözze. Széles ablakaiban sok-sok virág és még több könyv. Kibővített lakásunk a kert, hova tornác vezet s lakásunkból is élvezhessük. Szeressük a miénket, a hazai növényeket. Tanuljunk népünk érzésétől, mely annyi gyöngéd szeretettel ápolja virágait.
A KERT ÉS VIRÁGAI
A régi magyar kert nyomait a XV. században találjuk. „A lakóház előtt volt az udvar, ennek folytatását a kert képezé, ezek háromfélék voltak, úm. dísz, veteményes vagy zöldséges és gyümölcsös”. E században az érseknek volt szép kertje az esztergomi várban és szigeten, Palotán, Martonoson és Visegrádon. II. Ulászló menyegzőjének leírója is említi, hogy van a királynénak Csepel-szigeti háza mellett díszkertje. Nagy szeretetet tanúsítottak a lugasok iránt. Széchi Máriát a dévai vár alatt levő udvarházában megostromolja férje, rosályi Kun István, és ő háza ablakán, lugasos kertjén és ennek a vár útjára nyíló kis ajtaján Déva várába menekül. A XVII. század sírasszonyai rózsákat és puszpángot cserélnek egymással. Lorántffy Zsuzsanna így ír férjének: „Mind az kiskert és nagyobbik kertekben édesein, az virágok igen szépen vadnak. A dísz- és várkertekbe rózsafákból utak, szólőbb7, kílszó-növényekből, rózsából lugasok vótak”. Apafi, Rákóczi nagyon kedvelték a hársfát. Utóbbi így keltezte leveleit: „Írtam a 100 hárs alatt”. Apafi ebesfalvi és fogarasi parkjában árnyas lugasok és rózsaberkek. Kis ligeti patakocskák metszették át, partjuk virággal beültetve, leginkább kardos-liliommal, kék violával, szarkalábbal, rozmarinnal, szegfűvel és rezedával. Régi írásban olvassuk: ,,Mikoron az sír kitekint az ablakon, paradicsombeli palotában láttassék lenni, ahol különféle szép virágok színes szép köntösben parancsolatjára udvaroljanak.”



0
A kertet sövények, fasorok, sőt boltívesen befuttatott utak darabolták szét, melyek találkozásánál sátorszerű lugasok voltak. Így a kert táblákra oszlott. A helyes érzék azt tanácsolta, hogy a táblák a telekhez képest arányosak legyenek. E táblákat ágyakra osztották. Szépnek tartották, ha az ágvak színe közt nagy volt az ellentét, de később szerették pázsitnak puszpánggal szegélyezve is. „Jobb azért, ha az ágyakat az ösvényektől vagy szagos és zöld faívekkel, vagy alacsony fácskákkal, kik meghagyják magukat nyírni és bojtosan nőnek, vagy cifrán metszett lécekkel, vagy téglákkal választják el. Az ágyak szélén legjobban díszlik
azizsóp, levendula, zsálya, puszpáng, istenfája, csillagvirág”. A hosszú, egyenesen nyírott élő sövény egyhangú. Fnnek elkerülésére az élő sövénybe 2 ölenként magas oszlopokat kell leverni, amelyre mindenféle színes edényekben, avagy mázas fazekakba ültetett virágokat, vagy idegen fácskákat lehetne ékességére a kertnek egymás ellenében tenni. Vegyes kertben középen virág, körül a vetemény. Később a dísznövények a bejárathoz kerültek, hátra jutott a zöldséges. A rózsafa karóját a következőképpen díszítették: „A hegyeit kijjebb hagyjuk egy kevéssé és azon gombot faragtatni, megfestetni, aranyoztatni; hosszú is lehet, nemcsak gömbölyű. Ha ki pedig jobban akarja, csináltasson a fazekasokkal, kiváltképpen újkeresztényekkel, különb-különb színű mázas gombokat, mikkel a karókat felékesítse”. Manapság ki gondolkoznék kertjéről ilyen szerető részletezéssel? Legfeljebb az ösztön vezeti csak kertművelőinket. Parasztkertjeink még megőrizték a közvetlenséget, azért szépek. Egy érdekes példáját láttam a régi székely kertnek. Ház előtt három részre oszlott. A középső rész volt a külső udvar, kétoldalt kis virágos kert, hagyományos, máshol feledésbe ment virágokkal. Fűszeres illatú gyógynövények: bazsalikom, izsóp, rozmarin, rezeda, zsálya, menta. Díszítő növények: muskátli, pünkösdi rózsa, sárgaviola, szegfű, hajnalka, mályvarózsa, napraforgó, szent áhítat lilioma, levendula, fehér kápolnavirág, tisztesfű, bodroskatica, égőszerelem. Ezeknek a szép régi magyar virágoknak illata és színpompája váltották fel egymást. Kisebb házkörüli kertjeinknek méltó mintái lehetnének ezek a falusi kertek. A kert a föld és vidék természetével és a gazda lényével egységben kell lennie. Minden virágszerető gondosságról beszéljen. Ne legyen hivalkodó és mesterkélt, egzotikus növényekkel, hanem a körülfekvő természet gyermeke, s lehetőleg a külső világtól elzárt. A kertben dús tömege pompázhat a sok-sok jó magyar, szebbnél-szebb, színes-szagos virágnak: parasztszegfű, bazsarózsa, százszorszép és gyorgyéna, peremis, jázmin, borsika, verbéna, majoránna, meg tuli-tubarózsa, kikerics, somkóró, istenfa, stb. Sírkert. Így nevezik e sötét határsorompókkal bekerített világot, honnan vándor még nem tért vissza s az örökkévalóság mélyjelentőségű gondolata nyugszik minden síron. Itt a legprimitívebb s egyszersmind a legmagasztosabb az egyszerű, merev, életnélküli kő, mint a megváltozhatatlan jelképe. E helyen a szeretet is megtisztulva nyilatkozik, mégis a tőkeverseny eredményeit látjuk az obeliszkek léleknélküli, sivár alkalmazásában. Mily szép tere kínálkoznék itt a hanyatlóban levő virágművelésnek. A
Kerttörténeti leírásait részben műemléképületek rajzai (fent), részben a hagyományos növények ábrázolásai díszítik. wigand maga is több mezőgazdasági épületet és kertet tervezett. Lent: gazdaköri méhes.



közvetlenségnek őszinte útja egy letett csokor a Memento jelében. A kő felállításával vagy a sír bekerítésével még nem zártuk le végleg érzelmeinket és nem emeltünk utolsó választófalat közénk és halottaink közé. Emlékezzünk meg a virág néma nyelvén. Gyermekhantokra fehérszínű virág, mely a lélek tisztaságát jelzi. Mélyebb elégikus hatást kelt a borostyánnal fedett sír. Poétikus a vadrózsabokor, melankolikus a fűzfa. Hogy milyen megható a közvetlenség megnyilatkozása, arról a falusi temetők beszélnek sokat. Pedig azok a szerény, kis színes kopjafák milyen mulandók, de talán éppen ezért több szerető gondosságot bírnak el. Mindeniken virágok hirdetik a lelki békét, s hervadásukkal mintha azt mondanák: „és mind ahhoz járók vagyunk.”
EGYHÁZMŰVÉSZET
Égő szükséglet az egyházművészet föllendítése. A katolikus egyház mindenkor a legnagyobb pártfogója és inspirátora volt a művészi törekvéseiknek. A művészetek legnagyobb korszakaiban szinte elválaszthatatlanok voltak egymástól. A katolicizmus tanításaiban mindig előnyben részesítette a művészi formákat a száraz, racionalisztikus modornál: aki a katolikus egyház tanításainak igaz történetét megírná, egy sorba kellene helyezze művészeit a teológusokkal és filozófusokkal, mert a katolicizmus nagy tanítói közt ott szerepelnek a katakombák naiv rajzolóitól kezdve a bizánci, román és gótikus egyházak művészein át a reneszánsz nagy mesteréig mindannyian. Nagy Gergely pápa a VI. század vége felé az írástudatlanok szentírásának nevezte a festészetet és a XII. században az arrasi szinódus szükséges dolognak nyilvánítja, hogy’ az írástudatlanok legalább képek alakjában tudomásul vegyék a szentírás tartalmát: „per quaedam picturae lineamenta, qui scripturam non possunt intueri”. Az írástudatlanok bibliája azóta a művészet minden fajtájában a katolicizmus leghatalmasabb propagáló eszközévé vált s e kitűnő propagatív erőt ma alig veszik igénybe talán még nagyobb kárára a katolikus egyháznak, mint a művészetnek. Az egyházművészet szimbolikus művészet, amelyben, akárcsak India művészetében, minden formának szimbolikus jelentősége van. Ez sohase zárja ki, hogy e formák dekoratíve is művészien hassanak: de a mai templomépítők és berendezők munkájából a keresztény szimbolika követelményei legalább olyan megsebezve kerülnek ki, mint a míívészetéi. Hiányzik belőlük minden közvetlenség, minden ideálisan artisztikus törekvés. Pedig az a lelki szükséglet, mely a keresztény szimbolizmust táplálta, ma sem tűnt
el, csak művészek kellenek hozzá, akik kielégítsék. Az egyházi ikonok a történelmi személyiségeken kívül mindannyian egy allegorikus alakot is képviselnek. De példaképpen, hogy mennyire nem tudják egyik követelményét sem kielégíteni, csak a páduai Szent Antal képmásaira hivatkozunk. Ugyan ki ismerné fel az édeskés terrakotta-szobrokban a véghetetlen temperamentumú szónokot, aki egész felső Itália népét magával ragadta.
útszéli kereszt és parókia rajza Az én falum című tervsorozatból, amely a Művészet 1907-es évfolyamába n jelent meg.



Talán még fokozottabb mértékben hívja ki a kritikát az egyház architektúrája és iparművészete. Változtatni kellene ez állapotokon, bensőséges, művészi formát és stílust adni annak, amire az egyház szertartásainakk szüksége van. A katolicizmus régi nagy mestereit követte, akiknek törekvéseit, egy pár sorban rekapitulálni akarom. A legrégibb templomok a katakombákra emlékeztetnek. Leginkább erősen falazott helyek, szándékosan sírszerűen tartva. Később a bazilika stílus uralkodott. Templomai egyszerű, hosszúkás négyszögek, keleti végükben az oltár helye. Mennyezetüket aranyozták, hogy az égi dicsőség ragyogását jelezzék. A görög és római keresztalaprajzú templomok a kórust élesebben elkülönítették. A görög kereszt összefoglalása nyolcszöggé elősegítette a kupolát, amely az örmény négyszögű alaprajzot ötszörösen koronázta. A középen, a kupola alatt volt a tribun az oltárral, ez alatt a kripta (szent sír). Az előcsarnok régebben jelentősebb volt, lévén az egyház kebelébe be nem vettek helye. Kifejező szimbólumai voltak: a bűnbeesés ábrázolása, mint a vétkek kútforrása, melyektől a templom tisztít meg, a keresztelőkút stb. Ezután következett a román, majd a gót stílus. Utóbbi magasságba emelte a lelket és tornyainak szédítő csúcsait a felhőkbe vitte. Ez áhítatot lehelő stílus fölé X. Leó pápa idejében pogány formák kerekedtek, melyeknek holt (márvány, arany és ezüst) pompája a templomot a világi palotákhoz egyre hasonlóbbá tette és előállította az úgynevezett rokokó és jezsuita-stílust. Hogy a múlt művészei milyen áhítattal és ihlettel oldották meg a feladataikat, csak hírhól ismeretes. A merész ecset reszketett a gondolattól, amely vezette s csak ügy merte a végtelen szellemet formában vagy színben megjeleníteni, ha kezelői a vallás légkörében élve, imádkoztak, böjtöltek, gyóntak s úrvacsora mellett fejezték be műveiket. Fra Angelico, a jámbor lelkű barát, térden állva festette képeit. Rafael egy levélben megindítóan beszél Szűz Mária eszményi fogalmáról („Essendo caxestia di belle donne io mi servo di certa idea che mi viene alla mente.”) Szerény falusi templomokra gondolok, ezeknek szeretnék bensőséges és művészi formát adni. A talaj hálásabb. Az egyszerű falusiaknak még nincs annyira korrumpálva az ízlése, mint a városok közönségének. Itt az anyagok őszintén mutatkozhatnak, nincs szükség surrogatumokra. Ehelyett a legszebb és legolcsóbb díszítést, virágokat bevinni a templomokba, velük együtt ültetnők el a művészet csíráit. Nehéz a falusi templom fogalmát egynehány szóval kifejezni. Az Isten házának falun más a vonatkozása és lakóit más lelki kapocs fűzi hozzá, mint a városban. Az egyedüli hely, hol vallási és szellemi életet nyilvánosan
Isten hajléka, kápolnaterv; lent: magyardellői egytermes iskolatemplom, wigand sajátos épülettípusa, amelyben a szegény székely falvak lehetőségeinek megfelelően összevonta az oktatási és vallási funkciót.



ápolnak. Ott kapja a gyermeki lélek zsenge korban az első ihletet, maradandó vallási benyomásait. Itt olvaszthat az egyház a művészi érzéssel öntudatlanul nagyobb lelki emelkedettséget a vallásosságba. Temploma képe annál mélyebben vésődik a falusi hívő lelkébe, mert élete minden korszaka összekötő kapocs ez egyetlen hellyel. Itt keresztelik, bérmálják, itt esküszik és itt tisztul meg a lelke. Ha máshol nem, itt, vasárnapról vasárnapra viszontlátja hozzátartozóit, a vele egy sorban levőket, így, nemes értelemben, a kibővített családi életet fogadja magába. A falusi istentisztelet háza tehát helybeli eszközökkel, a falusi kultúrviszonyoknak megfelelően, esetleg a múltnak történeti vonatkozásaival legyen átszőve. Szóval nem idegen négy fal közt fejlesszük ki a kultuszt, hanem a helybeli építkezés karakterében adjunk neki hajlékot: „Jövel jézus, légy vendégünk”. Ilyen értelemben képezheti a templom a község szellemi kultúrájának szimbólumát és megnyugtató, egységes művészi benyomást kelt. Még kimondottabb formában foglalnám össze a templomot a paplakkal és iskolával, hogy a község egységes szellemi központját alkossa, de azért e hármas csoport mindenikét érdemileg külön-külön hangsúlyoznám. Ez az összefoglalás kevesebb anyagi áldozatot követelne, mint különben, s egységes, szép tömegcsoportot eredményezne, melyet kis virágoskertek olvasztanának egybe. A templomokat nem különíteném el vasárnapokra, hanem élő, szerves, egészséges összefüggést keresnék köztük és a mindennapi élet között. Mellőzném a merészen és ridegen égbe emelkedő kőtömböket s inkább a lélekhez szóló hatásokra törekednék, egyszerűség jelében. Az egyszerű kis hajót apszis követné, oldalt sekrestye. Ha kevés a költség, alacsony falakkal. Memlvezete a fedélszékbe nyúlna, s őszintén mutatná gerendaszerkezetét. Szép, ízléses, egyszerű megoldással festőivé tehetnők, mely naiv gyermekes áhítatot sugározna. Alapul az ókeresztény primitív formanyelv irányítása szolgálna. Meggyőződésem, hogy a kereszténység szimbólumainak ez sokkal hívatottabb hordozója, mint a barokk templomok. A primitív művészetek hierarchikus ereje mérhetetlenül nagyobb, mint a rafináltaké. Ugyanezért hiszem, hogy a magyar népművészet nemesen egyszerű formáinak szintén hely juthatna az egyházi művészetben. Egységes művet új szellemben alkotni az összes képzőművészetek egyesítésével. Élő, egyéni érzésünket saját nyelvünkön kifejezni, hogy művészetünkben virágzást és ne restaurált romokat lássunk: „ad majorem Dei gloriam!” Hiszen a katolikus egyház számára a művészet sohasem volt fényűzés, hanem mindennapos szükséglet a ke
resztény tanoknak leghathatósabb és nélkülözhetetlen kifejező ereje. Adja Isten, hogy minél előbb felderüljön napja lelkem álmodta, fenyő ölelte falumnak, s cintermes kis fatornyos templomának százados, vén harangja az örömtől újraéledve hirdesse, hogy nem veszett el a múlt öröksége!
IDÉZETEK wIGAND EDE KERTÉSZETI MŰVEIBőL
Valamikor régöcskén a házat gazdája róvá, ő vala inzsellére, palléra, mívese. Öreg, füstös háznak való szeglábot maga bárdola, mestergerendáját faricskálá, falait sevényelé s agyaggal megsikárolá, azaz kívül-bévül jól megcsapá. Egytől-egye régi módra fából rovódott. Bárdolt, falazott, rovott s faricskálással szolgált a jobbágyság. Mint régen mondák: a rovást érteniök kellett, nélküle nem boldogulhatának. Az adót, dixát is a faragástól nevezék, ugyanis rovó uramék kapuszerte hasított rovásra rovák az adót. Még előbb a tűzhelyek után vetették ki a füstpénzt. Ösmérek Királyhágón túlnan megbúvó szögeltekben öregeket, ősi mívességet űzőket, kik régi ékösséggel hagyományozák apáik örökségét. Sátoros kerteleik, házok vénséges falai még suttognak egyetmást hajdani dolgok készítése mikéntéről, szekercék csattogásáról, faragó kések nyikorgásáról. Nézögettem forrómészbe rakott kövű vénséges fölvárakat, udvarházokat s hosszúnyélü szekercével kemény, öreg tölgyből bárdolt, kerített, fióktornyú templomokat. Hagyományos szerkezetű, hordozható deszkakerítéssel, melyen ki-be
wigand pályaterve a zalaegerszegi római katolikus templom és monostor épületéhez, 1923; Architectúra című, 1937-ben megjelent kötetéből.



magos, sendelysivegű, fából rótt, hímös kapun jártanak. Fasarkon nyiszorgott, fakulccsal záródott. Emlékezem most régebbrendű, megsuvadt, bogoshátú viskókról; mindegye fenyűből róva boronába, kiálló gerezdekkel. Alányúló, kontyos, magos, csúpos, mohos szalmafedelűek, kinyúló szarufákkal, s takarják a kis kunyhót, akár a fiastyúk csirkéit. Emlékeztetőnek maradt egynehányuk: egyik olyan, mint a másik. Ajtajuk alacsony s ki általlépi, fejét kell aláhajtsa. Sevénnyel kerített sátoroskerttel, pitar s szobából állók. Bennök tanyáznak a gyermekek, vének s tyúkok. Megaggott, álmadozó falaik beszédesek, rozmalintos, muskátlis, rostélyos szötömnyi deszkaablakukból régmúlt századok lehellete árad.
Mind a ház, csűr, méhes, góré, lábos kas, magtárul szolgáló szuszék, mind eszközeik nagyrésze fából készült. Voltak hál’ Istennek nyuzásra mindétig jobbágyok bővibe, kik faluszerte kézmíességgel szolgáltanak. Kádasok, koponyások – teknősök –, tokárok – esztergályosok –, ácsok, bárdos s gátkötő molnárok. Mind a faragómíesekkel egyszámba mentek. Sendelyhasogatók, hídfoltozók, dongaavagy dugakéselők, tálosok, kaskötők s szuperoknak is kellett a faragáshoz érteniök. Anyagot bővibe termett erdejök. Ott, hol jó musdalyos, vesszőtermő erdők, öreg harasztosok, erdős bordácsok, gyolták – tölgyesek –, cserések, gyermekerdők, bárdos- a vagy láboserdők terültek el, a falu népe faragókból, kötővesszőszedőkből és abroncshasogatókból állott. ő kigyelméék tartoztak kötni a major- és csüröskertek körüli kerteléseket, sevény s egyéb építéseket. Koponyások, fargálók vésék a berecska-eresztő, lajt alá való, vaskőhordó vályúkat; tehénfejőt, tyúk-, lóitatót; rózsaecetes berbencét, gyertyamártó bödönkét, méz-, turótartót s a fahéjból készült bodonyokat. Tokárok, asztalosok is szol
Hagyományos erdélyi kertek felmérési tervei (Régi kert s míesei)



gáltak faragással. ők készítették a fatányérokat, putinát, bodonyt, melyekbe írósvajat, túrót, juhsajtot, ordát tartottak. A tokárok különben kupák, sáfok készítésével foglalkoztak, ezért kupások. Faragtak virágoknak való iratos faedényeket, cifra gyontáros s öreg csatlós kupát, esztergába faricskált orsós asztallábot, udvarló karfás tornáchoz, nyári felházakba s mulató filagóriákhoz orsós karfákot. Kitűnő lapátokat, cipóhányó, szóró, sütő, szűrő és szaladhányogató – szemeltárpahányó – lapátokat faragó kos-székeiken készítének. Koponyások, tokárok sokoldalú hasznos emberek valának, gyakorta megesék, hogy »kaszájok egymás rétjébe akadt«, de azért kenyere mindkettőjöknek vala. Megélt a városi magakenyerese is, akár a parasztszabású jobbágyos mester, akár a zsellérszerbe szolgáló, boldogult mindannyi a maga módján. (...)
Régen kertelés, kert, kerítést jelente. Kertelő vessző vala a sevény vesszeje. Kertfonás – faágakból –, valamint rekesz is a sevénykerítés régi nevei. Ósdi fajtájúak még a borna, boronakert, csapfenyőgaly, csaposkert – ágitól megtakarított, sudár fenyőből boronába rótt, rakott kertelés – kertkerítés. A deáksevény vesszőből, nádból van, melynek alsó végét földbe ássák, közepetájt megkarcolják sáskorcra. A függőlegesen felállított sevényvessző – nád vagy napraforgó – közepére vastagabb vesszőt keresztbe fektetnek, ez a korcvesszőből való heveder. Garád a felárkolt föld, tetejére gaz szolgál kerítésnek. Kert gerádja – határa, kerítése – mely minden szemétből felhalmozódott. Gyepü – mesterséges országos határ – palócoknál ma is az apró cserjéből álló kertkerítés, sevény. Gyepüelve régente a lakatlan országrész választó köze.Ehagyományt őrzikThallóczy szavai: »Gyepüninnen, gyepün túl«. Házsongárd a hegyoldalra nyúló kert. Kástikert: kertész kert, a grófi udvar kerte. Latorkert: hegyes karókból készült, latrok ellen védő kerítés. Majorházakat, baromszállást, ólakat is védett palánkkaró, hegyes palánkfa. »Lásd, mennyi polyvába takarta s mily hegyes kalászok kopjáival, mint latorkerttel környülfogta a búzaszemet, hogy a madárkák és férgek hozzá ne férjenek«, mondja Pázmány. Lésza – sevényből font szekérkas – majorházaknál a juhak akla körül továbbcepelhető kertelés, kerítés. Lészáskert a felül befedett, kertkörüli sövénykerítés. (...) [Ismerteti saját, gödi kertjét:] Virágos kiskertembe üldögélve elmélázom, tűnődöm. Nézegetem a mindenható szeretet csudás rejtelmeit. Minden talpalatnyi rögön virág. Fű üli meg lábát. Minden cseppnyi fűszál, cserje, virág a maga szállásán. Virágaim a hajnali gyöngyharmat fürösztésétől üdén hajladoznak, játszadoznak, mint bizse gyermekek. Ég peremén bíboraranydíszben ébredezik a nap;
sugaraival törülgeti virágaim küsdeg orcáit. Mind a hánya neki kezd napi teendői vidám játékainak. A kék csillagvirág tőszomszédságában duzzog rossz álma miatt az öreg harangvirág – gelesztafű – s a kertizsálya illatával vigasztalja. Túlnan kongat a kékharang-, vagy csengetyűvirág. Amott fűben guggol falusi rokolyájában a sárogviloja. Itt gyepel a kakascímer szapora, vagy galambfűve, a kutyatej, mely köszvényt gyógyít s a beléndfüve. A boldogvirágot, vagy fodormentát méhfüvének is mondják. A rozmalint kék, majd haloványlila színével illatos növény, virágvizét az öregek szépítőszernek használák. A szemüdítőfű, a százszorszép vagy ökörszemvirág s az ördögméze – Szentlászló five. A királydárdácskája virága olyan, mint az ökörfarkkóróé. Mindmegannyi neve felsorolva olyan, mint egy bojtárdana. Telisteli üde bájjal, megőrzék ősi nyelvünk vídám muzsikáját. Manapság már a legtöbb helyen gazszámba mennek, csak kis falvainkban, eldugott fészkekben él még jó erényök s régi, dicső nevök, dicsőségük.
(Régi kert s míesei)
Elöljáró beszéd A kert című könyvhöz
Ahogy írásaim egytestvérek, céljuk sem lehet más, mint hogy a magyar szépnek művelését élesztgessék. Irodalmunkban, művészetünkben megfogyatkozott a magyar lélek, érzés, fajsúly. A nemzeti szép kánonja hazugság lett, idegen mezsgyén haladt s nem csak hogy nemzetietlenné, hanem tartalmatlanná is vált. Szellemi alkotásainkat érdekelvek irányítják, s így hitvány árucikké aljasítják. A kertművészet is nemzetközivé vált, idegen nyűg alatt vonaglik. Hajdan állhatatosabb volt a magyar s nem engedte magát kiközösíteni. Ha jöttek is idegen újítások, nem igen kapott rajtuk. Egykori krónikások – idegenek is – elragadtatással írtak a magyar kertek bűvös, lebilincselő szépségéről Sajnos azonban, amint egyéb művészi alkotásainkról, úgy kertjeinkról sem maradtak képek, rajzok, csak írások, azok is fogyatékosan. Égető szükség, hogy az ősiességben gyökerező formanyelv feleleveníttessék, és újra lábra kapjon, ahogy a még nemrégen múlt magyar művészet: építészet, zene, nem szorult idegen mankóra, hanem saját lábán bizton járt. úgy a magyar kert művészete sem szorult, hál Istennek, idegen megteremtőre, sem Lenôtre-ra, sem az angolok william Kentjére. Rég kialakult volt s utóbbit legalább is két évszázaddal megelőzi. Csak irodalmát nem ismertük. Ezt példázza írásom Elvirult kertek fejezetében. Régi levelek, sárgult írások fakult betűi regélnek hajdani kertművelé



sünkről. Ahogy törekvésem az építő- és iparművészetben a hagyományt megőrizni, úgy a kerthez is egybeszedegettem ájtatos kegyelettel a rég elhalványult virágok maradványait, mint aki szőnyeget javít, s a ványolt fejtő fogyatékos szálaihoz beszövögeti az összegyűjtöttet. Megszámlálhatatlan szálból vannak összesodorgatva azok a fonalak, melyek a múlt feneketlenségéből megmenthetők, átszőhetők a jövőbe: a magyar műveltség fonalai. E szálak egyike-másika megroppan, sokszor csak nagykésőre veszszük észre hiányát, keresgélnünk kell utána. Próbálgatnunk toldogatását. Ilyen szakadozott fonalak összekeresgélése legyen a magyar művészek törekvése. Csakhogy ehhez egész emberek kellenek, nem holdkóros teozófusok, buddhizmust kereső ábrándozók. úgynevezett művészeink volnának, kevesen, akik tudnak valamit, még kevesebben, akik általában gondolkoznak, magyarul pedig sehogy sem eszmélnek. Művészi hitvallásom régiben az újat keresni. Meggyőződésem, hogy magvar jövőn munkál az, aki a magyar múltat éleszti. Nemzeti jelleg, formanyelv hiányában nincs állami létjogosultságunk, magyar kultúrpolitikánk. Ezért élesztem a múlt magyar műveltség oltárán, a már-már öszszekuppadt, de még élő szent parazsat, melyet még nem sikerült hamva alá fullasztani, dacára erős nemzetközi törekvéseknek sem. Élesztem, mert csak a múlt biztathat, jövendőt ígér egy ismét elevenen élő faji művészethez. Kertjeinkben nem messze nyúló parkokra gondolok, vagy olyan műkertekre, minőket agysorvasztó kultúra eszelt ki, hogy a természetet s rendre tanítsa. Sem angol kertre, nagy pázsitfelületekkel. Ez sehogy sem felel meg a mi száraz, forró éghajlatunknak; az ilyen csak a nyugati országok párásabb, kevésbé forró helyeire való. Szerény, de szívesen gondozott kiskert az, mely a magyar házhoz s berendezéséhez illik. Olyan magyaros ízű, aminőt még néhanapján, faluhelyeken, kis kúriák, parókiák, parasztházak körül láthatni. Tüzes, tarka virágok nyílnak benne, inkább érzés szerint elegyest, mint kiszámított csoportokba osztva, bár a ház elé, rendesen középre, egy rózsaágyás kerül. Különös becsük van az olyan virágoknak, melyek, ha színre egyhangúabbak, de erős illatot árasztanak, minők a bazsalikom, fodormenta, istenfa, izsóp, kakukkfű, lengyelke; levendula, liliom, majoránna, rozmaring, ruta, teli-tubarózsa, viola, zsálya stb. Fel-felszálló illatjokban szinte fürdik a ház tája. A gyep eleven zöldjéből keveset látunk; nem igen telik a helyből, s kár is lenne, van elég fű a legelőn, gondolja a józan eszű magyar. Gazdagabb facsoportokra se jut hely, de egyegy terebélyes dió, gesztenye, hárs árnyában jólesik elüldögélni a ház végiben, s virágzás idején elhallgatni a méhek
andalító döngicsélését, zümmögését. Nagyobb kúriáknál hársfasort is találunk a kert legkiesebb pontján, amely középütt tágas körré alakul. Van ott tarka színekben kacérkodó kis filagória, eleven zöld gyepkarikákban az említett igénytelen, de bájos, üde falusi virágok váltakoznak kiültetve, vagy cserepekben. Meglepő fordulókra, nem várt kilátásokra nem bukkan, aki rajtuk lépdel, minden átlátszó, nyílt, mint a magyar lélek, semmi sem rejtőzik tekintete elől. A múlt irányító tehát a magyar kert felélesztésében. Ilyen öregszeren levő elegyes kertet láttam Marosvásárhelyt Petri tisztelt barátom szépszülei kis családi fészkében. Effajta illenék legjobban a társadalmi problémák kapcsán annyiszor említett magvar családi házhoz, a gazdasági szempontot célszerű kihasználással megoldva. Szebb, hasznosabb nem képzelhető az effajta virággal elegyes, zöldséges veteményesnél Sajnos, ma már csak falun láthatni. Azért olyan szép, mert a rög gyermeke ösztönével érzi, hogy nem szakadhat messze környezetétől, a természettól. E falusi kertekből beszívott érzés adjon erőt, irányt gondolkozásunk útjainak. Népünk formai megnyilatkozásának törvényeit kimérni, levezetni nem lehet, csak művészi lélek érezheti meg, olyan, aki fogékony a magyar formanyelv beszéde iránt. A magyar otthont a jövőben ismét ölelje olyan kert, melynek a mi égaljunk az édes szülődajkája. Ez fűszerezze a magyar otthon levegőjét, legyen kedélyvilágunk ringatója. Törekedjünk arra, hogy testünket nemzeti hagyománnyal és érzéssel vértezzük fel, hogy gúnyánk ne lehessen idegen szellem nyííge, koldusköpenyegé, hanem szolgáljon már végre tisztességünkre. Szerény írásomból felszívható benyomások visszatükröződése járuljon hozzá a magyar népies kert művészi alakjának megszületéséhez. Budapest, 1923. június 10.