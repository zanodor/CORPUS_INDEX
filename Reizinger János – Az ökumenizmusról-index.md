---
master_file: "[[@ReizingerJanosAza]]"
---
# Index for Reizinger János – Az ökumenizmusról.pdf

További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Reisinger János: Látomás az
ökumenizmusról
Mindannyian, akik a mai világban élünk érzékeljük a világvallásoknak és azokon
belül is az egyes egyházaknak a nagy megélénkülését, tevékenységük, befolyásuk
megerősödését. Kevesen tudják azonban, hogy a Bibliában erről egy nagyszabású
és egy igen megrendítő látomás található. A Jelenések könyve negyedik, utolsó
vázlatpróféciájában, amely egészen a hét csapásig és a földi történelem drámai
befejeződéséig is elér.
Csak fejezetek szerint mondom:
A 15. fejezet bevezető látomás a hét csapáshoz.
Maga a hét csapás a Jelenések könyve 16. fejezete;
Már a hatodik csapásnál jelzést kap, hogy Jézus érkezik, mint fölmentő, mint
szabadító és a hetedik csapásnál zárul le a földi történelem. Jézus Krisztus
angyalseregek kíséretében, mint megváltó, mint a teljes megváltás véghezvivője
beavatkozik a földi eseményekbe. Ezután a 17. és 18. fejezet ez a bizonyos
visszatekintő kinagyítás a vallások egyesüléséről. Maga a 17. fejezet a bevezető
látomása ennek a fejezetnek. Ennek a világméretű valláspolitikai egységnek az
ábrázolása és a 18. fejezet ennek a világegységnek, az egész világot maga alá
temető nagy összeroppanása.
Még egyszer, a 17. fejezet a világegységnek, az ökumenikus egységnek a
bemutatása és a 18. fejezet pedig egy drámai folytatás, ahogy ez az egész
összeroppan, elveszíti a tömegbázisát, emberek előtt lelepleződik hazug jellege,
szembefordulnak vele. De ekkor már késő, a földet kezelhetetlen állapotok
jellemzik. Jézus megjelenése szükségszerű és elkerülhetetlen!
Mivel olyan témáról szól az előadás, melynek címében idegen kifejezés van az
ökumenizmus, így ez a szó, magyarázatra szorul.
Először is a fogalom: „oikoumene” görög kifejezés, amelynek latinosított
változata az ökumenizmus. Az oikoumene annyit jelent, hogy az egész lakott
föld. Tehát az egész lakott föld valamennyi vallását egyesítő törekvésről van itt
szó. Vigyázat, az ökumenizmus nem annyit jelent, hogy csak a keresztény
egyházakat egyesíteni! Minden vallást egyesíteni, azon belül természetesen a
keresztény vallásokat is.
Nagyon sokan nem ismerik ennek az idegen szónak a valódi jelentését. Az
ökumenikus mozgalom tehát minden vallást közös nevezőre kíván hozni és
szervezetileg is egyesíteni akarja. Ennek az ökumenikus mozgalomnak, ami 1948



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
ban Amsterdamban öltött konkrét formát, a legfőbb csúcsszerve az Egyházak
Világtanácsa. Rövidítése: E.V.T.
Az ökumenikus világmozgalomnak a csúcsszerve az Egyházak Világtanácsa,
amelybe eredetileg protestáns egyházak, az összes protestáns egyház, Anglikán
Egyház és az Ortodox Egyház kapott szerepet. A római Katolikus Egyház nem
volt az Egyházak Világtanácsának a tagja. Ma sem tagja, de lényegileg a
nyolcvanas évektől az egész ökumenikus mozgalomnak a vezető erejévé vált a
római egyház.
II. János Pál pápával egy olasz újságíró, Vittorio Messori interjút készített.
Különböző kérdéseket tett fel a pápának és ő válaszolt. Az interjúnak könyvvé
rendezett címe: „Átlépni a remény küszöbén” lett. Az antikváriumokban
beszerezhető könyvből, első kézből nyerhetünk felvilágosítást arra nézve, hogy a
római pápaság intézménye hogyan is képzeli el az ökumenizmust, hogyan is
képzeli el a vallásoknak az egyesülését. Szinte minden vallásra és a
kereszténységen belül minden felekezetre kitér a pápa, hogy hogyan áll most az
egység, az egységtörekvés.
Azt is el kell, hogy mondjuk, - még az idegen szónál maradva,- hogy az
ökumenikus mozgalom 1948 óta sok világgyűlést szervezett. A leghíresebb az
1961-ben Új-Delhiben megtartott harmadik nagygyűlése, melyben elfogadták a
bázisformulájukat, majd Nairobiban, Kenyában folytatott világgyűlés. Ezekről is
tárgyszerű felvilágosítást ad ez a kis könyvecske. Ami pedig a az ökumenikus
mozgalomnak a hat alapeszméjét illeti, a tartalomjegyzékben is fel van tüntetve
röviden mindegyik alapeszme után, hogy miről is szól a kifejtés. Ezt a hat
alapeszmét érdemes megjegyezni, mert maga az ökumenikus mozgalom hozta
így nyilvánosságra és mind a mai napig ehhez tartja magát.
Az első alapeszméje az ökumenikus mozgalomnak, hogy senki ne gondolja azt,
hogy bárhol is léteznék az igazság a maga teljességében. Minden vallás és minden
egyház csak egy-egy részt tartalmaz az igazságból. Veszélyes fellengzősség azt
állítani bárki részéről, hogy nála van a teljes igazság. Ezt az első alapeszmét így
hívjuk, hogy az „Igazság pluralizmusa!” Az igazság pluralizmusa annyit jelent,
hogy az ökumenikus mozgalom kimondja: mindenhol, minden egyes vallásban
van valamilyen igazság, de nem a teljes igazság. Azért is kell egyesíteni a
vallásokat és az egyházakat, hogy megkapjuk a teljes igazságot.
A második alapeszme az, hogy ebből következőleg minden vallás és minden
egyház hiteles, tehát valahogyan Istentől származik. Minden vallás és minden
egyház számot vet Isten lényével. A szeretet törvényét hirdeti. Az, hogy
különböző más törvények kapcsolódnak ehhez, ezek másodlagos dolgok. Egyik



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
egyháznak sincs joga a másikra azt mondani, hogy valamiképpen nem Istentől
származik.
Ebből következik egy harmadik alapeszme, hogy az ökumenikus mozgalom
elítéli a prozelitizmust.
Mi a prozelitizmus?
A prozelitizmus az-az egyik vallásból a másik vallásba való átlépés. Azt mondják,
hogy nincs szükség arra, hogy egy vallásfelekezetben élő ember, ha megismer,
vagy ő úgy gondolja, hogy megismert egy nálánál nagyobb igazságot, egy másik
vallást, hogy ezt a másik egyházat válassza. Mindenki maradjon a saját
vallásában, a saját egyházában, mert ott részesül az igazságnak egy-egy
fénysugarából. Hogy a többi fénysugár máshol ragyog, majd az egyesítéssel
mindenkire fog ragyogni. Az 1980-as évektől fogva mélyen elítélték a
prozelitizmust, vagyis az egyik egyházból a másik egyházba való átlépést.
A negyedik alapeszme. Itt már nagyon konkrét szervezeti és politikai
egységtörekvések szólalnak meg. A negyedik alapeszme szerint az Ökumenizmus
mozgalom azért jött létre, hogy ne csak eszmeileg verjen hidat vallások és
felekezetek között, hanem egyházszervezeteket is egyesítsen, vagyis egy nagy
közös szervezeti keretet hozzon létre minden vallás és minden felekezet számára.
Természetesen mindegyik alapeszmét megpróbálják a Bibliából levezetni. Itt
ennél a negyedik alapeszménél különösen sokat idézik János evangéliuma 10.
fejezet 16. versét, amelyben Jézus azt mondja, hogy „majd lesz egy akol és egy
pásztor”. A mi fordításunk, a Károli fordítás is azt mondja, hogy lesz egy akol és
egy pásztor, tehát Jézus ilyen jövendölést adott, hogy majd lesz egy akol és egy
pásztor?
Megdöbbentő dolog, de egy ilyen világméretű mozgalom, a helyett, hogy
visszanyúlna a görög eredetihez, - a Biblia eredeti szövegéhez, - amelyben nem
ez áll, hogy lesz egy akol és egy pásztor, hanem szó szerint ez áll, hogy „lesz egy
nyáj és egy pásztor”. E helyett az aklok egyesítését tűzi ki célul. Óriási különbség
van a között, hogy lesz egy akol és egy pásztor, mert ha Jézus valóban aklot
mondott volna, akkor ez szervezetek egyesítését jelentette volna. Jézus nem aklot
mondott. Jézus éppen az ellentétét mondta, hogy ő majd különböző aklokból ki
kell szólítson embereket, mert az aklok a történelem előrehaladtával lényegileg
hasznavehetetlenné válnak és az aklokból kiszólított emberekből lesz egy nyáj és
egy pásztor.
Az ötödik alapeszméje ennek a mozgalomnak, hogy az emberiség súlyos erkölcsi
válságban van, de a földet meg lehet menteni. Az emberi történelem pozitív
módon haladhat tovább, ha egyesítjük az erőinket. Hát ezért is maga ez a



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
mozgalom! Ez egy nagy vallásfelekezeteket egyesítő mozgalom, és mint látjuk
majd a felolvasandó próféciából, egy világegyesítő mozgalom.
Ebből a hatodik alapeszme is nagyon gyorsan következik, hogy az ökumenikus
mozgalomban résztvevő egyházak és vallások kivétel nélkül minden egyes
tagjukat aktív társadalmi-politikai részvételre biztatnak. A jelszavakat mi is
nagyon sokat hallhattuk az elmúlt hónapokban és egyáltalán az elmúlt évtizedben.
Azt, hogy egy keresztény ember nem másodrangú állampolgár, egy keresztény
embernek ugyanúgy bele kell szólni az ország politikai dolgaiba, a választásokba,
a pártokra való szavazatokba. Az ökumenikus mozgalom ezt nem is tagadja, sőt
nyíltan hirdeti, hogy az egyház és az állam kettéválasztását nem tudja elfogadni
és az egyháztagoknak nagyon aktív részvételt kell tanúsítaniuk bizonyos politikai
küzdelmekben.
Még egyszer a hat alapeszme:
Az igazság pluralizmusa.
Minden felekezet hiteles egyház.
A prozelitizmus elfogadhatatlan.
Egyházszervezeteket, „karámokat” kell egyesíteni.
Az emberiség jövője forog kockán és ezért az embereknek nem szabad
visszariadniuk a politikai szerepvállalástól sem.
Ennyit röviden magáról a fogalomról és a fogalom mögött megbújó tartalomról.
Természetesen bennünket az érdekel, hogy a Biblia tud-e erről a jelenségről, tud
e a vallások egyesülési törekvéseiről? Ezt milyen előjellel látja el és egyáltalán mi
fog majd ebből következni? Mielőtt felolvasnám Jelenések könyve 17.
fejezetében az alapvető látomást, - amiről előre is mondom, hogy az egyik
legborzasztóbb látomás, ami csak található a Bibliában. Ugyan tele van
jelképekkel, de a jelképek nagyon könnyen azonosíthatók. Rendkívül megrendítő
és letaglózó ez a látomás. Maga János apostol is a hatalma alá került. Azt olvassuk
a 16. fejezet 17. versében, hogy János apostol, amikor látta ezt a látomást, nagy
csodálkozással csodálkozott. Nagyon meg volt döbbenve, merthogy János apostol
ismerte a jelképek többségét. Ismerte, hogy minek jelképe a sok víz, a tenger.
Ismerte, hogy minek a jelképe a fenevad. Ismerte, hogy minek a jelképe a parázna
asszony, vagy nagy prostituált. Ismerte, hogy minek a jelképei a parázna lányok.
Ezek eléggé magukért beszélő jelképek, de ne felejtsük el, hogy János apostol az
Ó - Szövetséget jól ismerte, és ezek a jelképek Hóseás könyvében, Jeremiás
könyvében egytől-egyig megtalálhatók.
Mielőtt felolvasnám a látomást, azt is szeretném hangsúlyozni, hogy olyan
emberek is meg tudták fejteni ezt a látomást, akiknek később, már a kereszténység
időszakaiban, sajnos nem lehetett kezükben a teljes Biblia.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Mielőtt felolvasnám a látomást, hadd hangozzék fel egy híres részlet Dante
Alighierinek az Isteni színjátékából, annak az első részéből. Tudjuk jól, hogy
Dante a XIII-XIV. század fordulóján a pokolba helyezte azokat az egyházi
főhatalmasságokat, és egyáltalán azokat az egyházi tisztségviselőket, akik
elárulták Krisztus ügyét. A legmélyebbre a pápákat helyezte, a pokol legmélyebb
bugyraiba. Miközben megszólítja ezeket az egyházi hatalmasságokat, a pokol 19.
énekében, - a mi legjobb fordításunk szerint, Babits Mihály fordításában - a
következőket mondja. A legfontosabb részt emeljük ki belőle.
Dante Alighieri: Isteni színjáték
Részlet a pokol 19. énekéből
(Babits Mihály fordítása)
„15. mert kapzsiságtok rontja a világot
jókat tiporva, rosszakat kímélve.
Már gondolt az Evangelista rátok,
mikor egy Nőt vizek fölött csücsülve
a királyokkal szajhálkodni látott.
Akinek e világra fölkerülve
hét feje volt s tíz szarv védte, ha küzdött;
de férje megrontá, bűnbe merülve.
Istenné tettetek aranyt, ezüstöt,
nálatok bálványimádó se rosszabb:
egyet imád az, százakat a püspök.
Aj, Konstantinus, látod, mennyi rosszat
szült nem megtérésed, de adományod,
mellyel először lett egy pápa gazdag!”
Ezt írta Dante a középkor kellős közepén, nagyon pontosan megállapítva, hogy
miről van szó. Amikor azt mondta, hogy a pogány vallásoknál is rosszabb az a
vallás, – a pogány vallásokban egy bálványt imádnak az emberek -, de abban a
vallásban, ami minden mást egyesít, százakat imád a püspök, mondja Dante. A
Konstantinusra tett utalás annyit jelent, hogy ezt már az egész középkor tudta,
hogy a kereszténység nagy eltorzulása a negyedik század elejére megy vissza,
amikor Nagy-Konstantin császár a római birodalom kebelén belül elkezdte a
vallásfelekezetek összeolvasztását és létrehozott egy egyetemes, vagyis
katholikosz vallást.
A katholikosz annyit jelent görögül, hogy egyetemes.
Tehát egyetemesen mindenkinek igaza van, aki ennek a vallásnak a kebelére
kerül. Mindenféle más vallás, római, görög, perzsa, egyiptomi vallások kultuszai,
tárgyai és jelképei bevonultak a középkori hatalmi kereszténység



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
szinkretizmusába. Dante már a középkori vallásegyesítést is ezzel azonosította. A
Jelenések könyve 17. fejezetével és ezért hallottuk, hogy így nyilatkozott
„Már gondolt az Evangelista rátok, mikor nagy vizek fölött csücsülve a
királyokkal szajhálkodni látott.”
Látjuk majd a látomásban, hogy egy nagyon fontos összetevője van ennek a
látomásnak.
A parázna lányoknak és a királyoknak, tehát az egyházfelekezeteknek és a
politikai erőknek az összeszövődése. A Jelenések könyve 17. fejezetében így
olvasom az első hét verset.
„És jött egy a hét angyal közül, akinél a hét pohár volt, és szólt velem, mondván
nékem: Jöjj, és megmutatom néked a nagy paráznának kárhoztatását, aki a sok
vízen ül; Akivel paráználkodtak a föld királyai, és az ő paráznaságának borával
megrészegedtek a föld lakosai. És lélekben elvitt engem egy pusztába és láttam
egy asszonyt ülni egy vörös fenevadon, amely teljes volt káromlásnak neveivel,
amelynek hét feje és tíz szarva volt. Öltözött pedig az asszony bíborba és
skarlátba, és megékesíttetett volt arannyal és drágakővel és gyöngyökkel, kezében
egy aranypohár volt, tele utálatosságokkal és az ő paráznaságának
tisztátalanságával, És az ő homlokára egy név volt írva: Titok; a nagy Babilon, a
paráznáknak és a föld utálatosságainak anyja. És láttam, hogy az asszony részeg
volt a szentek vérétől és a Jézus bizonyságtevőinek vérétől; és nagy
csodálkozással csodálkoztam, mikor láttam őt. És mondta nékem az angyal: Miért
csodálkozol? Én megmondom neked, ez asszonynak titkát és a fenevadét, mely őt
hordozza, amelynek hét feje és tíz szarva van."
Ezután következik az angyalnak a magyarázata, ami az egész 17 fejezetet kitölti,
és amibe majd mi is bele fogunk tekinteni.
Hogy mennyire ismerték ezt a látomást?
Amikor kikerekedik a látomás képe János apostol előtt, nagy vizeket lát. Hatalmas
tengert lát maga előtt. A tengeren egy fenevad ül és a fenevad (vadállat) hátán egy
parázna asszony foglal helyet. A parázna asszonynak nagyon szép a ruházata,
bíborba, skarlátba van öltözve. A jobb kezében egy aranyserleget tart, ami
kívülről ragyogó, csodálatos, mindenkit elbűvölő, de belül tele van utálatossággal.
Ezzel az aranyserleggel lerészegíti a föld lakóit és paráználkodik a föld
királyaival.
Ő is, meg a parázna lányai is. A magyar fordításból ez az első olvasásra nem
annyira derül ki, de amikor többes számban olvassuk az ötödik versben a jelkép
azonosítását. Akkor, amikor mondja, hogy ez az egész látomás, amit látsz te János
apostol, ez „a nagy Babilon, a paráznáknak és a föld utálatosságainak anyja,”
akkor igen. Itt a többes számban álló paráznák az eredetiben nőnemű kifejezés.
Így kellene ezt lefordítani pontosan, hogy ez a parázna lányoknak és a föld
utálatosságainak az anyja.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Kikről is van szó ebben a látomásban?
Van szó egy parázna asszonyról, ez a fő parázna. Ennek a fő parázna asszonynak
vannak parázna lányai, akik a föld politikai hatalmasságaival,- a királyok mindig
politikai erőket jelentenek -, paráználkodnak, a föld lakosait pedig lerészegítik.
Közben egy másik részegségre is felfigyel János apostol. „... láttam, hogy az
asszony részeg volt a szentek vérétől és a Jézus bizonyságtevőinek vérétől;”
Itt nem babra megy a játék, itt életre megy a játék. Ez a hatalom a Krisztushoz
valóban ragaszkodó emberek életére tör. Azt majd meglátjuk, hogyan is kell ezt
elképzelni.
Ahogy ez az egész látomás kikerekedik János apostol előtt, egy nevet is ad ennek
a látomásnak: „a nagy Babilon”. A Bábel, vagy Babilon kifejezés a Bibliában,
mindig a pogányság és a pogányság különböző szervezetei összeszövődésének a
jelképe. Abból kiindulva, hogy az ókori Babilonban is rendkívül szorosra fűzték
egymáshoz kapcsolataikat a politikai és a vallási erők.
Az ókori Babilonnak a jellegzetessége, hogy a babiloni papok és a babiloni
császárok, uralkodók rendkívüli módon egyesítették a politikai és vallási
hatalmat. Ettől a pillanattól fogva ezt a világkormányzást átvette Nagy Sándor és
átvette az ókori pogány Róma is. A politikai hatalom az egyben a legfelsőbb
egyházi hatalom is. Az egyházi hatalmak pedig részt kérnek a politikai
kiváltságokból és előnyökből. Ezt már Nagy Sándor is így tette de Róma emelte
tökélyre. Az a pogány császári Róma, ahol a császár egy személyben volt a
Pontifex Maximus, vagyis a legfőbb főpap, a legfőbb hídőrző/hídverő. A politikai
és a vallási erők egyesültek!
Ezt később sem tudták félreérteni. Mi Petrarcát, mint a szerelmi költészet nagy
dalnokát tartjuk számon. Petrarca dalos könyvében a 138. szonettnek már az első
versszakában ott van az azonosítás, amikor Rómát Babilonnal azonosítja. Ehhez
Petrarcának egyetlen egy bibliai könyvet kellett elolvasnia, ez Péter első levele.
Péter első levele ötödik fejezetében van ez a híres bibliai azonosítás, amelyben az
Apostol Babilonból küldi üzenetét. A valóságban Rómából írta a levelét. Rómát
már Péter apostol is Babilonnak tartotta. Petrarca tizenhárom évszázaddal élt Péter
apostol után, de szó szerint hagyja jóvá ezt a minősítést.
Petrarca szonettje:
Francesco Petrarca: Fájdalom kútja, dühödés szállása
A Daloskönyv CXXXVIII. szonettje
(Rónai Mihály András fordítása)
Fájdalom kútja, dühödés szállása,
bűn iskolája, bősz, eretnek oltár!
Hamis, rossz Bábel vagy, ki



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Róma voltál,
sóhajnak, könnynek nincs itt megállása.
Álság kohója, börtön szörnyű mása,
hol nől a gaz, s hol minden jó
kiholt már!
Élőknek pokla! Krisztus Urunk hol jár?
Csoda, hogy vár még büntető csapása!
Atyáid ellen hol veszed a merszet,
ki egykor szűzi szegénységből lettél,
orcátlan ringyó? És mi a reményed?
Paráznaságod tán, vagy ebül szerzett
kincsed? Konstantin pedig vissza
nem tér!
De reng a föld, mely hátán
tűr ma téged.
Ennyit a XIII-XIV. századi itáliai költőknek a látomáshoz közvetlenül, vagy
közvetve fűzött lírai megnyilvánulásaiból. Mi azonban kerekedjünk föl és
próbáljuk azonosítani a jelképeket, egyiket a másik után.
„Lélekben elvitt engem egy pusztába és láttam egy asszonyt ülni egy vörös
fenevadon, mely teljes volt káromlásnak neveivel, melynek hét feje és tíz szarva
volt.”
János apostol, - ahogy az első versben mondja, - a sok vízen ülve látja ezt a
bizonyos asszonyt, ezt a fenevadat és rajta az asszonyt.
A jelképeket, egyiket a másik után azonosítsuk. Ez annál is inkább megfelelő itt,
mert a 17. fejezet 15. verse az első jelképet itt ebben a fejezetben azonosítja szó
szerint. Nem mindig van ez így, de most így van, hogy a 17. fejezet 15. verse
azonosítja a vizek jelképét. „És mondta nékem: A vizek, melyeket láttál, ahol a
parázna ül, népek azok, sokaságok és nemzetek és nyelvek.”
A bibliának Dániel könyve hetedik fejezetétől fogva feltűnő jelképe a sok víz,
vagy tenger. Nagyon híres jelkép lesz ez, de bármennyire is magától értetődő egy
jelkép, a Biblia mindig azonosítja a jelképeket. Itt a sok víz, amiket láttál,
„népek azok, sokaságok és nemzetek és nyelvek”.
Ez a sok víz, amin ül a fenevad és a parázna asszony, a föld összes nemzetét
jelölik. Ezt a látomást sehova máshova nem tehetjük, minthogy a Jelenések
könyvének is a végén van. De, ha nem lenne a végén, akkor sem azonosíthatnánk
időrendben másra, mint a mai világra.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
A világegység, az egységesülő világ!
Amikor a világtörténelemben eljutunk egy olyan pontig, ahol az emberiség
nemcsak Európában, nemcsak Eurázsiában, hanem az egész világon egy globális,
teljes egységet akar létrehozni. Ezért látja János apostol a fenevadat és a parázna
asszonyt sok vízen ülni.
Második jelkép, hogy mi ez a fenevad?
Ennek a fenevadnak az előfordulása egybeesik a sok vízzel, mert Dániel könyve
7. fejezetében találkozunk először ezzel a fenevaddal is, amikor a történelem nagy
hatalmait mutatja be a prófécia. Az oroszlánt, a medvét, a párducot. A párduc
után jön fel a fenevad. Ezt a jelképet Dániel könyve 7. fejezetétől fogva a
Bibliának számtalan fejezetében viszontlátjuk. A fenevadat nevezi máskor
pusztító utálatosságnak is, Dániel könyve 9. fejezete, 12. fejezete. Maga Jézus
Krisztus is szól erről a Máté evangéliuma 24. fejezetében. Jelenések könyve 13.
fejezetében újra feltűnik ez a fenevad. A 17. fejezet előtt nem sokkal a 13. fejezet
első versétől a következőt olvashatjuk:
„És láttam egy fenevadat feljönni a tengerből, amelynek hét feje és tíz szarva volt,
és az ő szarvain tíz korona, és az ő fejein a káromlásnak neve.
És e fenevad, a melyet láttam, hasonló volt a párduchoz, és az ő lábai, mint a
medvéé, és az ő szája, mint az oroszlán szája; és a sárkány adta az ő erejét annak,
és az ő királyi székét, és nagy hatalmat.
És láttam, hogy egy az ő fejei közül mintegy halálos sebbel megsebesíttetett; de
az ő halálos sebe meggyógyíttatott; és csodálván, az egész föld követte a
fenevadat. És imádták a sárkányt, mint aki a hatalmat adott a fenevadnak; és
imádták a fenevadat, ezt mondván: Kicsoda hasonló e fenevadhoz? Kicsoda
viaskodhatik ővele?
És adatott néki, nagy dolgoknak és káromlásoknak szóló szája; és adatott néki
hatalom, hogy cselekedjék negyvenkét hónapig. Megnyitotta azért az ő száját
Isten ellen való káromlásra, hogy szidalmazza az ő nevét és az ő sátorát, és azokat,
akik a mennyben laknak.
És adatott néki, hogy a szentek ellen hadakozzék, és őket legyőzze; és adatott néki
hatalom minden nemzetségen, nyelven és népen.
Annak okáért imádják őt a földnek minden lakosai, akiknek neve nincs beírva az
életnek könyvébe, mely a Bárányé, aki megöletett, e világ alapítása óta.
Ha van valakinek füle, hallja!
Ha valaki fogságba visz mást, ő is fogságba megy; ha valaki fegyverrel öl,
fegyverrel kell annak megöletni. Itt van a szenteknek békességes tűrése és hite.”
(Jelenések könyve 13:1-10)
A Jelenések könyve 13. fejezetének elején igen megrázó látomás ez a tengerből
feljövő fenevad képe. A kilencedik vers nem véletlenül mondja a látomás után,
hogy ha van füle valakinek, hallja! Jézus Krisztus szokta a tanításai végén ezt



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
mondani, hogy ha van füle valakinek a hallásra, hallja. Ez egy Jézustól származó
kijelentés, mint ahogy az egész Jelenések könyve az. Jézus Krisztus nyomatékkal
figyelmeztet arra, hogy ennek a fenevadnak a kiléte egy percig sem legyen
bizonytalan előttünk.
A tengerből feljövő fenevadról olyan sok mindent megtudunk a 13. fejezet 18.
versében. Azt mondja Jézus:
„Itt van a bölcsesség. Akinek értelme van, számlálja meg a fenevad számát; mert
emberi szám: és annak száma hatszázhatvanhat.”
Nem kisebb azonosítással, mint egy szám biztos azonosításával jelöli. Számokat
akkor mond a Biblia, mikor valami nagyon biztos dolgot akar kimondani. Ha
valami eddig bizonytalanságot árult volna el, hogy mi lehet ez a tengerből feljövő
fenevad, akkor azt mondja Jézus, itt van ez a bölcsesség, akinek értelme van,
számlálja meg, adja össze a fenevad számát,
„mert emberi szám, és annak száma 666!”
Már a reformáció kora előtt sokan érintették azt a kérdést, hogy ez valóban mit
jelenthet? Maga Luther és Kálvin egyöntetűen hivatkoztak arra, hogy a tengerből
feljövő fenevad a római pápaság és ez nem is lehet más, mert Dániel könyve 7.
fejezet 25. versétől fogva még a tejhatalmának az idejét is megadja, hét
alkalommal.
Ez a bizonyos 42 hónap, vagy 1260 nap, vagyis 1260 év a bibliai próféciák
szerint. Ez a 13 évszázad a középkornak a kezdő és végpontját jelöli, ami egy
nagyon hosszú történelmi időszak. De figyeljünk most csak erre az azonosító
számra, hogy ebben az azonosító számban hogyan van jelen az, amit már a
reformátorok megsejtettek.
Sem Luther, sem Kálvin, sem Zwingli ezt pontosan azért nem vezette le, de 1612
ben egy berlini főiskolai tanár, az akkori berlini protestáns főiskolának a rektora,
bizonyos Andreas Helwig nevű, Európa szerte ismert humanista és protestáns
tudós, Bellarminus francia püspök és bíboros egyik könyvére válaszul, 400 évvel
ezelőtt 1612-ben megjelentette az Antichristus Romanus című könyvét.
Antichristus Romanus, ami magyarra fordítva a római Antikrisztus.
A Római Antikrisztus című könyvében Andreas Helwig arra hivatkozik, hogy a
666, ahogy a Biblia megadja a kulcsot ennek a tengerből feljövő fenevadnak az
azonosításához. A következőképen végezhető el ez az azonosítás.
Ennek a tengerből feljövő hatalomnak önmegjelölése kell, hogy legyen, amit
mond önmagáról ez a szám. Ez egy olyan hatalom, ami magát valaminek nevezi.
Nem mások nevezik annak, ami, hanem önmaga saját elnevezése. A régi
nyelvekben, a Héberben, a Görögben és a Latinban az elnevezéseknek és a
betűknek számértékük is volt. Ennek a 666-nak nagyon egyszerű kulcsa kell, hogy
legyen, mondja Andreas Helwig.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Az első dolog az, hogy saját magát Róma, a római pápaság hogyan nevezi?
A második azonosító kulcs, hogy ezt az elnevezést a saját nyelvén kell, hogy
kimondja. Nem lehet Héber elnevezés, nem lehet Görög elnevezés, nem lehet
Német, vagy Angol. Ha az ő hivatalos nyelve a Latin, akkor latinul kell, hogy ezt
az elnevezést hordozza és önmagára vonatkoztassa.
A harmadik magyarázati kulcs, amit Andreas Helwig fölállított, hogy ennek az
elnevezésnek, amit nem gúnynév miatt akasztanak rá, hanem a saját maga
nyelvén adott önmeghatározása. Ennek az elnevezésnek egyszerűen, a betűk
számértékének az egyszerű összeadásából kell, hogy összejöjjön a
hatszázhatvanhat.
A római pápaság mind a mai napig a saját maga nyelvén Isten Fia helytartójának
nevezi magát. A római pápa azt mondja magáról, hogy ő Isten fia, - tehát Jézus
Krisztus - földi helytartója. Ezt a címet mind a mai napig fenntartja magának és
igényeli, hogy a kereszténységen belül elsőnek tartsák. A saját maga magyarázata
szerint Jézus Krisztus egy apostolra bízta a főhatalmat, Péter apostolra és Péter
apostol utódai képezik a pápáknak a sorozatát. Mindegyik pápa Jézus Krisztusnak
a helytartója. Ez latin nyelven a Vicarius, azaz helytartó. Filii, ez a fia birtokos
esete.
Dei, Deus az Isten, ez is birtokos esetben áll, tehát a Vicarius Filii Dei. A
klasszikus latin nyelv csak nagybetűket ismer, a kisbetűk használata későbbi
fejlemény. Nagy Károlynak a kancellária minisztere, bizonyos Alcuinus vezette
be 800 után a kisbetűk használatát. A nagybetűkben az U és a V ugyanaz a betű.
Az U és a V a klasszikus latinban egy és ugyanaz a betű!
A V 5-öt jelent.
Az I 1-et jelent.
A C 100-at jelent.
Amely betűnek nincs számértéke,
azzal nem kell foglalkoznunk.
Az A-nak és az R-nek nincs
számértéke.
Az I az újra 1-et jelent.
Az U 5-öt jelent.
Az S-nek nincs számértéke.
Az F-nek nincs számértéke.
Az I az újra 1-et jelent.
Az L az 50-et jelent.
Az I az 1-et jelent.
A másik I az 1-et jelent.
A D az 500-at jelent.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Az E-nek nincs számértéke.
Az I az 1-et jelent.
Ha így elvégezzük a betűknek a számmá való alakítását, - vagyis azoknak a
betűknek, melyeknek számértékük van,- mondta Andreas Helwig. Jézus Krisztus
arra hivatkozik, hogy akinek értelme van, az egyszerű összeadással adja össze a
fenevad számát, mert annak száma 666.
Van egy 500-asunk, van egy 100-asunk, az hatszáz. Van egy ötvenünk, az 650
en. Van kettő darab 5, akkor máris 660-van, és van hat darab 1-es, ez 666.
Amikor megjelentette az Antichristus Romanus-t, amelyben kifejti az alapelveket,
a Jelenések könyve 13. fejezet 18. verséből azonosította a fenevadnak a
számát.
Ahhoz, hogy teljesen nyilvánvaló legyen a dolog, a Biblia nem először mond el
előre itt is, vagy húsz dolgot a tengerből feljövő fenevadról. Itt nincs
mellébeszélés, nincs félreértés! Ezért is olyan határozott a kijelentés, hogy itt van
a bölcsesség, meg akinek értelme van! Az egyszerű összeadással adja össze a
fenevad számát, „mert emberi szám és annak száma 666.”
Ekkor már a 13. fejezet 18. versében előttünk
teljesen világos, hogy ez a tengerből feljövő
fenevad Rómát jelképezi. Nem, mint ókori
Rómát, - mert a fenevad az ókori Rómának is a
jelképe -, hanem itt már a tengerből feljövő
fenevadnak egy parázna asszony is van a hátán.
Ez már nem az ókori Róma, ez már a
középkori Róma, sőt ez már az egyházi
Róma, amely igényei szerint az egész föld ura
akar lenni. Csakhogy az egész föld feletti hatalmat nagyon bölcsen, nagyon
visszafogottan, emberszemek számára szinte láthatatlanul akarja átvenni és
érvényesíteni. Ezért nagyon sok ember fel sem tételez olyant, hogy ez a hatalom
valóban világhatalomra törne. De hát ez a Bibliának az azonosítása, és annak a
látomásnak, amelyben a sok víz fölött ül a fenevad és egy parázna asszonyt tart a
hátán!
Nézzük most a harmadik jelképet a fenevad után a parázna asszony jelképét. A
Jelenések könyvében az egymást váltó próféciák során többféle asszonnyal
találkoztunk.
Nevezetesen kétfélével. A 12. fejezet első verse és ennek a 17. fejezetnek a jelképi
ellentét párja teljesen nyilvánvaló. A 12. fejezet első versétől olvashatunk a napba
öltözött asszonyról, ami az igazi egyháznak, a Krisztushoz hűséges egyháznak
a jelképe.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Az asszony napba van öltözve.
A lábai alatt a holdsarló és a fején
tizenkét csillagból való korona jelzi
az ószövetségi egyházat és az
újszövetségi tiszta, igaz egyházat is,
aki a Vőlegényhez, Jézus Krisztushoz
ragaszkodik.
A parázna asszony teljesen
egyértelmű jelkép. Hóseás
könyvében, Zakariás próféta
könyvében, Jeremiás próféta
könyvében, már az ókori próféták is a más népekkel és más hatalmakkal
paráználkodó Izraelt a parázna asszonyhoz hasonlították.
A tiszta asszony a Krisztushoz hűséges egyház jelképe.
A parázna asszony a Krisztus nevét valló, de valójában a Krisztushoz hűtlen
egyház jelképe.
Miben hűtlen? A tanításaiban? Minden tanításában, vagy csak néhány
tanításában? A Biblia nagyon rövidre zárja a kört és itt jön a negyedik jelkép,
amely azt mondja ebben a látomásban, hogy ez az asszony a föld királyaival
paráználkodott.
A király kifejezés a Bibliában mindig a politikai erők, a politikai vezető erők
jelképe.
A Biblia nagyon egyszerűen mondja, hogy hogyan lehet megkülönböztetni a tiszta
egyházat és a nem tiszta egyházat, a Krisztushoz hűséges egyházat és a
Krisztushoz nem hűséges egyházat.
Mindig egy dolgot lássunk magunk előtt, - nem kell az egész tanítási rendszert
áttanulmányozni, bár az is szemléletes és meggyőző erejű -, hogy a tiszta egyház
az soha nem igényel politikai erőktől segítséget és alátámasztást.
A tiszta egyház, amely Jézust követi, Jézus tanításait hirdeti. A tiszta egyház
elismeri az Istentől való függőségét, nem kíván politikai hatalmat és nem kíván
beleszólást a társadalom hatalmi harcaiba. A tiszta egyház az evangéliumot
hirdeti. Becsüli ugyan a politikai hatalmat, de független tőle. Ez az egyetlen
dolog, amit meg kell figyelnünk a történelem folyamán. Ha ezt megfigyeljük,
mindjárt látni fogjuk, hogy hol lehet keresni a tiszta egyházakat és hol lehet
keresni a parázna egyházakat.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Az az egyház parázna, ami a maga tevékenységéhez, hatásához igényli a politikai
erők közreműködését, és ami ezzel jár. A politikai erők hatalmának igénylése, az
elsősorban pénz igénylés, másodsorban befolyás, hatalom, lelki hatalom
igénylése az emberek fölött. Ez egy meghatározott csomag! A hamis egyházak
mindig alá akarják támasztani a hatásukat, a befolyásukat valami földi eszközzel,
valami emberi eszközzel. Pénzzel, testi hatalommal, főleg lelki hatalommal, mert
az embereket lelkileg nagyon könnyű megfélemlíteni. Például, ha az emberek
előtt arról példálózunk, hogyha nem ide tartozol, el fogsz kárhozni, vagy hogyha
meghalsz, nem fogsz üdvözülni. Ezek sokkal alkalmasabb fegyverek az emberek
kézben tartására, mint a szuronyok és a puskák.
A hamis, a parázna asszony itt azért hamis
és parázna, mert ki is mondja, hogy ül a
vörös fenevadon és külsőleg nagyon szép,
mert öltözik bíborba, meg skarlátba,
felékesíttetik arannyal és drágagyöngyökkel
és kezében egy aranypohár van, tele
utálatosságokkal. De ez az asszony
paráználkodik a föld királyaival, és a
paráznaságának borával megrészegíti a föld
lakosait.
A következő jelkép, amit azonosítanunk kell ezután, hogy mi ez az aranypohár,
ami kívül szép, belül viszont telve van utálatosságokkal és alkalmas arra, hogy
lerészegítsen. Nem csak hatalmakat részegítsen le, hanem főleg tömegeket
részegítsen le. A bódító ital kifejezés Ézsaiás könyve 24. fejezetétől ismert a
Bibliában. Itt adja először hírül a Biblia azt, hogy a paráznaságot bizonyos lelki,
szellemi tanításokkal alapozzák meg. Itt nem egy szó szerinti lerészegítésről van
szó!
Nem annyit jelent, mint a korteshadjáratok idején, amikor poharat nyomnak az
emberek kezébe és abba bort és pálinkát mérnek, hanem olyan tanításokat
hirdetnek, amelyek az embereket elbűvölik, elkábítják, és az emberek odaadják
mindenüket ennek a hatalomnak, vagyis bibliai szóval imádják ezt a hatalmat.
Teljes mértékben alárendelik magukat ennek a hatalomnak. Ennek a hatalomnak
mindig is ez volt a jellegzetessége, a parázna, bódító ital. Először lelkileg tudta
megnyerni az embereket a saját céljainak. Dániel könyve 7. fejezetétől ismert,
amikor ezt a hatalmat annyira pontosan bemutatja ott a látomás, hogy a fenevad
fejéből kijön a tíz szarv. A fenevad fejéből kinövő tíz szarv az európai államok
jelképe. Az ókori Róma bukása után az európai államok viszik tovább Európa
örökségét, de, ami a legfőbb ott a látomásban a tíz szarv közül észrevétlenül,
lassan, lépésről lépésre egy kis szarv emelkedik ki, méghozzá úgy, hogy három
más szarvat kiszakít. A kis szarvban okos szemek vannak és nagyokat szóló száj.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Ennek a hatalomnak óriási szellemi ereje van. Meg tudja győzni az embereket! El
tudja hitetni az embereket a maga céljainak a kiválóságáról! Elsősorban a
gondolkodásával, a nagyon magasrendű bölcsességével, teológiájával,
filozófiájával és a nagyon magasrendű beszédével. A retorika mindig is
hozzátartozott ahhoz, hogy egy eszmét nagy tömegek számára hihetővé,- és
elfogadhatóvá - tegyenek.
Ennek a világegységnek a kimunkálásában a parázna asszony játssza a főszerepet,
a maga kezében levő serleggel, annak érdekében, hogy a föld királyait és a föld
népességét abba az állapotba helyezze, hogy kívánják az egységet. A mai
egységtörekvésekben megfigyelhetjük azt, hogy ezek nem olyan
egységtörekvések, mint a középkor elején voltak. A középkor elején az emberekre
felülről rákényszerítették az egységet.
Ma fordított a dolog!
Ma a legkisebb embert is meg akarják nyerni arra, hogy egyezzen bele, tartsa
kívánatosnak ezt az egységet. Úgy tüntetik fel, mintha ez egy alulról jövő
kívánság lenne, és ez félelmetes. Félelmetes, azért, mert ha valaki el tud úgy
hitetni tömegeket, hogy ő – a tömeg - kívánja ezt az egységet, ez létre is jön. De
utána, amikor ez az egység recsegve, ropogva fog szétmenni, akkor mit
mondjanak a szerencsétlen emberek arra, amit ők akartak? Amit az emberekre
rákényszerítenek, ott az emberek mindig valamilyen feszültségben vannak
azokkal a tervekkel kapcsolatban. De azokból a tervekből, amikre megnyerik,
leitatva és elbódítva az embereket. Úgy, hogy maguk kívánják az egységet.
Olyant, amit maguk sem tudnak, hogy mit kívánnak, de maguk kívánják, abból
hogyan kászálódjanak majd ki?
Ebből a leitatásból érthető az egész 18. fejezet. Amikor ez a nagy világegység
összeomlik,- a Jelenések 18. fejezete ezt mondja el -, akkor az emberek a fenevad
és a parázna asszony ellen fordulnak a maguk dühében és tehetetlenségében. De
mit tudnak már csinálni?
Ez olyan, mint ahogy ma embereket hitetnek el brókerházak és bankok! Bizonyos
dolgokba belevisznek embereket és utána csődöt jelentenek. Az ígért hozamért
beadják az emberek a pénzüket, hogy sokat nyerjenek, és amikor jön az
összeomlás,- hányszor láttunk már ilyen felvételt -, tehetetlen emberek veszik
körül a brókerházat, vagy a bankot. Ott állnak, tüntetnek és legszívesebben
megölnék azokat, akik őket becsapták. A pénzüknek már nyoma veszett!
Körülbelül így gondoljuk el ezt, de nem kicsiben, hanem nagyban.
A jelképek sorából ne feledkezzünk el, ha már visszamentünk az eredeti görög
szöveghez, az 5. versben a paráznákról. Itt két szövetség van. Van egy egyházi
szövetség és van egy politikai szövetség. A politikai szövetséget jelképezik a



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
királyok, de az egyházi szövetségben nem csak a nagy parázna van, hanem a nagy
Babilon, a nagy paráznáknak, - tehát a parázna lányoknak és a föld
utálatosságainak - anyja. A parázna lányok kifejezés egyértelműen utal arra, hogy
itt minden egyház benne van, itt több egyház van benne. Itt nem csak Róma vezeti
a világot a politikai erőkkel való összeszövetkezésre, itt minden keresztény
felekezet benne van. Kik vannak benn az ökumenikus mozgalomban? Az
ökumenikus mozgalomban, tehát Egyházak Világtanácsában benne van az összes
protestáns felekezet, benne van az Anglikán Egyház és benne van az Ortodox
keleti kereszténység. Ezek a paráznák, - a többes számban írott paráznák
miközben van egy fő hatalom, ami vezeti őket, ez Róma.
Róma és az összes protestáns egyház, az Anglikán Egyház és az Ortodox Egyház.
Ezért ajánlottam a II. János Pál pápa könyvének az elolvasását, mert itt a riporter
nagyon becsületesen végig kérdezi a pápát, hogy tulajdonképpen kikkel hozható
ma létre a világegység.
Rákérdez egyházakra, rákérdez például arra, hogy mi van az Ortodox Egyházzal
és azt mondja, hogyha vannak is feszültségek az Ortodox Egyházzal, lényegileg
csak liturgikus különbségek vannak. Egyazon eszmét, eszméket hirdetünk.
Mi van a protestáns egyházakkal? „A protestáns egyházakkal is megkötöttük, és
azóta még inkább megszülettek az egyezségek. Legkiváltképpen az Evangélikus
Egyházzal, amely a Református Egyházzal és a többi egyházakkal, három évvel
ezelőtt visszavonta a lutheri tételeket a híres Augsburgi külön - megegyezésben.
Itt jelzi a pápa, hogy egy kis csoport van, akikkel nem köthető egység, a Bibliához
ragaszkodó protestánsokkal, a Bibliához ragaszkodó protestánsokkal.
Aztán mi van az anglikánokkal? Az anglikánok csak politikai szempontból váltak
el Rómától. Egy angol király hóbortja miatt követtek ők külön utat. Az
anglikánokkal semmi különösebb probléma nincs.
Mi van a muzulmánokkal, hiszen annyira más vallás az Iszlám? Nem más vallás,
ugyanúgy tanulhatunk tőle, az öt alapeszméjéből, az imádságból, a meditációból
és egyéb más dolgokból.
Mi van a buddhizmussal, a hinduizmussal? Azoknak még személyes istenük
sincsen, hát ővelük is lehet egységet kötni? Semmi probléma, mondja a pápa!
Mennyire meditálnak, mennyire nyugodt emberek, őtőlük is lehet tanulni. Nem a
különbözőségeket kell nézni, hanem azt, ami összeköt bennünket.
Mi van a törzsi vallásokkal, akik tüzet gyújtanak és körbetáncolják a tüzet
miközben az őseik szellemét idézik meg? Ő velük is lehet egységet kötni? Hát
hogyne, hát mi is azt tesszük! Mi is az őseink szelleméhez fordulunk, a vértanúk,
szentek közbenjárását kérjük, csak más formában.
Így, lépésről lépésre, fejezetről fejezetre kifejti a pápa, hogy lényegileg ma ennek
a világegységnek,- ami először az egyházi tömbön belül fog létrejönni, utána a
politikai erőkkel való szövetség fog majd egy és oszthatatlan tömböt alkotni -,



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
egyetlen kerékkötője van. Egyetlen kerékkötője van ennek a világegységnek,- ez
így van pontosan meghatározva -, a Bibliához hű protestánsok.
Igen!
A Biblia mindig botránykő!
Az, aki a Bibliához ragaszkodik, Krisztus tanításaihoz ragaszkodik, az mindig
kiváltja az ellenkezést és az soha nem egyezik azzal, amit az emberek akarnak
létrehozni.
A Biblia szerint ez a világegység meg fog születni. Lépésről lépésre ez a
világegység meg fog születni. De, hogy ennek mi az igazi célja és mi az igazi
jellege, ezt csak a látomás utolsó mondata mondja ki.
A látomás utolsó mondata az a 6. versben, hogy láttam. Mit látott itt János
apostol? Láttam, hogy az asszony, - mármint ez a parázna asszony - részeg volt a
szentek vérétől és a Jézus bizonyságtevőinek vérétől.
Itt a végén, mintha egy kábulatból ocsúdnánk! Miről is van itt szó? Önmagában
az egység, az egységbe fogni, az minden ember előtt valami pozitív töltetet
hordoz. Ma az egységet az emberiség nem öncélúan hajhássza. Adjuk meg ezt a
bizalmat a mai döntéshozóknak. Ma az egységről azért beszél mindenki, mert úgy
gondolják, hogy az egység fogja megoldani ennek a széttagolt világnak a
problémáit.
A világ a szélrózsa minden irányába fut, gondolkodásban, főleg erkölcsben. A
népek nemzetek összetarthatatlanok, gazdasági kiegyenlíthetetlenségek vannak,
társadalmi feszültségek kulturális különbözőségek, a vallások között is nagy
szakadékok tátongnak. De, ha a vallások egységre jutnak, ha lesz egy erkölcsi
minimum, ami egy közös nevező, amiben az emberiség egységre jut, talán
megmenthető az emberiségnek egyébként katasztrofálisnak látható jövője.
Az egységet őszintén vágyják és kívánják azok az emberek, akik ebben
fáradoznak. De talán senki nem látja, hogy mi ennek a vége! Volt itt Európában
is egység, bár az csak európai egység volt a középkorban, de mire futott ki az-az
európai egység?
Arra, hogy a középkorban megoldották a gazdasági egyenlőtlenségeket?
Arra, hogy a társadalmi feszültségeket eltüntették?
Arra ment ki az-az egység, hogy kulturálisan, vallásilag valami egyöntetűség
kezdett Európában uralkodni?
Dehogyis!
Az egész középkor tele van a Krisztus bizonyságtevőinek üldözésével!
Akik nem fogadták el a kereszténységnek azt az eltorzítását, hogy a kereszténység
politikai célokat kövessen. Akik nem fogadták el a Biblia meghamisítását, nem
fogadták el azt sem, hogy a Bibliát tegyék félre az útból, azokat a középkorban



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
eretnekeknek minősítették. Üldözték őket, megölték őket! Az egész középkori
egység az üldözéstől liheg!
Aki nem vett ebben részt, vagy nem fogadta el, vagy az uralkodó vallással
szemben más felfogást támasztott,- ne feledkezzünk el Huszt János máglyájáról,
ne feledkezzünk el arról, hogy meg akarták ölni Luthert is, hogy Kálvin húsz évig
kellett, hogy rejtegesse a reformált felfogását -, az életével fizetett.
Az életével fizetett mindenki azért, hogyha nem tartozott a vallási-politikai
egységbe és ez lényegileg ma is előrevetíti sötét árnyékát. A középkorban részeg
volt a nagy középkori valláspolitikai egyesülés a szentek vérétől és a Jézus
bizonyságtevőinek vérétől!
Azok a Bibliához hű protestánsok, akik nem akarnak részt venni ebben az
egységben és a világ problémáit nem ilyen egységgel akarják megoldani, hanem
mással, azok üldözött emberek lesznek.
Mivel lehetne megoldani a világ problémáit?
Van alternatíva?
Egységgel lehet megoldani, összefogással, vagy valami mással?
A Biblia szerint mivel lehet megoldani a világ problémáit?
A világ összes problémájára egy szóval válaszol a Biblia, megtéréssel!
Ha valaki Istenhez tér az nem fogja gyűlölni a másik embert, nem fogja gyűlölni
a másik vallású embert, nem fogja gyűlölni az életet és nem fogja gyűlölni
önmagát. Ha valaki igazán megtér, az Istentől adott megoldás az egyéni életre
nézve is - és a közösségi életre nézve is,- a megtérés.
De ha valaki nem tér meg, ha valaki nem fogadja el Isten szavát és Isten
parancsolatait, sőt a Biblia nevében távolodik el a Bibliától, Krisztus nevében
távolodik el Krisztustól és egy olyan egységet hoz létre, amiről a Biblia soha nem
szól, akkor ez nem a világ problémainak a megoldását fogja eredményezni, hanem
csak egy látszatmegoldást, amivel tele van a történelmünk. Legutóbb ötéves
tervnek hívták gazdaságilag. Mindent kimutattak, mindent bizonyítottak, hogy
meg fogja oldani a problémákat. Recsegve, ropogva összehuppant az egész keleti
rendszer. Ugyan így lesz a valláspolitikai rendszerrel is!
Itt a 17. fejezetben nemcsak a 666 az azonosítás Rómáról, ez már a 13. illetve a
18. fejezetekben ott van. A 17. fejezetben, itt van a hét hegy is. A fenevad a hét
hegynek a birtokosa, és ugyebár Róma hét hegyre épült. Ez egy nagyon
kézenfekvő és biztos támpont. Egy nagyon egyszerű azonosítás olvasható itt a 17.
fejezet 12-14. verseiben – „A tíz szarv pedig, melyet láttál, tíz király, - tehát tíz
uralkodó, tíz hatalom, - olyanok, akik még birodalmat nem kaptak; de hatalmat
kapnak, mint királyok egy óráig a fenevaddal. Ezeknek egy a szándékuk; erejüket
és hatalmukat is a fenevadnak adják. Ezek a Bárány ellen viaskodnak, de a Bárány
legyőzi őket, mert uraknak Ura és királyoknak Királya; és az ő vele való
elhívottak, választottak és hívek is.”



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
A fenevadnak, Rómának a legfőbb szövetségese a tíz király, az európai
hatalmak. A fenevadat, Rómát naggyá az európai hatalmak teszik.
Mivel?
Azzal, hogy Európa szellemi atyjának, lelki vezetőjének a római pápaságot tartják
és Európának az egységét lényegileg a római pápaság fogja szavatolni. Így kerül
sor majd a másik világhatalommal, az Amerikai Egyesült Államokkal való
egységre.
Óriási egységtörekvések zajlanak a szemünk láttára! A Biblia azt mondja, hogy
az európai egységtörekvésben újra főszerepet kap a római pápaság, a vallás, a
vallás és a politikának az összekapcsolódása.
„A tíz királynak egy a szándéka, erejüket és hatalmukat is a fenevadnak adják”!
Önmagáért beszél, hogy minden megválasztott európai kormányfő Rómába megy
és a római pápától veszi el az iránymutatást. Így fognak egyesülni az európai
hatalmak, és ami a legmegdöbbentőbb a 14. vers, amelyben a Biblia kerek-perec
kimondja, hogy ezek,- a fenevad és a tíz szarv -, a Bárány ellen viaskodnak.
Itt nem akármi fog bekövetkezni!
Itt egy Krisztus ellenes, egy Krisztus és Isten szándékaival ellentétes
egységtörekvés megy végbe, a megtérésre való evangéliumi felhívás, a valódi
kereszténységre való törekvés helyett.
Ez a két választás áll ma a világ előtt, vagy a politikai kereszténységnek az
iránymutatása, vagy a lelki kereszténységnek az iránymutatása.
A politikai kereszténység a politikai erőkkel való minél szorosabb kapcsolatot
szorgalmaz, és azt ígéri, hogy a világot ki lehet vezetni ebből az óriási
problémahalmazból.
A lelki kereszténység azt hirdeti, hogy a világot ezzel nem lehet kivezetni, soha
nem is lehetett kivezetni. Ennek a vége az lesz, hogy a világ össze fog roppanni
és ez az egység maga alá temeti, nem csak önmagát, hanem a világot. „Ezek a
Bárány ellen viaskodnak”! Azt is mondja itt a 14. vers, hogy a Bárány fogja
legyőzni őket. Nincs ma a földön hatalom, amely ezzel a hatalommal, a Jelenések
könyve 17. fejezetében megjövendölt hatalommal, a politikai ökumenizmussal
újat merne húzni.
Ez világot elsöprő hatalom!
Senki ne képzelje azt, hogy létrejöhet bármilyen szervezet, vagy intézmény ezzel
a világot elsöprő hatalom szemben. Isten hatalmára van szükség, a Bárányra van
szükség, aki ellen hadakozik ez a világegység, de a Bárány el fog jönni. Jézus el
fog jönni és az ő eljövetelével fogja legyőzni.
Egy nagyon fontos és szinte szó szerint ehhez kapcsolódó prófécia olvasható, egy
kicsit részletesebben a második Thessalonikai levél 2. fejezetében. Azt a
mozzanatot írja le, hogy csak a Bárány eljövetele oldja meg ezt a problémát. Innen



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
nézve is szükséges Jézus Krisztus második eljövetele. Azt mondja itt a II.
Thessalonikai levél 2. fejezetében a hetedik verstől, hogy „működik már a
törvényszegés titkos bűne” és megjelenik majd az a hatalom, amely önmagát
istennek nevezi és fölébe emeli magát Istennek, mondja a negyedik verstől már.
Sőt mindannak, ami istentiszteletre méltónak mondatik. Amikor leírja ezt az egész
gépezetet, ami a működését tekintve évszázadokra tekinthet vissza,- most csak
újra reaktiválódik, újra hatékonnyá válik -, akkor a 8. verstől a 12. versig ezt
mondja Pál apostol -„És akkor fog megjelenni a törvénytaposó, akit megemészt
az Úr az ő szájának leheletével, és megsemmisít az ő megjelenésének
feltűnésével. Akinek eljövetele a Sátán ereje által van, a hazugságnak minden
hatalmával, jeleivel és csodáival, és a gonoszságnak minden csalárdságával azok
között, akik elvesznek; mivelhogy nem fogadták be az igazság szeretetét az ő
üdvösségükre. És azért bocsátja rájuk Isten a tévelygés erejét, hogy higgyenek a
hazugságnak, hogy kárhoztattassanak mind, akik nem hittek az igazságnak,
hanem gyönyörködtek az igazságtalanságban.” Már első hallásra is feltűnnek ezek
a súlyos kifejezések!
Egy másik prófécia azt mondja, hogy ennek az egész hatalmi
összeszövetkezésnek a lényege az igazságtalanság és a hazugság. Ez a hatalom
a hazugságnak minden hatalmával, jeleivel és csodáival fog eljönni, és óriási
csodákat fog produkálni az egész földön. A Jelenések könyve 13. fejezetében az
Amerikai Egyesült Államokkal kapcsolatban olvashatjuk, hogy szintén óriási
jeleket és csodákat fog tenni, mert azok az emberek, akik nem gondolkoznak és
mértékül nem az Isten szavát választják, azok a szemüknek fognak hinni. Ezáltal
ma az emberiség rendkívül megtéveszthető és rendkívül becsapható.
Aki majd pontot tesz ennek az egész hazugsághalmaznak a végére, ez az ÚR lesz,
aki az ő megjelenésének feltűnésével és szájának leheletével fogja megoldani ezt
a kérdést. A Jelenések könyve 18. fejezete, - olvassák el -, leírja, hogy az egész
világ egy lesz. Az egész világ, gazdaságilag, kereskedésben és összeköttetésekben
egy lesz. Valóban egy világháló képe rajzolódik ki előttünk, szó szerinti
értelmében, és ez a világ mindennel kereskedik, legfőképpen az emberek lelkeivel
is, mondja a 18:13-om.
Ez egy félelmetes vers!
Adnak, vesznek mindent, az emberek lelkeit is!
A lelkek fölötti tömegmanipuláció!
Az emberek megnyerése az egységnek!
Hadd vessem fel a kérdést,- aki csak egy minimális vallástörténeti ismerettel
rendelkezik -, a kereszténységben vagyis az igazságnak van alávetve az egység,
- ez a bibliai kereszténység álláspontja.



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
Vagy az egységnek van alávetve az igazság, ez a politikai kereszténység
álláspontja.
Ez mindig is így volt, csak most kicsúcsosodik. Most tényleg merev
összeütközésbe kerül a két dolog egymással és, hogy ez mit fog eredményezni a
napok gyakorlatában, a keresztény embereket milyen választás elé fogja állítani,
ezzel kell folytatnunk és egyben befejeznünk.
A harmadik nagy művész,- Michelangelo - aki a rajz, a freskó, a szoborkészítés
művészete mellett szintén hatalmas nagy verseket, szonetteket is írt. Az egyik
legnagyobb szonettje nem sokkal marad el Dante és Petrarca azonosítása után. A
szonettnek a végére is odaírja, - a keltezésnek is fontosságot tulajdonítva, - kelt
Rómában, a pogányság hazájában. Ezt már nagyon sokan látták, tudták a
középkorban is, hogy Róma csak látszatra vallásos. Róma csak látszatra a
kereszténység zászlóvivője. Róma azzal, hogy minden vallást magába ömlesztett
és a vallást politikai célokra alakította át lényegileg. Itt az utolsó jelkép, amiről ne
feledkezzünk el, a vallástörténet legnagyobb utálatosságát hozta létre.
Feltűnt sokszor a kifejezés, hogy a serleg kívül szép, de belül tele
utálatosságokkal. A Bibliában az utálatosság kifejezés is jelkép. Az utálatosság
annak a jelképe, amikor pogány vallásokat közös nevezőre hoznak össze és
összezagyválnak. Már az ószövetségben a 96. Zsoltár 5. verse azt állítja, hogy
vallásokat azért nem lehet közös nevezőre hozni, -még egyszer, - vallásokat azért
nem lehet közös nevezőre hozni, mert a történelemben van egy igaz hit és igaz
vallás, amit Isten adott. A többi vallás, bármennyire is legyen tele az igazság
részleteivel, a pogányok minden istene bálvány!
Az összes vallás bálványimádó vallás!
Nem az Isten bocsátotta az emberiségre ezt a sok vallást.
Az Isten adott magáról kinyilatkoztatást, adott önmagáról hírt. Ami vallások,
felekezetek vannak a földön, ezek nem az Istentől származnak. Az Isten nem
akarja összekeverni az embereket ezzel a sok vallással. Ezért mondja Pál apostol
az első Korinthusi levél 10. fejezet 20. versében, hogy „akik a bálványoknak
áldoznak, az ördögnek áldoznak.”
Fellebbenti a fátylat a Biblia, nagyon határozottan, hogy a vallások mesteri
alkotásai annak a sárkánynak,- akit itt emleget a sok prófécia -, aki Isten ellen
ilyen eszközökkel küzd. Sátán legfőbb fegyvere Istennel szemben, és az igazi
kereszténységgel szemben a hamis vallások és a hamis felekezetek felvonultatása.
A vallások nem Istentől származnak!
A vallások megtévesztő jellegükkel alkalmas eszközök Isten ellenségének a
kezében, hogy az embereket félre lehessen vezetni. Sátán óriási intelligencia.
Nagyon jól tudja, hogy a hazugságaiba mennyi igazságot szabad beengedni



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
becsempészni - hogy az emberek előtt ezekkel az igazságokkal a hazugság is
elfogadható legyen.
Az az ember, aki nem ismeri a tiszta igazságot, az Istentől jövő igazságot, vagy
aki még habozik, hogy most tényleg, van ilyen? Van egy biztos mérték? Van egy
Istentől jövő biztos híradás? A Biblia valóban ez? Aki a Bibliát nem úgy tartja a
kezében, mint Isten kinyilatkoztatását, mint a biztos mértéket, az biztos, hogy
tévedésből tévedésbe esik, mert minden vallásban lehet jót találni, azt nem
tagadom. Minden vallásban vannak megnyerő és igaz mozzanatok, de ezért
veszélyesek, mert csak részleteikben igazak. Egészükben az igazságnak és
hamisságnak mesteri keverékét, elegyét képezik.
Látták ezt már a középkorban, akkor is, amikor nem volt felszabadulás és nem
jött el még a reformáció, de Michelangelo már megérte a reformációt. Nagyon
érdekes, hogy ezekről a nagy művészekről is mi minden derül ki. Pár évvel ezelőtt
restaurálták a római Sixtus kápolnának az utolsó ítéletét és rájöttek arra, hogy
Michelangelo freskójáról mi mindent vakartak le és tüntettek el és festettek át.
Nagyon világosan láttak művészek és gondolkodók, Leonardo Da Vinci is,
Michelangelóhoz hasonlóan. Masszívan egyházellenesek voltak, nem Isten
ellenesek voltak, egyházellenesek voltak, mert látták a nagy különbséget Isten és
kívánalmai, és a fennálló, eltorzult, politikaivá vált egyház és kívánalmai között,
ezért örökítették meg az erre valló meglátásaikat.
Michelangelo Buonarroti: Levél II. Gyula pápa Rómájából
(Majtényi Zoltán fordítása)
Karddá, sisakká kovácsolva kelyhe,
vérét osztják mocskos kufár-marokba,
keresztje pajzs lesz itt, tövise kopja,
és mégis tart még Krisztus úr türelme!
De többé már ne merjen járni erre:
átdöfnék, vére egekig zubogna,
a bőrét rőfre mérné maga Róma,
hol minden jónak útja elrekesztve.
Bár vágytam kincsre s telt is némi
munka két kezemtől, ím:
condra födi testem, s úgy szenvedek,
mint Mórföldön Medúza.
S bár szegénység "kedves" is



További tanulmányokért látogass el a www.denesotto.hu weboldalra.
DÉNES OTTÓ
Bibliáról – gondolkodóknak Dokumentumtár
a mennyben,
hogy kárpótol az ég, ha összezúzza
hitünket e baljós jel menthetetlen?!
Kelt Rómában,
a pogányság honában.
Zárszó:
Nagyon jól jegyezzük meg a jelképek azonosítását. Soha nem mondtam, soha nem
mondtuk, hogy a Biblia a római katolikus emberekre mondta volna ezt a jelképet.
Még egészen pontosan az sem mondható, hogy az egyházra.
Itt egy hatalomra használja ezt a jelképet, aki a főhatalmat, az egyházak, a
keresztény felekezetek és ez által az összes vallás fölött akarja gyakorolni.
A 666 egészen nyilvánvaló és világos, a római pápaság azonosítása és jelképe a
Bibliában.
De, hogy a gyakorlatban ez mit jelent?
Mit jelent katolikusnak lenni a szó politikai értelmében, ami a politikai
kereszténység álláspontja?
Mit jelent valóban katolikusnak lenni, a szó bibliai értelmében? A Bibliát
egyetemesen elfogadni, ez a lelki ökumenizmusnak az álláspontja.