---
master_file: "[[@TothCsabaNagyszentmiklosi]]"
---
# Index for Z. Tóth Csaba – A nagyszentmiklósi kincs és a régi kaukázusi művészet.pdf

18
Z. Tóth Csaba
A NAGYSZENTMIKLÓSI KINCS
ÉS A RÉGI KAUKÁZUSI MÛVÉSZET
II. RÉSZ - MOTÍVUM-PÁRHUZAMOK
Dizabul maga egy ágyon ült, mely színaranyból volt készítve; a helyiség közepén arany korsók, hûtôedények és arany kanták voltak; miután ismét lakomáztak, s ivás közben, ami a lakomák alkalmával szokásos, meghallgatták egymás beszédjét, eloszlottak. A következô napon ismét más sátorban gyûltek össze, amelyben arannyal borított faoszlopok voltak; az arany ágy négy arany párnával volt ékesítve; azon hely tornácában, ahol tartózkodtak, voltak a szekerek elhelyezve, melyeken sok ezüst holmi, tányérok, tálak és számtalan, ezüstbôl készült állatalak volt, melyek a kivitel szépségét tekintve nem álltak a mieink mögött...
Zemarchus, bizánci követ 568. évi látogatása az altaji türkök kagánjánál (Menander)
Mint látni fogjuk, az ôsi, elô- és közép-ázsiai gyökerû, szkíta-turáni mûvészet fénylik föl a régi dél-kaukázusi keresztény templomok oszlopfejezeteinek faragványain, oltárkorlátokon, freskókon, aranyikonokon, körmeneti kereszteken – és teljesen megegyezô módon: a Nagyszentmiklósi kincs gyönyörû és rejtélyes ábrázolásain. Ugyanaz az alkotó szellem Közép-Ázsiában, a Kaukázusban és a Kárpát-medencében: a Nagyszentmiklósi kincs a legékesebb bizonyíték, hogy ugyanazok hozták létre „pogány” ábrázolásait, mint akik megteremtették a georgiai (Magyarországon orosz hatásra meghonosodott nevén grúz – amire az elôzô rész minden georgiai jelzôjét javította a szerkesztô) és örmény keresztény mûvészetet a 4-5. századtól a késôközépkorig, s akiknek keze nyomát megcsodálhatjuk a szászánida és a közép bizánci mûvészetben is, vagyis „pogány”, majd Krisztus-hitû „szkíták”, párthus-hun-szabir-magyarok, akik – Thuróczival szólván – csak annyiban különböztek egymástól, mint a szászok meg a thüringiaiak. Természetesen azonos idôszakban különbözô kvalitású mûvészek is dolgozhattak, illetve egy motívumkészletet származástól függetlenül, bizonyos fokig átvehettek különbözô tanítványok a bizánci vagy perzsa fennhatóságú területeken, és dolgozhattak párthus mûvészek szászánida, párthus-örmények vagy magyarok bizánci, vagy türkök közép-ázsiai muzulmán megrendelésre, hiszen uralkodók is, mûvészek is jöhettek-mehettek, miként a nép, a középkor nyugtalan, korai évszázadaiban. De az az alkotó szellem, amely a szkíta-türk mûvészetben megnyilatkozik, kétségtelenül a nomád áryák bevándorlása elôtti Elô- és Közép-Ázsiában ôshonos. Eredetileg a díszítômotívumok kifejlesztésében is népenként, kultúránként meghatározott kánonokat követtek, mert az intuíciós szféra kötöttebb volt
mint ma, s ezért a régi mûvészetben jobban látszik az alkotók, mûvek „nemzetisége” (ld. késôbb: az urartui istennô ruhaszegélye és az indus-völgyi korsó motívuma nem véletlen egybeesés, hanem kultúrkapcsolat eredménye; a kettejük közti kapocs a sumér-babilóni mûveltség lehetett, amely már az áryák elôtt eljutott Indiába is). A szellemtudomány tanítása, mely szerint az emberi lelkek idôrôl-idôre más-más népben születnek újra, nem zárja ki a mûvészeti stílusok egy-egy néphez kapcsolását, mert az újraszületô lelkek ugyanúgy fölveszik magukba a népszellemek sajátos indítékait, kreatív impulzusait. Mindenesetre megfigyelhetô, hogy az autochton szkíta-türk mûvészet mindig életszerûbb, teltebb, mint a perzsa vagy a bizánci, melyek a szkíta-türk hatás nyomait leszámítva – bár ezeket is általában elbagatellizálják – merevek, patetikusak, s bár sokszor bravúrosak, mégis dekoratív jellegûek maradnak. Az alábbiakban nagyrészt motívum-párhuzamokat szeretnék felsorakoztatni, egymás mellé helyezve Nagyszentmiklós és a régi kaukázusi mûvészet díszítôelemeit, ábrázolásait, úgy, ahogy eddig még nem történt meg. Önmagukért beszélnek e képek, és csak csodálkozni lehet, hogy párhuzamaik, sôt: kétségbevonhatatlan azonosságaik eleddig még nem váltak köztudottá, tanítottá, hiszen évtizedek óta rendelkezésre állnak azok a mûvészeti albumok, melyek reprodukciói, fényképei felkiáltójelekként tárják elénk ezeket az egybeeséseket. Legkülönösebb, hogy sokszor maguk a georgiai kutatók sem említik saját vidékeik mûvészetének szkíta eredetét – nyilvánvalóan a múlt századi, kézenfogva járó indogermán-finnugor dogmáktól nem tudván szabadulni. Nálunk Bartha Antal, A IX-X. századi magyar társadalom c. mûvében (1968 és 1973) is csupán konstatálta: A korai georgiai egyházi ékszerek (996-1001 között) motívumkincsében jelentôs helyet foglalnak el a palmettadíszek. Feltûnô, hogy e palmettadíszek több rokonságot mutatnak a steppei mûvészeti hagyományokkal és fôként a magyarral, mint a – területileg elvárható – kaukázusi formakinccsel”, ám ezt a rendkívül fontos tényt, mely alapján leleplezôdik az egész túldimenzionált „finnugor” hipotézis, a fenti okokból csak úgy volt képes magyarázni – mindjárt el is vitatva a honfoglalóktól az önálló alkotóképességet –, hogy honfoglaláskori mûvészetünk közvetlen kaukázusi-iráni forrásból kapta indítékait. Mint látható, mind az „iráni”, mind a „kaukázusi” jelzô meglehetôs pontosításra szorul, csakúgy mint a közép bizánci mûvészetet ért „keleti” hatás. A kincs egyes motívumai kapcsán erre is igyekszem néhány példát hozni, magyar honfoglaláskori, népmûvészeti és közép-ázsiai párhuzamokkal. Átütô erôvel legutóbb Csomor Lajos, az ötvös- és mérnökszempontú koronavizsgálat vezetô ötvösmesterének több valódi szenzációval szolgáló, nagyszerûen illusztrált



19
mûve, az Ôfelsége, a Szent Korona tárta fel – elsôsorban a koronára és a szabir-magyarokra vonatkoztatva – a hunavar és a georgiai aranymûvesség közötti összefüggéseket, rámutatva számos Nyugatra került, rabolt egyházi kincsnek ebbe az összefüggésbe való szerves beletartozására (azt sem szabad azonban elfelejteni, hogy akkor is kerültek keleti eredetû, jellegû kincsek Nyugatra, amikor a keresztes hadak 1204-ben kifosztották Konstantinápolyt). Csomor könyvének bibliográfiája nyomán akadtam R. MepiszasviliW. Cincadze, Die Kunst des alten Georgien címû, sok fényképpel illusztrált mûvére (Leipzig, 1977. továbbiakban: M.C.), és véletlenségbôl találtam rá egy svájci utazás alkalmával G. Tschubinasvili, Die georgischen Goldschmiedekunst des VIII-XVIII. Jahrhunderts c. albumára, mely 200 nagyméretû fekete-fehér reprodukciót tartalmaz (Tbiliszi, 1957. továbbiakban: Tsch.). Fontos illusztrációs forrásom volt még a kelet-német Burchard Brentjesnek a közép-ázsiai
mûvészettel foglalkozó néhány mûve (szövegük néha sajnos kifogásolható: ugyanazt az ezüstcsészét, amit egy ízben nyugati türknek tart, néhány évvel késôbb késô szászánidává vagy szogddá minôsíti át). E mûvek tucatjával szolgáltatják számunkra az analógiákat a koraközépkori párthus-hun-szabir-magyar mûvészet kaukázusi periódusára vonatkozóan, egészen a magyar népmûvészetig (ld. Malonyay Dezsô-Fél Edit-Hofer Tamás munkáit). Felhasználtam még László Gyula-Rácz István: A nagyszentmiklósi kincs c. könyve 1983-as 3. kiadását, és Hampel József múlt századi cikkének rajzait (A nagyszentmiklósi kincs, Archeológiai Értesítô, 1884. IV.). A georgiai helyneveket a magyar kiejtés szerint közlöm. A kincs két készlete közül a fejedelem készletének rovásírásos felirataival most nem foglalkozom, részben, mert számos megfejtés született már, ill. szkíta-hun-magyar eredetük vitathatatlan. Vegyük szemügyre kincsleletünk legérettebb mûvészettel megformált darabját, a fejedelemasszony készletének 2. számú korsóját. Ehhez találtam a legtöbb kaukázusi és közép-ázsiai analógiát – bár nyilvánvalóan a létezôknek csupán töredékét –, az edény indadíszes szájától a nyak virágfüzéres ornamentikáján, majd az alatta lévô fûrészfogas nyakgalléron át a palmettás-szíves életfákig melynek szoros magyar népmûvészeti párhuzamai vannak –, aztán a jellegzetes kaukázusi szalagfonat-dísztôl mely a Lehel- vagy Jász kürtön is megtalálható, ugyanott a 7.számú korsó kentaur-rokonaival együtt –, az égi vadászat, a gyôztes fejedelem, az állatküzdelem és az égberagadás jeleneteiig. Felvetôdhet, hogy az egyszerû, geometrikus motívumok esetében véletlen hasonlóságokról is szó lehet - ez azonban ilyen sokrétû egyezésnél kizárt, nem szólva arról, hogy az egyezések lehetôségét igazolják a szkíta népek tartós kaukázusi jelenlétének egykorú adatai.
Indadísz
Virágfüzér
Fûrészfog
Életfa
Szalagfonat
Négy figurális ábrázolás
A 2. SZÁMÚ KORSÓ



20
1. Oltárkorlát, részlet, Potoleti, Georgia, 10. sz., (M.-C.) 2. Timpanon, részlet, Vale, Georgia, 10. sz. (M-C.) 3. Pilaszter, Mckheta, Georgia, 11.sz. (M-C.) 4. Cserépedény, Merv, Északkelet-Irán, 10-11. sz. (Brentjes: 1977) 5. Csüngô, Gaevka, Voronyezsi korm. (Fettich, 1935) 6. Keleti kárpit, Walle-Hög, Svédország; a kijevi magyarok révén kerülhetett a normann varégokhoz a 9. században (Brentjes: 1972) 7. Ornamens, Kvatakhevi, Georgia, 12-13. sz. (M-C.) 8. Csüngô, Tiszabura (Fettich, 1935) 9. Avar szíjvég, Höflein, Morvaország (Fettich, 1935) 10. Stukkó, Termiz, Dél-Üzbegisztán, 10-11. sz. (Brentjes: 1976)
AZ INDADÍSZ
A párhuzamos motívumok Georgiában gyakran megjelennek épületeken, kôfaragványokon. Ezekre jellemzô (már az 5. századi Bolnisszi Sion oszlopain megfigyelhetô), hogy az ornamentikát úgy alakítják, mintha fémdomborítást vagy fafaragást készítenének: negatívban kimélyítik a díszítések hátterét, erezeteit; ez arra utal, hogy e technika és vele a motívumkincs egy korábban meglévô népi fa- vagy csontfaragó mûvészetbôl ill. fémmûvességbôl ment át az épületszobrászatba. A georgiai indadíszek stílusa nagyrészt közép-ázsiai jegyeket mutat.
1.
2.
3.



21
4.
5.
6. 7.
8.
9.
10.



22
A VIRÁGFÜZÉR
1. Oszloptalp, Mckheta, Georgia, 4-5.sz. (M-C.) 2. Oszlopfejezet, Bolnisszi, Georgia, 5.sz.(M-C.) 3. Szt. Mihály ikon kerete, Khakuli, Georgia, 11.sz. (Tsch.) 4. Cserépedény, Indus-völgy, Kr.e. 3. évezred; (Baktay) 5. Istenanya-ikon kerete, Ckumari, Georgia, 12-13.sz.(M-C.) 6. A cefalu-i dóm Pantokrátora fölötti keretdísz, Szicília, 12. sz. (Kádár); a minta a velencei Szt. Márk székesegyház mozaikjain is gyakori. 7. Magyarországi templom padlómintája (Villard de Honnecourt vázlatkönyve alapján, 13. sz.) 8. Az urartui Istár-Sauska istennô ruhaszegélye, relief, Adiljevac, Kr.e. 1. évezred (Brentjes, 1973) 9. I. Sanatruq (2. sz.) hatra-i párthus király szobra; Hatra város címerállata a sas volt, ezt jelzi a szobor feje búbján a sas, kezében pedig a sastoll (Csomor, 1996; Herrmann)
1.
2. 3.
4.



23
5.
6.
7.
8. 9.



24
A FÛRÉSZFOG
1. Kapubéllet, Iskhani, Mcketa, Georgia, 11. sz. (M-C.) 2. Ikonkeret, részlet, Semokhmedi, Georgia, 11. sz. (Tsch.) 3. Szt. Mihály-ikon, Khidistavi, Georgia; pitykesor a karoknál és a derékon (Csomor, 1996) 4. Csüngôsorok elemei, Eperjeske, Szabolcs m., 9-10. sz. (Fettich, 1935) 5. Teoderik, gót fejedelem sírjának párkánydísze, Ravenna, 6. sz. (Hampel,1884); Odoaker, itáliai hun király uralma (476493) után maradhattak hun mesterek Ravennában (vö. Götz: Keleten kél a Nap, 286-287. o.). 6. Kusán cseréptöredék, Khorezm, 2-3.sz. (Tolsztov) 7. Bizánci ereklyetartó belsô kerete, 10.sz., Limburg (Kádár-NémethTompos) 8. Kapubéllet, Csempeszkopács, Vas m., 13. sz. eleje; az oromzati reliefen két hátratekintô, saját szárnyába csípô madarat látni, a hármasdombon pedig ott van a jellegzetes szkíta-kaukázusi palmettadísz (eredetiben töredékes); az életfás-állatalakos keleti ikonográfia elemei keverednek a kereszténnyel. 9. Párthus ezüsttál, 1-2. század, lelôhely: Perm, Kelet-Oroszország (Hampel,1884) A fûrészfogas v. csüngôsoros nyakgallért e növényi motívum geometrikus változatának lehet tekinteni, mely megjelenik a párthus korban (Szisztán, i. sz. 1. sz.), kusánkori Buddha-ábrázoláson és honfoglaláskori leleteinken (pl. a szolyvai tarsolylemezen) 10. Szászánida ezüst korsó (Bongard) 11. Az ún. Szt. Fides-szobor; a fûrészfog a trónus szegélyén látható (Csomor, 1996). Valószínûleg Bizáncból került Nyugatra, de lehet, hogy már az avarok kirablásakor; utóbbi esetben a szobor a kagáni család egyik ôsidolja lehetett) 12. Lôporszaru részlete, Kelet-Magyarország (Fél-Hofer)
1.
2.
3.
4.
5. 6. 7.



25
8.
9.
10.
12.
11.



26
Az életfa, a három- ill. ötlevelû palmetták, az indák, fonatok, együtt és külön is, az egyszerûtôl a bonyolultig állandóan visszatérô nyugat- és közép-ázsiai, szkíta-turáni motívumok. Az indoárya-sémita bevándorlásokat megelôzôen, az észak- és dél-mezopotámiai káldeusoknál, szumiroknál, illetve Egyiptomban, Kínában, Indiában találkozunk elôször az életfa, a kozmosz földi és szellemi régióinak egybefüggô ábrázolásával. Késôbb ezt a motívumegyüttest átveszik az akkádok, asszírok, perzsák, majd különbözô formában megtaláljuk a görögöknél, germánoknál, keltáknál is (lehet, hogy a francia Bourbon-liliom is a keleti palmetta-motívumból alakult ki). Mint a növekedés erôinek eleven szobrait, a fákat már kezdettôl fogva különös tisztelettel vették körül a régi népek, s a fa volt az ember elsô templomának középponti oszlopa, melyrôl minden késôbbi oszlopot mintáztak, s amely az Édenkertben állt, az istenektôl még áthatott természetben, hegyi vagy erdei tisztáson, szent berekben, és fölnyúlt az égbe, az Egyistenhez. E világtengely közelében égtek az elsô áldozati tüzek, s e kultuszhely, mint világközép körül zajlott egy-egy nép, törzs élete, konkrét vagy átvitt értelemben. A világközép a magyar pásztorok szerint is ott van, ahova a botomat szúrom, s ez a mondás ôrzi a szent fa, mint világtengely képzetét, de egyszersmind azt is felfedi, hogy a világközép ott van, ahol az ember, aki ég és föld között a földön egyedülálló módon közvetíthet, oldhat és köthet, erôket hozhat le, testesíthet meg és adhat vissza eredetének. Ezért az életfa a világ közepén, az ember szívébôl, lelkébôl sarjad ki. A ma talán triviálisnak tetszô, ám eredetileg korántsem jelentés nélküli szívmotívumok, szívpalmetták, szíves életfák elôször a párthus, hun, kusán, magyar mûvészetben jelennek meg s a magyar népmûvészetben máig fönnmaradtak. Csak a párthusokat követôen kezdik használni a georgiaiak, örmények, a szászánida perzsák, majd a bizánciak, s rajtuk keresztül Európa. Mivel a régiek szemléletére még nem volt jellemzô az agyhoz, a külsô érzéki tapasztalatokhoz kötöttség – ez a 15. századtól válik uralkodóvá – érthetô, hogy az életfák gyökerét eredetileg szív alakban ábrázolták, bár arra is van példa, hogy a szívpalmetták a fák koronáján jelennek meg. Máskor viszont a szíveket megfordítják, talán azért is, hogy a bensejében lévô növény ne álljon fejjel lefelé; emögött állhat az az ismeret is, hogy a szív és a vele szimbolizált lelki érzôképesség a mindenség szellemi erôit befogadó virágkehely. Az ábrázolások gyakran stilizáltak, s az életfa szív helyett hármas dombból vagy egyszerûen egy háromszögbôl is kinôhet. A fák két oldalán, lent és fent is, gyakran ábrázoltak az életfát ôrzô, s ezért hátrafele tekintô állatokat, madarakat, griffeket, oroszlánokat, az emberben és a világban mûködô szellemi lényiségek szimbólumait. Ôsi, keleti örökségünk, s kolkhiszi-eviláthi hagyományunk ilyen motívumainak talán legszebb példája a Koronázási Palást gallérja, melyen mind a 2. sz. korsó legszorosabb formai életfa-párhuzama, mind pedig a jellegzetes középázsiai, ótörök szívpalmetták is megjelennek. E motívumok a honfoglaláskori ill. korábbi leletek díszítményeitôl kezdve a magyar népmûvészet számtalan tárgyán át máig töretlen folytonosságban virágzanak fel a magyar alkotók keze alatt. Feje tetejére állítottnak kell tehát tekintenünk azt a korábbi véleményt, hogy e motívumokat Bizánctól vettük volna át. Az, hogy e motívumkincs bizonyos mértékig ott is elôfordul, kb. a 10. század közepe tájától, szemmel láthatóan annak köszönhetô – mint a tanulmányom elsô részében már utaltam rá –, hogy a 867. évtôl kb. 200 éven át egy örmény-párthus eredetû dinasztia uralkodott Bizáncban, amely odavonzhatta a kaukázusi mestereket (pl. 989-996 között egy örmény-párthus építész, Tiridat és iskolája építette újjá a Hagia Szófia hatalmas, beomlott kupoláját). De a közép bizánci keresztény mûvészet turáni vonásait nem kevésbé magyarázhatja az a tény, hogy Gyécsa fejedelem idejétôl a magyar udvarral is érintkezésbe került Konstantinápoly. A magyar nép tehát tiszta forrásból vette motívumait, legfeljebb idôközben a keresztény ikonográfiát sajátította el, míg Bizánc talán épp tôlünk kapta díszítômûvészetét, vagy a kaukázusi mesterektôl, akik lehettek keresztény hunok, szabirok is, ugyanazzal a mûvészeti tradícióval a tarsolyukban, mint a magyarok. A nagyszentmiklósi kincs 2. sz. korsóján, a régi szerves szemléletnek megfelelôen az indadísz, majd a virágfüzér és fûrészfog következett (ami eredetileg, láttuk, leveles motívum), tehát tulajdonképpen az életfa részei. Lássuk most magát az életfát és legszorosabb párhuzamait.
AZ ÉLETFA
1.
13.
14.
12. 15.
6.
2. 3.
4.
5.
10.
11.
9.
8.
7.



27
23.
22.
19. 20. 21.
17. 18.
16.
26.
25.
24.
1. Rekeszzománc, Khakuli-triptichon, Georgia, 9-10. sz. Tbiliszi (Csomor, 1996) 2. Rekeszzománc, Limburgi sztaurotéka, Németország (Csomor, 1987)
A velencei Pala d’ Oro oltártábla rekeszzománcos életfái, szívpalmettái, indadíszei egyben a Magyar Szent Korona párhuzamai is (Luigi-Pomorisac) – Lásd: 4., 5., 6., 7., 11. és 27. ábra
3. Csüngô a bolgary-i leletbôl, Volga-Káma vidék, 8-9. sz. (Zichy és Csomor); a párthus korban kialakult örmény életfás kereszt kacskhar) változata; 4. Életfa madarakkal 5. Csepp alakú fák, mint a Korona Atya- és Krisztus-képén 6. Életfák a griffek alatt 7. Szt. Eugéniusz; a két vállrészen közép-ázsiai türk motívumok 8., 9. Boglárok vésetei, Minuszinszki-medence, Altaj-vidék (Fettich) 10. Motívum egy grúz ikonról, Gelati (Georgiai szentek életrajza; Csomor, 1987) 11. Életfa, közepén szívpalmettával 12. Életfák a zivijei vagy szaqqizi kincs arany melldíszérôl, Kr. e 8-7. sz. (Brentjes, 1978) 13. Kéménydísz, Aklatjan, Sziszjani-járás, Örményország, XVII. sz. (Brentjes, 1973) 14. Korong, Anarcs, Szabolcs m. (Fettich) 15. Csüngô, Keszthely, Zala m. (Fettich)
Életfák, indadíszek, szívpalmetták a magyar koronázási jelvényeken: 16.-19. A koronán (ld még: a szívmotívumoknál a Pantokrátor-képet) 20.-22. A jogaron (Fordított szívpalmettából kinövô filigrán minták a jogar gömbjének tetejérôl – 20., és az aljáról – 21.) 23.-25. A palást gallérján és a középsô Krisztus-figura két oldalán (csak ott) álló oszlopok egyikén 26. Életfa-motívum a 2. számú korsóról 27. Keleti életfa háromlevelû ágakban végzôdô ágakkal, madarakkal
27.



28
6. 7.
4. 8.
3.
5.
1.
2.



29
AZ ÉLETFA RÉSZEI: PALMETTÁK ÉS INDAFONATOK
1. Relief, Szamtavisszi, Georgia, 11.sz. (M-C.) 2., 3. Fríz és szegletkô, Kara Dag kolostora, Antiochia mellett, Szíria, 11. sz. eleje. 4. Istenanya-ikon, Zarzma, Georgia, 11. sz. elsô negyede (Tsch., M-C.) Részlet az ikon keretérôl; a növények szára – egyébként ezenkívül még a keret két helyén, összesen hétszer! – nagyon hasonlóan fonódik át egymáson, mint korsónk életfáján. A korsón a zarzmai ikon mestere vagy mûhelye hagyta volna eképp a névjegyét? 5. Semokmedi ikon, részlet a háttérbôl, Georgia, 10. sz. (Tsch.) 6. Életfa, aranylemez a zivijei kincsbôl, i. e. 8-7. sz.; szkíta mûvészet 7. A palmetta-motívum egyik ôsformája, mint szent növény egy loresztáni bronz szitulán (rituális edény); szkíta-mannaj mûvészet 12. Méd tiszt szkíta motívumokkal díszített kardja egy perszepoliszi dombormûvön (Ghirshman). A kard hüvelyén a markolatnál palmettasor, a csúcsnál a turáni szívpalmetta (ld. késôbb) egyik korai alakja 15. Szent növények egy loresztáni ezüstlemezrôl, Kr. e. 2. évezred közepe (Brentjes, 1978) 13. Hun aranyozott bronzdísz, Ak-Beshim, buddhista kolostor, 5-6.sz.; (Brentjes, 1972) 8. Cserépkorsó, Merv, Északkelet-Irán, 10-11. sz. (Brentjes, 1977) 9. Az ún. bécsi szablya v. Atila-kard markolata és hüvelye 4. A csernigovi ivókürt ezüstborításának részlete (Fettich) 11. Párkánydísz, pilisszentkereszti bencés kolostor, 11. sz. eleje (Gerevich; a technikára vonatkozóan ld. az indadísznél mondottakat) 10. Vállkô a 11. századi szekszárdi monostorból (Entz)
15.
10.
11.
13.
12.
14.
9.



30
15. 17. 16.
11. 12. 13. 14.
9. 10.
8.
7.
6.
3. 4. 5.
2.
1.



31
AZ ÉLETFA – SZÍV-MOTÍVUM ÉS SZÍVPALMETTÁK
Számos kaukázusi, közép-ázsiai, szkíta-türk példa van a korsó életfájának fordított szívmintájára. Bár a korsó szívmintájának párhuzamai formailag nem mindig jelennek meg azonos módon, de tartalmilag megegyeznek: a fordított szív, belsejében palmettával, ugyanazt a jelentést hordozza, mint a korsó életfájának fordított szív alakú gyökere: a korsón ugyanaz a növény, fa sarjad ki a szívbôl, amelyet másutt „még” a fordított szív belsejében, szívpalmettaként ábrázoltak. Mindkét esetben az emberi szív által jelképezett átélõ, beleérzõ lelkiség és az ún. éterikus életerõk kapcsolatára történik utalás, melyeknek a növekedési-formaképzõ-növényi életfolyamatokban kifejtett hatásmechanizmusa ismert a szellemi-beavatási tudományban. A szívekbe elültetett szellemi életmag csírájáról van itt szó, ami égigérô fává lehet bennünk: ha az életet szeretettel ápoljuk. A szkíta-turáni hagyomány szívmotívumait azonosnak vehetjük a görög gondolkodók logosz szpermatikoszával, a mag-logosszal vagy ôsértelemmel, amirôl Herakleitosz írja: a léleknek logosza van, önmagát növelô; az Upanishádok szerint is ‘Atman (magasabb én) a szívben él’, Atman fény a szívben, mely a mindenen túli fénnyel azonos (Eliade; ld. még Z. Tóth Cs.: Egy szkíta díszítômotívum elemzése, Országépítô, 1997/3-4)
1. Párthus rhyton fríze, Nisza, Ékelet-Irán, Kr. e. 2-1.sz. (Stawiski) 2. Szívpalmettás saruszíj márvány istenszoborról, Ai-Khanum, i. e. 3-2. sz. párthus kor eleje (Stawiski) 3. Szívpalmetták, Tengdik-kurgán, Közép-Ázsia, Kr. e. 3-2. sz. (Csomor) 4. Szívpalmetták bizánci miniatúráról 5. Mongol ékszer filigrános csüngôje 1905-bôl (Zichy) 6. A hidegségi templom szentélyének festett fríze, 12. sz. (Entz) 7. Kusán szobortorzó, Szorkh-Kotal, Kr.u. 1-2.sz. (Stawiski) 8. Hun szônyeg fejedelmi sírból, Noin Ula, Altaj, Kr. e. 2.-1. sz. (Brentjes, 1978) Részlet a szônyeg szegélyébôl: szívmintás mezôben szarvasra lecsapó sas; 9. Fordított szívpalmetták cseréptál peremén, Afrasziab/Szamarkand, 10. sz. (Brentjes, 1976) 10. Avar szíjvég, Pancsova (Fettich) 11.-13. Pantokrátor-képek; Szent Korona, Khakhuli-ikon (Georgia), Róma 14. Zománckép a Pala d’Oro-ról, 10-11. sz.; szívek az angyal trónusán 15. Szaka-szogd ezüstkanna, 6-7. sz. (Brentjes, 1976) 16. Honfoglaláskori magyar boglárok különbözô lelôhelyekrôl (Zichy) 17. Boglárok a bolgary-i leletekbôl, Káma-mellék (Zichy) 18. Magyar mesterre utal, hogy Piroska-Iréné, Szt. László királyunk bizánci császárnévá lett leánya ugyancsak türk motívumos, szívpalmettás ruhát visel a Hagia Szófia egyik mozaikján 19. Hasonló kettôs szív-motívum; boglár az adonyi leletbôl (Zichy) 20. Hun freskó, Balalyk-Tepe, Üzbegisztán, 5-6.sz. (Brentjes, 1972) 21. Magyar boglár-jellegû, szívalakos díszítésû „életkönyve” Krisztus kezében, mozaik, Hagia Szófia, Isztambul, 11. sz. (Kádár); a szíves díszítôelem a 9-10. századig hiányzik a bizánci mûvészetbôl 22. A dunaszekcsôi korong 23. Magyar szíjvég, Martinovka, Kijevi korm. 9. sz. (Fettich) 24. Gyôr és Veszprém megyei széktámlák 25. Az elsô ismert céheskancsó alsó része, Vas m., 1680. 26. Faragott mángorlók: Dunántúl (1826), Kisalföld (1825) és Zala megye
25. 26.
24.
23.
22.
21.
20.
19.
18.



32
AZ ÉLETFA – KÉT ALKÍMIAI PÁRHUZAM
1. Az alkímia 11. „kulcsa”, mûvelete a Bölcsek Kövének augmentációját (növekedését) ábrázolja a magyar származású híres alkimista, bencés szerzetes, Basilius Valentinus egyik mûvében (Chymische Schrifften, Hamburg, 1717.). Az emberi szívben (érzôképességben) élô egyesített nap- és holderôk hasonlóképpen kihajtanak a szívbôl, mint korsónk életfája vagy a zalai mángorlók faragásain a stilizált rózsa (nap) és a tulipán (hold). A 11. kulcs tükörszimmetrikus oroszlánjai két erôáramlat egyesülését fejezik ki (jobb-bal, fent-lent) a vérkeringés során (két vérkör). Az oroszlánon ülô nôalakok a vér éterikus erôinek uralmát jelzik a vér fizikai testhez kapcsolódó erôi felett. Más alkímiai képeken az összenôtt fejû oroszlánok szintén e mûvelet szimbolikájához tartoznak; középkori ábrázolásaik szintén Keletrôl származnak (nálunk pl. Gyulafehérváron vagy a budai Úri utcában láthatók) Részlet 2. Ugyanannak a valóságtartománynak egy másik megfogalmazását láthatjuk a rózsakeresztes-alkimista kép, a Mons Philosophorum (Bölcsek Hegye) egyik részletén (a Geheime Figuren der Rosenkreutzer c. 1785-ben kiadott munka éppen 11. tábláján; ld. még Z. Tóth Csaba: Mons Philosophorum, Országépítô, 1994/4.). A képhez mellékelt verses kommentár utal a szívben öszegyûjthetô belsô, éterikus fényre, ami a Bölcsek Kövéhez vezethet a Hegy csúcsán:
Dann auch im Fass zur rechten Hand (NAP HOLD a dézsában jobb kéz felôl SOL LUNA des Firmaments Verstand. S a Firmamentum fénye tündököl. Der Senior so pflanzen thut, Így ültet a Senior ott Radix rubeam et albam gut. Radix rubeam et albam-ot. Nun fahrst du fort mit Bestandigkeit, S ha kitartóan folytatod, Arbor artis sich dir erzeigt, ... Arbor artist megláthatod. – ford. Z.T.Cs.)
A szívet gyakran szimbolizálták edénnyel (pl. egyiptomi hieroglifen), így nem meglepô, ha itt egy dézsa szerepel szív helyett. Hogy mégis jobb kéz felôl van a szöveg szerint, ennek az a magyarázata, hogy az ezoterikusok az éterszívet, a fizikai szív éteri-szellemi forrását ezen az oldalon tudták. A nagyszentmiklósi korsó életfája, más analógiákkal együtt (anarcsi korong, zalai mángorlók, 11. kulcs, georgiai rekeszzománcok stb.) származhat az ôsi káldeus alkímia jelkészletébôl, melyet lényegében az európai alkimisták is átvettek, arab, perzsa, bizánci közvetítéssel. A magyarság – bár sokáig még a szív, a vér erôinek szkíta-káldeus zabolátlanságát is megélte (v.ö. Jeremiás, 4,11-13.,29., 5,15-17., 6,22-23, és Habakuk, 1,6.) úgy tûnik még az elô-ázsiai tiszta forrásból vehette fel a káldeus misztériumokat, s innen kerülhetett a magyar néphagyományba a szíves/edényes-életfás alapforma, mint a nép keze által ösztönösen megôrzött ôsi szellemi-beavatási szimbólum. A magyar motívumban, mint jeleztem, kifejezôdik az emberi „közép”, a fent és a lent közti kiegyenlítés, a szív titka és útja. Ez az út, amely a mélyebb átéléseink tudatosításában, és a megismeréseink átélésében áll (ld. antropozófiai szellemtudomány), a valódi magyar útnak tekinthetô. A racionális és imaginatív lelkierôk, az ész és átélés egyesítésére, harmonizálására törekedve, valódi szociális impulzusok is életre kelhetnek, a magyarság sajátos, Karácsony Sándor által leírt „mellérendelô” lelkialkatának megfelelôen. Figyelemreméltó, hogy a valamiképpen mindig középen, Kelet és Nyugat határmezsgyéjén (Kaukázus, Kárpát-medence) élô magyarság egész kivételes módon megôrizte és szinte rendszeresen alkalmazta díszítômûvészetében ezt a szíves-életfás motívumot, dacára annak, hogy történelme során hol a Nyugat, hol a Kelet akarta kiirtani a tudatából valódi feladatát, az erôk kiegyensúlyozását itt, középen. Az igazi manicheizmus is – nem az, amit csak a torz, gyûlölködô kvázi-keresztény elleniratokból ismerünk – a közép, a szív misszióját, a rossznak a jóval történô megváltását hirdette – a régi magyarság több forrás szerint ismerte a Perzsiából a Kr. u. 3-4. században elterjedô, a vallások lényegét továbbadni kívánó manicheizmust (Szt. Gellért élete, Photius; Ipolyi, Fehér M. Jenô, Sebestyén L.). A modern, közép-európai magyar feladat azonban természetébôl fakadóan nem vihetô végbe mások, az itt élô népek nélkül. Erre már Németh László is rámutatott: A magyar sorskérdések olyan megoldhatatlanul nehezek, hogy az a mozgalom, amely megoldja ôket, okvetlenül európai mozgalom is; a magyar reform vagy a környezô népek számára is példa, vagy nem reform.” (A minôség forradalma)
2.
1.
A SZALAGFONAT
A legközvetlenebb párhuzamok Georgiából valók, de az elôkép egy szumir fôpapi dísztáblán látható, feltehetôen szakrális jelentéssel (négy világ – négy ôselem egymásba fonódása?). A szalagfonat Georgiában és Örményországban gyakran olyan formájú, mint amilyen a buddhista hagyomány örök életet jelképezô, egyik szerencsét hozó jele, a végtelen csomó. A keletrôl érkezô heftalita hunok is magukkal hozhatták ezt a motívumot (lásd még: a mágikus csomót egy dél-oroszországi leleten Fettichnél és a magyar királyi jogar csúcsán, de emlékeztethetünk a régi magyar viselet vitézkötéseire is).
1. Körmeneti kereszt, Breti, Georgia, 994-1001 (M-C.) A tartógömb szalagfonata szinte tökéletes párhuzama a korsóénak. Ismerjük a kegytárgy készítôjét is: Gabriel Saparelinek hívták (Szaparai, v. Szabir Gábriel), aki magát is megörökítette a szalagfonatos négy képmezô egyikén (Bagrat királlyal és annak Gurgen nevû fiával együtt, ami azt jelenti, hogy a király ötvöse lehetett). Az ötvös a régi ibériai Sapara nevû településrôl származhatott, amely neve után ítélve szabirok lakta helység vagy szabir alapítás volt; Sapara közelében feküdt Zarzma. 2. Rhipidion, Mesztia, Georgia, 9. sz. (M-C., Tsch.) 3. Rhipidion, Zarzma, Georgia, 11. sz. (M-C., Tsch.) 4. Oszlopláb, Kutaissi, 11. sz. (M-C.) 5. A fonatdísz ôsmintája mannaj aranycsészén, Hazanlu, Kalardast, Ény-Irán, i. e. 2. évezred (Brentjes, 1978), és 6. Szumir fôpapi dísztáblán, i. e. 3. évezred (Zakar); a tábla tetején füles sas látható, mint a nagyszentmiklósi korsókon 7. A velencei Török tál belsô pereme (Csomor, ‘96) 8. Márványtöredék, Somogyvár, bencés apátság, 11. sz.
1.



33
8.
7.
6.
2. 3.
4. 5.



34
EGYÉB MAGYARORSZÁGI PÁRHUZAMOK
1. Oszlopfô a veszprémi bazilikából, 11. sz. 2. Szt. István kôkoporsójának szalagfonatos, rozettás faragása, kerubjai, életfája szoros analógiában állnak az örmény-georgiai szalagfonatokkal, rozettákkal, a mesztiai kereszt alsó kerubjával, két rozettájával. 3. A Jászberényi Múzeumban ôrzött Lehel- vagy jász kürt (Hampel, 1903). Szalagfonatos, figurális faragványai alapján az elefántcsontból készült jász kürtöt is kaukázusi párthus-hun munkának tekinthetjük, csakúgy, mint két párhuzamát, melyeket a prágai Szt.Vid templom kincstárában ôriznek. Ez utóbbiak valószínûleg Magyarországról kerültek oda, amikor 1270-ben az épp elhunyt IV. Béla király leánya, Anna hercegnô értékes családi ékszereket vitt magával vejéhez, a cseh Ottokárhoz. A kincs egy része – két korona, a jogar, a díszes korsó, s Attila sok más felmérhetetlen értékû ékszere – visszakerült, de úgy látszik a kürtök nem (ld. Ipolyi Arnold, Magyar Mythologia, p. 505.; díszes korsón valószínûleg a svájci St. Maurice-ban ôrzött ún. Nagy Károly-kannát kell érteni, amit az utolsó Árpád-házi király, III. András özvegye, Habsburg Ágnes vitt magával Svájcba; egyértelmûen késôi avar-párthus munka, amit talán a „kalandozók” szereztek vissza a 10. sz.-ban Nyugatról; ld. Csomor, 1996). A jász kürt kentaurjai, levélszerû farkvégzôdéseikkel, aztán a griffek, a sas, a háztetô cserepei, a fonatok, mind a kaukázusi szkíta stílust idézik. Az egyik prágai kürt száján ugyancsak egy szarvast megragadó griff a dísz, mint a nagyszentmiklósi 2. sz. korsón (ld. késôbb). Egyébként mind a jász, mind a prágai kürtökön akrobaták, gladiátorok láthatók, ami arra vall, hogy a kürtöket amfiteátrumokban, harci játékokon, kocsiversenyeknél használhatták (a prágai kürtökön kocsihajtók is vannak). Ez a párthus kori Örményországban vagy környékén is lehetett, ill. Bizáncban, bizánci fennhatóságú pontus-i, kolchiszi (Ny.-Georgia) városokban. A bizánci vonatkozások nem zárják ki a kürtök szkíta eredetét, azt sem, hogy készíthették párthus-hun mesterek bizánci megrendelésre, és kerülô úton, bizánci ajándékként juthattak a magyar királyi kincstárba. A jászkürtöt a jászkunok kapitánya régente minden nagyobb ünnepi felvonuláson meg is fújta. 4., 5. Részletek a második gyulafehérvári székesegyház déli kapubélletérôl (Entz) Említésre méltó, hogy a fôkapu boltíves elôcsarnoka, amely a fôhajó teljes magasságáig fölnyúlik, példa nélkül áll az európai építészettörténetben. Nagyon úgy tûnik, hogy a párthus íván jellegû építészeti megoldást tükrözi (Götz), melyet az örmény építômesterek is magukkal hozhattak (örmények honfoglaláskori betelepülését már a Kézai, majd a Thuróczi krónika is említi); ennek az íván megoldásnak az emlékét ôrzi pl. Georgiában a kutaisszi-i Bagrat katedrális déli kapuboltozata, a Kuma menti Magyar város 1780-ban még viszonylag jó állapotban lévô épületei (Pallasz rajzai nyomán Bendefynél – lásd: Országépítô, elôzô rész), nálunk a „pávafarkos” székely házhomlokzatok (ld. Pap Gábor, Jó pásztorok
hagyatéka), ill. ez a párthus kapuboltozat volt az elôképe a mohamedán építészet livan-jainak is; a párthus íván mintája Baktay szerint lehetett a szkíták által használt hatalmas társzekerek íves sátorteteje, de emlékeztet az ôsi indiai faépítészetbôl származó kudura, egy patkóalakú magas kapuboltozatra is (Baktay)
2.
1.
4.
3.
5.



35
A fô különbség mindössze annyi, hogy a korsó készítôje szétbontva, külön-külön alakban ábrázolta azt a lényt, amely a miniatúrán egyesítve van: az oroszlánt, az embert, a párducot (v. sárkányt). A miniatúra teljesen elüt az antik Nyilas-ábrázolásoktól, melyek általában hátrafelé nyilazó kentaurok. A figura háromágú frígiai süveget visel, amely megtalálható az ókori Khorezm és Elô-Ázsia dombormûvein, szobrain, a hattiknál éppúgy, mint a masszageta vagy daha szkítáknál. A korsó emberfejû szárnyas oroszlánja is visszatérô motívum Elô-Ázsia mûvészetében (pl. a szaqqizi kincs arany melldíszén). Tehát oroszlán, hátrafelé nyilazó ember, hátulról támadó fenevad itt is, ott is. Egyértelmûnek látszik, hogy a 2. sz. korsó e jelenetében a Nyilas állatövi jegyét ábrázolták. A korsó oroszlánjának – mely maga is emberfejû keveréklény – szárnya is kifejezi, hogy a képnek égi vonatkozásai vannak. A fej szakállas, méltóságteljes, jupiteri vonásai összhangban állnak azzal a csillagászati ténnyel, hogy a Jupiter planéta a Nyilas idôsza
kában van ún. uralmi helyzetében, domicíliumban. A miniatúra lényének sárkányos farka ill. a korsó párduca talán utalás az elôzô állatövi jegyre, a Skorpióra, de lehetséges, hogy a Nyilas-idôszak egyik sajátsága fejezôdik ki benne: a Nyilasban van ugyanis erôben, exaltációban az ún. alászálló holdcsomópont, melyet az asztrológiai hagyomány cauda draconis-nak, sárkányfaroknak nevez (a holdcsomópont a mindenkori holdpályának az ekliptikával, a nappályával alkotott metszéspontja), s a Holddal való összefüggésre utal a korsó oroszlánemberének holdalakú diadémja is. A le- és felszálló holdcsomópontoknak és az ún. lunáris zodiákusnak vagy holdállomásoknak a keleti népeknél, fôként Indiában volt nagy jelentôségük, és ezeket az összefüggéseket úgy tûnik bensôségesen ismerhette, és fel is használta a nagyszentmiklósi kincs ötvösmestere és a georgiai miniatúrafestô is (lásd még késôbb). A formai analógiákat tekintve, a korsó párducának, oroszlánjának és griffjének jellegzetes levélszerû farkvégzôdése megjelenik a georgiai Szamtavisszi templomának griffes reliefjén (3.), egy, a georgiai Gelatiból származó kerek domborítás oroszlán-figuráján (4.), az örményországi Achtamar 10. század eleji templomának egyik faragványán (6.) és egy ugyancsak örmény üvegcsészén (5. Brentjes, 1973; a szkíta-párthus állatábrázolás Párthus Szent Szahak alakja mellett az ôsi hagyomány erejét bizonyítja; a griffeknek ôrzô szerepük volt a keleti világképben), ill. a jászkürt oroszlánjain, griffjein, kentaurjain. Leveles végtagú, fejû lovak és oroszlán ábrázolásai láthatók honfoglaláskori leleteinken is (Aldebrô, Ibrány, Karos). A nyilazó alak pánttal díszített feje és lángnyelvszerûen kunkorodó hajfürtjei erôsen emlékeztetnek Kr. e. és u. 2. század közötti párthus pénzek királyainak fejdíszeire ((II. Artabanus, II. Mithradates, I. Gotarzes (7. – i. e. 91-78.), Vardanes, I. Vologases, IV. Artabanus, II. Vologases (8. – i. u. 105-147.)), amellett, hogy nyilvánvalóan – itt is, ott is – kifejezik a naphos szoláris karakterét (kusán nemesek, uralkodók is csak egy hajpántszerû diadémot viseltek). A hátrafelé nyilazó szkíta-turáni harcost nem kell bemutatni: ezt a haditechnikai kuriózumot írják le az ámuló historikusok (és klasszikus írók is, pl. Seneca, Horatius, Vergilius) mindenekelôtt a párthus, majd a hun, avar, magyar népeknél. Nam jacit ante retro, quod debes credere Petro – elôre s hátra lônek, higgy nekem, Péternek – írja a magyarokról Zittaui Péter, königshofi cseh apát 1300 körül. A turáni nyilazókat utánozza egy korai szászánida (4-5.sz.) ezüst csésze ábrázolása, mely a kelet-orosz
A NÉGY FIGURÁLIS ÁBRÁZOLÁS
A 2. sz. korsó égi vadászat c. jelenete (1.) és egy 1188-as georgiai kódex miniatúrája (2.) között feltûnô tartalmi, formai hasonlóság áll fenn. A miniatúra a Nyilas csillagképet szimbolizálja egy asztronómiai értekezésben (Amiranasvili, 1950).
Én pedig azt mondom, hogy abban az órában, amikor Turk ott volt, az Oroszlán csillagzata felkelôben volt, a Mars a Holddal konstellációban volt, s a Vénusz a Nyilasban volt...
(12. századi perzsa kézirat a türkök eredetérôl; Kmoskó M. nyomán)
2.
1.
5.
6.
4.
3.
7.
8.
9. Kusán könnyû- és nehézlovasság, relief, Khalcsajan, 1-2. sz. (Stawiski)



36
4.
3.
2.
1.
országi Permben, a Közép-Urálon innen került elô a múlt században (Hampel, 1884.), és a párthus tradíció fennmaradását jelzi egy késô középkori örmény templom kôfaragványa.
1. Párthus lövés ábrázolása, késô Han-kori harci szekéren (Herrmann) 2. Magyar nyilazó az aquileai dóm freskóján (Lázár) 3. Párthus lövést utánzó perzsa lovas egy szászánida csészén (Hampel, 1884) 4. Fôúri vadászat, Szanahin, Örményország, 1321. (Hajk és Bél harca)
Ha az égi vadászat a Nyilas-csillagképet ábrázolja – márpedig ez teljes bizonyossággal állítható –, akkor kézenfekvô, hogy a többi jelenetben is hasonló tartalmakat lehet keresni. A Nyilassal szemben lévô jegy az Ikrek. Az Ikreket ugyanaz a grúz csillagászati értekezés verekedô, egymásba kapaszkodó hunok alakjaival ábrázolta. (5.)
Korsónkon a gyôztes fejedelem képe (6.) a Nyilas jelû égi vadászattal szemben helyezkedik el: lehet, hogy az Ikrek küzdelmének gyôztesét láthatjuk benne? Az Ikrekben van erôben a felszálló holdcsomópont, melynek neve caput draconis, sárkányfej. Talán ez magyarázza, miért kellett a lovast úgy ábrázolni, hogy épp az üstökén ragadja meg legyôzött ellenfelét, s hogy még egy levágott fej is van a nyergén. A korsó készítôje úgy tûnik, továbbfogalmazta az Ikrek jelentéstartalmait, hogy kifejezhesse az Ikrek lunáris aspektusát is, a holdcsomóponttal kapcsolatban. A korsó Ikrek/Nyilas-párosában az is kifejezôdik nézetem szerint – az elôbbiekkel összefüggésben –, hogy egy belsô, égi-szellemi küzdelem, a sárkány – saját árnyékunk, a tévedéstôl a tudatos gonoszságig – legyôzése (Nyilas) hozzátartozik ahhoz, hogy a külsô síkon az ellenséget az igazság erejével gyôzzük le, ne pedig a le nem gyôzött sárkányerôkkel, hiszen ez utóbbi eset a sötétség gyôzelme volna. Az oroszlánon lovaglás itt is a vér erôinek megzabolázását jelenti. Az Ikrek/Nyilas-páros más kozmikus vonatkozásban is jelentôs, és indokolt, hogy helyet kapjon egy Európa és Ázsia határán készült alkotáson: köztük ível át ugyanis a Tejút, az Ikrekben felszálló, a Nyilasban
leszálló ágával. Opálos szalagja nálunk a székely Hadak útja, melyen a Csaba-hagyomány szerint – fényes hadak némán vonulnak éjente az égen fölfelé (felszálló ív), majd a dicsô hadtársak, mint hallgatag szellemek... leszállnak ott, hol a kék égboltozat ama havasokkal ölelkezik, s ...nincs halandó erô, mely megállhatna a halhatatlanok elôtt. (Ipolyi, Magyar Mythologia). A régi hun hagyományt megôrzô székely-magyarok minden jel szerint a Tejúttal kapcsolták össze az elesett harcosok lelkeinek szellemi látásukban észlelt útját, vonulását, s ily módon a szellemi világból várták – az újramegtestesülô – Csaba királyfit, mint nemzeti megváltó hôst. Kínában régen az év is a Tejút felszálló ívének jegyében, az Ikrek (ott Patkány) havában kezdôdött. Ha eddig az Ikrek/Nyilas megfeleléseit találtuk meg a korsó két jelenetében, akkor a másik kettôben erre a tengelyre merôlegesen a Szûznek és a Halaknak kell megjelenniük. Az égberagadás jelenete (8.) részben mutat is hasonlóságot a csillagászati értekezésben (Amiranasvili, 1950) szereplô Szûz jeggyel (7.), és párhuzamként idetartozik az egyik cserdyni ezüst tál.
Az állatküzdelemre azonban, mely szarvast leteperô griffet ábrázol (9.), már nem rímel sem a Halak, sem keleti megfelelôje, a Kakas szimbolikája, legalábbis pillanatnyilag nem ismerek olyan, a szoláris zodiákussal kapcsolatos asztrológiai vonatkozást, amely erre a jelenetre illene. Pedig ha a négybôl három megfelelést sikerült találni, akkor a negyediknek is van valami köze ezen a síkon a többi háromhoz. Talán az égbolt e tájékának régi magyar vagy keleti csillagmitológiája vihet a megoldáshoz közelebb. Az mindenesetre érdekes, hogy ha csak hipotetikusan is elfogadjuk a griffes jelenet és a Halak azonosságát, megkapjuk a ma egzakt tavasz-nyár-ôsz-tél pontokat, a Halak-Iker-Szûz-Nyilas keresztjét, mert
5.
6.
8.
7.



37
kb. 2000 éve a tavaszpont a Kosból a Halak jegyébe hátrált, s a tavaszi napéjegyenlôség már nem a Kosba esik, hanem a Halak jegyébe, s hasonlóan a többi sarkalatos pont is hátrált egy jegynyit. A korsó készítôje ezt a precessziós korszakváltást is „belekalkulálhatta” mûvébe. A korsó képei az égtájaknak is megfeleltethetôk: Kelet az állatküzdelem, Nyugat az égberagadás, Dél, vagy a korsó nappali oldala a gyôztes fejedelem, Észak, vagy a korsó éjszakai oldala az égi vadászat.
A fent említett lunáris zodiákus vagy holdállomások (hind. nakszatrák) felôl közelítve azonban meglepô módon pontosabb kozmikus megfelelésekre bukkanunk. Az indiai asztrológiában részletesen kidolgozták a Hold és a tizenkét állatövi jegy kapcsolatának jelentéseit. Ez azon alapszik, hogy a Hold 27 és 1/3 nap alatt teszi meg útját a teljes zodiákus alatt (360°), melyet a Nap egy év alatt jár körbe. Így a Hold 13°20'-ként más és más szellemi-kozmikus helyzetet tükröz, inspirál egy-egy zodiákus jegy elôtti elvonulásakor. Négy, egymással szemben lévô holdállomás jellemzése többszörösen is jól illik a 2. sz. korsó négy jelenetére:
– a gyôztes fejedelem eszerint megfelel a 6. holdállomásnak, melynek szanszkrit neve ARDRA, azaz: az elnyomó, a szorongató (Ikrek 6°40'20°), szimbóluma: a könnycsepp, jelentései, ideái pedig a következôk: vizes, iszapos, nyirkos, hûvös, leves, kényes, érzéssel telített, meleg, laza, petyhüdt, lágy, áradó, cseppfolyós, csepegô, csörgedezô, folydogáló, olvadó, síró; könny, jajgatás, bánat, szenvedés; szorítani, szorongatni, összezúzni, törni, darabolni, szétdörzsölni, összekeverni, elborítani; felülkerekedni, felülmúlni, elnyomni, alárendelni, zsarnokoskodni, rendkívüli gyötrelem, elsorvasztani, feldúlni, meggyilkolni, eltaposni; kiáltani, üvölteni, iszonyatos, rémítô, fukar, vadász, vadászkutya; napkelte, nap heve, északkeleti vidék. Az emberi testben: a magzat, a fej és haj, ill. a fej hajjal borított része, a koponya (!). – az égi vadászat képe részben megfelel a 20. holdállomásnak, melynek neve PURVASADHA, a legyôzhetetlen (Nyilas 13°20'-26°40'); szimbóluma: a rosta; ideái: érvényben lenni, gyôzni, felülkerekedni, hódítani, meghiúsítani, erôszakot tenni, szembeszállni, ellenállni, kibírni, beletörôdni, elnézônek lenni, kímélni, útjára engedni, jóváhagyni, tartózkodni valamitôl, fölényre törekedni, békésen kivárni az alkalmas idôt; áthatolni, elterjedni, benne rejleni, együtt létezni; türelem, kitartás, megbocsátás, engedelmesség; teljesítés, bevégzés, végére jutás, jóllakottság; szétáradni, átjárni, eldönteni, felszín, víz. Az emberi testben: a felsô lábszár, comb. – az égberagadás jelenete analóg a 13. holdállomással, ez HASTA, az erôsen tartó kéz (Szûz 10°-23°20'); szimbóluma: a kéz; ideái: kézben tartás, mennyiség, massza; kiterjedni, kinyitni, fölfedni, feltárni, lenyírni, aratni, kaszálni, bevetni; kacagni, csúfolni, nevetségessé tenni, tréfálni; felélénkíteni, ösztökélô, serkentô, biztató, élesztô, hajtás, létrehozás, fenntartás, bíztatás; kinevezni, felszentelni, engedni, jogossá tenni, elfoglalni, ellenôrizni, parancsolni, sürgetni, kergetni; felülmúlni, legyôzni, lehagyni, kitúrni; kézírás, kézügyesség. Az emberi testben: a kezek. – végül az állatküzdelem átvitt jelentéseit tükrözi a 26. holdállomás, UTTARA BHADRAPADA, a bírálat tüzében égetô (Halak 16°40'-30°); szimbóluma: a kunyhó mellett vetett ágy; ideái: égni, büntetni, fenyíteni, szigorúan fogni, perzselni, bírálni, lobbanékony, maró, csípô, meleg, égetô, szenvedélyes, dühös; égô vágyat kielégíteni, kiszáradni, kiapadni, elhallgatni; tûzzel kínozni, hôségtôl szenvedni, szorongatni, háborgatni, bú, gond, szomorúság; megérzés, szorongás, vezeklés, bûnhôdés, önemésztés, önpusztítás, bánat, aggodalom, lelkiismeretfurdalás, kínos álla
pot; esni, kiesni, aki elment, aki elpusztult; ejteni, esést okozni, hibára rámutatni, kritizálni, kigyomlálni, irtani, akit bírálat ér. Az emberi testben: az oldalbordák, deréktájék, lágyék, talpak. (kéziratos fordítás ismeretlen szerzôtôl).
A következô meglepetés akkor ért, amikor kezembe került az „ismeretlen szerzô”, a 6-7. századi indiai csillagász, Varahamihira mûvének angol kiadása, a jelen tanulmány megírásakor (a mû egyébként nem tartalmazza a holdállomások jelentéseit). Az asztronómus – aki Mágá Brahmáná volt, perzsa zoroasztriánusok egyikének leszármazottja, kik a keresztény éra elején érkeztek Indiába – az indiai Jaina tradíció alapján leír egy ún. nyolcvanhat arcú (sadasitimukha), azaz 86°-os zodiakális aspektust, amely a Mérleg 0°-tól kezdôdôen négy egyenlô, 86°-os ívre tagolja a nappályát: Van egy sadasitimukha Szûz 14°-nál, Ikrek 18°-nál, Halak 22°-nál, és Nyilas 26°-nál (III, 23-24). Ebben a 4 x 86°-os felosztásban megmarad egy 16°-os ív:
Mérleg 0° - Nyilas 26° Halak 22° - Ikrek 18° Nyilas 26° - Halak 22° Ikrek 18° - Szûz 14° A fennmaradó ív Szûz 14°-tól Mérleg 0°-ig zárja a kört.
Mármost ezek a fokszámok Nyilas 26°-tól Szûz 14°-ig mind beleesnek a fent leírt holdállomások intervallumaiba. A kiesô 16°-ról így ír a kommentár: A modern Suryasiddhanta (XIV,6) azt állítja, hogy a 16 napból, ami nem esik bele egy sadasitimukhába, fel kell áldozni egyet az Atyáknak (Pitr); e gyakorlat értelme nem ismeretes. A nagyszentmiklósi kincs 2. számú aranykorsójának figurális dombormûvei egy, az indiai asztrológiában ismert kozmikus-szellemi összefüggést tükröznek, annak különbözô jelentéstartalmaival.
Aranymûves mesterünk bizonyos Kelet-Nyugat, nap/hold-szintézisre törekedett, hiszen bár ismerte és alkalmazta az indiai holdállomások jelentéseit, ezek ábrázolásmódját igyekezett a Mediterráneumban használatos nap-zodiákushoz igazítani, és Ikrekben, Nyilasban fogalmazott az ázsiai zodiákus Patkány és Ló jegye helyett (ld. még a Holddal összefüggô idôszámításról, Kállai Géza: Új hold! Új király!, Valóság, 1985/3, a 19 éves Metón-ciklus és az Árpádkori trónviszályok összefüggései az 1000. évtôl). S hogy miért kellett így „betájolni” a korsót? Egyszerûen azért, mert egykor szokásban volt, hogy a tárgyakat, díszítésük révén, valamiképpen a kozmosszal, a kozmosz szellemiségével hozzák összhangba, a teljes világot fejezzék ki, ne csak a földit; különösen akkor, ha rituális, áldozati eszközökrôl volt szó. Arany korsónk négy uralmi jelenete az arany napszerû szellemiségét is ki akarta fejezni, a tárgy anyagának szellemét, ahogyan pl. gótikus katedrálisokon is kifaragták a kôill. föld szellemeit a különbözô gnóm alakokban, a természet három másik országával (növény, állat, ember) és a szellemi világ lényeivel (angyali rendek, Szentháromság) együtt. Mint az életfa-motívumnál utaltam rá, a 2. sz. korsóra tulajdonképpen egy klasszikus életfát „vetített” a készítôje, az asztrális-kozmikus ôrzôállatokkal együtt. A 2. sz. korsó jeleneteihez hasonló négyesség jelenik meg egy, a tobolszki kormányzóság területén talált ezüsttál keskeny peremén: fönt verekedô ikrek, velük szemben, alul szarvasvadászat, ill. jobbra vaddisznók, balra pedig egy féltérdre ereszkedett hátrafele nyilazó, oroszlánra célzó szkíta vadász; a jelenetek iránya az óramutató járásával megegyezô. Az emberalakok mellett felszerszámozott lovaik állnak, hasonlóan kengyel nélkül, mint a gyôztes fejedelem jelenetén, s a tál összekapaszkodó ikreinek nadrágmintája a négyzetekbe ütött pontokkal megegyezik a gyôztes fejedelem foglya, ill. az égi vadász páncéljának mintázatával (László, 1943). Láttuk, hogy a nap-zodiákus szimbolikája csak részben, ill. sehogysem illett a korsó két képére, az égberagadásra és az állatküzdelemre. Nagyon lehetséges, hogy a fenti megfelelésekhez, mintegy ezekre rétegzôdve, egy másik jelentéspár keresztpántja is csatlakozik, mást is bele akartak sûríteni a korsó ábrázolásaiba, mégpedig minden jel szerint a készíttetô nemzetségének, népének eredetmondáját, a csodaszarvas- és a turulmondát. Az ókori szkíta, elô-ázsiai mûvészetben gyakori jelenet, a szarvasnak griff általi leteperése – mint erre már László Gyula is utalt – kifejezhet egy hieros gamos-t, szent nászt, s így kifejezheti a hun-magyar hagyomány csodaszarvas-vadászatát, amelyben Hunor és Magor egy nôstény szarvast ûzve az alán fejedelem leányaira talál. Valószínûleg párthushun hatásra, a szarvas és a nôiség összekapcsolásának motívuma fennmaradt a perzsa Ezeregynap nôvé változó szarvasának meséjében (Kerényi K.). Itt egy eredetileg látomásszerû történésrôl lehet szó, egy
9.



38
ôsképi metamorfózisról, ami által a közönséges szarvas csodaszarvas lett. Ez azon az ôsrégi szellemi észlelésen alapszik, amelyben a külsô történések mögött még szellemi lényeket láttak, éreztek megjelenni, s ezek a lények különbözô módon vezették aztán az embereket ilyen vagy olyan tettekre. Általában véve ez a konkrét észlelés állt minden mítosz- és szimbólumképzôdés hátterében. Eszerint ha a szarvas nôvé változásának képzete megvolt, Hunor és Magor alakját – a régi szkíta hun-magyar népkarakter képét – is kifejezhették a griff szimbólumával, amely az ég, a nap küldötteként csap le a föld, a hold szarvasleányaira és egybekel velük. A griff azonban ebben az összetett formájában nem ôrzôdött meg a magyar eredethagyományban. A 16. században élt, s osztrák fogolygyerekbôl török tolmáccsá lett Mahmud Terdzsüman egy latin krónika alapján készített Tarih-i Üngürüsz-ében (Magyarország története) Hunor és Magor egy csodálatos színekben pompázó vadat ûznek, melynek sem a fajtáját, sem a nevét nem ismerték; mivel ismeretes Terdzsümanról, hogy nem tudott tökéletesen latinul – erre vall fordításának számos törökös fordulata, kommentáló jellege – a latin eredetiben szerepelhetett a csodaszarvas neve, esetleg a régi magyarral kevert latinsággal, amelyet nem értett a fordító. Érdekes, hogy Terdzsüman elveszett latin eredetije szemérmesen ki is hagyta a vadászat leírásából a leányokkal való találkozást s ehelyett a daliák kolostorba vonulnak (önmagában ez is igazolja, hogy a szöveg nem csupán 16. sz-i török kitaláció, s emellett még számos rendkívül izgalmas adatot tartalmaz a magyar ôstörténetrôl), itt viszont ugyanúgy öt évig maradnak, ahogy Kézainál is öt évig laknak a Meótisz mocsarai között (egyébként mindkét krónika egyöntetûen utal arra, hogy a magyar nép Perzsia határáról, keskeny szoroson, magas hegyeken át érkezett Szkítiába, a Meótisz vidékére). Griffnek és szarvasnak ez a szimbóluma kifejezhette azt a szokást is, hogy a gyôztes törzsek a legyôzöttek nôit a közösségbôl kiszakították és feltöltötték velük a nemesség háremeit (Tolsztov); ennek megfelelôen – összevonva az évezredekkel korábbi Nimród-féle elô-ázsiai eredethagyománnyal ebbe az ôsi, mítikus képzetbe öltöztette a hagyomány azt a tényt, hogy a hunok és magyarok, vagy onogurok és magyarok meghódoltatták az alán törzseket a Meótisz/Azovi-tenger vidékén a Kr. u. 4. században. Kissé talán hétköznapiasnak tûnô megközelítéssel – de talán híven a teljes valósághoz – azt is mondhatnánk, hogy amikor az embernek földre kell szállnia, új hazát kell keresnie, a korábbiakhoz képest fokozottabban kell individualizálódnia, mindig jön egy nô, aki ehhez lendületet, inspirációt ad – nagyobb összefüggésekben bizonyára így volt ez Hunor és Magor vadászatával és a magyarok nyugatra jövetelével is. A lányrablás szokását egyébként tiltja Szt. István egyik törvénycikkelye, de még a 13. századi váradi Regestrum istenítéleteiben is akad rá példa.
A griff egy régi, szellemi látással észlelt, nem-fizikai lénynek a földi képe: sas és oroszlán keveréklény. Mindkét állat király, az oroszlán a földi állatok között, a sas az égben, a madarak között, s az oroszlán a tûz ôselemének, a vér, a szív erôinek szimbóluma, a sas pedig a levegôé, a szellemé, de mindkettô egyszersmind a Napot is reprezentálja. A griff tehát a napszerûség, a szenvedély, a férfias, bátor, feloldó-újjáteremtô erô, és a szellemi hatalom és akarat hatványozott kifejezôje. A nap féme az arany, épp ezért az antik hagyományokban a griffek az arany ôrzôi. A szarvas pedig – mint minden szarvakkal ellátott, patás négylábú, függetlenül attól, hogy e patásoknál általában csak a hímek viselnek szarvat – a nap ragyogását az éjszakában sejtelmesen, hidegen közvetítô holdszerûség, a nôies, befogadó, hordozó, tükrözô, s bizonyos értelemben megkeményítô erôk szimbolikus kifejezôje; maguk a szarvak is egy belsô, szellemi megkeményedésként, egy fölfele való lezáródás jeleként foghatók fel (a japán Amateraszu – ott napistennô – földi kami-ja, hordozója egy agancsos fehér szarvas, a szumiroknál elôfordul az oroszlánfejû sas, aki két szarvast ragad meg). A szájhagyományt ôrzô regösök fenntartották a régi magyar táltosok kozmikus-szellemi útjának képét, amelyen a táltos szarvassá válik, azaz felveszi a kozmosz erôit, azonosul a szellemi kozmosszal. A dozmati regösénekben csodafiúszarvasról van szó; ez arra utal, hogy a szarvas nem csak holdállat volt, hanem életfaszerûen ábrázolt agancsával az egész kozmoszt is kifejezte. Utal a régi matriarchátusból a patriarchátusba történt egykori áttérésre is, amelynek
1. Szumir Imdugud relief, i. e. 3. évezred (Zakar)
során a matriarchátus bizonyos képzetei fennmaradtak (vö. a szkíták anyajogú berendezkedésére utaló közlések, amazonok, királynôik, nôtisztelet, termékenységistennô kiemelt tisztelete; krónikáinkban a testvérpár nôstényszarvast ûz, s Nimród felesége, Enéh neve is szarvasünôt jelent; szarvasunk a mondában is, itt is összefüggésben van a vízzel, az újjászületés, termékenység elemével). Érdemes feleleveníteni a regösének szép sorait: 2. Szaka-szogd ezüstcsésze, 6-7. sz. (Brentjes, 1976)
Ahol keletkezik egy ékes nagy út, Amellett keletkezik egy halastó-állás. Hej, regürejtem, regürejtem! Azt is fölfogá az apró sásocska, Arra is rászokik csodafiúszarvas. Hej, regürejtem, regürejtem! Noha kimennél uram, Szent István király, Vadászni, madarászni, De ha nem találnál sem vadat, sem madarat, Hanem csak találnál csodafiúszarvast, Hej, regürejtem, regürejtem! Ne siess, ne siess, uram, Szent István király, Az én halálomra. Én sem vagyok vadlövô vadad, Hanem én is vagyok az Atyaistentôl Hozzád követ. Hej, regürejtem, regürejtem! Homlokomon vagyon fölkelô fényes nap, Oldalamon vagyon árdeli szép hold, Jobb vesémen vannak az égi csillagok, Hej, regürejtem, regürejtem! Szarvam vagyon, ezer vagyon, Szarvam hegyin vagyon százezer szövétnek, Gyujtatlan gyulladnak, holtatlan alusznak. Hej, regürejtem, regürejtem!
Sebestyén Gyula gyûjtése, 1900 (Ferdinandy)
Kádár Zoltán megállapította, hogy a 2. sz. korsó szarvasa egy élethûen ábrázolt Dama mesopotamica, mezopotámiai dámszarvas (László-Rácz). A nap- és holdtermészet egyesítését fejezik ki az ókori szkíta rhytonok (ivókürtök), nyak- és karperecek bakszarvú griff-ábrázolásai (Oxuskincs), hasonképpen a szenmurvok, a halfarkú griffek, melyek egyszersmind a tûz és víz elemi lényeinek keverékei. Különösen érdekes a fentebb mondottak értelmében, hogy Kutaissziben, a Bagrat katedrális 11. századi oszlopfejezetén egy nôarcú szarvasra (!) lecsapó griff jelenik meg (3.). Nem véletlen, hogy a griff épp a szarvat ragadja meg csôrével. (M-C.) A griffes jelenettel átellenben pedig – ugyanannak a jelentésnek magasabb szintû értelmezéseként – minden bizonnyal Árpádházi királyaink mítikus eredethagyományának, Emese álmának szimbolikus ábrázolását láthatjuk, amint a turul (tör. togrul= sólyom), reászállva megejti ôt. Ez a kép az égberagadás címet kapta: maszkulin jellegû naplény ragad meg egy feminin holdlényt és egyesül vele. Hasonló jelenet látható a cserdyni tálon, melyet az Uraltól keletre, Szverdlovszk közelében találtak, nem messze a régi szabir vidékektôl, s amelyet Emese álma elôtti, 6-7. századi iráni munkának tartanak. Azonban a
2.



39
nôalakot megragadó sas mítikus képzete már az indoárya bevándorlást megelôzôen is megvolt Elô-Ázsiában: ezt tanúsítja az urmia-vidéki, északloresztáni mannaj motívum (Mannaj országot említi Jeremiás, 51, 27. Lásd még: a szumir Etana-eposzt, ahol férfi utazik az égbe egy sas hátán.) Az, hogy a sas által megejtett, és az ôssámánt megszülô nô mondája megtalálható a Bajkál-tó környéki török burjátoknál, ismét csak e mítikus képzet ôsi, elô-ázsiai eredetére vall. Ettôl még Emese álmának hagyománya természetesen tükrözheti az ôsi felfogást, és így a korsó is ábrázolhatja a Turul-mondát, és lehet magyar eredetû. Fontos különbség, hogy csak a 2. sz. korsón viselôs a nôalak, a többi párhuzamos ábrázoláson nem. A cserdyni jelenetnek lehet zoroasztriánus megközelítése: eszerint a sas Zervan Akerana, az Idô istenének szimbóluma, vagy Verethragnáé,
a Gyôzelemé, akit sasszárnyakkal is jelképeztek az irániak; a nôalak a termékenység és vízistennô, Anáhitá, s kettejük nászából születik a két istenség, Ahura Mazda és Ahriman, a Fény és a Sötétség, akiket a fegyverüket egymás felé fordító figurák jelképeznek; a nyíl a napsugár, a távolba ható, folytonos sugárzás, a bárd pedig az ezt megszakító, elsötétítô, közelrôl letaglózó földies erô. Szemtanú perzsa, arab és bizánci krónikásoktól tudjuk, hogy a magyarok tûzimádók, azaz zoroasztriánusok voltak, bár valószínûleg egy szinkretisztikus módon, a párthusokhoz hasonlóan a mazda-vallást keverték a szkíta-turáni vallási képzetekkel. A cserdyni tál a magyarokkal és a Kaukázus vidékével kapcsolatba kerülô szabirok vagy az onogurok révén kerülhetett északra.
Pogány jellege miatt nyilvánvalóan hiányzik a georgiai keresztény mûvészetbôl a mezítelen nôt megragadó sas jelenete, de például sûrûn elôfordul templomok oszlopfejezeteinek sarkain a nyulat megragadó, kiterjesztett szárnyú sas motívuma, fôként Kutaissziben. Ez viszont ismét visszautal a keleti zodiákusra: a Szûz jegyének ott a Nyúl jegye felel meg (Pap Gábor régi közlése).
Sok próbálkozás volt már, hogy a turulmadarat állattanilag határozzák meg, de mindig megfeledkeznek arról, hogy egy álomban, látomásban megjelenô szellemi lényrôl van szó, még akkor is, ha egy madárfajta nevét adták neki. Az áldott állapotban lévô Emese egy jelentôs individualitás születését hírül adó, egészen magasrendû archetipikus lény szellemével találkozott álmában. Ennek hatására kapta megszületô fia az Álmos, azaz szent álomban megjövendölt, kinyilatkoztatott nevet, mivel a régiek az álmokban – amikor az ember részben elhagyja a testét – a szellemi világ érintését látták. Ezért az ómagyar Turul-mítosz egy szeplôtelen fogantatásnak, azaz egy szellemi lény inkarnálódásának pogány kifejezôdése. Petrus Ranzanus, aki 1475-78 között volt itáliai követ Mátyás király udvarában, más krónikásokhoz hasonlóan leírja a Turul-mondát. Elôadásának sajátsága azonban, hogy úgy tûnik, nem Anonymustól merít, hanem az ekkor még meglévô ôsgesztából, mert Anonymus magyarázó-kommentáló elôadásával ellentétben Ranzanus mintegy tudományos tényrögzítésre törekszik, nem akarja már annyira megkeresztelni a régi hagyományt: ...(Emese) látásában megerôsíttetett (tehát nem álmot, hanem látomást látott!), mert egy turulmadár repült hozzá, s behatolt méhébe, ahonnan azután csodálatosan fénylô patak tört elô, hatalmas fénnyel áradt a földkerekség legtávolabbi részei felé, ott megállapodott ugyan, de mindenütt sugarakat bocsátott ki magából, s a fényt az egész környék befogadni látszott. Thuróczi krónikája is torrens persplendidissimus-ról, ragyogó forrásról beszél. Ragadozómadár, messzeáradó, fénylô patak Anonymus úgy írja le a képet, hogy a turul hírül adta neki (Emesének), hogy méhébôl forrás fakad, és ágyékából dicsô királyok fognak származni, de nem a saját földjükön sokasodnak el.
Egy napszerû szellemi-uralkodói princípium látszik megjelenni az Álmos herceg születésérôl szóló hagyományban, amely ugyanakkor egy nagyjelentôségû nemzeti küldetésrôl és annak jövôbeli beteljesedésérôl is szól, hiszen a turulban nemcsak a magyar királyi család címerállatát, hanem – a turul hatására messze áradó, ragyogó patakkal együtt (élet vize) – a magyar népszellem megnyilatkozását is láthatjuk.
4. Szarvast marcangoló griff, szkíta puzdra aranylemez-borítása egy Kubán-melléki szkíta kurgánból, Kr. e. 5. sz. (Hampel, 1884) 5. A székesfehérvári románkori griffes kôfaragvány (László, 1983) 6. A cserdyni tál közepe 7. Nôt égberagadó sas egy mannaj aranycsészén, Hazanlu, Urmia-vidék, Kr. e 2. évezred (Brentjes, 1978) 8. Oszlopfô, Kutaisszi, Grúzia, 11. sz. (M.C.)
3.
6.
5.
7.
4.
8.



40
A szellemi turul-lény, s így a magyar népszellem megértéséhez közelebb vihetnek dr. Rudolf Steiner, a neves osztrák szellemi kutató gondolatai a madártermészetû lények genezisével kapcsolatban: ...a madártermészetû lények azok, amelyek az állatok közül nem süllyedtek le a legalacsonyabb életmûködésekig (a filogenezis során), sôt a megfelelô fejlôdési fokot felfelé túllépték. Szinte nem szálltak le elég mélyen, s egyelôre a túlságosan lágy szubsztanciában maradtak meg, míg a többi lény keményebb szubsztanciát vett fel, mélyebbre szállt. S amikor a fejlôdés továbbhaladt, ennek a nem-eléggé-leszállott természetnek megfelelôen keményedtek meg, öltöttek testet. Ez - bár nyers és népszerûsítô jellemzés megfelel a valóságnak. Ennek a madártermészetnek megfelelô ôsképek azok a szellemi lények, akik szintén felfelé lépték túl az adott határt, s így a túl lágy szubsztanciában maradtak...” (Elôadások a János-evangéliumról, Kasseli ciklus, 1909. kéziratos fordítás). A továbbiakban János evangélista középkori sas-szimbólumáról szólva arról beszél Steiner, hogy János egyike a sas-beavatottaknak, akik az adott korban meglévô határvonalat átugrották. Azt, ami annak a kornak – az idôszámításunk kezdete utáni évtizedeknek – megfelelt, Márk evangéliuma írja le (Márk az oroszlán). Ami ezen a koron túlmegy, ami azt mutatja meg, hogyan hat Krisztus a távoli jövôben, s ami túlszárnyal azon, mi földhöztapadt, azt Jánosnál találjuk meg. Ezért köti össze a hagyomány Jánost a sas alakjával.
Minthogy ugyanez a sasszerûség jelenik meg Álmos születésekor is, nem túlzás azt állítani – ekkor nézetem szerint már jogosan kereshetünk kapcsolatot a kereszténység szellemével –, hogy Álmos fejedelemben egy korabeli nap-beavatott megtestesülését láthatjuk, aki elhatározván, hogy népét Kelet és Nyugat határán, a Kárpát-medencében telepíti le, a honfoglalást tudatosan tervezte meg és bonyolította le! (ld.: Padányi, Götz, az elôzô számban idézett mûvek), s a kangar-besenyô támadás is koráb
ban, másutt zajlott le (Czeglédy K. IV-IX. századi népmozgások) –, és túlszárnyalva az adott korban meglévô határvonalat az elôrehaladó szellemi világáramlathoz kívánt csatlakozni. Ennek eredménye lett azután a kereszténység teljes felvétele, az egész nemzet beavatódása, új fejlôdési fokra lépése, melynek – e fejlôdés nevében elkövetett fölösleges igazságtalanságokat leszámítva – be kellett következnie, hogy az ókor magas szellemi princípiumainak szükségszerû hanyatlása ne vigye dekadenciába a magyar népet. Álmosnak hívták, azaz szentnek... maga Álmos pedig kegyes, jóakaratú, bôkezû, bölcs, jó vitéz, örömest adakozó volt, a Szent Lélek ajándéka jutott néki, pogány létére – írja Anonymus, mintha megértette volna a turul ôsképi híradását. Ô, Álmos lehetett az ugor král, aki 882-ben vendégül látja al-dunai szállásterületén a Morvaországból Bizánc felé áthaladó Metód püspököt, és búcsúzóul kéri, emlékezzen meg róla imáiban. Álmos lehetett az a kijevi Olma vagy Olmin, akinek az Ugor Hegyen volt udvartartása, s aki ugyanott fölépíttetett egy Szt. Miklós templomot – minderrôl az orosz ôskrónika szintén a 882. évnél emlékezik meg. És Álmos fejedelem volt az a szakrális király, akit a krónikák szûkszavú tudósítása szerint Erdélyben megöltek, ugyanis nem mehetett be Pannóniába.
A régi nap-beavatottat a sasból és oroszlánból összetett griff szimbolizálta – az új nap-beavatott képe a sas vagy turul, amely az oroszlán-aspektust, vagyis a fentiek értelmében a földhöztapadtabb vonásokat (a földies tüzet, a Nap Mars-jellegét) mintegy levetette magáról, szellemivé alakította. Talán nem véletlen, hogy a beavatási princípiumnak ezt a fejlôdését sejteti egyfelôl a 463. évi hun-ogur vándorlási monda, melyben még griffek szerepelnek, másrészt a magyar honfoglalási monda, melyben már csak sasok. Az elôbbit Priskos, bizánci követ így írja le: ezek a népek, hunok, saragurok, onogurok elhagyták saját lakóhelyüket, mégpedig hatalmas griffek nagy sokasága miatt. A budai és Thuróczi-krónika pedig



41
így ír: (a magyarok) azután átkeltek a havasokon egy olyan vidékre, ahol megszámlálhatatlan sokaságú sast láttak, és a sasok miatt nem maradhattak meg, mivel a fákról úgy röpködtek alá a sasok, mint a legyek, és fölfalták nyájaikat és lovaikat; azt akarta ugyanis az isten, hogy mielôbb költözzenek Magyarországba. Figyelemreméltó, és valószínûleg nem a hibás krónika-másolásnak tudható be, hogy az utóbbi közlés kétszer utal hegyeken való átkelésre, ami a Kaukázuson és a Kárpátokon való átkeléseknek felelhet meg. A történészek általában csak külsô események képi elbeszélését látják ezen ábrázolásokban, a griffekben a szabirokat és avarokat, akik a fenti népeket 463 körül kimozdították ázsiai lakóhelyeikrôl, a sasokban pedig a besenyôket, akik a magyarokat az új haza elfoglalására „ösztönözték”. Úgy vélem azonban, hogy – részben a külsô eseményekkel együtt – a kor felfogásának megfelelôen egy belsô fejlôdésnek, egy minôségi változásnak a képét is meg akarták jeleníteni ezekkel a mondákkal – nem véletlenül olvassuk: azt akarta ugyanis az isten –, s éppúgy a nagyszentmiklósi kincs tárgyalt korsójának pompás dombormûveivel. Ugyanezt a belsô, szellemi fejlôdést, küzdelmet szemlélteti még az alkímiai volatilizáció, a párologtatás, illósítás mûveletének szimbóluma, amikor egy sas meg egy oroszlán vagy egy griff meg egy oroszlán harcol egymással; ezzel a szilárdnak, folyékonynak (oroszlán) a hevítés során légnemûvé (sas) válását, az anyaginak szellemivé alakulását jelképezték.
1. - 4. Griff és oroszlán, valamint sas és oroszlán harca az állatküzdelem párhuzamai. Sárkányra visszafelé nyilazó vitéz, fölöttük oroszlán; és: a Napot nyilazó Hold – az égi vadászat párhuzamai. Mylius: Phylosophia reformata c. 1622-es alkímiai könyvébôl. 5. Égberagadás: sas karmai közt androgynos. (11. sz.-i kéziratból) Mindet közli: Klossowski)
A 7. SZÁMÚ KORSÓ
Ennek a korsónak barokkosan dús a díszítése, szinte nincs rajta üres felület. A korsó hasának mindkét oldalán megismétlôdik a 2. sz. korsó égberagadási jelenete, ami ismét kihangsúlyozza a sas-jelleg fontosságát a kincs készítôje ill. megrendelôje szempontjából. A 7. sz. korsó peremén látható kentauroknak viszont – részben a jászkürt említett kentaurjain kívül (8.)– nemigen van párja. Emberfejû szárnyas oroszlán – hasonló a 2. sz. korsón szereplôhöz –, lóember (kenttauroi: akik lándzsával bikákat döfnek át), hátukon emberi lovasaikkal: a nyugati mûvészettörténet nem nagyon ismer a hátán emberrel lovagló kentaur-ábrázolást,
legfeljebb a szkíta-turáni vagy más keleti hatásra létrejött mûvészetbôl oroszlán- vagy sárkánylovasokat. Ilyeneket találunk a szabir (?), az avar, a kusán és az örmény mûvészetben:
6. Ezüstcsésze, Siverskaja stanica (Szabir járás), Kubán-vidék (Fettich) 7. Felkantározott oroszlán és lovasa egy mannaj aranycsészérôl; a figura egyik kezében tükör, a másikban jogar van (az edény sérült; Brentjes, 1978)
A korsó kentaurjai egyik markukban egy golyót tartanak magasra, másik kezükkel pedig mintha megakadályoznák, hogy lovasuk egy hosszú szárú növénnyel (?) kiüsse, megszerezze kezükbôl a golyót. A golyó, gömbforma, különösen ha aranyból van (pl. aranyalma), életteljességet szokott jelképezni a mesékben, mondákban. A görög mitológiában kentaurok kísérik Dionysost, a szent mámor istenét. A kentauros jelenet párja inkább gyôzelmi jellegû: az emberfejû szárnyas oroszlán lovasa fodrozódó leplet (?) tart diadalmasan, két – egyébként valami okból fordítva ábrázolt – kezével a feje fölé, miként az indiai mitológiából ismert apszaraszok vagy tündérek, akik mint máyá a fátylával, csábításaikkal igyekeznek megakadályozni, hogy az aszkéta (yógi) túl közel kerüljön az istenek világához. A figura talán épp máyá fátylának, az evilági illúzióknak a fölgöngyölítését ábrázolja, s mint a többi oroszlánlovas, ez is a vér erôinek legyôzését fejezi ki.
Korábban csak a 2. sz. korsó állatküzdelem jelenete kapcsán említették a kutatók (Jan Dekan), de a 7. sz. korsónál kifejezettebben megjelenik – igaz, a külön-külön ábrázolt alakok miatt kevésbé feltûnôen – az a szfinx-szerû négyesség, amely Babilon, Khaldea, Egyiptom vallási ihletettségû mûvészetében, mint emberfejû, oroszlán felsôtestû, sasszárnyú,
5.
6.
8.
7.



42
bika alsótestû keveréklény szerepel. A korsó ábrázolásainak szabadsága azonban világosan jelzi, hogy nem holmi másolásról, átvételrôl van szó, annál is inkább, mert az antik kultúrák szfinxeiben mindenütt a bika szerepel, itt pedig ehelyett a ló (kentaur) ill. a szarvas (a 2. sz. korsón), melyek mondhatni spirituálisabb, könnyedebb, kevésbé khtonikus lények, mint a többi ókori mûveltség bika-alakja (e négyességtôl függetlenül, külön, természetesen a bika is megjelenik a szkíta mûvészetben, mint a nagyszentmiklósi kincs bikafejes ivócsanakjain és egyik ókori szkíta párhuzamán is látható). A négy lelkes állat vagy a kerubok tetramorfja jól ismert a Bibliából is természetüket tanulmányozhatjuk Ezékiel prófétánál vagy a János-Apokalypsisben, ahová a káldeus-babiloni szellemi-beavatási hagyományból kerültek. Velük jelenítették meg a kozmikus Logosz (Babilonban Oannész, késôbb Krisztus), mint teremtô princípium körül észlelt teremtett princípiumokat, a fizikai világot alkotó ôselemek, a tûz, föld, levegô, víz szellemeit, melyek minden létezô, köztük az emberi csoportlelkek négyes ôsforrását képezik (Steiner), s kifejezik az emberi lény négyes tagozódását is: a fizikai testet vagy anyagcsere-, mozgásrendszert (bika); az étertestet, formaképzô-testet vagy keringési rendszert, a légzôrendszerrel együtt (oroszlán – a rajta ülô kezében a lepel eszerint lehet a légzési folyamatok szimbóluma); az asztráltestet vagy idegrendszert (sas) és magát az emberi ént (ember), amely a magasabb szellemi világból a bûnbeesés által megrontott istenhasonlatosságunk csírájaként kapcsoló
dott az elôzô három lényhez. A keleti, valószínûleg manicheus eredetû Barlám és Jozafát legendában is szó van az négy éltetô állatokból szörzött test-rôl, s arról, hogy az kaldeosok vélték ô istenöknek lenni az négy éltetô állatokat, mint az eget, az tüzet, az fôdet és az vizet (Kazinczykódex alapján; v.ö. Habakuk könyve, 1,6.) Theofilaktosz Szimokatta a turkok (hunok, avarok) régi vallásáról ezt írja: A turkok rendkívüli módon tisztelik a tüzet; a vizet és a levegôt is tiszteletben tartják. A földnek énekeket zengenek, azonban imádják és Istennek nevezik csakis azt, ki az eget és a földet teremtette. Neki áldoznak lovakat, ökröket, juhokat. (Sebestyén L., Lukácsy K. nyomán). Ez a bika-oroszlán-sas-ember négyesség kifejezi a fejlôdés fokozatait, küszöbeit is a földies bika-jellegtôl a magasabb emberi én-ig, földi énünk
1. A 7. sz. korsó elöl-, oldal- és hátulnézete 2. Apszarasz, relief, India, 6-7.sz. (Baktay) 3. Részlet a Nyitraivánkán elôkerült Monomachosz-koronáról: Mirjam tánca (Honfoglalás és néprajz) 4. Táncosnô figurája a saraji leletbôl, Alsó-Volga-vidék, Kr. u. 1-3. sz. (Zichy) 5. A 7. sz. korsó tetramorfja 6. Tetramorf a chartres-i katedrálisról, 12. sz. (A keresztény mûvészet lexikona) 7. A 7. sz. korsó „helyreállított” androgyn-figurája
2.
1.
4.
3.



43
és a szellemi világ kapcsolatának helyreállítójáig, gyógyítójáig, azaz Krisztusig, aki ennek az egész fejlôdésnek egyszersmind inspirálója és célja. Ez a titka, hogy miért ábrázolták a gótikus katedrálisokon a négy lény, négy elem között a középpontban az ötödiket, a Quinta Essentiá-t, Krisztust, a teremtô Logoszt, aki megújította az éteriséget, az élet fényszerû, meleg szövedékét. A négy emberi lénytag, ill. a népszellemek ôsképei ezeken a keresztény ábrázolásokon Krisztust tükrözik, magasztalják az élet forrásaként. Magunkban hordozzuk e princípiumokat, a népiségünkre jellemzô hangsúlyok szerint, de már jó ideje, tudva-tudatlanul, egyre inkább a középponti lény, Krisztus valódi megértése vált fontossá annak érdekében, hogy legbensôbb, égi emberi lényegünk szerint élhessünk, s ne pusztán a vér, a hagyomány szûk körben érvényes szavát, hanem az érdektôl ment igazságot is követhessük ítéleteinkben, és ilyen megújult szellemmel szolgálhassunk az ôsi igazságoknak. Krisztusnak a szellemi világban – az igazi Keleten! – ténylegesen létezô lénye a nap azon „növény” számára, melynek gyökereit tanulmányunk elsô részében igyekeztünk megtisztítani, hogy új erôre kaphasson a magyar élet sokgyökerû, sok ágú, régi, szent fája. A magyarság szellemi hagyományában ezt a fejlôdést a Krisztus-princípium felé tisztán kifejezi a három mítikus lény említése, idôbeli egymásutánban is: elôször a csodaszarvas szerepel, amely, mint láttuk, feltételezi a griffet, s ebben – másodjára – az oroszlánminôséget, majd harmadikként megjelenik a sas vagy turul. Vélhetôen Koppány vezér testesítette meg a szakrális magyar történelemben az oroszlán-minôséget, amit ki kellett küszöbölni, pontosabban meg kellett zabolázni a további elôremenetel érdekében.
A 7. sz. korsón mind a négy ôskép megjelenik: a ló (bika helyett), az oroszlán, a sas és az ember. Jellegzetes azonban, hogy az emberalak mindig a többi három állat-aspektussal szoros összefüggésben szerepel, részben összenôve velük, részben pedig még külsôre, arcra is hasonlít az állatemberek arcára (emberfejû oroszlán és lovasa, ill. a kentaur és lovasa), sôt, a kentaur szarvai megegyeznek az oroszlánon ülô alak szarvaival, és a kentaur lovasának feje, hajviselete analóg a sas karmai közt lévô alakokéval, jelezve a sokrétû, és fôleg folyamatszerû értelmezés szükségességét, s azt, hogy az állat-jelleg nem önmagában, nem pusztán külsôségesen, hanem az emberrel való lelki-szellemi kapcsolata felôl értelmezendô. A kentaur-lény még az összenôtt ló- és embertermészet harcát látszik megjeleníteni, az oroszlánon ülô már bizonyos gyôzelmi hangulatot sugároz, a turulos jelenet pedig, amely méretben is nagyobb a többinél, kifejezetten megdicsôülést mutat, az ember átszellemülését a sas által reprezentált ôsképi erôk által. Mindkét korsón a sasok szarvszerû fülekkel ellátott, grifféhez hasonló feje ugyancsak azt jelezheti, hogy a sasszellem mintegy szellemivé szublimálta, tisztította a két alsóbb, a szoláris oroszlán-, ill. a lunáris bika-természetet.
A sas karmai közt lévô figura egyik oldalon itt férfi, a másikon nô. A különbséget mutatja a nô emlôbimbóját jelzô két köröcske, bár az egyéb nemi jellegek hiánya joggal keltett eddig is gyanakvást, és az ábrázolás androgynos-ra vall, melyet a korsó készítôje kettébonthatott. Talán ezt igazolja, hogy a két emberalak ellenkezô irányba hajol: ha egymásra vetítjük ôket, tökéletesen összeillenek. Az androgyn a tradícióban a nemek feletti, édeni ember szimbóluma, aki a férfi és a nôi princípiumokat magában – még és már – egyesítette és meghaladta.
A figurák kezében a két tárgy, a csésze (melynek varratszerû cizellálása koponyatetôre utal nem pedig árnyékolásra, amire sosincs példa a kincs jelenetein) és – véleményem szerint – a lángoló fáklya egy áldozatra, egy rítusra utal, arra, hogy a régiek tûzzel és vérrel, nap- és hold-, asztrális, éteri erôkkel áldoztak az ôket vezetô, egyesítô sasszellemnek. Nem kizárt, hogy a nagyszentmiklósi kincs figurális korsóit, különösen ezt az archaikusabbnak tûnô 7. sz. korsót eredetileg pogány áldozati szertartásokra szánhatták. Az áldozati aktusok egykor élô módon lehetôséget nyújtottak az ember és a szellemi világ lényeinek kapcsolatára, mely lények a régi ember látásában benépesítették a világot; mindennek megvolt a maga genius-a, mellyel egy-egy anyagi létezô vagy terület kapcsolatban állott. A géniuszokhoz, istenekhez való odafordulásával, állatnak, növénynek, ételnek, italnak, sôt gyakran embernek a feláldozásával, tûz, víz, föld által (ami megvolt a régi szkítáknál, germánoknál, keltáknál, galloknál, Kínában, Indiában, Mezopotámiában egyaránt), a közben zajló kultikus, recitatív cselekményekkel, megidézô imákkal, énekekkel együtt, melyek általában az istenekrôl, a világ teremtésérôl, megújításáról szóltak – az ember gondoskodott a szellemi erôknek az anyagi világból történô kiszabadításáról, és ezzel áldásos visszahatásáról az áldozóra és népére. A kozmogonikus áldozat (beleértve a királygyilkosságokat) és a szent nász szinte valamennyi ókori magaskultúra rituális tevékenységének alapvetô elemei voltak.
A KINCS TÖBBI DARABJA
Dísztelensége miatt kilóg a sorból a László Gyula számozása szerint 1112. sz. pohárka, a 22-23. sz. kehely, a 18. sz. ivócsanak és a szkíta rhyton (ivókürt). Ezek valószínûleg a legrégebbiek és esetleg másutt is készültek. A 3-4. sz. korsók mintáinak kezdetlegesebb vonalvezetése is arra utal, hogy nem egy helyen készült a kincs többi részével, bár kaukázusi mintákat igyekeztek utánozni rajtuk a szalagfonatos díszítéssel (lehet, hogy gyakorlatlan ötvös készítette ôket). A többi edény mind viseli a jellegzetes kaukázusi szkíta formajegyeket, bár meglehet, különbözô korokban készültek. Így a párthus-hun-magyar griffes-indás motívumok láthatók a 20-21. sz. csészéken, a 19. sz. szilkén, a 8. sz. csészén, vagy a 15-16. sz. nyeles tálkákon, melyeket ugyanúgy készíthettek a kaukázusi párthus-avarok, vagy szabir-magyarok, mint régi kaukázusi mintáik alapján magyar ötvösök a honfoglalás után. Hasonló nyeles tálkákból a legutóbbi idôkig is bort ittak a kaukázusi, georgiai népek. Az elôbbi edények pálcikás-palmettás díszei összekapcsolják ôket a 1314. sz. bikafejes ivócsanakkal és a 9-10.sz. keresztes csészékkel. A négy korsót (1,2,5,6) is ugyanahhoz a mûhelyhez kapcsolja megegyezô fûrészfogas, virágfüzéres díszük, a 2. és 7. sz. korsókat pedig ezek mellett mítikus jeleneteik. Az 1., 5., 6. sz. korsók leveles, fûrészfogas mintáinak szoros párhuzama a már említett párthus ezüsttál levéldísze. Ezeket a leveles nyakgallérú korsókat is készíthették kaukázusi szkíta mesterek akár még a késô párthus kori Örményországban, Egrissziben vagy magyarok a honfoglalás után, Kolchisz vagy Erdély aranyából. A 19. sz. szilke halfarkú sárkányainak (szenmurv) párhuzamai mindenekelôtt a szkíta-turáni, és nem a perzsa mûvészetben találhatók meg:
5.
7.
6.



44
1. A 19. sz. szilke, körben griffábrázolásokkal (Hampel) 2. A 20. sz. csésze közepe (Hampel) 3. A 15. és 16. sz. nyeles tálka közepe (Hampel) 4. A 21. sz. csésze közepe (Hampel) 5. Ajándékvivô köntösének mintája hun freskóról, Afrasziab/Szamar kand, Dél-Üzbegisztán, 4-5. század (Brentjes, 1972; ld. még a hálófonatos zivijei aranylemezt az elôzô részben) 6. II. Orod, párthus király ezüstpénze (uralk. i. e. 57-38); a király ruhájának nyakán stilizált halfarkú griff látható (Herrmann) 7. Szenmurv a Jónás története reliefrôl, Achtamar, Örményo., 10. század (Brentjes, 1973) 8. Relief egy szászánida ívánból, Taq-e Bosztán, 6. sz. (Brentjes, 1978). A sárkányt körülvevô minta érdekes hasonlóságot mutat magyar népmûvészeti motívumokkal 9. Ezüsttál, 10-11.sz., Közép-Ázsia (Brentjes,1976) 10. A 14. sz. ivócsanak részlete 15. Oltárkorlát, Cerovani, Georgia, 11. sz. e.f. 11. Stukkódísz a termizi palotából, Oxus-mellék, 11-12. sz. (Brentjes)
8.
1. 3. 4.
9.
6. 7.
5.
2.
Szembetûnô hasonlóság, hogy a 19. sz. szilke, a 20-21. sz. csésze – mely az ôsi szkíta szokás szerint csatos, övre csatolható volt – és a két bikafejes ivócsanak palmettáinak visszahajló végébe ugyanúgy kis likakat ütött az ötvös, mint ahogy pl. számos georgiai templomreliefen is ilyen „likacsosak” a palmettadíszek. Ez a pontozás jellemzô a honfoglaláskori leleteinkre, és megtalálható Gyulafehérváron és Termizben is. A mckhetai (Georgia) háromhajós bazilika külsô falán 5. századi épületrészek is fennmaradtak, köztük egy lófejfaragvány, melynek szájából hasonlóképpen egy leveles indadísz jön elô, mint a két bikafejes ivócsanakon (12. – M.C.), és eszünkbe juttatja az áldozati lovak feldíszítésének szkíta szokását. Hasonló „pofaszakállat” visel a számos szkíta példa közül egy Kubán-menti halomsírban talált, i. e. 5. századi pompás tôr arany markolatának kettôs bikafeje is (13. – Hampel, 1893), és az urartui relief bikaalakja (14. – Adiljevac, Örményo., i. e. 1. évezred Brentjes).
Ôstörténeti, mûvészettörténeti, vallási-szellemi barangolásunkat összegezve, a felsorakoztatott példák egyértelmûen igazolják a nagyszentmiklósi kincs egésze és a régi kaukázusi mûvészet közötti bensôséges rokonságot, azt, hogy kincsünk a szkíta-protoiráni aranymûves tradíció legnagyszerûbb kései emléke. A 2. és 7. sz. korsók egyúttal megjelenítik a magyarság ókori, szkíthiánoszi világszemléletének és eredethagyományainak összes metafizikai vonását és értékét. Noha a koraközépkor krónikásai úgy emlékeznek meg a magyarokról, mint nomád néprôl ennek az lehetett az oka, hogy útközben, vagy hadban látták ôket –, a magyarságtól nem lehetett idegen az állami lét, jóllehet a 4-5. századtól kisebb nagyobb törzsszövetségekben, sokszor talán csak egy-két megyényi területen uralkodó fejedelmek alatt élt, hasonlóan a centralizált keresztény államiság felvétele elôtti európai népekhez. Mielôtt azonban a Kaukázus hegyein, völgyein átkelt volna Európa felé, már beletartozhatott a rokon szkíta nép, a párthusok sokszínû birodalmába, vagy annak pontuszi-dél-kaukázusi határain élhetett városi-falusi életet, miként a hunok, avarok is Közép-Ázsiában (ld. a honfoglaló magyarok boronaés téglafalú házait Felgyôn).



45
13.
12.
11.
10.
15.
14.



46
A 8. sz. szilke fülén az indadísz (1. – Hampel) a Kijevben talált és jelenleg Varsóban ôrzött ún. Kraszinski-kard bronz markolatának (2. – Zichy) indadíszéhez egészen hasonló stílusú.
A kincshez legszorosabban kapcsolható honfoglaló magyar népnek tehát eredetileg sokkal inkább volt köze a Kaukázushoz, mint NyugatSzibériához vagy a Dél-Uralhoz, mely területekkel csupán a csatlakozott majd kivált szabirok és az onogur-bolgárok voltak kapcsolatban. A kincset ezért nem készíthették óbolgárok a magyar honfoglalást megelôzôen, és alapvetôen „pogány” jellege miatt nem lehetett egyházi kincs sem, miként a bolgár Mavrodinov véli, mert egyrészt a Nagyszentmiklós környéki korabeli területeken nem élt olyan fôrangú bolgár nemzetség, melyhez a kincs kapcsolható lenne, másrészt a két „turulos” korsó is arra utal, hogy magyar vezér lehetett a tulajdonos; a kereszttel, görögrovásírásos kevert felirattal díszített csészék csak arra vallanak, hogy a tulajdonos valamikor felvette a bizánci rítusú kereszténységet. A kincs ôrizheti a magyarok dél-kaukázusi ôshazájának emlékét – vagyis a királyi törzs vezére hozhatta magával a Kárpát-medencébe –, de ugyanúgy készülhetett a 10. századi Magyarországon is, azonban mindenképp kaukázusi és közép-ázsiai szkíta minták alapján dolgozó, fejedelmi magyar, párthus-avar, szabir, esetleg kabar ötvösmester kezei által, aki jól ismerte a Csodaszarvas- ill. a Turul-mítoszt, s az egész szkíta mûvészeti hagyományt, nemkülönben a csillagászatot. Mivel majdnem bizonyos, hogy a kincs összes darabja már a 10. század végén együtt volt, s ezután a 13. századig nem volt olyan esemény, amely biztonságba helyezését indokolta volna – hacsak nem a pogány lázadások leverése Szt. István alatt, melyek közül a marosvári Ajtony vezért szokták emlegetni a kincssel kapcsolatban –, a kincset a tatárok beözönlésének hírére áshatta el legutolsó tulajdonosa, mielôtt ellenük indult, de a csatából már nem térhetett vissza. Az eredeti készíttetô ill. az utolsó örökös egy pompakedvelô szkíta-magyar nagyúr lehetett, aki minden jel szerint közeli rokonságban volt Árpádházi királyainkkal, mint a Turul-dinasztia ôse vagy tagja. Ideje volna ezért a nagyszentmiklósi kincset a kultúrdiplomácia útján visszajuttatni Bécsbôl a magyar fôvárosba, ahogy a Korona is visszatért. De azt se feledjük mindeközben, amire a 19. század egyik legjelesebb magyar ôstörténésze, márlaki Jerney János figyelmeztet: Legszebb ôsi ereklye az ész és a szív nemessége.
A KÉPEK FORRÁSA:
S. Amiranashvili: The Georgian Art (Tbilissi, 1968) S. Amiranashvili: Isztorija gruzinszkava iszkussztva (Moszkva, 1950 és 1963) Baktay E.: India mûvészete, I-II. (Bp. 1981)
Bethlenfalvy Géza: Tibeti könyvillusztrációk (Budapest, 1985) Bongard-Levin/Grantovszkij: Szkítiától Indiáig B. Brentjes: Wächter des Goldes (Berlin, 1972) B. Brentjes: Drei Jahrtausend Armenien (Leipzig, 1973) B. Brentjes: Herren der Steppe (Berlin, 1976) B. Brentjes: Mittelasien (Leipzig, 1977)
B. Brentjes: Die iranische Welt vor Mohammed (Berlin, 1978) Csomor Lajos: A Szent Korona nyomában (Bp. 1987) Csomor Lajos: Ôfelsége, a Szent Korona (Székesfehérvár, 1996) Dümmerth Dezsô: Álmos, az áldozat (Budapest)
M. Eliade: Vallási hiedelmek és eszmék története, I-III, (Bp. 1995) Entz Géza: A középkori Magyarország mûvészete (1959) Entz Géza: A gyulafehérvári székesegyház
Fél Edit-Hofer Tamás: Magyar népmûvészet (Bp. 1974)
Ferdinandy Mihály: Mi, magyarok - Tíz tanulmány a magyar történelemrôl (Bp. 1941)
Fettich Nándor: A honfoglaló magyarság mûvészete (Bp. 1943) Fettich Nándor: A honfoglaló magyarság fémmûvessége (Bp. 1935) Geheime Figuren der Rosenkreutzer (1785-88, Altona)
Gerevich László: Régészeti kincsek a Duna-kanyarban (Országépítô, 1990/2) Hajk és Bél harca – Az örmény irodalom kincsestára (Szombathely, 1995) Hampel József: A Nagyszentmiklósi kincs (Archeológiai Értesítô, 1884) Hampel József: Skythiai emlékek Magyarországban (Arch.Ért. 1893) Hampel József: A Lehel kürt (Arch. Ért. 1903)
W. H. P. Hatch: Greek and syrian miniatures (1931) Georgina Herrmann: Perzsa reneszánsz (1988)
Honfoglalás és néprajz, IV. (fôszerk. Györffy György) Karácsony Sándor: A magyar észjárás (Bp. 1939) Kádár Zoltán: Bizánci mûvészet (Corvina, 1987) Kádár-Németh-Tompos: A Hagia Szófia (1987)
Kerényi Károly: Halhatatlanság és Apollón-vallás (1985) A keresztény mûvészet lexikona
S. Klossowski de Rola: Alchemy (London, 1973)
É. Kovács-Zs. Lovag: Die Ungarischen Krönungsinsignien (Bp. 1988) László Gyula: A honfoglaló magyarok mûvészete Erdélyben (1943) László Gyula-Rácz István: A nagyszentmiklósi kincs (Bp. 1983) Lázár István: Képes magyar történelem (Budapest)
J. de Luigi-Pomorisac: Les émaux Byzantins de la Pala d’ Oro, I-II. (Zurich, 1966) R. Mepisaschwili-W. Cincadze: Die Kunst des alten Georgien (Leipzig, 1977)
Németh László: A minôség forradalma, I-II. (Bp. 1940.) O.Neugebauer-D.Pingree: The Pancasiddhantika of Varahamihira, Part I-II. (Kobenhavn, 1970; Sanskrit Text, Translation & Commentary)
Rudolf Steiner: Elôadások a János-evangéliumról (Kassel, 1909) Rudolf Steiner: Elôadások a János-Apokalipszisról B. Stawiski: Kunst der Kuschan (Leipzig, 1979)
Az Szent Barlám és Szent Jozafát királfi életérôl való igön szép legenda (a Kazinczy-kódex 1526-os magyar fordítása a Legenda Aurea latin változata nyomán készült; kiadta Kner, Gyomán, 1922) Toesca-Forlati: Die Mosaiken von San Marco (Milano-Wien, 1957) Sz.P. Tolsztov: Az ôsi Chorezm (Bp. 1950)
G. Tschubinaschwili: Die georgische Goldschmiedekunst in der VIII-XVII. Jahrhundert (Tbilissi, 1957) Basilius Valentinus: Chymische Schrifften (Hamburg, 1717.) Zakar András: A sumér hitvilág és a Biblia (Garfield, U.S.A., 1973)
Gr. Zichy Jenô harmadik ázsiai utazása, III/1-2. Régészeti tanulmányok Oroszföldön (1900, írta Posta Béla), VI. köt. Történelmi áttekintés (Bp. 1905)
3. A tiszabezdédi tarsolylemez; a kereszt két oldalán egy griff és egy szenmurv ábrázolásával (Zichy)
1.
2.