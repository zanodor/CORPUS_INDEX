---
master_file: "[[@PeterfaihuoseinkEvolUciosRejtelyeipdf]]"
---
# Index for peterfai.hu-őseink evolÚciós rejtélyei.pdf

peterfai.hu http://peterfai.hu/?c1=10. Elmélet&c2=01. Évezredek világképe&show=02. Őseink evolúciós rejtélyei
Őseink evolúciós rejtélyei
Amint a kutatók egyre több emberi megkövült leletet tárnak föl az ősi korokból, úgy tisztul a kép őseink evolúcióját illetően. Egyes új leletek alaposan felforgathatják az emberi evolúcióról kialakult elképzeléseinket, amint ez eddig is többször megtörtént. Az új, jövőbeli felfedezések biztosan meg fognak történni, de a jövőbe nem láthatunk, ezért a jövőbeli felfedezéseket lehetetlen számításba venni mai evolúciós képünk megalkotásához. Az eddigi tapasztalatok mégis azt mondatják, olyan bizonyítékok is előkerülhetnek, amelyek teljesen megváltoztathatják a jelenlegi képet az emberi evolúcióról.
A fosszilis csonttani bizonyítékok számtalan adatot szolgáltatnak a fejlődés mozzanatairól. Valójában a fosszilis csontok alapján igyekeznek a tudósok felvázolni őseink kinézetét, fizikai megjelenését. Igen sok jó szakkönyv és tudományos cikk foglalkozik az embertani leletekkel, amelyek bárki számára elérhetők. A közismert, illetve a tudomány által jól adatolt tényekkel is kell foglalkozni, mivel sok kérdést rejtenek magukban.
Sajnos, a genetika rohamosan fejlődő tudománya rengeteg segítséget nyújthat kérdéseink tisztázásához, de amint haladunk visszafelé az időben, úgy lesz egyre nehezebb értékelhető genetikai anyagot kivonni a csontokból. Remélhető, amint fejlődik a genetika, úgy finomodnak a tudományos eljárások, módszerek is, ezáltal sok megbízható adathoz fogunk jutni. Az élő emberek genetikai anyaga vizsgálható a legjobban, a nem nagyon régen meghaltak csontjai már nehezebben, a sok ezer éves csontok pedig még nehezebben. Az külön szerencse, hogy a genetikai adatokat tároló DNS rendkívül ellenálló tulajdonságokkal rendelkezik.
A genetikai adatok értékelésére erősen hathatnak egyes előítéletek. Elsősorban a mai helyzet visszavetítése a múltba okozhat súlyos károkat. A kapott adatokat mai állapotokhoz igyekeznek néha kötni, ami teljes tévedések sorozatához vezethet. Ezért nagyon óvatosan kell bánni a genetikai adatokkal, nem biztos, hogy az előítéletekkel tömegesen fertőzött emberiség képes megoldani a legegyszerűbb kérdéseket is. Ha a kérdés 3.000 évesnél régebbi, akkor csak néhány területről vannak megbízható ismereteink.
Vannak azonban az emberi evolúciónak olyan bélyegei is, amelyek mindenki számára jól láthatóak és természetesek, mégsem fordítunk kellő figyelmet ezekre a közismert bélyegekre. Talán éppen azért, mert annyira magától értetődőek. A fosszilis embertani anyagon gyakorlatilag nem vizsgálhatóak, csakis az élő embereken. Továbbá képzőművészeti alkotásokon, amelyek egy része több tízezer éves is lehet. Nézzük meg azokat az emberi bélyegeket, amelyek mindenki számára jól ismertek, és amelyek erősen elválasztanak bennünket az állatoktól.
Fekete István csodálatos állatalakjai lakják képzeletünk egy parányi szegletét. A kis róka, Vuk, talán a filmművészet miatt, nagyobb hírre tett szert, mint a többiek. Vuk, a róka nevezi az embereket Simabőrűnek, akik egyben a természet legnagyobb pusztítói, a rókák ellenségei. Fekete István kiemeli az ember egyik legfontosabb jellemzőjét, amit mindenki ismer, a szőrtelenséget, és a rókák szájába adja az emberi faj nevét. Természetesen nem Fekete István alkalmazta a szőrtelenség fogalmát irodalmi szinten először, hanem más szerzők is alkalmazták ezt a jellegzetességet műveikben.
Számunkra maga a tény az érdekes. Itt van egy rendkívül fontos biológiai jellemző, amely elválasztja az embereket a ma élő emberszabású fajoktól. Pár száz éve még az emberek a szőrösségben kifejezetten állati jellemzőt, vagyis bélyeget láttak. Olyan emberfajokat is szőrösnek és állatias kinézetűnek
Belsina
Őseink evolúciós rejtélyei
1/6



ábrázoltak, amelyekről nem tudták, miként néztek ki valójában. Így járt a neandervölgyi ember is, aki pedig Homo sapiens neanderthalensis névre hallgat a szakkönyvekben. Vagyis a neandervölgyi Homo sapiens. Esetleg Homo neandrethalensis, aki nagyon közeli rokonunk, bárhogy nézzük. Minden gond nélkül szőrös testűnek ábrázolják őket az illusztrációk, pedig nem tudjuk, milyenek voltak.
A szőrtelenség nem vizsgálható a fosszilis anyagon, ez igaz. De a mai emberiség szőrtelen, ami fontos és egyik perdöntő bizonyítéka az emberiség egy tőről való származásának. Csak az a kérdés, ez a tő honnan való?
Minden főemlős szőrzettel borított. Az emlősök osztályának egyik specifikus jellemzője a szőrtakaró. Igaz, kiderült időközben, a repülő hüllők fajai is szőrzettel voltak borítottak, ami melegvérűségük fontos bizonyítékának látszik. Tehát nem kizárólag az emlősök rendelkeznek szőrzettel, hanem a repülő hüllők is. Egyes fejlett emlősszerű hüllő csoportok is szőrzettel rendelkeztek.
A szőrzet elvesztése valamilyen életmód változás eredménye lehet. A vízi életmód több emlőscsoportnál, olykor teljes rendnél, a szőrzet elvesztéséhez vezetett. Valamilyen csekély maradvány a szőrzetből többnyire megmaradt, de az állat testfelszíne szőrtelennek látszik. A szirének rendje, a cetek rendje és a fókák rendje többnyire szőrtelen. A fókák kicsinyei prémmel rendelkeznek, ez a szilszkin, ami miatt millió számra mészárolták le a fókák utódait. A szőrzet elveszhet egyes rágcsáló fajoknál is. Elsősorban talajlakó rágcsáló fajok esetén láthatjuk a szőrzet részleges elvesztését.
Azokat a csoportokat, amelyek a fejlődés folyamán a szőrzet helyett más testvédő képződményeket fejlesztettek ki, ne hozzuk elő példának. A tobzoskák pikkelyei és a tatuk páncélzata mellett a szőrzet is jelen van.
Az emberi szőrtelenség megdöbbentő. Nincs semmilyen értékelhető környezeti oka az ember szőrtelenségének. Ha egyetlen emberelőd sem lett szőrtelen, akkor az ember miért szőrtelen? Milyen természeti, vagyis földrajzi és éghajlati körülmény vezetett az ember szőrtelenségének kialakulásához? Esetleg az űrből jött istenek genetikai beavatkozása okozta a szőrtelenséget?
Tudni kell, a szőr genetikai kutatási anyag is. Egyes emberek szőrössége különböző. Az ember ivari dimorfizmusának egyik jellemzője. A különösen szőrös emberek gyakran szerepelnek népszerű lapok oldalain. A testet beborító teljes szőrzet megjelenése ritka, az atavizmusok sorába tartozik, ami azt jelenti, visszaütés az ősökre. A szőrzet tehát nem faji bélyeg a mai emberi népesség esetében, de az emberré válásban esetleg alkalmazható vizsgálati objektum. Ilyen kutatási cél lehet a kéz ujjpereceinek szőrözöttsége és egyéb testfelszínek szőrrel borítottsága. Minket ezek a kutatások azonban nem érdekelnek, mert nagy kérdéseinkre nem tudnak választ adni.
Úgy tűnik, a Homo erectus emberi faj, a Felegyenesedett ember, erősen szőrözött volt. Két bizonyíték áll a tudomány rendelkezésére. Az egyik egy ősi kődarab, amelyre egy ősünk saját arcát rajzolta fel. Ember volt, de arcát úgy ábrázolta, hogy a szemei körül széles, a szája körül keskeny formát érzékeltetett. Az arc többi részét szőr borította, gondolhatjuk. A mintegy 400.000 éves mester, talán hölgy, a saját arcát véste a kavicsszerű kőbe, csodálatos pontossággal.
Másik fontos bizonyítékunk a Homo floresiensis felfedezésének értékeléséből ered. Flores szigetének 100 cm-es magasságú népe erősen szőrös volt. A környék népei ma is emlékeznek a kis szőrös emberekre, akik Kr.e. 18.000 és 13.000 között lakták a sziget nyugati harmadát. Az amerikai kutatók abban bíznak, hogy a törpe erectus népesség nem halt ki, valahol talán mégis a sűrű erdőkben rejtőzködnek, brutális fajunk elől elmenekülve. Újabban olyan dolgozat is napvilágot látott, ami szerint a Homo floresiensis nem Homo faj, hanem egy régebbi emberi nemzetségbe tartozik.
A Homo erectusok sok millió éven keresztül népesítették be a Földet. Testük felszínét, a bőrt, csak néhány adatból ismerjük. Nem mondható ki 2/6



alaptörvényként, hogy az erectusok szőrösek voltak, ami ugyan valószínű, de csak részlegesen bizonyított.
Óriási probléma számunkra, hogy nincs adatunk a kérdés eldöntésére.
Az ember (Homo sapiens sapiens), másként modern ember, nem szőrös, hanem szőrtelen, a szőrözöttség csak maradványokban maradt meg. De ez az állapot nem alakulhatott ki egyik napról a másik napra. A szőrtelenség hosszú fejlődés eredménye lehet csak. De mi vezetett a hosszú fejlődés során a szőrtelenség kialakulására? Mutációk sora, vagy valami más hatás?
Nem lehet választ adni a szőrtelenség kérdésére a mai földrajzi helyzet alapján sem. A természeti környezet kicsit ma másként működik, mint pár millió éve, de alapvetően azonos elvek alapján zajlanak a természeti folyamatok. A szőrtelenség valamikor kialakult, és ma az összes ember szőrtelen. Az atavisztikus jelenségek, visszaütések az ősökre, nem befolyásolják az alaptörvényeket.
Újabban, a szőrtelenség nagyon fontos tényére, kitaláltak egy elméletet. Érzik a hamis elméletek gyártói, hogy egyre nehezebb megtéveszteni az embereket. A szőrtelenség ténye miatt kitalált Vízi majom elmélet is megtévesztés.
Ez az elmélet szeretne arra bizonyítékot nyújtani, miért szőrtelen a mai emberiség, míg az emberszabásúak és az alacsonyabb rendű főemlősök mind szőrzettel borítottak. A Vízi majom elmélet teljesen csőd, mert ilyen vízi majmok sosem léteztek. De az elméletgyártók, erős elszántságukban, mindenre képesek. Olyan elméleteket kell gyártani, ami alátámasztja az ember afrikai eredetét. Mi több, kelet-afrikai, dél-afrikai vagy kongó-medencei lehet az emberiség eredete, más területet igyekeznek kizárni..
Afrika keleti folyóit lakták ezek a majmok, amelyek vízi életmódot folytattak, mondja az elmélet. Ezek a majmok, a sok vízben úszkálás miatt, elvesztették volna szőrzetüket, mint a cetek, és emberré lettek. Ez az elképzelés, hypotézis, nagyon veszedelmes, mert egy szikra igazság sincs benne.
A majomembereket, akik Afrika keleti folyóit lakták volna, a krokodilok reggelinek tekintették volna, a vízilovak meg ellenségnek. Ezért aztán nem mondható, hogy Afrika keleti folyóit bármikor vízi majmok lakták. Egyetlen fosszilis adat sem igazolja a vízi majom elméletet, még a csíráját sem. A krokodilok miatt még vizet merni sem lehetett pár évezrede, nemhogy úszkálni a folyókban. Az ember mára a krokodilok döntő többségét kiirtotta, a mai állatföldrajzi képet nem szabad visszavetíteni távoli korokba.
Akkor hol alakult ki az emberiség testének szőrtelensége? A jégkorok világában. Sok kutató azt állítja, az emberi faj a hatalmas jégmezők árnyékában jött létre.
A pleisztocén, vagyis jégkorszak, időbeli kiterjedésére különböző adatokat közölnek a szakkönyvek. Általában 2, illetve 3, újabban néha 5 millió évesre becsülik a kutatók a jégkor kiterjedését. Ennyi idő elégségesnek látszik a sűrű testszőrzet elvesztésére.
Igen ám, de a szőrzet kitűnő szigetelő. A tengeri vidráknak legsűrűbb a szőrzete. A vidra levegőt fúj a szőrzet közé, amivel tovább növeli a szigetelés hatékonyságát, mivel a levegő is jó szigetelő anyag. Így az alaszkai hideg vizekben is pompásan érzi magát. Szegény vidrákat majdnem kiirtottuk prémjük miatt. Pedig rendkívül értelmesek, de azt is kell tudni, az értelem nem evolúciós előny, számtalan helyzetben.
Az elefántok elvesztették szőrzetük döntő többségét. A mamutok viszont sűrű szőrzettel rendelkeztek, amit a hideg ellen fejlesztettek ki. Az orrszarvúak is gyér szőrzettel bírnak, a gyapjas orrszarvú viszont hasonlóan védekezett a hideg körülmények ellen, mint a mamut. Vagyis vastag, sűrű, gyapjas szőrzettel. Jól ismerjük a barlangi oroszlán küllemét is, amely sűrű, barna szőrzettel rendelkezett. Érdekes, ugyanakkor a sárga oroszlán, vagyis a mai oroszlán, 3/6



szintén élt a jégkori területeken, de szőrzete és színe hasonlatos volt a mai oroszlánéhoz. Bizonyára a sárga oroszlán később érkezett a jeges vidékekre, mint a híres Fekete Oroszlán, ezért nem volt ideje alkalmazkodni látványosabban a jégkori körülményekhez. James Henry Rosny is ír regényeiben az említett fajokról.
Az ember esetében viszont azt látjuk, a hideg éghajlat alatt élt, mégis elvesztette dús szőrzetét. Ennek egyetlen oka lehet, mégpedig az, hogy őseink ruházkodtak. A hideg ellen a testre borított állatszőrmékkel védekeztek, de a szőrmék, hosszú távon, ledörzsölték az ősi szőrzetet. Amikor az asszonyok valódi ruhát kezdtek varrni férjeiknek, akkor az állatbőrök már szorosan ráborultak a testre és a végtagokra, a szőrzet elvesztése tovább folytatódott.
Teher alatt nő a pálma, amint mondják. Az emberi faj is evolúciós nyomás hatására indult rohamos fejlődésnek. A nyomás gyakorlója a rettenetes jégsivatagok terjeszkedése és a jég felől áramló hideg volt. Vagy tudott védekezni az emberi csoport a hideg ellen, vagy elpusztult. Úgy látszik, tudott védekezni és nem pusztult el.
Eszerint az emberiség, a Homo sapiens, a jégmezők peremén fejlődhetett ki, erős evolúciós nyomás hatására? Szinte teljesen bizonyos, hogy így van.
Akkor viszont, bár minden emberi rassz és alrassz szőrtelen, miért barna bőrűek a déli emberek? Az ausztralidok és negridek miért barnák, a mongolidok és europidek miért világos bőrűek, köztük meg egy csomó bőrszín bizonyítja az átjárhatóságot. Teljesen egyértelmű a válasz, a napsugárzás intenzitása miatt. A bőr a melanin nevű festékkel védekezik az erős napfény ellen. Ha erős a napfény, akkor sok a melanin, ha kevesebb a napfény, akkor a melanin is kevesebb a bőrben. Gondolható, már mindenki tudja a bőrszín kialakulásának okát.
Még a szőrzetnél maradva, de át kell térni más jellemzőkre.
A haj speciális emberi bélyeg. A hím oroszlán sörénye, vagy a ló sörénye, nem fogható fel valódi hajnak. A nőstény oroszlánnak nincs sörénye, tehát az oroszlánok sörény dísze más ok miatt alakult ki, mint az emberek haja.
Az is közismert, hogy a mai ember agya a testsúly 1,5-2 %-át teszi ki. Ezzel szemben a felhasznált energia 20 %-át az agy használja fel. Az agy energiafogyasztása jóval nagyobb, mint a többi szerv energia felhasználása. Az agy védelme különösen fontos, lásd gerincesek agyának védelme, de a jégkori körülmények között a védelem tovább fejlődhetett, a körülmények hatására. Az agy, mint tudjuk, többszörös védelem alatt áll, de a haj kifejlődése különösen jól jöhetett a jégkori viszonyok közepette. A haj ugyanis, amint a szőrzet, rendkívül jó hőszigetelő és erős védelmet nyújt a hideg ellen a rengeteg energiát fogyasztó agy hasznára.
Feltűnő képződmény a szemöldökünk. A koponya tetejéről lefolyó izzadtság ellen fejlődött ki, mondják általában. Azonban a magyar nyelv azt mondja: Szem-Öldökölő, ez a szerv rendeltetése. Gilgames is a szeme lesújtó erejével pusztítja el Kis városának támadó hadseregét. Az egyiptomi Irtu = Szem, vagyis Irtó, a szem az irtózat erejével képes pusztítani. Kétségtelenül a Napistenről, Szemesről (akkád Szamas) van szó, aki az Igaz Látó Szem.
Mindenki megfigyelheti, hogy az állatok nem bírják ki, ha erősen a szemükbe nézünk. Ugyanis ez a kihívás jele. A dominancia kimutatásának fontos eszköze. A szabad természetben azonban ne gyakoroljuk gyakran. Egy szabad, vad oroszlán, vagy gorilla ezt kihívásnak fogja tekinteni és támadni fog. Természetesen más a hatása a férfi és nő szemezésének, ami szintén kihívás, de másféle természetű.
A szempillát, mint szőrképződményt, hagyjuk, bár fontos szerepei vannak az ember életében. A nők szeretik rezegtetni, bizonyos helyzetekben, amivel hatást szándékoznak elérni a szemlélőkben. De mivel más fajoknak is van szempillája, ezt a tényt most ne vizsgáljuk. 4/6



Az arcszőrzet, a bajusz és a szakáll, emberi jellemző. Nemi bélyeg, mivel a nők, szerencsére, nem bírnak sem bajusszal, sem szakállal. A szakáll az arcot borítja és a nyak felső részét, a nyak alsó része már szőrtelen. Mivel a bajusz és szakáll nemi bélyeg, fel kell tenni a kérdést, mennyi idő kellett ahhoz, hogy a szőrzetet kialakító hormonrendszer megfelelően kialakuljon? Talán több millió év? Mert nehezen képzelhető el, hogy a rendkívül bonyolult emberi hormonrendszer rövidebb idő alatt alakult volna ki.
A hormonok fejlődése, evolúciója, külön kérdés. Az ainu asszonyok idősebb korukra gyakran szakállasak lesznek. De, ha a férjeiknek ez tetszik, akkor jó. Ettől még nem kellene kiirtani japán testvéreinknek az ainukat! Akik szintén testvéreink.
Az ajkak ismét speciális humán jellemzők. Egyetlen emlős fajnak sincs ajka. A fosszilis anyagon az ajak nincs jelen. Azt olvashatjuk, az ajak azért alakult ki, mert az ősi anya a szájában megcsócsálta az eledelt, és a szájából adta át a kicsinyének a táplálékot. Elfogadható elmélet, de eléggé hihetetlen. Az ősi anya ugyanis szoptatta a kicsinyét, a száját másra használta. A mai emberszabású fajoknál sem jellemző, hogy egy anya megcsócsálja a táplálékot és azzal etesse kicsinyét.
Arról van szó, hogy őseink szerelmeskedtek. Szájukkal is érintették egymást, vagyis csókolóztak. Nem minden pillanatban, de legalább annyiszor, mint amennyiszer ezt mai utódaik is cselekszik. Így alakult ki az ajak, vagyis az ajkak kettőssége. Akinek szép ajka van, az a vonzását, a nők esetében, tovább fokozhatja, esetleg a szájpír felfestésével. Mióta festik ősanyáink a szájukat? Nem tudni, de az is lehet, hogy százezer évnél jóval régebben.
A fan szőrzet szintén nemi bélyeg. Kialakulása nem ment pár tízezer év alatt. A hónalji szőrzet is megmaradt. A kar szőrzete is érdekes. Az alkar szőrzete lefelé simul, a kisujj, vagyis a singcsont oldalán hirtelen felfelé irányul. Ha eső volt, akkor ősünk karjaival védte a fejét, a felkar lefelé, az alkar felfelé mutatott, mert a kezeivel a fejet takarta be. Emiatt alakult így a kar szőrzete? Elképzelhető. Az ősi ruha a karokon és a lábakon nem volt túl szoros, a szabad mozgás miatt, emiatt a szőrzetet sem dörzsölte le annyira, mint általában a test felszínéről. A ledörzsölés kifejezés csupán képletes, a feleslegessé vált szőrzet lassan eltűnt, elvesztette feladatát, csak szőrszálak maradtak meg.
Különös és speciális emberi jellemző az emberi verejtékmirigyek nagy száma és működése. Egyetlen főemlős sem izzad, csak az ember. Az izzadás az emlősök osztályában is ritka, a lovak hasonlóan képesek izzadni, mint az ember. A verejtékezés a test hűtésének fontos eszköze. Sok faj, mint a farkasok és kutyák, a nyelvükkel hűtik magukat. Kitűnő futók. De az ember jobb futó volt náluk, ezt bizonyítja az ember erős verejtékező képessége, ami a vadászatok során alakulhatott ki. A verejtékezés erősen ellentétes a vízi majom elképzeléssel.
Őseink kitűnő vadászok voltak. Ha egy tucat vadász elindult a vad nyomán, akkor annak a vadnak nem volt semmilyen esélye sem a túlélésre. Őseink lassan futottak, de kitartóan. A mai marathoni futók túl gyorsak, őseink náluk lassabban futottak. De nem álltak meg sosem, ha nem akartak, és akár száz km-t is simán lefutottak egyfolytában. Nem volt olyan vad, amelyik képes lett volna, hosszú távon, lefutni őseinket. Akik tényleg nagy vadászok voltak az Úr előtt.
Speciális emberi jellemző a hymen. Egyetlen élőlény sem rendelkezik ezzel a biológiai bélyeggel. Ha csak kicsit is gondolkodunk a tényen, akkor arra kell jutni, hogy őseink különös hatékonysággal védték gyerekeiket, a lánygyerekeket is. A lánygyerek nem volt szabad prédája a törzs hímjeinek, mert akkor a hymen nem alakulhatott volna ki. De hány százezer év kellett ahhoz, hogy a szűzhártya kifejlődjön a lánygyerekeknél? Vagy talán ismét az űrből jött rokonaink avatkoztak be az emberiség életébe? Erre nincs válasz.
A hymen egyszerű létezése is számtalan kérdést vet fel. Legalább néhány
5/6



könyvet már kellett volna róla írni. Miféle fejlett társadalomban éltek őseink, akik hasonló felfogásban éltek, mint mi, mert a lányaikat nem engedték prédául senkinek. Ehhez a magatartáshoz az egész nemzetség, az egész törzs, az egész emberiség egységes akarata kellett, mert különben sosem alakult volna ki a hymen. Ez a képződmény elementáris erővel azt bizonyítja, az emberi faj már nagyon régen nem állatias teremtmény és nagyon fejlett szokásai és erkölcsei voltak..
A női nemi szerv előre húzódása szintén speciális emberi bélyeg. A főemlősök, ezen belül az emberszabásúak, meg a többi emlősök nőstényeinek nemi szervei a hátoldali tájon helyezkedik el. Vajon az emberek női nemi szerve miért húzódott előre? A válasz egyértelműnek tűnik. A szemből való szeretkezés miatt. A szerelem miatt. A két szerelmes szerette látni szerelmét, amikor szerelmeskedtek. Arra gondolok, erre ilyen egyszerű a válasz.
A felsorolt emberi bélyegek igen fontosak, de általában nem kellően értelmezettek. Őseinket állatoknak tartották sokáig, őseink tiszteletére ma sem történt meg az áttörés. Amíg az indiánok Amerikában eredményes harcot vívnak őseik sírjainak megbolygatása ellen, addig Európában, Ázsiában és Afrikában a sírok kirablása ma is folyamatosan zajlik. Őseink sírjait nem tiszteljük, nem kellő alázattal folynak a feltárások.
Rengeteg biológiai bélyeg meghökkentően sok gondolatra inspirálhat bennünket, ha elfogadjuk a mai tudomány legfőbb áramlatait, de megtartjuk magunknak a szabad gondolkodás jogát, és új elméletekkel állunk elő azon elméletekkel szemben, amelyek nem teljesen elfogadhatóak. A téma további elemei további gondolatokat ébresztenek. A csonttani és formai bélyegekről, gazdagságuk miatt, most nincs érkezésünk értekezni. Az eddigi felvetések is elég sok további gondolatot indukálhatnak.
6/6