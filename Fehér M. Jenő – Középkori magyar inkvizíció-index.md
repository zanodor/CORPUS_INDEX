---
master_file: "[[@FeherJenoKozepkori]]"
---
# Index for Fehér M. Jenő – Középkori magyar inkvizíció.pdf

Fehér M. Jenő: Középkori magyar inkvizíció 1. rész
Fehér M. Jenő: Középkori magyar inkvizíció 1. rész
Reprint kiadás
ELŐSZÓ
A SZERZŐ ELŐSZAVA
ELSŐ RÉSZ A KÖZÉPKORI MAGYAR EGYHÁZI ÉLET
KERESZTMETSZETE
AZ INKVIZÍCIÓ KEZDETE
HITVÉDELMI INTÉZMÉNYEINK AZ INKVIZÍCIÓ ELŐTT
A MAGYAR EGYHÁZ A NYUGATI ERETNEKSÉGEK ÁRAMLATÁBAN
MAGYARORSZÁGI ERETNEKSÉGEK
AZ INKVIZÍTOROK
NYELVEMLÉKEINK AZ INKVIZÍCIÓ MÉRLEGÉN
A "TAKÁCS-ERETNEK" MOZGALOM
MÁSODIK RÉSZ ŐSHITÜNK SÁMÁNJAI
A KOZMOSZ ÉS A SÁMÁN
AZ ŐSHIT DÉMONJAI
A JÓSLÓ SÁMÁN
A SÁMÁNOK PAPI RENDJE
ÜNNEP ÉS ÁLDOZAT
AZ IRÁSTUDÓ- ÉS REGŐS-SÁMÁN
A GYÓGYÍTÓ SÁMÁN
AZ ÁLLATGYÓGYÍTÓ SÁMÁN
A SÁMÁNPEREK JEGYZŐKÖNYVEI
III. RÉSZ POGÁNYOK, ERETNEKEK, SZAKADÁROK
A POGÁNY KUNOK ÉS "CUCURBITÁK" INKVIZÍCIÓJA
BESENYŐINK POGÁNYSÁGA
A "BEGINÁK" PEREI



KÜZDELEM A KELETI EGYHÁZZAL
A BÖSZÖRMÉNYEK INKVIZÍCIÓJA
MAGYAR ALKIMISTA PEREK
A TÖRÖK FOGSAGBÓL HAZATÉRŐK VIZSGÁLATA
A KASSAI KÓDEX RÖVID TÖRTÉNETE
ELŐSZÓ
Fehér Mátyás Jenő (1913-1978) nevét általában hiába keressük az
életrajzi lexikonokban, csak a legújabb Encyclopedia Hungarica
vette fel címszavai közé, méltatván érdemeit is, de a Kassai kódex
külön itt sem szerepel.
Domonkos rendi szerzetes volt eredetileg, akit 1945 előtt már jó
nevű rendtörténészként tartottak számon, bár önálló szakmunkája
akkoriban még, mint fiatalember, kevés jelent meg. 1942-ben került
Kassára és Madarász István megyés püspök kérésére a kassai dóm
plébánia kódex és ősnyomtatvány gyűjteményét kellett
felleltároznia. Eközben bukkant rá a Collectio Dominicana nevű
anyagra, amelyet 1852-ben P. Rassovszky kikölcsönzött és magával
vitt Miszlókára, a plébániára. E Kassa melletti kicsi faluban talált rá
1944-ben Fehér M. Jenő egy régi "egérrágta, molyette, rossz
ládában" a nagyon megviselt kéziratra, amelynek egy részét ő
nevezte el később Kassai kódexnek. (A Syngrapha Dominicana-t
/Domonkos gyűjtemény/ 1227-ben kezdték vezetni, amelyet 1556
bon helyeztek el a kassai városházán, ahol 1690-ben Hoffman
Tamás domonkos szerzetes előbányászta, s a birtokrészeket a
leleszi konventtel lemásoltatta, a többi részt pedig rövidítve ő maga
másolta le. (Ezek közé tartozik a Liber Inquisitorum is.). Az akkori
miszlókai plébános a régi kéziratot Fehérnek ajándékozta, aki
azonnal hozzálátott a kézirat lemásolásához és a lapokat a kassai
Boross Dezső fényképésszel le is fényképeztette, mégpedig úgy,



hogy egy kópia Borossnál maradt. Nem sokáig dolgozhattak
azonban a régi feljegyzések lemásolásán, mert 1945. február 11-én
Kassát is megszállták az orosz csapatok. A nagy értékű régiségek
mentését már korábban elkezdték, a Kassai kódexet azonban a
megszállás idején mentették át, végül is, (4) Bodrogszerdahelyre,
majd onnan Budapestre itt, a domonkos-rendi kolostorban, "páter
Böle Kornél segítségét igénybe véve, négy hét alatt sietős
munkával" befejezte a másolást. Az ún. Hoffman féle másolatot
Fehér M. Jenő a budapesti anyakolostor könyvtárában helyezte el, a
saját kezűleg készített másolatot és a Boross által készített
fényképeket azonban magával vitte Sopronba. Amikor azonban
menekülnie kellett, a holmiját hátra kellett hagynia s az iratait és
jegyzeteit csak apránként tudták utána küldözgetni. Az utolsó
csomag azonban elveszett, tehát még a másolat másolata is hiányos
lett!
A Kassai kódexről első ízben 1967-ben jelent meg publikáció az
Egyesült Államokban, s amikor is Látód fia Hanis mágus ellen
lefolytatott vizsgálat jegyzőkönyvét és az eredeti latin nyelvű
szöveget is közzétette a szerző, valamint még két per teljes anyagát
magyarul, ellenben a többi kilenc per anyagát sem eredetiben, sem
magyar nyelven teljes egészében nem adta ki. Ezt követően jelent
meg fő műve, vagyis a most kiadott kötet (1968). Ebben, teljes
egészében, egyetlen eredeti szöveget sem közölt, csak tartalmi
kivonatot 59 per anyagából, noha a hétszáz jegyzetből 212 a
kódexet idézi. Később hozzákezdett a latin szövegek közléséhez is,
ez azonban - sajnos - abbamaradt. Az első szövegközlés alkalmából
Fehér M. Jenő megjelentetett három szövegtöredéket, amelyeket a
kódex hátulsó bőrkötéses táblájának tömítéséből szedtek ki. Ezen
iratok közlésekor hibákat követett el.
Itthon a Magyar Kurír már 1967. Szeptember 23-án hírt adott az
akkor még "nagyjelentőségűnek" nevezett dokumentumokról,



mélyrehatóbban azonban csak 1968-ban foglalkozott vele az
ugyancsak szerzetesből lett történész, Schram Ferenc (1923-1975),
aki Igazán illetékes volt az értékelésre, mivel ő adta ki a
magyarországi boszorkányperek iratait. Schram Ferenc elismerte a
kódex vonatkozó anyagának fontosságát.
"Nyolcvanhárom per anyaga elegendő az egész ősmagyar hitvilág
rekonstruálására, ... sok fehér foltot eltüntetve meghatározhatja a
kutatás további irányát, de akár forradalmasíthatja is a tudomány
eddigi álláspontját.... Ezért igen nagy jelentőségűnek kell a
gyűjteményt mondanunk, Fehér Mátyás derekas munkát végzett
annak lemásolásával." Ilyen értékelés után több, mint meglepő - bár
ne feledjük: 1969-et írtunk akkor, a Kádár-diktatúra második
hulláma zajlott s ekkoriban aligha lehetett szabad és független
véleményt alkotni egyháziakat érintő kérdésekben! - hogy Schram
Ferenc súlyosan és meglehetősen alattomosan megtámadta Fehér
M. Jenőt, azt sugalmazva és sejtetve, hogy a "korábban megbízható
kutatónak" ismert Fehér Mátyás valójában egy csaló-hamisító, aki
talán egy soha nem létezett kódexből idézget és csapja be a világot:
"nem tudjuk, hogy ki másolt rosszul és értelmezett helytelenül annyi
kifejezést és szót: Hoffmann Tamás-e 1690-ben, avagy Fehér
Mátyás 1944-ben? Vagy talán...?" S ez a vagy talán bárki által úgy
folytatható, ahogy néki tetszik. Csakhogy a tudományos etika
ilyesmit nem enged meg! Schram ugyanis azért fordult szembe
Fehérrel, mert "ma már szinte teljes bizonyossággal állíthatjuk, ...
hogy őseink vallása a sámánizmus volt."
Először is a sámánizmus nem vallás, másodszor: egyre több adattal
igazolható, hogy őseink egyistenhívők voltak, noha a gyógyító
táltosok valóban léteztek, mégpedig hosszú évszázadokon
keresztül, de ez nem azonos a sámánizmussal, harmadszor: maga a
szerző, Fehér Mátyás Jenő korrigálta önmagát még 1968-ban (!),
kijelentvén, a latin szövegek mágus szavát hibásan fordította



sámánnak! "A mágus szó nyelvünkben ma is használatos és nem
annyira idegen, mint a szibériai peremnépeknél oly nagy szerepet
játszó sámán kifejezés, amelyet sokszor túlzottan kidomborítanak és
általánosítanak. Ezek alapján tehát, a könyvben szereplő sámán
kifejezés helyére az eredeti mágus szót kell visszahelyezni."
Schram Ferenc persze érzi, hogy érvei meglehetősen gyengécskék,
hiszen csak arra tud hivatkozni, hogy Fehér "adatai kevés olyan
dolgot mondanak, amelyet ne ismernénk már", valamint furcsállja,
hogy az Árpád-korban kétnevűség lehetett volna. Nem tudja
elképzelni (?!), hogy a múlt század végén kihalt ún. pünkösdi
királyság szokása az Árpád-korból származhatna. Azt azonban
annál inkább elhiszi, hogy "inkább antik görög eredetű" (?!) ez a régi
magyar szokás. Nyilván lelkiismerete elcsitítása végett gyámoltalan
óvatossággal megismétli: "Ha Fehér M. Jenő adatai hitelesek
volnának, akkor a Kassai Kódexet valóban beláthatatlan
jelentőségűnek kellene tekintenünk: a magyar nyelvészet, néprajz és
történelem... kincsesbányájának."
A Kassai kódex tartalmilag négy részre oszlik: Monita magistri Pauli
(1-29. fol.), s ez azonos Paulus de Hungaria Summa
poentitentiaetével I6 Liber Inquisitorum (30-95. és 100-125. fol.),
Exodus Fratrum (96-99, fol.) és Gesta Fratrum. Az inkvizíció könyve
az 1227-1498 közötti magyarországi perek jegyzőkönyveit
tartalmazza.
1971-ben Györffy György a Kassal kódexet "bizonyíthatóan modern
hamisítványnak" nevezte, s ez nagyon különös eljárás, mert noha
ismerünk modernkori hamisítványokat, ennyire szabadon mégsem
illő ítélkezni.
1972-ben Borsa Gedeon támadta meg Fehér Mátyás Jenőt,
elsősorban azt a három a hátsó kötéstáblából kiszedett töredéket



pécézte ki, amely szerinte "bizonyítja" a csalást ("tudatos
hamisításokat' végzett!). Azt írja: "... két dokumentum, amelyet
Fehér állítólag a "Kassai kódex" hátsó kötéséből áztatott ki, egyedi
dokumentum, és azokat már jóval 1944 előtt reprodukcióban
közreadták. Ezeket jelentette meg azután Fehér célzatos
módosításokkal, hogy állításai kifogásolt hitelét megerősítse."
Folyóiratcikkének harmadik ábrája" az 1942-ben megjelent
könyvéből való, az itt megjelent fényképet "1969-ben, mint a Kassai
kódex töredékét adta közre." Fehér M. Jenő elfogadta az érvelést,
kijelentve, nyilvánvaló, hogy akkor a Kassai kódexet 1835 után
kötötték be, illetve egy fénykép tévedésből került az anyagba. Ez
azonban valójában egy hajszálnyit sem érinti a kódex szövegét,
hiába erőlködik Borsa, mondván "a Kassai kódex hitelességének
kérdését... még nagyobb mértékben problematikusnak kell tartani."
Borsa Gedeon úgy tesz, mintha nem tudná, mi folyt
Magyarországon (is) 1945 után, noha amint önmaga is beismeri
saját maga is tevékenyen részt vett a magyarországi
szerzetesrendek könyvtárainak "biztonságba helyezésében",
valójában: felszámolásában. Sőt ezt nagyvonalúan (s mi más ez,
mint a legdurvább hamisítás!) a szerzetesi könyvtárak
"köztulajdonba vételének" nevezi Fehér Mátyás Jenő ugyanis
pontosan beszámol arról a rettenetes pusztításról, amely 1945 után
bekövetkezett, s ezzel magyarázza, hogy az 1945-ben Budapesten
hagyott Hoffmann-féle kézirat sorsa ismeretlenné vált, valamint azt
is, hogy a kassai Boross fényképész hagyatéka eddig nem került elő,
holott perdöntő bizonyíték volna.
Noha nem tartozik közvetlenül a Kassai kódex témájához, mégis
szükséges kitérni erre a kérdéskörre, mert manapság egyre
kevesebb információ lát napvilágot arról a hatalmas méretű rablásról
és pusztításról, amelyet részben a megszálló szovjet katonák,
részben a hatalomittas proletár tömegek követtek el az egyházi



javakban és a főúri kastélyokban.
Mindez egészen érthetővé teszi Fehér Mátyás Jenő
mentegetőzését, aki világosan megmondja: nehéz arra a kérdésre
válaszolni, hogy hiteles-e a Kassai kódex? "hogy mernék én, egy a
másolók kezén keresztülmenő romlott kéziratról szinte rögtönzött
jegyzeteimről a hitelesség védjegyét kiállítani?" Ez becsületes, tiszta
beszéd, majd így folytatta: "a hitelességet a teljesen közölt szöveg
ezeroldalú analízise fogja eldönteni."
1974-ben még úgy látszott, megtörténik ez az elemzés, hiszen jeles
tudósok foglalkoztak a kódex adataival, bár kételyeiket sem
hallgatták el, hamarosan azonban teljesen diszkreditálták mind a
Kassai kódexet mind Fehér Mátyás Jenőt. Hiába keressük e munka
elemzését vagy kritikáját a vonatkozó szakirodalomban,
tanulmányokban, sehol sem találjuk! Agyonhallgatással kívánták és
kívánják eltüntetni ezt a forrást. Pedig maga a kötet sokkal több,
mint a mágusok pöreinek ismertetése.`'
Ezért szükséges és fontos Fehér Mátyás Jenő három évtizeddel
ezelőtti könyvét ismét kiadni. Mind az érdeklődők egyre növekvő
táborának, mind a még el nem rontott szemléletű fiatal kutatóknak
lehetővé kell tenni a Kassai kódex anyagának megismerését még
akkor is, ha a szerző váratlan és tragikus halála miatt egyelőre nem
várható az eredeti szövegek közzététele. De talán még ez is
lehetséges, hiszen Fehér Mátyás Jenő, kilépvén a rendből,
megnősült (felesége F. Walter Anna) és a fia az örököse. Jó volna,
ha a hagyaték közkinccsé válhatna. Ez többszörösen is közügy,
mivel egy becsületes és felkészült kutatót kiáltottak ki bűnösnek
csak azért, mert a forrását eddig teljes egészében - sajátságos és
súlyos okok következtében - csak ő ismerhette meg. Pedig ez
bármelyik egyedül dolgozó régésszel is megtörténhetne, hiszen a
feltárások minden mozzanatáról nem készülhet felvétel (fotó, videó)



s így a közzétett rétegrajzok, alaprajzok, leletösszesítők tetszés
szerint megkérdőjelezhetők. Mégsem teszünk így, mert szent
meggyőződésünk, hogy a kutató nem csaló, még ha van is példa
arra, hogy a túlfűtött lelkesültség, nagyon ritkán, nem
megengedhető vadhajtást is létrehozhat.
Bakay Kornél " Pannonhalmán a műkincseket, főleg a régi
könyveket, szőnyegeket, porcelánokat a megszálló csapatok tették
tönkre pusztították el vagy égették fel. OL 726 VKM 29/1945.
Oroszlán Zoltán 1945. márc. 10-i jelentése. -A tiszaburai Szapáry
levéltárat és a kunhegyesi Horthy könyvtárat és levéltárat feldúlták
és a községi rendőrök az anyagot eltüzelték. OL 729 VKM 181-1946
és OL XIX-Y-I-4 98304/46. A nágócsi báró Rubido-Zichy kastély
műkincseinek nagy részét a felszabadító csapatok elhordták, illetve
a keleti szőnyegeket pokrócnak felszabdalták! OL K 729 1861946. A
csengeri Szuhányi Ferenc-féle könyvtár és gyűjtemény 27 ládányi
anyagát a Nemzeti Parasztpárt és a földigénylő bizottság tagjai
tüzelték el. OL K 729 VKM 219-1946. A Kassáról elmenekített
műkincseket még 1945-ben, Mihalik Sándor utasítására, vissza
kellett szállítani! OL UKML 44.843145./X.10. 1946-ban a
Veszélyeztetett Magángyűjtemények Miniszteri Biztossága 41
kastélyt vizsgált meg s ebből 8 értékes levéltárat teljesen
megsemmisültnek nyilvánított! OL XIX-1-1-4 I 15980/46. Az alcsúti
Habsburg-kastélyt az oroszok fosztogatása után felgyújtották és a
könyvtár és levéltár elégett. OL X1X-I-1-4 101831146. A hédervári
kastély levéltárát és könyvtárát az oroszok elégették. OL XIC-1-1-4
706931/46. Tisza Kálmán geszti kastélyában a 40 ezer kötetes
könyvtár és levéltár anyagát feldúlták és megsemmisítették. A nép
máglyákat rakott a mezőn a papíranyagokból. OL XIX-I-I-4
54607/45. A sárospataki főiskola irattárát és 124 db unikális
ősnyomtatványát a Pesti Magyar Kereskedelmi Bankból az orosz
csapatok elszállították. OL XIX-I-I-4 35941/46. -A Hadi Levéltár



anyagát az oroszok a Vas megyei Bük község határában vagonnyi
tételekben, felgyújtották. A Hadi Levéltár térképeinek tiszta
hátoldalára nyomtatták a MADISZ plakátjait! OL XIX-1-1-4
44843145. A keszthelyi Festetics levéltár és könyvtár az orosz
hadikórház működése révén elpusztult. OL XIX-1-1-4 27975/46.
Az 5950/34. számú Elnöki Tanácsi rendelet szüntette meg a
magyarországi szerzetesrendek működését s ezt azonnal követte a
rendházak kifosztása. A kősugi Domonkos zárdából is elhordtak
mindent, az épületet az OM kapta meg és leánykollégium lett belőle,
a bencés székház járási tanács lett, az Isteni Ige Társaság (SVD)
missziós háza honvédségi laktanyává változott. 1950.
novemberében a Népművelési Minisztérium IS13/Ált/5/1950. sz.
rendelete értelmében az ország valamennyi (!) könyvtárából a nem
megfelelő könyveket ki kellett selejtezni!
A SZERZŐ ELŐSZAVA
Magyar egyháztörténelmünk vérbeli művelői Anonymustól Fraknói
Vilmosig, Kézai Simontól Meszlényi Zoltánig, a papi rend tagjai
voltak és egyházi nevelésük, latin-humanista műveltségük, elmélyült
tudásuk avatta őket alapos történészekké. Valami azonban hiányzott
a magyar egyháztörténelemből: a szabad bírálat Róma felé. A
"Sancta Mater" iránt érzett gyermeki hódolat nyomán a horáciusi
mondással "favete linguis", elcsendesült minden kritikai szándék. Az
idők azonban változtak. Napjainkban ön-önmagát reformálja az
egyház és kötetlen szellemmel felszámolja merev emberi
gyarlóságait; elveti a kissé türelmetlen "hódolat illet, nem bírálat"
elvét. Ma már a Vatikán levéltárának sincsenek titkai és az
egyháztörténelem sok dolgot újraértékel.
Ilyen körülmények között a magyar inkvizíció történetének



megbolygatása nem csorbítja az egyház tekintélyét, nem csökkenti
érdemeit. A magyar ősi hitvilág és az eretnekségek elnyomására
törekvő inkvizíció, a nemzettesttől idegen elemek kezében, jelentős
károkat okozott a magyarságnak. Tanulmányom célja: felbecsülni
ezeket a károkat.
Az "inkvizíció" szó vegyes érzelmeket kelt még ma is az olvasókban.
Gyanakvással fogadják az egyház hívei, lelkendezve ellenségei.
Tanulmányom egyik tábornak sem ad igazat, mert a magyar józan
vérmérséklet nem hajlamos tömeggyilkosságokra, embertelen
kínzásokra - ezt a mintát nem vettük át a keresztény és művelt
Nyugattól - és veszteségei egészen más természetűek.
Adattáram húsz éve kísér, gerince egy több kéz másolta
pergyűjtemény, amely még eddig - sajnos - kiadatlan. Mindenesetre
szokatlan tudományos munkát megjelentetni, mielőtt a
forráskiadvány napvilágot látott volna. Hontalanságunk sivár anyagi
helyzetének kényszerítő körülményei azonban nem engedik meg a
fényűzést, hogy egy kimondottan tudományos, száraz
forráskiadvány előzhesse meg tanulmányom megjelenését.
Módszertanilag a jelen tanulmány sem "szellemtörténeti", sem
"forráskritikai" irányzathoz nem tartozik és formájával a rideg
szaktudomány és népszerűsítő korrajz mesgyéjén áll. Ezt a
megalkuvásnak látszó kényszerhelyzetet szintén hontalanságunk
kiadási nehézségei teremtették. Szakembereknek "Függelék"-ünk
adhat bővebb tájékoztatást.
A tanulmánynak nincs rejtett szándéka. Egyetlen mondata sem vád,
de minden sora panasz az elnémított ősvallás és eretnekségek
üldözöttjei helyett és felbecslése a sok erkölcsi és kultúrkárnak,
amely a magyar inkvizícióból származott.
Egyet azonban eleve be kell vallanom: az elkötelezett magyar



történetírók egyoldalú, nyomasztó örökségként reánk nehezedő
nyugati történetszemléletével szakítva, szándékosan és
következetesen, keleti, ázsiai igazolást keresek. Kötelességemnek
tekintem ezt azért, mert az "Európa idegenje"-ként kezelt
magyarság a nyugati történetszemléletben, mint műveletlen, barbár
és alacsonyrendű népség szerepel. Ázsiai, ősi soron szerzett
örökségünket sokszor még magyar részről is szégyenkezve
takargatták, vagy érdekcsoportok irányítása szerint az északi
peremnépek "halszagú atyafisága" közé utalták. Az elsőn nincs
szégyenkezni való; a másik pedig átlátszó, ártó szándék.
Mindkettővel kötelességünk szembeszállni.
A hontalanságba kényszerült történetírók sokszor előnyös
függetlenségével dolgoztam ugyan, de azzal a kötelességtudattal,
amellyel Szentpétery Imre paleográfiai, Mályusz Elemér
szellemtörténelmi, Radó Polikárp kódextani, Országh Győző levéltári
és Mihalik Sándor archeológiai ismeretközlései annak idején annyira
gazdagítottak, hogy messze hazámtól folytathatom a feloszlatott
Domonkos-rendiek középkori történelméből megjelentetett
tanulmányaim sorozatát.
Tartozom ezzel a munkámmal volt Rendemnek, melynek a jelszava
"Veritas" - vezet gyarló, de jószándékú, igazságkereső
törekvésemben.
Dr. Fehér M. Jenő
Buenos Aires, 1967. decemberében.
ELSŐ RÉSZ A KÖZÉPKORI MAGYAR EGYHÁZI ÉLET
KERESZTMETSZETE
I.



AZ INKVIZÍCIÓ KEZDETE
A középkor hajnalán a keresztény vallás egyeduralma rendíthetetlen.
Nem tűr ellenvéleményt, elutasító bírálatot még kevésbé. Az
egyházat "hódolat illeti, nem bírálat". Aki nincs vele, ellene van, aki
ellene van, az eretnek. Nemcsak az "Ecclesia universalis", az
általános egyház ellenfele, hanem a világi hatalomé is. Az egyház és
a császárság vagy királyság közös ellenségét az eretneket ekkor
még az utóbbi hallgattatja el. I. Jusztinianus császár nagy
joggyűjteménye; minden későbbi jogrendszernek alapja a "Corpus
Juris Civilis" (K. u. 545) már az egyház ellenségeit egyúttal a
császárság ellenségeinek is tartja és máglyahalállal bünteti. Nála
még nem a "megtorlás", hanem az "elrettentés" ennek a borzalmas
halálos ítéletnek az alapja.
A nyugati országok jogrendszere is átveszi a jusztiniáni rendeleteket
és komor, szinte egyházi szertartássá, vallásos jellegű
látványossággá avatja az eretnekégetést. Az elítéltek maguk hordják
hátukon a rőzsét a város nyilvános tereire, míg a papság bűnbánati
zsoltárokat zengve kíséri vánszorgó lépteiket. II. Róbert francia
király 1017-ben Orleansban 13 eretneket égettet meg máglyán.
Mindnyájan megátalkodott, makacs bűnösök: bírálói a fennálló
vallási és társadalmi rendnek. A németek a Karoling-császárok
korában még az emberevés elterjedt szokását irtogatják, a sok
babonában fogamzott ős-germán szellem borzongató elferdülését.
Valamennyit azonban haladtak ők is a korral: III. Henrik német
császár Glossarban 24 boszorkányt éget meg 1051-ben. Nem meri
egyedül vállalni a kegyetlen ítélet kimondását: megszavaztatja a
népet és "consensu cunctorum" mindenek véleménye halált kívánt a
bűnösökre. A nép vérszomjassá vált kopók buzgalmával kutatja
újabb áldozatok nyomát és szadista tömegszenvedélyét újabb és
újabb véres látványosságokkal gyönyörködteti. Hiába emeli fel



borzalmak ellen tiltakozó szavát a szelíd és tudós clairvauxi apát,
Bernát, a ciszterciták alapítója, elnémítja fanatizált elemek ujjongása
a haldoklók kínjai felett. A Lateráni III. zsinaton 1179-ben már pápai
hozzájárulással égetik az eretnekeket és boszorkányokat. Könyves
Kálmán magyar király sem menekült volna meg tőlük, ha kezükbe
került volna, ama híres törvényével, hogy "boszorkányok pedig ne is
említtessenek, mert olyanok nincsenek. .. ". III. Sándor szentesíti VII.
Lajos francia és II. Henrik angol király követelésére az eretnek és
boszorkányégetést. Ez még csak a kezdet. Amikor III. Lucius pápa
1183-ban elrendeli, hogy "Verona lombard város környékén gyökeret
verő eretnekeket fel kell kutatni és a világi hatalomnak ítéletre
átadni", felújulnak az ős-keresztényeket üldöző pogány Nérók és
Diokleciánok borzalmai. De itt is az a helyzet, mint a római cirkuszok
arénáiban: "a vértanúk vére, az eretnekségek magjává válik". A
halálraítéltek énekszóval mennek a máglya tüzébe, átszellemült
fanatizmusuk lassan átragad a népre.
III. Ince korában már alapjában inog az egyház. Egész Lombardia,
Dél-Franciaország, sőt a Balkán is az eretnekek kezén van. Több a
püspökük, mint Szent Péter egyházának, sőt már saját pápájuk
irányítja ezt a hatalmas új egyházat, amely tagadja a régit és annak
békés megdöntésére készül. A Lateráni IV. zsinat már nem csak az
eretnekeket fenyegeti "kiközösítéssel", hanem azokat a királyokat és
fejedelmeket, akik nem irtják ki őket. Ekkor már 1215-öt írtak a
krónikások. A pápa látomásban szenvedi végig Szent Péter
templomának omladozását, mígnem két, koldusruhába öltözött
egyházi férfialak oda nem ugrik és vállukat a falaknak vetve
fenntartják azokat. A két koldus Assisi Poverellója és Castilia
kékszemű szentje, Domonkos.
A kolduló rendek megjelenése új fejezet az egyház történelmében.
Eszméjük a "szent szegénység" egyszeriben kifogja az
eretnekségek vitorláiból a szelet. Szent Domonkos csakhamar útnak



indítja a "pugiles fidei"-it, a "hit védő ökleit", korának legjobban
felkészült hitvitázóit, az egyház janicsárjait az eretnekségek
fészkeinek feldúlására. Ők lesznek az inkvizítorok. A pápák
legmegbízhatóbb eszközei, későbbi korokban élet-halál urai és
vallási kérdésekben megfellebbezhetetlen tekintélyek.
Eddig azonban még hosszú az út. Még az igazi inkvizíciós szervezet
keresi a végső formát és csak óvatosan nyúl az erőszak
fegyvereihez a tévhitet vallókkal szemben. De ez az idő is elérkezik:
1224-ben II. Frigyes a lombard városokba bevezeti a megátalkodott
és makacs eretnekek hivatalosan felkutatott házainak felégetését.
IX. Gergely pápa hozzájárul, hogy az államhatalom által elítélteket
megégethetik, vagy nyelvüket kitéphetik. Ezt az ítéletet azonban
meg kell hogy előzze egy hosszadalmas kérdezősködés a vádlott
vallási meggyőződése felől Arra is törekedni kell, hogy az eretneket
meggyőzzék a tiszta hit igazságáról. Ez a ,,kérdezősködés" és
vallatás az inkvizíció tulajdonképpeni lényege. De ha sikertelen
marad, akkor az eretnek életével játszik. IX. Gergely pápa 1234-ben
kiadott dekretális könyvének VII. fejezete a "De haereticis": "Az
Eretnekekről" már azt is kötelességévé teszi az egyházi
biztosoknak, hogy személyesen kell kutatniuk a gyanúsak után és
azok vallási felfogását "kikérdezniök".
Az eredmény nem sok: pár Domonkos-rendi inkvizítort a felbőszült
tömeg halálra kövezett vagy felkoncolt (frater Pétert Veronában,
Paganust Milánóban), de az eretnekség mint talajvíz szivárog egyre
tovább. Még a pápa személye sincs velük szemben biztonságban. A
már közel 30 éve harcoló inkvizítoroknak erősebb fegyvert ad kézbe
IV. Ince bullája "Ad extirpanda" címmel és azzal a hatalommal, hogy
nem kell sok tanút vallatniok: egyszerűsíteni kell a bizottság
munkáját a vádlott kínpadra vonásával, siettetni vallomásait
ostorcsapásokkal és a tüzes vas alkalmazásával.



A bizottságok országonként egy-egy főinkvizítor irányítása alatt
működnek a világi hatalom "karjának" fedezete alatt, felkészülve a
tömegszenvedélyek esetleges fellobbanására. Sokhelyütt pontos
"protocollumokat" vezetnek a perekben lezajlott eseményekről,
tanúk vallomásairól, néha az ítéletekről is. A főinkvizítorok
megosztják munkájukat a helyet, környezetet jobban ismerő vidéki
inkvizítorokkal. Legfontosabb az első időkben az eretnekek
könyveinek és írásainak megsemmisítése, hogy megfosszák őket
lelki táplálékaiktól. A főinkvizítorokat maga a pápa személyesen
nevezte ki, többnyire a Domonkosok, néha azonban, főképp a 14.
század óta, a ferencesek sorából is.
Mint tanulmányunk során látni fogjuk, ezek a főinkvizítorok legtöbb
esetben idegen származású szerzetesek sorából kerültek ki, akik
mindenben a pápaság irányítását és parancsát tartották
mérvadónak. Magyar vonatkozásban egész különleges küldetésük
is volt: ellenőrizték királyaink keleti kapcsolatait, amelyek főképp
még az Árpád-korban többféle vonatkozásban számottevők voltak.
A középkor theokratikus világképletében, ahol minden az egyház
érdekei szempontjából volt szükséges, hasznos vagy veszedelmes,
az intézményesített hitvédelmi szervként működő inkvizíció volt
hivatva elbírálni nemcsak az egyén, hanem a közösségek, sőt
államok belső életét is.
II.
HITVÉDELMI INTÉZMÉNYEINK AZ INKVIZÍCIÓ ELŐTT
Az inkvizíció magyarországi megjelenése előtt is volt honi földön
sokirányú intézkedés első királyaink törvényeiben a keresztény hit
ortodox tisztaságának megvédésére. Szent István, bár "több
erkölcsű" népről beszél Intelmeiben (1), de a hit terén annak



egységesítése érdekében könyörtelen volt. Ismerte a megvakítást,
tüzes templom kulccsal megbélyegzést, ostorozást és vesszőzést.
Gyilkosságért tinóban számolta a jóvátételt; de ha a
kereszténységről volt szó, akkor kegyetlen is tudott lenni. Így
temette el élve, feleségével együtt a besenyők vezérét, Tonuzóbát,
akinek szerencsétlen sorsát a ,,parasztok fecsegő énekeiből"
Anonymus fordította le ékes latin rigmusokban:
Dum Stephanus verba vitae predicaret
Et hungaros baptisaret,
Thonuzóba in fide vanus
Noluit esse Christianus,
Sed eum cum uxore vivus
Ad portum Obad est sepultus.
( SCRIPTORES RERUM HUNGARICUM. (Szentpétery- kiadás) Bpest.
1931. I. 53.)
László király már szelídebb: ő csak a kalodát, a 12 napi kenyeres
vizes böjtöt és a "tíz-pénzt" rója ki a hit ellen viaskodókra. A tüzes
vas nála már csak a tolvajok próbája és büntetése. Kálmán király
már szigorúbb ismét: újra kézbe kerül a hevített templomkulcs.
Azzal égetik meg kereszt alakban a hamis tanúk és esküvők két
orcáját. I. Béla kemény ítéletét Rasdi varázsasszony ellen, akit addig
tartott fogságban, míg éhségében saját lábát szétrágta, arra kell
magyaráznunk, hogy a vérengző pogány felkelés vezetőit elrettentő
például állította a nép elé.
Az ítéletek módjai irányítást adnak a kereszténység terjedéséről. A
hit védelmét célzó rendeletek szigora fokozatosan szelídebbé vált.
Szent István rendeletei gyökeres felfordulást okozhattak a
magyarság életformájában. Az átalakulás folyamatát főképp az
"egyházas falvak" templomaitól várta a király. Tíz falu (a nagycsalád



értelmében alkalmazva a "falu" fogalmát) egy templom. Így szólt a
rendelet. A településtörténet mai eredményei alapján gigászi
feladatra vállalkozott az újdonsült magyar egyház, hogy a
keresztény vallást és változatait, bizánci és manicheusi formáját már
részben ismerő, részben gyakorló pogány népet Krisztus karámjába
terelje. Államot alkotni a 108 nemzetségből -ennyit említ Anonymus
krónikája - ahol minden törzs a közös vérképlet és hagyomány
alapján állva még külön gyepűvel is elzárta magát a többitől,
magában véve is megoldhatatlan feladatot rótt István királyra.
Rendeletekkel kőből épített templomokat varázsolni a még sátorozó
nép nagycsaládjainak szállásbirtokán, még nem oldotta meg a
kereszténység gyökérverését. A legfontosabb, az emberi meggyőző
erő egy új istenfogalomról. Hiányzott a magyar nyelvű papság. A
legelső magyarok az új hit szolgálatában a Gellért legendában
szereplő marosvári új keresztények fiai, akiket a velencei
származású püspök szentelt pappá. A bencés apátságok egész sor
olasz-német papsága mellett mint nagy csoda - hét magyar
tolmács. Mindössze ennyi az egész megindulás. Szent Romuald 15
papja (4), vagy a "fekete magyarokhoz küldött" pápai hittérítők,
Pannonhalma, Pécsvárad, Zalavár, Somogyvár szerzetesei egy
szálig idegenek csakúgy, mint Gellért bizalmasa Valter, vagy a
fejérvári Henrik. De azért már az első nagy pogány forrongásnál a
sokat idézett Gellért püspök mellett három magyar főpap is életét
veszíti. (5) A földrajzi távolságok az "egyházas" falvak és papjaik
között jelentősek. A püspök messze van még a papoknak is. A
magyar-osztrák határ gyepűvédői Veszprémbe kell menjenek, ha
püspököt akarnak látni. Nem sokat segít a helyzeten az sem, hogy
István király rendeletileg kötelezi magyarjait a vasárnapi
istentiszteletre: "Ugyan a papok meg az ispánok hagyják meg
mindenfelé a folnagyoknak, hogy vasárnaponként az ő
felszólításukra minden ember apraja-nagyja, férfia és asszonya,
mind a templomba menjen, kivéve azokat, akik a tűzhelyet őrzik." (6)



Szent László itt is engedékenyebb - pedig már egy évszázad zajlott
le közben - "akik a vasárnapi misére a távolság miatt nem tudnak
templomba jönni, küldjenek követeket mindnyájuk nevében, aki
bottal jöjjön a templomba, három kenyeret és gyertyát
adományozván az oltárra"(7). Ekkora engedményre azért is szükség
volt, mert a nép a közben elmúlt két emberöltő óta még mindig
szívesebben jár a "forrásokhoz, fákhoz és kövekhez áldozni", mint a
templomba (8). Sőt még voltak olyan "megtévelyedettek" is, akik
halottaikat nem a templom mellé temették, hanem "ligetekbe és
berkekbe, hogy a temetés után, ott lakomázzanak és énekeljenek"
(9).
Az elmondottakból nagyon fontos a "folnagyok" szerepe István és a
botot vivő "követ" szerepe László törvényében, mert nevükben
sejtjük a hit védelmére kirendelt bizalmi személyt. Hasonló volt a
feladata, mint a későbbi inkvizítoroknak. De még jobban kiviláglik a
hitvédelmi intézkedéseket végrehajtó szerv működése ama
rendeletből, amely szerint a pogányságban megrögzötteket a
"templomhoz kell vezetni", visszaesésben leledzőket pedig "át kell
adni bíráknak" (10). Egészen világos képet ad ezekről a végrehajtó,
megbízott személyekről Kálmán király rendelete a gonosztévők
(malefici) ellen: "a gonosztévők az esperes és ispán követe által
ítéltessenek meg" (11 ). Az esperesek és ispánok kiküldöttjei,
követei voltak tehát az árpád-kor elején egyházilag felhatalmazott
ellenőrei a vallási életnek. A korabeli okmányokban később már
külön nevük is van: "bilochus" és "pristaldus".
A pristaldus név kétségtelenül az asszír-perzsa perstar - ignicola
tűztisztelő névből veszi eredetét, mint középkori tisztség neveink
közül nagyon sok más szavunk (12). A perstar-pristaldus név görög
latin használatban az "archidiaconus", magyarul esperes, őspörös. A
"pristaldus" egyházkormányzati és hitvédelmi feladatairól sok
adatunk szól és ez abban nyilvánul, hogy a papság erkölcsi életét, a



hívők keresztény magatartását ellenőrizze. Részben átvette a Szent
István által említett folnagy szerepét, aki már Szent László korában a
botot vitte az otthonmaradottak képviseletében az istentiszteletre.
Botjára valószínűleg fel voltak róva azok nevei, akiket képviselt. A
"botos ispán" emléke rémlik fel abban a jelenetben, hogy a távol
maradottak három kenyerét és gyertyáját az oltárra helyezte. Ők
zaklatták a papi tized beszolgáltatásánál késedelmezőket, vigyáztak
a "hetedik fiú gyermekre", nehogy az a táltosok kezébe kerüljön,
ünnepeken vigyáztak a temetők csendjére, hogy az éneklő
csoportok meg ne szentségtelenítsék a helyet stb. Határjárásoknál
sokáig mint kiváltságos tanúk szerepeltek. Tanúságtételük mint
"testimonum qualificatum", külön súllyal esett latba. Ezt a
szerepüket Kálmán király ugyan lényegesen megnyirbálta egy 1131
ben kiadott rendeletével: "miután az országban nagyon sokan
ártatlanul szenvednek a hamis pristaldusok miatt, a tanúságukra
való hivatkozás nem érvényes többé, hanem csak az egyházmegyék
püspökeié és azok káptalanjaié." (13)
De azért megmaradt az intézmény még II. András korában is, ahol a
Váradon lefolytatott "istenítéletek"-re vezették elő a vádlottakat. Az
volt a gyakorlat, hogy az ország területén bárhol a püspökök vagy
ispánok előtt lefolytatott peres ügyeknél, ha nem tudtak döntést
hozni, akkor a feleket a pristaldus kíséretben a váradi "ordalia"
bizottság elé kísérték. Az istenítéletek embertelen szokásai közül
Váradon a parázson járás és a tüzes kard puszta kézzel való
hordozása divatozott ("kezébe tüzes kard, lábához parázs!" monda
a régi átok) A próbát sértetlenül átvészelő fél egyben nyertese a
pernek. A váradi hivatal adatait pontosan rögzítő "regesták"' sok
adatot szolgáltatnak a pristaldusokról. Így kapott pl. "dominus
Budud pristaldus" 2 márkát a Váradra kísért Camp nevű pereskedő
féltől Márton bíró rendeletére (14). A szintén döntetlen perben
szereplő Buchiko fiainak a király személyét képviselő udvarbíró



(comes palatii) ád parancsot, hogy Bükős pristaldus kíséretében
kötelesek Váradon jelentkezni istenítéletre (15). Az eldöntetlen
perek és megoldhatatlan viták mindig anyagi természetűek,
határsértések, lopások stb. Csak egyetlen egyszer fordult elő, hogy
Pál mester, a vadászok ispánja "rontásért" fogta perbe
Miklós szatmári esperes előtt a Sulymos faluban lakozó Fehér nevű
asszonyt. (16)
Ezek az ügyek, mint láttuk, nem érintették a keresztény hit érdekeit,
tehát nem is lehet őket vallásvédelmi fórumnak tekinteni még akkor
sem, ha a váradi bizottság egyháziakból állt és az "istenítélet"
szertartásait "exorcizmus", ördögűzés előzte meg (17). Eretnekek,
félpogányok, álkeresztények és egyéb "hitet veszélyeztető elemek"
szóba sem kerülnek ennél az intézménynél, amelyet Nagy Lajos
szüntetett meg véglegesen.
Az Árpád-kor első királyainak idejében sűrűn előfordul a másik
hivatali név: abilocha is szintén asszír-perzsa eredetű tisztségnév. A
Szent István által eltörölt gyula-horka-kádár bírói tisztségeknek
valamelyikét sejthetjük mögötte, vagy legalább azok
tevékenységének jellegzetes szerepét a bélyegzőt. A "bilochus"
végrehajtó bakó volt a 12. sz. végéig az országbíró mellett működve,
mint végrehajtó szerve. Nekik jutott a kegyetlen szerep: az arra
ítélteknek eleven testére, István király alatt a homlokra, vállra és
lapockák közé, Kálmán idejében pedig két orcájára égetni a kereszt
jelét (18) Az Aranybulla korában még létezett az intézmény, amikor
II. András "ad pedem comitis", az ispánok hatalma alá rendeli a
bilochusokat (19). Ugyancsak 1222-ből származik a legutolsó
adatunk a bilochus tevékenységéről: Csallóközben Jakabot és fiát
Pétert hamistanúzás miatt, miután arcukra égették a megtüzesített
várkulccsal a kereszt jelét, elűzték őket a környékről (20)



Az elmondottak alapján az inkvizíció hivatalos és forma szerinti
bevezetése magyar földön nem jelentett rendkívüli vagy számottevő
újítást, legalább is az ítéletek végrehajtása terén nem. Hitvédelmi
intézményeink tehát módosultak és alkalmazkodtak a változó idők
változó körülményeihez aszerint, amint az egyház történetében
újabb és újabb eretnekségek ütik fel fejüket.
Ezektől az eretnekségektől Magyarország sem tudott el zárkózni,
sőt mint látni fogjuk, az emberiesség szellemében szívesen tárta fel
kapuit azoknak, akik eszméikért, újszerű Hitükért a nyugati európai
országokból puszta életük mentésével kénytelenek voltak
hazájukból idegenbe menekülni.
Így került a magyar egyház is a nyugati eredetű eretnekségek
áramlatába.
4. PERTZ: MONUMENTA GERMANICA SS. IV. 853.
5. A velencei Szent Gellértet minden magyar ismeri, de annál
kevesebben tudják, hogy magyar vértanútársai is voltak, püspökök
szintén és pedig "de clariori genere". Budli egri (?), Beszter nyitrai és
az Usuba ivadék Torda. Nem von le semmit Szent Gellért
érdemeiből, ha vizsgálat tárgyává tesszük egyesek véleményét,
hogy a "lázadó magyarok" valószínűleg nem szándékosan keresték
halálát, hanem amikor az aggastyán püspök szekéren Kelenföld felé
sietett, elragadták a lovak a szekerét és lezuhant - többedmagával
a róla elnevezett sziklákon.
6. MONUMENTA ARPADIANA: Szent István törvényei II. 8.
7. I. m. Szent László törvényei: I. 11.
8. U. o. I. 27.
9. U. o.: L 25.
10. I. m. Szent István törvényei: I. 34.
11. I, m.: Kálmán törvényei: I. 18.



12. Padányi: Dentumagyaria 151- 4. alatt ugyan nem sorolja fel a
tisztségnevek között, de elméletébe beleillik
13. MOMUMENTA ARPADIANA: I. k. Kálmán törvényei I 29-31.
14. ENDLICHER: Regesta Varadiensis. No. 22.
15. I. m.: No. 178.
16. SZALAY L: Magyarország történelmi emlékei- Milleneumi kiadás
457. oldal.
17. ENDLICHER: I. m.: Bevezetés.
18. MONUNIENTA ARPADIANA: Kálmán törvényei I. 83.
19. IPOLYI A.: Magyar Mithologia II. 243. oldal.
20. FEJÉR I. m.: III. I. 366.
III.
A MAGYAR EGYHÁZ A NYUGATI ERETNEKSÉGEK
ÁRAMLATÁBAN
A Kelet és Nyugat között megtelepült magyarságot a pápaság
mindig bizalmatlansággal nézte és kezelte. Ez a tartózkodó
magatartás a 13. század elején - az inkvizíció kezdete - egyenesen
gyanakvássá fajult. A kettészakadt kereszténység bizánci és római
érdekmezsgyéjén élő nép ismerte a félezred évi küzdelmet és a
gyűlölködést; á két vetélkedő fél között. Egyformán igyekezett a
Komnenosok görög és Orseolo Péter latin-velencei befolyásától
független nemzeti önállóságát megtartani.
A római egyház által mostohagyermekként kezelt magyar
kereszténység soha sem rendelkezett annyi önkormányzati joggal,
mint a nyugati egyházak. A pápaság még legszentebb életű
királyaink korában sem tekintette a magyar népet egyenjogúnak a
többi európai néppel. A pápai "adókönyvekben" még Mátyás koráig
mint "keleti részek - terra gentium" - pogányok földje, szerepel a
magyar föld. Népe mindig nagyobb papi tizedet fizet mint



szomszédjai (21). Mikor a magyar Szent László szabolcsi zsinata
1092-ben elrendeli, hogy a nős papok által keresztelteket nem lehet
keresztényeknek nevezni(22), ötven év múlva, 1143-ban II. Ince
"privilégiumot" ad a spanyol és francia papságnak, hogy
megnősülhetnek (23). Az első magyar bíborost, Bánca István
püspököt csak 1243-ban nevezi ki (amikor már a jelentéktelen
dalmatáknak egész sora viseli a bíbort, nem említve a többi nyugati
népeket) és őt is Rómába tartja a pápai kúriában. Ezt az első magyar
bíborost csak 1471-ben követi a II. Pál által kinevezett Várdai István,
aki magyar dacból több sürgetésre sem megy el a bíbor kalapért,
amíg azt a pápa Veronai Gábor ferences szerzetessel el nem küldi
neki (24). A püspökök kinevezési joga körül hosszú századok
folyamán támadtak olyan viták, hogy már Zsigmond király tilalmazza
az egyházi tisztségek egyoldalú kiosztását(25), sőt Mátyás király
majdnem önálló nemzeti magyar egyházat alakít, mert a pápa az
ország ellenségeihez szított (26).
De a 13. század volt talán a legnagyobb bizalmatlanság kora a
pápaság részéről Magyarország felé. A magyar egyháztörténelem
legszomorúbb évszázada ez. Ami sem azelőtt, sem azután nem
történt meg, II. Andrást két ízben is kiközösítik a pápák és vele az
egész ország népét, amely a keresztény eszméket ebben a korban
már oly mély vallásossággal tartotta magáénak. A kiközösítést
idegen főpapok hajtották végre ugyan abban az évben, amikor
éppen II. András király leányát, Szent Erzsébetet IX. Gergely 1235
május 26-án, az év pünkösdjén szentté avatta. A világraszóló
ünnepségeken minden, aprócska német birodalmi herceg teljes
joggal részt vehetett, sőt a szent hamvait még a kor
"Antikrisztusának" titulált II. Frigyes is hordozhatta a vállain, csak a
kiközösített magyar apa, II. András és fia, IV. Béla nem vehettek
részt a családi ünnepségeken. A Szenttéavatási bulla sorra veszi
Erzsébet erényeit, megemlíti, hogy Thüringia fejedelemasszonya



volt, de még csak egy szóval sem emlékezik meg magyar
származásáról, királyi szüleiről. Az agg pápa öröme, hogy a kor
legnagyobb szentjét oltárra emelhette, oly nagy volt, hogy külön
nagy bullában igyekszik ezt megosztani III. Ferdinánd Castilla
királyának özvegyével, Beatrixszal és ebben a bullában felsorolja
még a cseh király leányát, Ágnest is, mint élő szentet és dicséretét
zengi az akkori magyarság ősi ellenfelének, a cseh királynak (27).
Csak a magyarok királya és népe sehol. Pedig éppen II. András volt
az, aki 20.000 könnyű magyar lovasával még a Szentföldet is
bejárta, hogy a pápa felszólításának eleget tegyen. Keresztes
hadjáratát a nyugati történelem még a "kisebb" hadjáratok sorában
sem említi meg ugyanakkor, mikor a többi, nyugati keresztesek
aprócska hercegségei, akik sokszor saját országuk határán is alig
jutottak messzebb, a pápák elismerését vívták ki maguknak. Róma
minden magyar ügybe beleszólt. IV. Béla mentegetődző levelei,
hogy két leányát miért adta a kievi és lengyel hercegekhez feleségül
és még inkább, miért engedte meg fiának, V. Istvánnak, hogy Kötöny
kun király leányát vegye nejéül, mind azt mutatják, hogy a pápa
bizalmatlansága nem hogy szűnne, hanem inkább fokozódik. Nem jó
szemmel nézik a pápák még Julián keleti útját sem keleten maradt
testvérnépünk felderítésére éppúgy, mint féltékenyek a Miskolc
nembéli Panity küldöttségre 1259-ben Kubilaj tatár kánhoz, pedig IV.
Béla csak azért küldte, hogy egy újabb tatárjárást elkerülhessen az
ország. Ugyanezekben az években IV. Ince közvetlen követeket
küldött, megelőzve Panity mestert tíz évvel Carpino János ferences
szerzetes személyében (28) és az alig alakuló kapcsolatokat
igyekszik "fehér lovas ajándékkal" barátsággá alakítani a Lombardia
Ascelia domonkos rendi küldöttjével. (29).
A pápaság bizalmatlansága a magyarsággal szemben azonban,
abban tetéződött, hogy a 13. század elején - mint mondottuk, az
inkvizíció megindulása -idegen származású főpapság kezébe adta



az ország vallási ügyeinek intézését, akik azonban nem maradtak
meg egyházi funkcióik mellett, hanem amint láttuk és látni fogjuk,
kezükbe vették az ország politikai, sőt részben gazdasági ügyeinek
irányítását is. Ezt a helyzetet a korabeli és a magyar egyház belső
ügyeinek megítélésére legjobban illetékes Paulus Hungarus
bolognai egyetemi tanár ítéli el feljegyzett előadásaiban már 1221
ben, mielőtt megalapította volna Magyarországon a Domonkos
rendiek tartományát és megszervezte volna az inkvizíciót (30). "Az
Anglikus érsek nem ismeri a magyar népet, nem beszéli annak
nyelvét, akiknek pásztorául rendelte őt az Isten. De vajon rendelhet
e Isten olyan pásztort, akinek a bárányok nem ismerik a szavát?" (31
).
Ez a két mondat a magyar alsópapság országos véleményét fejezi ki
a híres bolognai egyetem nemzetközi hallgatósága előtt az
országban uralkodó főpapokról. Előadásába beleszőve tovább viszi
a gondolatot és egy keserű igazságot tár fel tanítványai előtt
következő szavakkal: "Becsületünket nem szabad másoknak
átengedni és ez szól a magyarok ellen, akik szívesebben mozdítják
elő mások ügyét, semmint a sajátjukat, szívesebben emelnek
tisztségekbe idegeneket, semmint magyarokat..." (32).
Magyarországi Pál mester panasza és kesergése nem alaptalan.
Csak folytatása a Bánk bán keservének, aki a német szellem
magyarföldi előretörését állította meg tőre hegyével, meráni Gertrud
szívébe mártva azt. A 13. század hajnalán, bár a germán szellem
egy kissé megtorpant a királyné-gyilkosság nyomán és II. András
már kiűzte az országban országot alakítani szándékozó Teuton
lovagrendet Erdélyből, de új idegenek jöttek, küldte őket a pápaság,
mert nem bízott a magyar kereszténység őszinteségében.
Mikor Magyarországi Pál hazai földre lépett nyolc honfitársával,
megalakítandó a magyar Domonkosok tartományát, valóban csupa



idegen főpapokkal találta szemben magát. Esztergom érseke, akit
már annyit támadott bolognai tanszékén a flamand, szerinte
"anglicus" származású Róbert kemény és hajthatatlan, nem ismeri
sem a népet, sem a nyelvet és minden fenntartás nélküli kiszolgálója
a pápaság nemcsak vallási előírásainak, hanem politikai érdekeinek
is. Pál mestertől tudjuk, hogy visszaél prímási jogaival: "palliumot"
hord egyházmegyéjén kívül is, amely a magyar jogszokás szerint
nem illeti meg (33). Azt is megtudjuk róla, hogy nem őszinte, hanem
a diplomaták simulékonyságával engedékeny is tud lenni
ellenfeleivel szemben, akikről sejti, hogy holnap legyőzői lehetnek.
Megrója, hogy az általa kiközösítetteknek "békecsókot" ád a nagy
nyilvánosság előtt, de azért mégis kijelenti, hogy az illető nem
érdemli a békecsókot, mert ki van közösítve. ( 34)
Idegen származású a nagy hatalmú veszprémi püspök is. Bertalan
aki csak vonakodva koronázza meg II. András új feleségét,
Courtenay Jolandát (35). Idegen az ország belső életében oly sokat
szereplő Crescens esztergomi kanonok is csakúgy, mint a spanyol
Simon és a német Rembald János-rendi perjel, akik kikönyörgik a
pápa felmentését II. Andrásnak a kiközösítés alól (36). Olasz
Prenestei Jakab, a pápa teljhatalmú megbízottja, aki előtt az egész
ország térdre borul. Az ország tényleges főinkvizítora Teutón János,
benső barátja pedig a Teuton-lovagrend világhatalmat jelentő
nagymestere Salza Hermann, németek.
Két ízig-vérig magyar püspök szerepel csupán az inkvizíció
megindulása éveiben: a pécsi Csák- nembéli Ugria és a közrendű
származású Göncöl kalocsai érsek. Az első a pápa rendeletére
többet él egyházmegyéje területén kívül, mert hadat kell vezetnie a
balkáni bogumilok-patarénusok ellen. Kereszteshadjárata majdnem
egy évtizedig tart, úgyhogy a magyar ügyekbe, népe sorsába semmi
befolyása nem volt, csak a pápák elégedetlensége jutott
osztályrészéül, mert nem sikerült a felburjánzó eretnekséget kiirtani



(37).
A másik, Göncöl érsek sem volt sokáig úr Kalocsán, mert amikor
1222-ben a pápa elküldte teljhatalmú megbízottját Viterbói
Aconciust magyar földre, a hatalmára és küldetésére annyira
érzékeny pápai legátus izent neki, hogy Spalatóban jelenjen meg
előtte. Göncöl megjelent ugyan, de a magyar ügyekbe beavatkozást
nem tartotta célravezetőnek a pápai legátus részéről, mire az
"tudatlannak és gőgös magyarnak" minősítette és megfosztotta
egyházi méltóságától. (38)
Eltekintve attól, hogy a főpapi kar tagjai idegen származásúak,
állandó viszály folyik közöttük. Határvillongások, érdeksértések,
anyagi ellentétek okozzák ezeket a viszályokat. Sokszor még a
pápák is kénytelenek beavatkozni püspökeik elmérgesedő vitáiba.
1222-ben III. Honorius pápa előtt a veszprémi püspök és a
pannonhalmi Szent Márton apátság vitás ügyét intézik. Még az
"erdei emberek" által épített Szent László templom lerombolását is
követeli a bencés apátság, mert az ő területükön, az ő engedélyük
nélkül, bár a veszprémi püspök jóváhagyásával alapult. A veszprémi
püspök kiközösít több papot, akik a monostor szolgálatában állnak.
Vita tárgya a szent olaj és papszentelés joga is. De főképp a papi
tizedek. Miután a nép nem hajlandó mindkét vitatkozó félnek fizetni,
ezek egymás között marakodnak. A tétel elég nagy: csak a
zselicségi makkoltatók 10 falva IV. Béla korában háromszáz telek
mindegyike után fizet összegezve: 300 hízott sertést, 1800
kidolgozott kecskebőrt sarunak. Ez, csak Zselicség, Somogy egy kis
csücske. De vitatják a Balaton-melléki borokat is, mindkét fél várja,
hogy neki fizessék a "capetiákat" a királyi szerviensek ajándékát
(39). Annyira mennek, hogy Paulus Hungarus keserűen megrója a
pannonhalmi apát urat: "A keresztség előtt senki sem tagadja meg
az egyháznak és ezért helytelenül jár el Szent Márton magyar
apátja; ha a tizedeket követeli azoktól, akiknek a



megkeresztelésükről elfelejtett intézkedni."(40)
III. Honorius pápa egész életre szóló megbízatást ád Szekszárd és
Székudvar cisztercita apátjainak, hogy minden vitás ügyben ami
anyagi természetű, eljárjanak, kivéve azokat, ahol maguk a
ciszterciták is érdekelve vannak (41 ). Ismeretes a heves vita és
hosszú pereskedés az esztergomi érsek és veszprémi püspökök
között a királyok koronázási joga felett. Próbálják megoldani pápai
rendelettel, hogy mindkettő egyszerre koronázzon, de ismét
összekapnak, hogy melyikük tartsa jobb kezével a koronát. Végül a
pápa salamoni igazságot szolgáltat: a királyt Esztergomnak, a
királynét Veszprémnek adja megkoronázásra. De marakodnak a
püspökök saját káptalanjaikkal, kanonokok plébánosokkal és
egymás között is. Esztergom és a Szepes káptalanjai hírhedtek
évszázados harcaikról. Az egyházi élet a 13. század első fele a földi
előnyökért lelkieket felejtő papság korszaka.
Nincs is nagy tekintélye és becsülete a főpapságnak. Göncöl
kalocsai érsek utódját és kíséretét 1222-ben a nép megtámadta és
tettleg bántalmazta (42). A pápai decrétum kiközösíti a támadókat,
mint ezt egy 1269-ben lezajlott lázadás előzményeiből tudjuk (43).
Utódját a Phylpes-féle összeesküvés alatt majdnem elrabolják, hogy
tetteiért felelősségre vonják (44). Bertalan püspököt Ogaz bán
emberei lerángatják lováról és ruháját széttépik, szolgái közül kettőt
agyonvert a tömeg (45). Későbbi korban Kun László idejében magát
a pápai legátust, Fülöpöt elfogják, két kanonokjának kitolják a
szemét és őt magát is halállal fenyegetik, csak Finta vajda mentette
meg az életét (46).
A főpapság aszketikus és erkölcsi élete az idegen származásúaknál
talán magasabb színvonalúnak tetszik első látásra, pedig a helyzet
az, hogy a magyar eredetűek jobban megállják helyüket ezen a
téren is. A tatárjárás alatt elpusztult püspökök, mint katonák álltak ki



az országvédésben. Halálukkal nagy űrt hagytak maguk után. Az
idegen Róbert utódja a magyar Mátyás Esztergom érseke, Csáki
Ugrin az új kalocsai főpap ott vesztek Mohi pusztáján. Velük együtt
estek el hazájukért a "nagy tudományú és nemes jellemű" Gergely
győri, Jakab nyitrai és Rayna1d erdélyi püspökök.
De a tatárjárás után újból sok kívánni valót hagy a főpapság erkölcsi
színvonala. Elég csak a Kún László korabeli Miklós esztergomi
érsekre gondolni: a megözvegyült Kötöny Kún Erzsébettel ágyas
viszonyban élt és annyi botrányra adott okot, hogy le kellett
mondania. Nem volt jobb e téren Gergely esztergomi, majd budai
prépost sem, László király nagy tivornyáinak ismert korhelye, akit
ágyában gyilkoltak meg (47). Bár akkor is voltak jó magyar
püspökök, akik a helyzet magaslatán álltak. A váradi püspökből lett
új esztergomi érsek Ladomér, keményen nyúlt az ország meglazult
gyeplője után. Hont Pázmány János szelíd munkatárs érseke
harcaiban. A közrendből sarjadt Timót zágrábi püspöknek külföldön
is nagy és tudós híre volt. (48).
Ennek a kornak legnagyobb kritikusa az országszerte nagy
tiszteletnek örvendő, Nyulak szigetén vezeklő Árpádházi Margit.
Magyar legendájának panaszos szavai szerint: "...mynden
jogosságnak zertartasa nekevel es hatra vetven az isteny félelmet
mynd ersekekben es pispekekben es mynd iobbagyokban ..."
Ezekkel a szavakkal bírálja az egyházfők érdektelenségét és
visszaéléseit és siránkozik azok sorsa felett, akik mint "szegények
és nyomorultak, akik gyötretnek s elnyomatnak és minden igazság
egyenessége nélkül vesznek el még a püspökök és érsekek kezétől
is". (49)
A Margitot szentté avató bizottság az 1272-3-ban és még később,
1276-ban Magyarországon járt tagjait is megdöbbentette az a teljes
közöny és részvétlenség, amely ezeket a vizsgálatokat az egyháziak



részéről kísérte. Végig böngészve a kanonizációs jegyzőkönyveket,
egyetlen püspök sem jelent meg a bizottság előtt, egyetlen
magasabb egyházi méltóság nem szerepel a tanúkihallgatások
során. Szakoly váci dékán-kanonok volt az egyetlen magasabb
egyházi méltóság a sok kihallgatott tanú mellett, akik az ország
minden részéből megjelentek. Ezek a szegények, a falvak egyszerű
népei, elszegényedett nemesek, "prostituáltaknak" tartott jámbor
asszonyok, a beginák, sőt besenyők jelennek csak meg a két
középkori mesterember és pár falusi pap mellett (50).
Elgondolkoztató a főpapság teljes, majdnem tüntető távolmaradása.
Ha ennek okát keressük, azt kell hinnünk, hogy nem egyedül a
"beginizmus vádjának árnyéka miatt" maradtak el. Az álszent és
farizeusi felfogás nem akarta magát a jámbor asszonyok
"eretnekgyanús" hírével kompromittálni. Inkább talán az volt az ok,
hogy a szentéletű királyleány kemény társadalomkritikája, amit
társnői előtt felpanaszolt, nem maradt meg a Nyulak szigeti
klastrom szűk falai között, hanem a vele élő országnagyok leányain
keresztül ismertté vált. Ez lehet talán végső oka, hogy annyi
alacsonyrendű és nyomorgó szegény sereglik össze a vizsgálat
hírére és ezért marad távol minden országos nagyság, akár laikus,
akár egyházi.
A 13. század elején - mindig az inkvizíció kezdetére kell gondoljunk
a magyar alsópapság helyzete sem volt jobb, mint egyházi
feletteseié.
Alaposabb vizsgálat és nyugati párhuzam vonása után azonban azt
kell mondanunk, hogy emelkedettebb volt a korabeli, nyugati
országok alsópapjaiénál. Országos viszonylatban inkább csak a
keleti megyékben, a topcsák vidéken, Gácsország határperemén,
Máramarosban, Beszterce-Naszódban és Csik megyében volt nagy
paphiány, de itt a lakosság is nagyon megritkult, amely alkalmat és
módot adott a hegyekben lapuló oláh pásztorok lassú



beszivárgásának az ország szíve felé. A lakosság milliós tömegeihez
viszonyítva azonban a magyar egyház jobb arányszámban
rendelkezett az alsópapsággal, mint a korabeli nyugati országok.
Magyarországon a Lateráni IV. zsinat nem tett intézkedést, hogy
"laikusokat nem szabad alkalmazni igehirdetésre még papok
hiányában sem... ", mint a többi országokban. Tudás tekintetében
sem maradtak lényegesen hátrébb a magyar papok, mint nyugati
társaik. Bár a latin műveltség nem volt nagy, sokszor csak a
liturgikus szövegek félig emlékezetből, félig könyvből olvasott, vagy
mondott imádságaira, szertartásaira szorítkozott, mégis
magasabbnak mondható, mint nyugaton. Kétségtelen, hogy európai
nagy egyetemek közelsége a nyugati országok papságának
nagyobb arányú magas egyházi műveltséget tudott adni. A
magyarföldi káptalani és kolostori iskolák számszerűleg sem
maradtak hátrébb a szomszédos országok hasonló intézményeinél.
Ezek a káptalani iskolák, melyekhez már II. András korában az udvari
iskola is társul, a korszellemnek megfelelő latin műveltséget
nyújtottak az ifjú tanulni vágyóknak. Még a szabolcsi zsinat Szent
László korában, 1092-ben elrendeli, hogy pappá csak tanult embert
szabad szentelni. Ha valakit már azzá szenteltek volna és eddig nem
végezte el tanulmányait, azt sürgősen pótolja, elbocsájtás terhe
alatt. A 13. század elején a püspököktől már azt is megkövetelik az
előírások, hogy az egyházjogban legalább akkora jártasságra kell
szert tenniük, hogy az egyszerűbb eseteket megoldhassák. 1279
ben a kerületi esperesektől kívánják ugyanezt azzal a megtoldással,
hogy a szentbeszédek tartásában is jártasak legyenek (51).
Lényegesen hozzájárult ehhez a pásztorációs műveltséghez Paulus
Hungarus országszerte elterjedt "Liber Penitentialis" című munkája
is (52). A tatárjárás után elég nagy volt a visszaesés a tanulás terén.
Az inkvizíciós perek folyamán nagyon sok falusi pap szerepelt, mint
tanú és vallomásaikból komoly műveltség képe verődik vissza.



Később, főképp az Anjou-korban ez a műveltség még jobban
emelkedik. Ebből az időből ered a pápák kiváltságlevele, hogy a
Rómában megjelent magyar papoknak nem kell vizsgát tenni latinból
és szövegolvasásból ahhoz, hogy misét mondhassanak Szent Péter
sírja felett. Ez az előírás az összes nyugati országok, köztük az olasz
papságot is érintette. (53),
A cölibátust, papi nőtlenség rendeletét Szent László 1092-ben
tartott szabolcsi zsinata igyekezett szabályozni. Előírás szerint a nős
papok nem élvezhetnek egyházi javadalmat, vagy ha eddig élvezték
volna, le kell mondaniok. Az általuk megkeresztelt hívek nem
számíthatnak keresztényeknek.
Nem viselhetnek a nős papok egyházi ruhát sem, amely őket peres
ügyek esetén a világi fórum alól kivéve, egyházi bíróságok elé utalta.
A kemény rendelkezéseknek azonban nem lehetett mélyreható és
nagy hatása, mert magában a Szent László legendában is szerepel a
"váradi püspök leánya", akit a hős király kiszabadít a kunok kezéből
(54). Vannak okirataink száz évvel későbbi időkből is, a papok
nősüléséről. 1181-ben III. Béla király jelenlétében zajlott le egy
birtokcsere, amely szerint Froa asszony, "Marcal prépost felesége"
Zelews nevű birtokát eladja Farkas nádornak, ámbár azt már az
Ispotályos rendnek ígéretben odaajándékozta (55). Benedek tatai
plébános egy Szent Lukács evangéliumi töredéket vásárol meg
elődjének "özvegyétől". Árpádházi Margit kanonizációs perében is
szerepel a Gede nevű técsi pap feleségével Máriával együtt a tanúk
sorában (56). Komját község papja Smaragd, szintén nős pap volt
(57) csakúgy, mint az 1282-ben lezajlott Sugatag-völgyi két pap
Simon és Deske, akiknek feleségeik a többi falubéli asszonyokkal
együtt dolgoztak a "sóbányákban". (58).
21. RENOUARD Y.: "Les relations des papes d'Avignon et des
compagnies commerciales et bancaires de 1316-1378. Paris, 1941.



645-6. Magyarország ezek szerint az adatok szerint évi 24
aranymárkát fizetett krakkói súlyban. A "kollektor" Malabayla Antal,
VI. Kelemen pápától ezekben az években azt a megbízatást kapta,
hogy hamisítsa meg a számadáskönyveket Franciaország javára
azzal, hogy a francia évi egyházi adó, vagy "Péterfillér" 20
aranymárkáról szóló összegét ugyan jegyezze fel, de csak a felét
hajtsa be.
22. MONUMENTA ARPADIANA: Szent László törvényei: II. 28.
23. Arch. V. Reg! Vaticana 299. folio 49/r. - 49/v. (Bulla Clementis
PP. VII)
24. PASTOR L.: Historia de los Papas. IV. 556.
25. ECKHARDT F.: Magyarország története. Buenos Aires é. n. 121.
old.
26. PASTOR: i. m.: 1V. 25.
27. MONTALEMBERT C.: Santa Isabel de Hungria. Buenos Aires,
1917. 421 old. IX. Gergely pápa 1235 május 27-én kiadott bullája
"Gloriosus in majestate" címmel. Egyébként Szent Erzsébet "lelki
vezetője", Németország hírhedt inkvizítora, Marburgi Konrád,
sokszor véresre korbácsolta a magyar király leányát, akinek a
szenvedéseiről atyja, II. András értesülve, elküldte bizalmi emberét
Miskolc nembéli Panityot, hogy az özvegyet Magyarországra hozza.
A küldöttség fonás közben találta, azzal tartotta fenn magát és
három gyermekét. Erzsébet nem akart szülőföldjére jönni és nagy
szegénységben halt meg 1231 november 19 én.
28. RUNCIMANN S.: Historia de las cruzadas. Madrid, 1946. III. 281.
29. U. o.: III. 49.
30. MANDONNET P. O. P: Saint Dominique. l'Idée, l'Home, l'Oeuvre.
Paris, 1937. 28. oldal.
31. Codex Bibliothecae Vat. Fond. Borghese 261. folio 90/r-a.
32. U. o.: "honorem nostrum alienis dare non dobemus, et est contra
hungaros, qui libentius promovent alienos quam suos": fol. 8.3/r-a.



33. U. o. "Nota quod archiepiscopus extra provinciam suam pallio uti
non debet etiam si sít consuetudo regionis, et est notandum contra
Strigoniensem". Fol. 83/r-c.
34. U. o.: "Si prelatus excommunicatum decipit ad osculum, per hoc
presumitur, quod non sit ille excommunicatus; et este notandum
contra Strigoniensem, qui recipit excommunicatum a se ad osculum
pacis. quem tamen portea nihilominus dicebat excommunicatum".
Foi. 90/v-b.
35. Bertalan veszprémi püspök állandó hadilábon állt Péter győri
püspökkel, II. András bizalmasával, aki nagyon sokat járt külföldi
követségekben. ő hozta magával Konstantinápolyból Jolántát, a
király második nejét. II. András oklevele, 1217. lI. 8-án. Hazai
Okmánytár IV.
36. HERGENRÖTHER: Historia Ecclesiastica, IV. 217. old. Madrid,
1898.
37. MARGALITS E.: Horvát történelmi repertorium, Budapest, 1908,
228. oldal.
38. U. o.
39. Innocentti pp. Registrorum Lib. XV. No. 7.
40. V. ö.: 31. számú jegyzet: Fol. 82/r.
41. V. ö.: 39. sz. jegyzet.
42. Kassai kódex: anno 1269. 43. U. o.
44. U. o. 12.sz.
45. U. o. anno 1248 - 28.
46. U. o, anno 1285 - 19.
47. HÓMAN-SZEKFŰ: Magyar Történet L 604.
48. PERTZ: MG. SS. VI. 860.
49. MAGYAR NYELVEMLÉKTÁR VIII. 82.
50. MONUMENTA ROMANA EPISCOPATUS VESPRIMIENSIS.
Budapest, 1896. L 305. oldal.



51. Kassai kódex: anno 1279 - 22.
52. MANDONNET P. O. P.: La "Summa de Poenitentiae magistri Pauli
Fresbyteri S. Nicolai" Különnyomat: Festschrift M. Grabmann. 1938.
525. old.
53. HERGENRÖTHER: i. m.: IV. 121.
54. MALONYAI D.: A magyarság művészete. II. Budapest, 1909. 78,
old.
55. CSANKY D.: Az Árpádkor története. I. 18. old.
56. MONUMENTA ROMÁNA EP. VESPRIMIENSIS. I. 337.
57. Kassai kódex: anno 1254. - 3.
58. U. o. anno 1282. - 23,
Már említettük, hogy a cölibátus törvénye nem volt általános
érvényű az egész egyházban. Voltak kivételek, "privilégiumok",
melyek pl. a spanyol papságot feloldották ez alól a rendelkezés alól.
Híres II. Ince privilégiuma a spanyol papságnak 1143-ból (59), Azért
érdemes ezt a privilégiumot megemlíteni mert az avignoni pápák
korában az erdélyi szász papság is megkapta ezt a kiváltságot. Ez
arra mutat, hogy a szász városok oly nagy paphiányban szenvedtek
az elpolgárosodás és a nagy gazdagság felhalmozása folytán, hogy
csak ilyen engedményekkel kísérletezve próbáltak a helyzeten
segíteni, nehogy magyar papságra legyen utalva a lakosság (60). Ez
a privilégium két részből áll: "Rubrica de cohabitatione clericolvm et
mulierum" címen rendezni akarják az egyházi felsőbb hatóságok a
városi "oltár-káplánok" sanyarú helyzetét. A "rector altaris" - "oltár
káplán" fogalommal jelölt városi papok a 13. század folyamán a
gazdag magánosok vagy a céhek által a városi székesegyházakban,
plébánia templomokban oltárokat állítottak fel, nagy alapítványokkal
gazdagították és az alapítvány kamataiból éltek. Lelkipásztori
tevékenységet nem folytathattak, csak az oltár szentjének a
kultuszát terjesztették és naponta miséztek a céhek egy-egy
kiküldöttjének jelenlétében. Miután a káplánoknak a jelzett



alapítványi kamatokon kívül más bevételi forrásuk nem volt és
egyszerre csak egy oltárnak lehettek szolgái, nagy nyomorban éltek.
Saját fenntartásuk állandó bizonytalansággal járt, "concubinatus"
ban éltek a gazdagabb családok idősebb, hajadon sorban maradt
leányaival. Egész sor ilyen eset szerepel az inkvizíció előtt főképp a
gazdag szász városokban, de Kassán, Lőcsén, Bártfán, sőt később
Veszprémben és Óbudán is. Ezekkel az esetekkel az inkvizíciós
perek során hosszabban foglalkozunk.
Az említett II. Ince féle privilégiumot VI. Orbán pápa 1388-ban adta
meg a szász papságnak, de bizonyos "szemhunyással" elnézve az
oltár-káplánok "együttélését" a polgári családok leányaival azzal a
feltétellel, hogy ennek az állapotnak nem szabad "nyilvános" és
"közismert" jelleget adni az egyszerűbb hívek botránkoztatására
(61). Abban az esetben, ha az együttélés nyilvánosságra került, a
pápa " excomunicatio ipso facto"-val ítélte a vadházasságba leledző
káplánokat és egyben felhatalmazta az alapítványt tevő céheket,
hogy a megtévedettet megfoszthatják jövedelmének kétharmadától.
Az elvont egyharmad rész a céhet illette, a másik harmad rész pedig
a templom javára íródott. Nem kétséges, hogy ez a "humánus"
rendelkezés kiszolgáltatta a kapzsi, s gazdagságot halmozó városi
polgárság kénye-kedvének az amúgy is sanyarú viszonyok között
élő alsópapság eme szerencsétlenjeit. Miután két "viriy donei"-re
alkalmas bizalmi emberre hárult a káplánok erkölcsi életének
felülvizsgálata, az eredmény nem lehet kétséges. (62)
A celibátus alól felmentő kiváltságnak másik része a "Rubrica de
cleriscis coniugatis" címen a szabályosan házasságban élő papok
helyzetét határozza meg. Házasságukat elismerik, ha "szüzeket"
vettek el feleségül és nem özvegyeket (63). Igyekezniök kell, hogy a
leányzók tiszta erkölcsűek és jó családok tagjai legyenek. Ne
engedjék, hogy a feleségek hivalkodó viseletükkel az egyház
tekintélyének ártsanak. A nős papoknak is kötelező az egyházi,



megkülönböztető ruha, amely hosszú fekete tunikából kell álljon.
Hajukat úgy kell viselniök (egy 17 cm.-es átmérőjű karikát kopaszra
nyírva fejük tetején), hogy a nép azonnal meg tudja különböztetni
papi mivoltukat. Mindazokat akik az előírásokat megtartják,
semmiféle világi hatóság nem citálhatja, nem ítélheti még bűntény
vagy kihágás esetében sem (64).
Az eddig említettek oroszlánrészben a városi alsópapság erkölcsi és
anyagi helyzetét érintették. A falusi alsópapság életformája nem
mutat nagy eltérést városi kartársaitól. A szentistváni "tíz falu, egy
templom" rendelkezés mellett ugyan szerepel a két ház, négy ló
stb., de ez a helyzet azóta nem hogy javult, hanem inkább
rosszabbodott. Külföldi leírások sokszor emlegetik a magyar papság
prémjeit, ködmöneit, kucsmáit, mint a legnagyobb fényűzés jeleit.
Mondanunk sem kell, hogy ez a nyugati ítéletformálás "fényűzésre"
utaló része teljesen alaptalan. Falusi papságunk ruházata valóban
túlnyomóan prémekből állott, mert az ország vadbősége prémes
állatok terén ezt a viseletet a legolcsóbbá tette. Magyar földön
olcsóbb volt egy prémes köpeny, mint az olasz földön gyártott
mosatlan, gyapjúból szőtt tunika.
Királyaink rendszabályozzák falusi papságunk nagy szenvedélyét a
vadászat és főképp a solymászat iránt. Pedig ez sem amolyan
"nyugati fényűzés", hanem a mindennapi megélhetésnek egyik
formája: a vadhúsnak, mint tápláléknak beszerzése. Sok apró falusi
plébániának vannak a 13. században vadászati jogai, de csak egyéni
fogyasztás céljára (65). Ugyancsak tilalmazzák a solymászatot is,
mint papi kedvtelést. Pedig ennek a célja is az előbb említett vadhús
beszerzése, amelyre a sólyom fajták, főképp a sokat szereplő
kerecseny nagyon alkalmasak voltak. Ha a nagy múltra visszatekintő
magyar solymászat közkedveltségét ismerjük, természetesnek
tűnik, hogy a népi szokások alól a papság sem vonhatta ki magát.
Kézai Simon, Kún László krónikása is szenvedélyes solymár volt



(66), Mégis vádolnak falusi papokat - más ügyekkel terhelten is
solymászat miatt. Így került a Bodrog-megyei Gyöpös (Guopos) falu
papja Menyhért 1280-ban az inkvizíció elé, mert nemcsak hogy ő
maga solymászott, hanem valami régi szokás szerint, karácsony
ünnep körében tartott szertartást végzett a fiatal kerecseny
madarak megáldásával (67).Ugyanez a vád a Somogy-megyei
szalacskai pap, a sánta Péter ellen. Ő is megáldotta karácsony
ünnepek alatt a sólymokat és részt vett a nép "madár-ünnepén"
1282-ben (68). A "sámán-perek" jegyzőkönyvei sok esetben
emlékeznek meg a solymászatról és az ősi kor szokása szerint a
vádlottak tisztjéhez tartozott azoknak szárnyra bocsátása.
A fegyverviselés tilalmát a Lateráni IV. zsinat 1214-ben az egész
egyházban elrendelte a papok számára. Nem tartotta
összeegyeztethetőnek, a vallás képviselői keresztet tartó kezében a
nyilat, kardot és egyéb fegyvereket. A magyar közállapotok azonban
annyira rosszak voltak, hogy a papság sokszor kényszerült
önvédelemre. Paulus Hungarus mester bolognai előadásaiban említi
a fegyverviselésre vonatkozólag: "vannak országok, ahol a régi
szokások alapján a papoknak meg kellene engedni ezt. Illetik e
szavak a magyar papságot, amely személyi-testi épségének és
vagyonának a védelmére sokszor kényszerül fegyvert ragadni.
Igazságtalan eljárás tehát, ha ezt a szokásjogát elveszik tőle." (69)
Ugyancsak elítélendőnek tartják az alsópapság lovaglását is. Ez a
"nyugati szemléletből" induló tilalom a fényűzést vette alapul, amit a
lótartás nyugaton jelentett. A magyar lótenyésztés nagyfokú
elterjedéséről a pápáknak fogalmuk sem lehetett és a középkori
Franciaországban uralkodó igás- és hátaslovak nagy hiányának
egész irodalma van. Nem volt jobb a helyzet e tekintetben Német
és Olaszországban sem, ahol valóban csak a kiváltságos
lovasrendeknek és gazdag földesuraknak voltak személyi
használatra rendelt lovai. (70).



Magyar földön csak Kún László korában jelentkeznek a lóhiány
hatásai, mert a muzulmán kereskedők egész Indiáig szállítják az
olcsó pénzen szerzett kitartó magyar lovakat. (71 ).
Egyházi vonalon magyar földön egészen mindennapos dolog volt a
lóhasználat igás, vagy hátasló változatban. Már Szent István is négy
lovat ír elő a "tíz falu, egy templom'' rendeletében. Királyi és
monostori méneseink ebben a korban is nagyban tenyésztették a
lovasnép kedvenc állatait. Mindezek ismeretlenek maradtak
nyugaton, amely kereskedők által kiterelt lovakat "equus hunnicus"
hún lovaknak nevezte (72), Egészen érthetetlen volt a nyugati
egyházak előtt az a szokás is, hogy a temetések után a halott
hozzátartozói a legszebb hátaslovát, néha többet is, az egyháznak,
főképp a temető papoknak ajándékozták. Az ősi pogány, lovakkal
való temetés maradványa ez: az ajándékozott "özvegy ló" hátára
nem ült senki az elhunyt gazda rokonságából. Farkukat lekurtítva
átadták őket a papoknak. Hagyatéki okiratokban középkori
történetünk folyamán ezrével vannak ilyen ló ajándékozások. Az
esztergomi Bors özvegye, Anna, 1238-ban a Domonkos-rendieknek
ajándékozza elhalt férje fekete lovát nyergestől, szerszámostól a
Dunántúlon csak úgy, mint VizaknaiMiklós erdélyi alvajda 1465-ben
ötven anyakancát ajándékozott hatvan csikóval együtt a kolozsvári
Domonkosoknak és adományát megtetézte még egy kocsival,
amelyet négy ló húzott és az adományozó feleségét Krisztináta
templom kriptájába vitték. (73).
Az egyház tilalma a lótartásra azonos a kolduló rendek felfogásával.
A Domonkos- és Ferenc-rendieknek kiközösítés terhe alatt tilos a
lóháton utazás. Érthető tehát, ha javarészben ezekből a kolduló
rendiekből verbuválódó inkvizitorok a peres eljárásoknál legalább is
"súlyosbító körülménynek" tekintették, ha vizsgálatuk elé lóháton
utazó papok kerültek.



Szűkös egyházi jövedelmét az alsópapság igyekszik
mellékkeresettel gyarapítani. Valószínűleg nekik köszönhető a
méhészet elterjedése. A somlóvásárhelyi hitelhelyi apácák birtokán
négy falusi pap foglalkozott méhtenyésztéssel, ahol az értékesebb
termék nem a méz, hanem a viasz volt (74). Az enyingi plébános
Szákoly, mint tanú szerepel V it a1is esztergomi polgár ellen, akit
azzal vádoltak, hogy a viaszt összevásárolta és igyekezett az
országból kicsempészni, megkárosítva a magyar egyházakat,
főképpen az Esztergomi káptalant. A plébános szerint az Enying
környékén levő falvakban sok a "méh-gyár" és ők, akik átadták a
kereskedőnek a viaszt, azt hitték, hogy a káptalan kiküldöttje. Négy
szekér viasszal távozott a hamis "questor", akit egyébként azzal is
gyanúsítanak, hogy kapcsolatban áll a "beginákkal" és így az
inkvizíció elé került az ügye, mint eretnek-gyanúsnak. Ebből az
1265-ben lezajlott perből tudjuk azt is, hogy az esztergomi káptalan
magának tartotta fenn a jogot, hogy a gyertyaöntők jámbor
szervezetét irányítsa és annak üzleti ügyeit ellenőrizze (75), Két
másik perben, János lábatlani pap és Radó, háti plébános
szerepelnek mint tanúk és kiderül róluk, hogy "nagyban" termelik a
viaszt. A középkori világítás egyetlen és nélkülözhetetlen eleme
egyházi vonalon a viasz volt, amelyből a gyertyát öntötték.
Fontosságát mi sem bizonyítja jobban, mint az a tény, hogy a céhek
mesterei és bírái a szabályokat sértő céhbelieket majdnem mindig
egy-két font viasz leadására kötelezték. (76)
Fancsal falu plébánosát 1256-ban mint tanút hallgatták ki a kassai
vásáron elfogott "eretnek vándorszónok", a flamand eredetű
gyapjúszövő Cephas ügyében. Vallatás közben kiderült, hogy a tanú
egyházi ruháit vásárosok ruhájával cserélte fel és "ad modum
mercatoris" adta el áruját. Sajnos nincs megnevezve a portéka
mineműsége (77),
Az Árpádházi Margitot kanonizáló bizottság listáján szereplő négy



falusi plébános anyagi helyzete, saját vallomásuk szerint éppen csak
hogy kielégítő volt. Ezt vallja Ezek János verestói, Gergely tési, Péter
várkonyi és János kürti plébános. A nős papok sorából a szintén téli
Gede és felesége, Mária jelentek meg és míg a pap szerényen annyit
vall a bizottság kérdésére anyagi helyzetére nézve, hogy "bizony
eléggé szegények"; felesége Mária már bőbeszédűbb és megtoldja
férje vallomását: "Sok mindent veszítettünk, de azért még mindig
elegünk van" (78.) Nem ez a helyzet, amint látni fogjuk a Sugatag
völgyi két plébánosnál, a dezsőfalvi Deske és a sugatagi Simonnál,
akik a máramarosi sóbányászok zendülésénél szerepeltek.
Mindkettő felesége dolgozott a falubeli asszonynéppel a szlatinai
"só-gyárban", hogy életüket valamiképp fenntartsák. (79)
A középkori magyar egyház kormányzói és tanítói hivatalában igazi
komoly erőket azonban nem a főpapság és alsópapság soraiban kell
keresnünk, hanem a szerzetesrendek közösségeiben. Jelentőségük
azonnal szembeötlik, ha számszerű elterjedésük korabeli lajstromát
szemügyre vesszük. Az inkvizíció kezdetén, a 13. század elején,
Magyarországon a szerzetesi eszmék hordozóinak két nagy
csoportját lehet megkülönböztetni: amonasztikus rendeket és a
keresztes lovagokat. Az első csoport volt a régibb és számottevőbb.
Már Szent István óta elterjedtek a bencések. Népszerűségük
kezdettől fogva töretlen a mai napig. Balies nagy középkori
tanulmányában (80) a monasztikus rendek megoszlása így alakul:
bencés apátság: kb. 107, cisztercita apátság: 14, bazilita (görög
szertartású bencés): 3, premontrei prépostság: 25, ágostonos
kanonok rendiek: 6 perjelség (Balics kutatásai nem véglegesek és a
sok "ismeretlen" rendi kolostor hovatartozandósága csak
hozzávetőleges, de a történelmi adatok újabb feltárása kb. a jelzett
eredményeket igazolja.).
A monasztikus rendek mellett a másik csoportban a keresztes
lovagok szerzetházai a következő számban szerepelnek: Ispotályos



(Johannita) lovagok: 16, Templomosok: 8, Ismeretlen: 17 vár
kolostorral. Ez utóbbiak kétségtelenül részben a Teutón -lovagrend
birtokában voltak, részben az előbbi két keresztes vitézek
tulajdonában.
Összegezve a monasztikus rendek apátságait, prépostságait és a
lovagrendek vár-klastromait és perjelségeit: az inkvizíció
megindulása idején 196 szeretetházban átlag 50 személyt számítva
több, mint kilencezer egyházi személyt találunk. Még "nyugati
szemlélettel" is meglehetős nagy szám a fiatal magyar
kereszténység szolgálatában.
Az eredmények azonban nincsenek arányban az egyházi
intézmények ekkora számával.
A bencések rendje Szent István óta fontos szerepet játszott a
magyarság vallási, kultúrális és gazdasági életében. Pannonhalma,
Szent Márton apátságának jelentősége elvitathatatlan. A vadonirtás,
a szőlőművelés elterjesztése, az ország állatállományának
mennyiségi és minőségi feljavítása, egyáltalán a mezőgazdasági
kultúra felemelése, az ő nevükhöz fűződik. Emellett még tudtak
emberanyagot is kiképezni arra, hogy a keresztény és antik irodalom
tanulmányozásával nemcsak személyi képzettségüket fokozzák,
hanem nagyjelentőségű iskolájukon keresztül a papság művelt
emberfőinek tömegét növeljék a századok alatt. Pannonhalmát
követte már István király korában a zoborhegyi és pécsváradi
apátság, majd Szent László korában megújult szellemmel
Somogyvár nagyjelentőségű és kultúrcentrumként szereplő
apátsága. Ezek az apátságok egyre-másra bocsátanak ki, újabb
rajokat, alapítanak más és más monostorokat. Ezek száma az
inkvizíció szervezése idején már száz felé jár.
A cisztercita szerzeteseket III. Béla hívta Magyarországra, akik a



citeauxi és párizsi apátok kíséretében érkeztek meg és a Maros
mellett emelik az első monostort Egres hegyén és csakhamar
megtelepszenek a bakonyi Zircen, a Pilis hegységben és a nyugati
határsávon, Szent-Gotthárdon, majd Borsmonostoron. Az új rend
jelentősége is nagy: a friss áramlatú francia szellemet és
műveltséget átültetik magyar földre. Mezőgazdaságunkban a
gyümölcstermelést teszik korszerűvé, állattenyésztésük mintaszerű
és serkentőleg hatnak a magyar iparra is.
A premontrei "fehér kanonokok" rendje is francia szellemű. 1130
ban Nagyvárad várhegyén alapítják első, vértanú Szent Istvánról
nevezett prépostságukat. IV. Béla kedvencei és az inkvizíció éveiben
az övék az egész Nyulak szigete Szent Mihály prépostsággal. (81 ).
Az ágostonos kanonokok külső tevékenysége nem számottevő, de
annál fontosabb az első theológiai főiskolájuk Esztergomban. (82).
A felsorolt monasztikus rendeket a helyhez kötöttség és a
bensőséges szemlélődés eszméjét szolgáló zárkózottság jellemzi. A
nép szolgálatára állanak minden ügyes-bajos kérdésben,
jelentősebb kapcsolatok, szélesebb lelkipásztorkodás szándéka
nélkül. Szent Benedek fiai a hegyeket szerették, Bernáté a nagy
lapályokat, de mindegyik éppen jól felfogott hivatásánál fogva,
inkább a "kontemplatív - szemlélődő" eszményi síkra épít.
Pedig a 13. század első fele, amikor az inkvizítorok megjelennek,
már újabb társadalmi erők felbukkanását és lassú, de biztos
kifejlődését eredményezi: a városi polgárság osztályát. A városok
polgárai egyre gyarapodnak, iparuk fejlődik és tömegek jelennek
meg egy-egy vásárhelyen, ahol természetszerűleg kínálkozik az
újabb kor eszméinek kicserélődése. Nemzetközi kalmárok nemcsak
árúikkal jelentkeznek a mozgalmasabb városok piacain, hanem
anyagaton egyre jobban és gyorsabban kibontakozó és a kor



vallásos felfogását bomlasztó eszmékkel is.
A monasztikus rendek már ebben a korban elveszítik a nép bizalmát
hatalmassá duzzadt vagyonukkal, tized és más jogaikkal és az
anyagelvűség be nem vallott, de annál inkább gyakorolt végrehajtó
hatalmával. Paulus Hungarus Bolognában egyik előadása alatt
megemlíti, hogy a ,,mai szerzetesek nagyon sietnek báránykáikat, a
gondjaikra bízott keresztényeket mielőbb megnyírni, ha lehet
többször is, pedig azokat már a királyok 'questorai' úgyis
megnyírták". Szavait kifejezetten a magyar szerzetesekre
vonatkoztatta (83), Külön megnevezi a pannonhalmi apátot, aki
"egyházi tizedet követel a pogányoktól is, akiknek a
megkereszteléséről elfeledkezett gondoskodni" (84.). A
legmagasabb egyházi, egyetemi tanszéken elhangzott kemény
bírálat bizonyára megfelelt a valóságnak. Már láttuk, a szerzetházak
nagy vetélkedését egymás között és a püspökökkel, amikor nem a
"zelus animarum", a lelkek gondozásán folyt a vita, hanem az
egyházi jövedelmeken és kiváltságokon.
Az elmondottak során: a monasztikus rendek a 13. században
legalábbis az inkvizítorok mértékével mérve nem teljesítették az új
kor szellemének megfelelő követelményeit: a tömeg
lelkipásztorkodást. Ez adja meg a kolduló rendek rohamos
terjedésének egyetlen magyarázatát.
Sokkal nagyobb és sűrűbb súrlódási felületet jelentettek az új
szellem szülte kolduló rendek, tehát az inkvizítorok és a lovag
rendek közötti véleménykülönbségek. A három fényes lovagrend 40
vár-kórház-kolostora hallatlan gazdagságot jelentett egy
leszegényedett ország nyomorgó és bizonytalanságban élő
néprétegeivel szemben. Főképp a II. Géza király hívására
megtelepedett Ispotályos, vagy ahogy kórházaik alapítója után
nevezték, Jánosos lovagok jelentettek nagy hatalmat 16 várszerű



klastromukkal. Az Ó-Budán levő nagy anyakolostoruk a Szentlélek
vára és kórháza, valamint Fehéregyháza perjelsége többször
szerepel 4 "beginák" elleni inkvizíciós perekben: kiderül a
peraktákból, hogy Veresegyháza és környékén "jámbor női
egyesületek" fedőleple alatt közel hatszáz szövő-fonó asszony és
leány dolgozott nekik az általuk szerkesztett szabályzatok és
fegyveres felügyeletük alatt (85). A vagyoni biztonságot lett volna
kötelességük fegyverrel is megvédeni, de ezt a hatalmukat sokszor
arra használták fel, hogy a király és főnemesek által elzálogosított
birtokok népén erőszakkal behajtsák jövedelmeiket. Kórházaik
országszerte nagy szolgálatot jelentettek a közegészség terén, de
mint a perek során látni fogjuk, csak a vagyonosabbak nyerhettek
náluk enyhülést (86). Esztergomi leprástelepükről is többször szó
esik, főképpen a sámán-perekkel kapcsolatban.
Gazdagságuk fitogtatásával, fényűző, aranyozott sisakjaikkal (arany
perjel!), tollas forgóikkal, bár a keresztet viselték ruháikon és
pajzsukon, - innét a népies "Keresztúr" elnevezésük - sok
ellenszenvet váltottak ki nemcsak a népben, hanem a későbbi budai
Szent Miklós domonkosrendi perjel Simon inkvizítor is megrója őket
hivalkodásukért "vessétek le a sok pompát, ha a szegény
Krisztusért akartok harcolni és ne viseljetek mást, mint csak a
keresztet, amelyre eddig nem hoztatok nagy dicsőséget ..." (87).
A "kereszturak"-nál csak a templomos lovagoknak van a 13. század
vége felé rosszabb hírük. Pénzügyi szervezeteikkel, kölcsönző
intézményeikkel kezükben tartják az ország jövedelmét és
nemzetközi kapcsolataik révén beleszólnak az ország belügyeibe is.
Lovagi mivoltuk erősebben érződik, mint a szerzetesi és bár
elkísérték II. Andrást szentföldi hadjáratában, ezt sem tették
fogadalmukhoz híven a Szent Sírért lelkesedve önzetlenül, hanem
megszerezték érte a pozsonyi vámot, ahol a nyugat felé vivő
kereskedelmi utak és a Duna révei kezükbe kerültek.



Gazdagságukra jellemző, hogy amikor, a század végén Szép Fülöp
francia király eretnekséggel vádolva őket, nagymesterüket és négy
társát a párizsi piacon megégettette és vagyonukat elkoboztatta,
összegyűjtött kincseikből helyre tudta hozni országa nagyon zilált
anyagi ügyeit. Jellemző magyarországi szereplésükre az is, hogy az
országon átvonuló szentföldi zarándokokat ők kísérték végig
magyar földön, hogy biztonságban vonulhassanak dél felé, de
személyenként és lovanként 2 dukátot kellett fizetniök, vagy zálogot
hagyniok ebben az értékben (88). Hogy kezük a
rabszolgakereskedelemben is benne volt és szolgaságra vetették a
kamatokat fizetni nem tudó adósaikat és az ország területén ide
oda szállították őket, ahol keresettebb volt a kézimunkás, szintén az
inkvizíciós perekből tudjuk (89),
A harmadik lovagrend a Teuton lovagok, vagy német keresztesek az
inkvizíció megjelenésekor már nem voltak magyar földön, mert
politikai irányzatú szervezkedésükkel "Burzenlandot", Brassót és
vidékét az erdélyi szász részekkel önálló állammá akarták tenni az ő
vezetésük alatt. Kivonulásuk nem ment teljesen simán.
Lengyelországba költöztek és magukkal vittek minden mozgathatót,
csak kolostoraik csupasz falait hagyták hátra, és templomaik oltárát
is szétdúlták. Lengyelországban ők alapították aztán Königsberget
és állandó harcban állottak a lengyelekkel, litvánokkal és egyéb
környező népekkel. Nagymesterük az inkvizíció magyarföldi
megalakulásakor Saza Hermann volt, aki nagyon sokat járt
Magyarországon és mindent elkövetett, hogy visszaszerezze
magának Erdélyt, de IV. Béla nem volt többé hajlandó
visszatelepíteni őket, főképpen a nagyon elterjedt németellenes
országos hangulat hatására.
Ez lenne a magyar keresztény egyház életének keresztmetszete
nagyon hevenyészett formában a főpapság, a falusi és városi
plébánosok, a monasztikus és lovagrendek életén keresztül



vizsgálva, amikor 1222-ben megkezdi munkásságát a hit
tisztaságának védelmére az inkvizíció. Az eredmények csak akkor
jelentkezhettek sikerrel, ha a sok visszaélést és erkölcsi hanyatlást a
kolduló rendek újszerű, főképp a szegénység durva darócába
öltözött hit hirdetői meg tudták reformálni. Erejük titka a
szegénységben rejlik. Földi javakból csak annyit fogadhatnak el,
amennyit aznap elfogyasztanak. Életüket koldulásból tartják fenn.
Kolostoraik az első időben a külvárosok ócska házai, vagy üres árú
raktárak, amiket kalmárok engednek át nekik. Elvegyülnek a nép
között és a sokadalmakban, vásárokban mindig ott vannak és
újszerűen hirdetik az Igét, fenyegetik a népet Isten haragjával.
Bírálják azokat, akik a szegény Krisztus nevében gazdagságra
törnek. Megintik a hatalmasokat, ingyen szolgáltatják a
szentségeket, egy szóval: forradalmasítanak. Egyetlen védelmük a
fennálló egyházi intézmények képviselőivel szemben a kezükben
levő pápai levél, amely őket "pugiles fideinek", a hit kemény ökleinek
nevezi. Ez a védelmük és ezért vállalják az inkvizítorok hálátlan
szerepét.
60. Kassai kódex: anno 1285. - 3.
61. V. ö. 23. sz. jegyzet.
62. Az oltárkáplánok panaszait két ízben vizsgálták ki e tekintetben,
Nagyszombatban és Ó-Budán, mindkét ízben az ő javukra döntve.
63. V. ö. 23. sz. jegyzet. Egyébként ebben az évben Petrus de Luna
bíboros újból megerősíti a spanyol papság számára ezt a
privilégiumot. 64. U. o.
65. Hazai Okmánytár IV. 2. - 543.
66. SZALAY L: Magyarország történelmi emlékei. Milleneumi kiadás.
457. oldal.
67. Kassai kódex: anno 1280 - 12.
68. U. o. anno 1282 - 9.
69. "Nota quod clericus... potest resistere etiam arma sumendo et



est notandum pro clericis hungaris..." Fol. 70/v.
70. LEFEBRE: L'attelage et le cheval de selle á travers les ages.
Paris, 1931. 92. oldal
71. U. o. 132. oldal.
72, MAAS E.: "Eunuchos und Verwandtes." Rheinisches Muzeum,
1925.
73. FABRITIUS: Sichsiche Nazional Archiv II. 239.
74. Kassai kódex: anno 1282 - 23.
75. U. o.: anno 1265. 19.
76. A segesvári szűcs céh a templomból elmaradásért "verpusst eyn
fut Wax" büntetést ad. A mással társulót pedig "verpusst eynen
Zenten wax" lerovására kötelezi. Müller: Deutsche
Sprachdenkmähler aus Siebenbenbürgen. Hermannstadt, 1864. 99.
99. oldal.
77. Kassai kódex: 1256 - 23.
78. MONUMENTA ROMANA EP. VESPRIMIENSIS. I. 337. 12.
79. Kassai kódex: anno 1282
80. BALICS L.: A római katolikus egyház története Magyarországon.
II. - 2. Budapest, 1890. 377. stb;
81. NÉMETHY L.: A régi Buda és Pest művészete a középkorban.
Katolikus Szemle, 1901. 519.
82. BALICS: i. m. 351-2. oldal.
83. Codex Vatic. Fol. 92/r.
84. U. o.: Fol. 89/r.
85. Kassai kódex: anno 1248 - 4.
86. U. o. A sámánperek egész sora hivatkozik az Ispotályosokra.
Azért akadtak jóindulatúak is, mint az 1237-ben tartott vizsgálatnál
Ágota és Marsa nővérek ellen, az esztergomi Albert ispotályos fráter
a sámánnők javára tanúskodik.
87. Kassai kódex: 1278 - 34.



88. Kassai kódex: 1229 - 3. 89. U. o, anno 1283 - 4.
IV.
MAGYARORSZÁGI ERETNEKSÉGEK
Gyökerében magyar eredetű tételes eretnekség, vagy az egyházi
fegyelmet merev dogmaszerűséggel elvető mozgalom, nem alakult
ki hazai földön. Amit korabeli, javarészben osztrák krónikák
felpanaszolnak, vagy pápai követek vádként említenek, az soha sem
lépi túl a félpogányság, esetleg álkereszténység fogalmát, mint a
nemrégiben felvett új vallásváltozás természetes következményét
(90). Mint magyar különlegességet e téren, az említett források az
"istentelen káromkodás" ferde szokását említik csupán. (91
Annál nagyobb a nyugati keresztény államokban oly sűrűn
felburjánzó eretnekségek magyarföldi vetülete. Brunó olmüci
püspök 1274-ben IV. Kelemen pápához küldött beszámolója
keserűen rója fel a magyarok szabados gondolkozásmódját:
"Magyarország mindenféle külföldi eretnek előtt szívesen tárja fel
kapuit és ezzel erősen veszélyezteti a szomszédos keresztény
országok érdekeit" (92), A panaszos beszámoló, annak ellenére,
hogy politikai szándék szülte és valójában Ottokár cseh király
hódításainak akar jogi alapot teremteni, nem volt alaptalan
gyanúsítás. Mint látni fogjuk, ebben az évtizedben özönlik el a Dél
Rajna vidéki és flamand városok "takehan"-jai, a hatalmassá
duzzadt belgiumi gyapjúszövő és kelmefestő ipar kizsákmányolt
munkástömegei többek között a magyarországi Dunamenti
városokat, főképp Győrt és Esztergomot. A középkorban a "takehan
- takács" fogalma azonosult az "eretnek" fogalmával és amikor
sokszor életük kockáztatásával menekülnek ezek a szerencsétlen
munkás csoportok, a nyugati szomszédos keresztény országok
visszakényszerítik őket hazájukba. Egyedül Svájc és Magyarország



nem adta ki a szökevényeket. Az első ilyen nagyobb méretű
menekült csoport 1245-ben érkezett magyar földre és az Eger
melletti Szent János völgyben települt meg s "leodiumiak" néven
még a 16. században is történik róluk említés. (93)
Ugyancsak idegen eredetűek a Felvidék "cipszer"-jei is,. akik annyi
gondot okoztak az inkvizíciónak. A sok vetélkedés a "céhek" között
anyagi természetű volt, de az idegen származású polgárság
hamarosan rájött, hogy egyházilag jóváhagyott "fraternitas" jámbor
színezete alatt jobban tudja érdekeit védeni az ősi, magyar
lakossággal szemben (94), Ugyanez a helyzet Erdély szász
városaiban, főképp Brassóban. Itt, a nagy szűcsipar központjában
az egyházi befolyás alatt nagyméretű szervezkedések folynak a 13.
század óta. Az inkvizíció egyszerűen eszközzé válik az idegen
eredetű polgárság kezében, megfojtva a hajdanán annyira virágzó
magyar prémipart. (95)
Idegen eredetű a szíriai Aleppó (96), és a szicíliai Salernó (97)
egyetemeivel kapcsolatot tartó böszörményeink tudós-mozgalma
csak úgy, mint "sarracenok" élelmes, főképp ló- és rabszolga
kereskedelemmel, valamint pénzkölcsöneivel az inkvizíció haragját
magára hívó szervezkedése. (98)
A "cucurbitak" eretneksége a balkáni, bogumillá lett kunoktól
szivárog hazánkba és egészen elüt az ősi pogány kunok
hiedelemvilágától. Ezt is mint idegent kell tekintenünk a magyar
egyháztörténelemben. (99).
Idegen "eretnek" szellem termelte ki a magyarföldi "vezeklők"
mozgalmát csakúgy, mint a pápáktól annyira elítélt és "prostituta"
számba vett jámbor beginák szervezeteit (100), a "katalinákat" (101)
a Pozsonyig elhatoló francia és Rajna-parti "önostorozók" éneklő,
betegagyú tömegjeleneteit (102) és még később Griska nyomán



egész Felvidékünkön elterjedt huszitizmust. (103)
A felsorolt idegen szellem termelte tételes vagy mozgalmi
eretnekségek mellett az ősi magyar pogányság lappangó, rejtett erői
szintén felhívták a hitvédelmi bizottságok gyanakvását. Ez a
bizalmatlanság nem eredhetett másból, mint a Nyugat-Európa
fiaiból verbuválódott inkvizítorok, pápai követek felületes
szemléletéből. Szent Gellért sem értette meg a maga korában a
honfoglaló magyarság "lareseit", "házi isteneit", mert európai
eszmerend szerint a hét ősnek, hét nemzedék számontartásának a
kultusza, mint a becsületes és tisztességes családoknak a
szimbóluma pogány szobrocskák szereplése alapján egyszeriben
"bálványimádássá" fajul Legendáiban (104). Ugyancsak "gyanús" az
inkvizítorok előtt a magyar alsópapság, de még inkább az ősi hit
sámánja idegenszerű, prémes-tollas ruházata, lovasversenyei a
közkedvelt solymászat keresztény mezbe bújtatott szertartásai,
temetőket járó énekkórusai, vagy pásztornépünk ,,szállásváltása",
barmaiknak jobb legelőt keresve. Gyanakodva írták le jelentésekben
a pápai követek népünk korabeli "barbár" hajviseletét, hangos
rikkantásokkal tűzdelt vigadozását, ősi lakomáit, a táncos-énekes
falusi ünnepeket. Mindez idegenszerű előttük, épp azért sanda
gyanakvásuk kíséri minden mozdulatukat. (105)
Így érthető a nagy buzgalom, amellyel igyekeznek az ősi regösök
énekeiben, mondókáiban a pogányság elemeit felfedezni. Ezért
égnek meg máglyán az első magyarnyelvű könyvek és írások:
érthetetlenek az idegennek. Érthetetlen, tehát eretnek. Titokzatos
és rejtelmes volt előttük a sámán gyógyító, ősi soron gyakorolt
művészete is. Kuruzslással, pogány rejtett erők igézetét gyanítva,
vádolják őket, mert eredményeik a nyugati egyetemeken tanult
"fizikusokat" is megdöbbentik.
A legzaklatottabb népréteg azonban mégis a besenyők népe. A



somogyi Zselicség makkoltató kondásai, a Mátra ős-erdeinek
bölényesei, a Vág- és Garam-völgy halászai, a Mezőség és Sárrét
pákászai, a Rába-köz láptaposó hódászai és Szent Gál agarászai
mind sorra kerülnek az inkvizíció elé. Külön nép a magyar nemzet
testben. De vére ugyanaz: török faj és az a jelleme is. Bár Árvától
Háromszékig, Abaújtól Zaláig szórja őket szerteszét királyaink
óvatos telepítő politikája, egy a gondolatviláguk végső eredője
marad. Kemény és hajthatatlan. Ragaszkodása ősi, Ázsiából
átmentett hitéhez rendíthetetlen, mint honfoglaláskori vezére
Thonuzoba, akit Szent István élve temettetett el nejével együtt.
(106)
A magyar egyház középkori életének keresztmetszete nem lenne
meggyőzően teljes, ha a világi papság, szerzetesek és egyszerű
hívők vallási felfogása mellett, nem vennénk sorra azokat a
nyugatról beszivárgó reform- vagy eretnekeszméket, amelyek
szükségessé tették az inkvizíció intézményesítését. Sorra kell tehát
vennünk a középkori szellemi mozgalmakat, amelyek magyar földön
is gyökeret vertek és főképp a városok idegen polgárságát
távolították el a hivatalos egyháztól.
V.
AZ INKVIZÍTOROK
121 6-ban Bologna egyházjogi egyetemén egy időben két magyar
tekintélyes kanonista szerepel a tanárok között: magister Paulus és
Damasus Hungarus. Az első az egyetemi legmagasabb tisztet tölti
be: ő a rektor (107).
Egy kisebb, talán húsz tagból álló magyar tanulócsoport is a
várakozás reményében kíséri a majdnem önálló magyar "garorum".
A magyarság tekintélyének fénypontja ez nem csak Bolognában a



tanárok szereplése miatt, hanem Róma is a várakozás reményében
kíséri a majdnem önálló magyar vállalkozást, II. András szentföldi
kereszteshadjáratát, II Ince pápa udvara minden mozzanatról értesül
a hetente érkező hírnökök útján. Ez a nagy érdeklődés
visszatükröződik Paulus mester száraz jogi fejtegetéseiben.
Tanítványai feljegyzik minden szavát és kommentárjai valóságos
korképet festenek a magyarság külföldön is érezhető problémáiról.
A tanárok természetszerűleg hamarább és biztosabb forrásból
értesülnek minden eseményről, amit a korabeli krónikák elfelejtettek
megörökíteni. Pál mester híres "Notabilia"-i a közelmúlt Lateráni IV.
zsinat határozatainak korszerű kommentárjai (108 )sorok között
néha anekdoták, néha kesergő bírálatok sorozatát adják, amelyeket
a szorgos tanulók "quaternosai" átmentettek korunknak. Így hallják,
hogy a magyar király Libanon völgyeiben édes sziruppal akarja
enyhíteni szomját, de gyanakszik az italra és szerencséjére csak
megízleli, mert valóban megmérgezték volna. Így csak súlyos beteg
lesz. Azt hallják, hogy a magyar király hadászati tekintélyével előre
megjósolta, hogy a Szentföldet a szokásos, eddig viselt háborúkkal
sohasem szerzik vissza aterepismeretek alapos kihasználása nélkül.
Hírt hallanak, hogy a kánai csodás borszaporítás két kőkorsóját is
magával hozza a király, mint szent ereklyéket, melyeknek a
valódiságát ők maguk is kétségbe vonják (109). Hallanak arról is, Pál
mester előadása alatt, hogy a király a viharos tengeren milyen beteg
volt és lázálmában, Gellért hajdani Csanádi püspök szellemével
viaskodik, aki megfenyegeti őt, ha nem tartja be atyái ígéretét a
ravennai Szent Péter templom felépítésére (110). A visszatérőben
levő király sikertelensége egyszerre érződik a minden segítséget
mástól váró olasz városok és a pápaság reményeinek fogytán.
Főképp az érinti kellemetlenül III. Incét, hogy a magyar király a keleti
egyház hitén élő Laskarisok udvarából egy fiatal leányt hoz, hogy az
ifjabb királlyal, Bélával eljegyezze azt. (111)



A tanárok ismerik a politikai hátteret és óvatosan bírálgatják a pápa
nemtetszését a magyarság keleti kapcsolatainak kiépítésében. Pál
mester a kor ütőerén tartja ujjait. Az ifjúságra - magyarokról van szó
- roppant hatással van a majdnem "szabadelvűnek" bélyegezhető
magyarországi egyházi élet kemény bírálata, annak nemzetietlen
magatartása miatt. Meráni Gertrud meggyilkolásával a már-már
mindent meghódító germán szellem megtorpan ugyan, de helyét
ismét idegenek, a "leodiumiak", a flamand városok papjaiból
verbuválódott új vezetőréteg foglalja el. Pál mester keservét és
bírálatát így fejezi ki hallgatói előtt: "Becsületünket nem szabad
eladni idegeneknek, és ezt a magyarok ellen mondom, akik
szívesebben emelnek fel külföldieket, mint sajátjaikat. . ." (112). A
nemzeti önérzet lázadozása csak folytatódik Róbert esztergomi
érsek személye ellen, akit Pál mester tévesen "anglicus"-nak,
angolnak nevez (113). Talán Göncöl magyar érsektől kaphatta
pontos értesüléseit. Göncöl (Goncol) érsek sűrűn jár a pápáknál a
boszniai patarenusok bogumilek ügyében és később nagy barátja
Magyar Pál mesternek otthoni szereplése idején (114). Bírálja
Esztergom érsekét "diplomáciai hamisságáért", mert egyházi
hatalmát felhasználva kiközösít országnagyokat, akiket azonban az
istentiszteletek után "osculum pacisra" - békecsókra vár, velük
nyájaskodik, de azért utólag mégis kijelenti, hogy az illető
"excommunicatus vitandus" elkerülendő kiközösített. Nem helyesli
azt se, hogy a veszprémi püspök, de még inkább Péter győri
egyházfő jogait önkényesen sérti azzal, hogy egyházmegyéje
területén is viseli a "palliumot" a hermelin-szegélyű rövid palástot
(115). Elítéli Uros apátot, a pannonhalmi Szent Márton monostor
fejét azért, mer magát szlávosan úrnak hívatja, pedig nem is ez a
neve. Népe nyomorgatásáról is kicsordul belőle a vád: azok a
pogányok és szegények, akiket a bencés apát dézsmaadásra
kényszerít, valójában mentesek lennének ilynemű egyházi
kötelezettségektől, mert csak a keresztség felvételével lesznek az



egyház hívei (116). Magyar önérzete sokszor abban is megnyilvánul,
hogy ha királyok felsorolásáról van szó valamilyen jogi ügy
taglalásakor, mindig a "rex hungarus" az első (117)
Ismeri a magyar alsópapság sanyarú helyzetét is, hiszen a maga is
egyszerű közrendi család sarja (118) és többre értékeli ezeket a
szerény, halkszavú írástudókat, mint a magyar nemeseket (nobiles
és nagycímű prelátusokat, akiket ,,asini coronati" koronás szamarak
jelzővel illet és a közjó ellenségeinek tart (119). Még a frissen
lezajlott, 1215-ös lateráni zsinattal sem ért mindenben egyet, éppen
a magyar szokásjogok és korabeli közbiztonsági viszonyok nem
ismerése alapján. Szerinte, amikor a zsinat elrendeli a magyar
alsópapság fegyverviselési tilalmát, helytelenül jár el, mert a magyar
papoknak joga van személyi és vagyoni biztonságuk védelmében
fegyvert tartani. (120).
Magyar fajtája iránt azzal mutatja ki szeretetét, hogy az ifjúság
csoportjait takarékosságra hívja fel, mert szerinte egy csoportban
olcsóbban élhetnek (121). Figyelmezteti őket arra a veszélyre is,
hogy ne engedjenek a csábítóknak, akik őket Bolognából a modenai
és vicenzai egyetemre csalogatják, mert az ottani ,,tudomány
semmit sem ér, vagy legalábbis nem jobb, mint a bolognai" (122).
Intelme arra is kiterjed, hogy együttérzésüket az egyetem idegen
hallgatóival szemben ne tagadják meg, legalábbis olyan szomorú
alkalommal, amikor egy-egy társukat temetőbe kísérik (l23).
Szolgálatkészsége honfitársai felé azzal is megnyilvánul, hogy
bármikor, bármi ügyben kérhetnek személyes találkozást a rektorral.
(124)
Az idegenbe szakadt magyar ifjak természetszerűleg egybefogódzó
csoportjának, az elmondottak alapján, Magyar Pál mester, tehát
nemcsak egyetemi rektor és presbiter mivoltában vezére, hanem a
nemzeti érzés józan mértékű ébrentartásában is. Nemzetközileg



elismert tudása, erkölcsi elégtétellel töltheti el, az egész Európából
ideözönlők tömegeiben szerény és szegény szigetként meghúzódó
tanulókat. Csak négyük neve ismeretes: Kalán nembéli Pós a,
BánffyBuzád az országnagyok fiai, két közrendi Sycardus és Kozma
presbiterek, fiatal papok, míg a többiek ismeretlenek. (125)
Bologna ezekben az években vetekszik Rómával, mint a nagy
események színhelye, nagy szellemi mozgalmak fészke, vándor
diákok tömegeinek, kereskedőknek találkozóhelye. II. Frigyes
császár is meg-megjelenik a zajló városban, hogy a pápaság
hatalma ellen az egyetem legjobbjait fellázítsa (126). Ilyen nagy
forgalomban fel sem nagyon tűnhetett két szegény szerzetes
érkezése, akik az egyetem lépcsőin is megpihentek és a diákságot
újszerű, majdnem forradalmi jellegű beszédeikkel izgalomba hozzák.
A két új eszmehirdető Domonkos spanyol kanonok és Orleánsi
Regináld, "az egyetemek szirénje", párizsi tanár, a kis magyar
közösségre is nagy hatással vannak (127). 1218 december 16-án
kánoni jóváhagyással már meg is alakult a Prédikátorok
(Domonkosok) rendje. Az egyetem temploma hamarosan az új
szerzeteseké és Magyar Pál az új kolostor első perjele. Tanártársával
és négy említett tanítványával együtt veszik fel a festetlen gyapjú
darócruhát. Tudása legjavát adja az új szerzetesi közösség belső
szabályzatainak és külső tevékenységre irányuló munkatervének
megformálására. Domonkos felkérésére megírja a "Summa de
poenitentiae" munkáját, amely a lateráni zsinat előírása szerint
évente kötelezővé tett gyónásra ad tanácsokat a papságnak. Még
ma is több, mint ötven kéziratban levő írása Európa összes
könyvtáraiban, mutatja hatalmas elterjedtségét. (128)
Ez a munka nagyjelentőségű az inkvizíció szempontjából. Egészen
új utakon indulva, felsorolja a gyóntatók szükséges adottságait a
hívekkel szemben. Főképpen a felteendő kérdések fejezete nagyon
fontos és újszerű annyira, hogy III. Honor pápa 1221 februárjában



különleges örömét fejezi ki, hogy a fráterek hathatósan felkészültek
a nagy feladatra. Ő nevezi őket "pugiles fidei"-nek, a hit ökleinek.
(129).
Két évig készülnek nagy feladatukra. 1221 május 30.-án, az év
pünkösdjén, megünneplik az "apostolok oszlását" és szétszóródnak
a szélrózsa minden irányában. Magyar földre nyolcan indulnak: Négy
magyar, Pál mester vezetésével: Damasus, Pósa, Bánffi és Kozma.
De velük mennek magyar földre a lengyel Jákó és Szádok valamint a
flamand Detre és Reynold fráterek.
Magyarországon az első kolostor Pál mester nagy barátjának, Péter
győri püspök székhelyén épül, majd: hamarosan követi a flamand
Esztergom, Csázma és Pécs. Szegénységük, amelyre ünnepélyes
fogadalmat tettek, nagyon segíti rohamosan fejlődő
szervezkedésüket. (130)
Magyar Pál mester nem nagy szerepet vihetett a kolostorok
építésében, mert neki van a legnagyobb feladata: ő az első
magyarországi főinkvizítor. Működési helye a királyi udvar (131 ).
Hivatalból a kúriához tartozik, hogy a püspököknek bármikor
rendelkezésére álljon és a királyt sokszor felkereső pápai
követségektől irányítást kapjon. II. Andrással kezdettől fogva baráti
kapcsolatai vannak (132). Első nagy intézkedése az inkvizíció terén
a keresztény kunok ügyében indít útnak több szerzetest, hogy a
bogumil patarenus eretnekségektől igyekezzenek elvonni őket. A
kun inkvizíció folyamán ő maga különbözteti meg ezeket a
"cucurbita" (tökfejű!) kunokat az ősi, pogány vallást követő
fajtestvéreiktől, akik akkoriban még laza államszövetséget alkottak
Havasalföldtől egészen Krím félszigetig, bár egyes csoportjaik már
Jónás király óta a Balkánon is éltek. (133),
III. Ince pápa többszöri sürgetésére siet, hogy megszervezze



magyar földön az inkvizíciót, főképpen az olaszországi orvosok
panaszára annyira elterjedt régi magyar "félkeresztény" sámánok
ellen, akik kuruzslásaikba belekeverik a pogány, ősi elemeket. Az
olasz "fizikusok", ahogy akkoriban az orvosokat nevezték, Fülöp, de
főképp Sándor vezetésével szervezkedtek és igyekeztek mint II.
András udvari felcserei, honfitársaik útját egyengetni ezzel a
rendelettel. (134)
Valószínűleg a királyi udvarban és az olasz orvosokkal sokat
vitatkozva írta meg a magyar inkvizíció alapvető, irányító munkáját a
"Monita" című tanulmányt, amelynek a töredékeiből is egy faját
védő, még a mai vizsgálódó előtt is "szabadelvűnek" mondható
okfejtéssel a természetes gyógymódszerek mellett tör lándzsát.
Az "Intelmek" a középkori jogtörténetben is egészen egyedülálló
helyet biztosít magának azzal, hogy a magyar szokásjogot vallja az
egyházi rendeletek sokszor általános megfogalmazása helyett
alapul. Ezt a magyar szokásjogot még a pogányság előnyére is
fenntartja nemcsak elméleti okfejtéssel, hanem gyakorlati
alkalmazásban is.
Már a bevezető gondolat is eredeti és jellemző Magyar Pál
nemzetmentő, ügyes magatartására: "Cui pater est populus, non
habet ille patrem", "aminek a nép az atyja, annak nincsen atyja" jogi
elvből kiindulva védi a szokásjogon alapuló ősi magyar felfogást,
hogy az emberemlékezet óta gyakorlatban levő szokások a nép
életében törvényekké merevednek, bár más tekintélyre, mint
magára a népre, nem támaszkodnak. A szokásjognak nincs
szerzője, vagy ha van, "tot auctores tenet, quot continet
auctoritates". (135)
Gyakorlati vonatkozásban vitába száll az említett szokásjog alapján
is, bár hivatkozik a "regula agustina"-ra, hogy a keresztség által a



bűnök eltörültetnek, de nem a házasságok. Ez volt egyik fő vitatárgy
közötte és a merev, szigorúan az egyházi érdekek szemléletéből
kiinduló Teuton János között, aki III. Ince nagyobb bizalmát élvezve;
visszaszorítani igyekezett és pedig sikerrel, Magyar Pál mester nagy
tekintélyét (136). Az említett tétel azért volt fontos, mert az u. n.
"vegyes" házasságok, amelyek azzal álltak elő, hogy az egyik
házasfél megkeresztelkedett, míg a másik megmaradt ősei hitén, az
egyház szándéka szerint azonnal felbontandók és a keresztény félre
nézve semmiféle kötelezettséggel nem bírnak. Pál mester makacsul
ragaszkodott ahhoz, hogy a házasságok a két vallás között is
fennállhatnak, a gyermekek javát tartva szem előtt (137). Másik ilyen
"pogányvédő" és sokat vitatott felfogása; "A pogányok nincsenek
alávetve az egyházi kánonoknak" (138). Ennek a gyakorlati
jelentősége az volt, hogy nagyon sok egyházfő, főképpen a
szerzetesek monostorai követelték a dézsmát és egyéb terheket a
területeiken lakó népektől akkor is, ha azok nem voltak történetesen
keresztények. Pál mester e téren szembeszállt a pannonhalmi
apáttal Urossa 1, aki az "erdei emberektől" a Bakonyban követelte a
tizedleadást, pedig az inkvizítor szerint elfeledkezett kötelességéről,
hogy azokat keresztény tanításban részeltesse (139), Ugyanilyen
tétele volt az is, hogy a pogányoknál nem szabad megkövetelni a
házassági akadályként szereplő közeli - harmadfokú
vérrokonságot, ha azoknál ez szokásjoggá vált. (140)
Legnagyobb jelentőségű tétele azonban, amely miatt magával a
pápai legátussal, Fülöp prenestei püspökkel is nehézségei
támadtak, az ős pogány vallás egyenes védelmét szolgálja: "Nem
vétekezik az, aki állati áldozatok bemutatásával tiszteli a Napot, ha
ezt isteni kinyilatkoztatás fényénél teszi: és ezt a régi
magyarokpapjainak javára mondom, még akkor is, ha ez a
kinyilatkoztatás az régiek legfőbb lényétől (ente supremo) ered,
mert ez Istennel azonosítandó" (141). Ennek a valóban szokatlan



jogszemléletnek vallástörténelmi jelentőségét csak úgy
értékelhetjük igazán, ha azokat éppen a magyar fö-hitvédő vallja
magáénak és mintegy előírásszerűen adja tovább a későbbi
inkvizítoroknak. Amint látni fogjuk, ez a "szelíd" módszerű inkvizíció
nem sokáig maradt érvényben, mert Pál mester utódja, a német
származású János 1232-óta már a "merev" Marburgi Konrád féle
német módszereket alkalmazza a magyar földön még itt-ott
lappangó ősi-hiten levők ellen. (142)
Az "Intelmek" arra is fényt vetnek, hogy az országban nem volt
egységes nézet a sámánokka1 szemben. II. András, aki uralkodása
utolsó éveiben inkább keleti orientációkat vallott, nem volt annyira
radikális eretnek és ,,félpogányirtó", mint fia IV. Béla az ifjú király, aki
talán éppen meggyilkolt anyja szellemi örökségeként mindenekfelett
tartotta a nyugati kapcsolatokat és igyekezett felszámolni a
magyarság ázsiai örökségét. A két királyi udvar nemcsak politikailag,
hanem az egyházzal szemben vallott magatartásában is kifejezte
ezt az irányzatát. Elég csak két házassági példára hivatkoznunk. II.
András az ikonumi szultánnal is hajlandó lett volna leányát eljegyezni
(143) míg IV. Béla III. Honor pápa unokahúgát akarta feleségül adni
ifjabbik fiához, Béla herceghez (144). Bár a két említett házasság
egyike sem valósult meg, sőt a két király éppen a kényszerű helyzet
folytán ellenkező gyakorlati megoldásokra fanyalodott, - II. András
nyugati, IV. Béla keleti házasságot kötnek - egyikük keleti, másikuk
nyugati orientációja letagadhatatlan.
Magyar Pál mester II András udvarában élt és ő maga is az ősi soron
szerzett ázsiai örökség védelmében áll ki, amikor az "Intelmek"-ben
a sámánok gyógyításairól megemlékezik. Mint láttuk, nem tudták
fajának szeretetét kioltani belőle a királyi udvar olasz orvosai sem,
akik kénytelenek a híres egyetemeken szerzett tudásuk mellett
eltűrni, hogy a sámánok véleményét is meghallgassák, sőt kérjék
adandó esetekben. Pál mester maga is szembetegségben "lippitudo



oculorumban" szenvedett és sámánok gyógyították meg (145)
Háláját és belső meggyőződését fejezte tehát ki, amikor azok
szerepéről többször megemlékezik. Mély természetfilozófiával
mondja: "A természetes művészet inkább művészet, a természetes
tudás inkább tudás, mint a mesterséges művészet és tanult
tudomány. Ezt pedig bizalmasan mondom (confidentialiter) nehogy
könnyen higgy az orvosoknak, akik azt állítják, hogy jártasak a
"lutetiai" (párizsi!) vagy a szicíliai tudományokban (146 )de a
természetes dolgokban annál járatlanabbak és messze maradnak
öregeink sámánjainál". (147)
Igyekszik megmagyarázni a "csodás"-nak nevezett gyógyításokat is,
amellyel a nép egyszerű gyermekei megokolták a természetes
folyamatot a betegségek lefolyása terén: "Óvatosan kell értelmezni
az elnevezéseket a csoda-forrásokról, patakokról és folyókról a
betegek meggyógyulása terén. Ugyanis nem maga a forrás, patak
vagy folyó, vagy azok vizei csodaerejűek, hanem azáltal, hogy a
forrásvíz, vagy a többieké megtisztítják a testet, a tisztasággal meg
is gyógyítják azt betegségéből. . ." (148). A következmény már
gyakorlati: "nem kell megbüntetni a nép mágusait, ha azok ilyen
vizekre vezetik a népet, vagy forrásokban megmossák, sem
csodának tekinteni, ha ezzel egyesek meg is gyógyulnak". Ismerve a
királyi és városi "fizikusok" nem is mindig rejtett anyagias szándékát,
hogy a sámánokat eltávolítsák "pogány szertartások" ürügye alatt
az inkvizíció igénybevételével, mint üzleti vetélytársakat, szintén
nyilatkozik: "Ha valaki saját anyagi hasznára és pénzért gyógyít,
akkor művészete másként bírálandó el, mintha valaki csak a beteg
javát nézi, távol tartva magától a nyerészkedést, akkor működése
egyenesen dicséretreméltó még akkor is, ha az a valaki sámán, vagy
,természetes orvos' ... " (1.49).
Bizonyára ismert eseteket, amikor a sámánok tudása is csődöt
mondott és ezért a "királyi fizikusok" felelősségre akarták vonni



őket. Szerinte: "Fysicus non est puniendus, nem büntetendő, ha
teljes művészetét és tudását a beteg megkönnyebbítésére adja
ugyan, de a beteg mégis meghal, és ezt a hivatalos orvosok ellen
mondom, akik rögtön ,felelősségről' sőt ,gyilkosságról' beszélnek ,ha
a sámánok által gyógykezelt betegek valamelyike meghalt" (150)
Az "Intelmek" szerzője az általa képviselt "szelídebb" módszerű
hitvédelmi eljárásaival nagyon kihívhatta maga ellen a pápaság
bizalmatlanságát is, mert elítéli az erőszak és fenyítések
alkalmazását. Ezt a véleményt már 1222 végén kifejthette, amikor III.
Honor pápa, megunva a magyar királyok húzódozását hogy a
Balkánon elterjedt patarenus bogumil eretnekek ellen keresztes és
irtó hadjáratot vezessenek, és teljhatalmú megbízottját, a viterbói
Aconciust küldte Magyarországra, hogy ebben az ügyben
tárgyaljon. Aconcius futáraival
Göncöl érseket Spalatóba citáltatta, Az egyháznagy nem vette jó
néven, hogy a legátus nem volt tekintettel agg korára, de azért Pál
mester rábeszélésére és kíséretében megjelent a fiatal pap előtt, aki
pápai teljhatalma tudatában fölényesen kezelte őt. A
kereszteshadjárat módszereiről és eddigi sikertelenségéről folyt
közöttük a vita, míg végül a legátus "gőgös és tudatlan magyarnak"
titulálva az érseket, megfosztotta tisztségétől. Pál mester
közbelépése sem segített s bár Aconcius belátta tévedését és
visszavonta ítéletét, az önérzetében sértett aggastyán visszavonult
és belépett a Domonkosok rendjébe. Pál mester szerepe, ahogy ő is
Göncöl szelídebb módszereit ajánlotta "a szeretet mindent legyőz"
elv alapján, nem maradhatott észrevétlenül a pápa gyanakvása előtt.
Dacára nagy tekintélyének és egyházjogi tudásának, soha egyetlen
oklevélben nem szerepel és nálánál sokkal jelentéktelenebb
szerzetesek kezébe került a magyar rendtartomány szervezése, sőt
idegenek töltötték be a püspöki széket is a majdnem általa alapított
rendben, mint a flamand Detre, a kunok első és Teutón János,



Diakóvár főpapja. (151)
II. András azonban végig ott tartotta udvarában és az inkvizíciók
szervezésének ürügye alatt országos tevékenységet fejtett ki. 1231
ben Teutón Jánost, nagy német ellenfelét nevezik ki a magyar
rendtartomány élére, de már őt is követi Sycardas 1234-ben, aki
még a tatárjárás után is tartományi főnök. II. András és fia, IV. Béla
közötti állandó családi viták és nézeteltérések voltak, főképp az öreg
király harmadik házassága miatt
Estei Beatrix, (1234). A legnagyobb intrikus Mária királyné, a gőgös
Laskaris leánya volt. Férjét, IV. Bélát ösztökélte állandóan, hogy a
fiatal királynő életét ellenőrizze, mert Dénes nádorral hozták intim
kapcsolatba. A hatvan éves király, alig tizenhat hónapi harmadik
házasságkötése után 1235 szeptemberében meghalt és amikor a
temetésre megjelent német császári követek a gyászszertartások
után búcsúzkodtak IV. Bélától, a fiatal özvegy, aki már áldott
állapotban volt, a követség tagjai között férfi álruhába öltözve
elvegyült és velük szökött Ausztriába. Magyar Pál minden kísérlete,
hogy a házasságtöréssel vádolt Dénes nádort és a halott II. András
bizalmas embereit, Sochu fiát Jakabot, Solt királyi katonát, de
főképp a király kedvenc orvosát Fülöpöt, akinek tevékeny része volt
az özvegy szöktetésében (152) - megmentse, meddőnek bizonyult.
Az orvost elevenen nyúzatta meg IV. Béla, míg Dénes nádort
borzalmas kínzások után megvakíttatta (153). Miután a teljes jogú új
király és Pál mester között már régebben amúgy is volt nézeteltérés
a templomi menedékjog alkalmazása körül (154), az újabb
események még jobban elmélyítették közöttük a különbségeket,
visszavonult a budai Szent Miklós kolostorba, amelyet akkoriban
már volt tanítványa Bánffi Buzád felépített.
A tatárjárás előtti közvetlen időkben már talán nyolcvan éves
aggastyán, és végig kellett szenvednie a Teutón János által



bevezetett új és kemény rendszerű inkvizícióról szóló híreket. IV.
Béla esküivel ismételten tesz ígéretet a pápának, hogy az országban
levő eretnekeket tűzzel-vassal irtani fogja, ezzel helyet adva a
magyar vallási türelem ősi szeren Ázsiából magával hozott
elnézésével a vallási viták felett egy új, a nemzeti felfogástól idegen
szellemnek. IX. Gergely az új pápa már nem ismeri Pált
személyesen, mint elődje, de a módszere is, az 1234-ben kihirdetett
"De Haereticis" - az eretnekekről már előre vetette árnyékát egy
újabb korszakra, amikor már nem a meggyőzés és hitvita erejével,
hanem fegyverrel és korbáccsal fog dolgozni az inkvizíció.
90. THEINER: MONUMENTA HISTORICA HUNGARIAM SACRAM
ILLUSTRANTIA. Róma, 1859, I. 307-8.
91. "nomen Dei gloriosum et benedictum Ungaris blasphematum
est..." Continuatio Praedicatorum Vindobonensium. MG. SS. IX. 731.
92. WENZEL: i. m. IV. 10-6.
93. KNAUZ N. Monumenta Eccleslae Strigoniensis, 1874. 257.
94. Kassai kódex: anno 1248 a felvidéki polgárok
eretneknyomozásai. 95. U. o.
96. Yakut muzulmán utazó és író beszámolóját közli Ipolyi. A.
Magyar Mithologia. I. 61. oldal.
97. Kassai kódex: Sándur muzulmán tudósnak, Kun László szicíliai
királyi követének pere 1292-ben.
98. Kassai kódex: anno 1290-91.
99. Codex vat. FoL 90/r-c.
100. DÖLLINGER: Beiträge zur Sektengeschichte des Mittelalters,
München 1890. 379. oldal.
101. Kassai kódex: anno 1238 egész sor "beginát" ítél el
102. U. o. A "katarus" Katalin-kultusz elterjedése nyomán
"katalináknak" hívták ezeket a félig vezeklő, félig eretnek jámbor
asszonyokat.



103. Kassal kódex: 1452. évi sárospataki és nagyszombati perek.
104. Citálja Ipolyi i. m. "Mano" alatt.
105. Fülöp pápai követ jelentését citálja Ipolyi u. 302.
106. SCRIPTORES RERUM HUNGARICARUM I. 53.
107. Mandonnet: i. m.: "Domino Paulo priore et rectore collegii seu
universitatis..." 535. old.
108. DÉNES: I notabili di Paolo Ungaro, canonista de secolo XITI.
Róma, 1944.
109. Codex Val. Fond. Borghese 261. Fol. 85-90.
110. U. o.
111. U. o.
112. V. ö. 32. számú jegyzet.
113. "Strigoniensis natus anglicus..." Fol. 82/v. 8/a.
114. U. o. Fol. 92i r.
115. U. o. 116. U. o.
117. u. o. Fol. 7s.
118. DÉNES G, i. m. 12, oldal.
119. Codex Vat. Fol. 64/r.
120. V. ö.: 69. jegyzet.
121. Codex Vat. Fol. 86/r.
122. U. o. Fol. 87/ r.
123. U o. Fol. 86/r.
124. U. o. Fol. 84/v.
125. Kassai Kódex: "Monita Magistri Pauli".
126. Johannes Teutonicust is elvitte magával palermói udvarába.
127. MANDONNET: i. m. 531. oldal.
128. I. m. 251. Mandonnet egyébként maga is több mint 30 darab
kéziratot dolgozott át, de szerinte számuk okvetlen felülmúlja az
ötvenet.



129. I. m. 522.
130. THEINER: i m. I. 87.
131. Kassai kódex: "Monita Magistri Pauli"
132. I1. o.
133. Ipolyi: i. m. 1. 6l.
134. Kassai kódex: "Monita".
135. L. o.
136. BERTHIER: B. Jordanis de Saxonis alterius Praedicatorum
magistri oprea. Friburgi Helvetiorum, 1891. 15. old.
137. Kassai kódex: "Monita".
138. "Item pagani constitutionibus canonicis non subiacent, et est
contra fratrem Johanem qui vult gentem nostram nondum
christianam subiacere In sacris..." "Monita"
139. U. o.
140. U. o.
141. "Item non peccat, quis agendo inmolaciones bestiarum ad
honorem solis, si faciat hoc de revelacione divina, et est notandum
ad favorem magorum hungarorum etiamsi haec revelacio venit de
ente supremo eorum, qui Deo identificatur..."
142. U.o.
143. "Noverit etiam vestra sanctitas Zultanum Iconiae ad nos suum
destinasse nuntium, ut si aliquam filiarum nostrarum aut cognatam
Bibi traederemus uxorem..." Wertner M.: Az Árpádok családi
története. Nagybecskerek, 1892. 414.
144. FEJÉR: i. m. IV, 2. 243.
145. Kassai kódex: "Monita".
146. "Novis morbis nova medicina est adhibenda, et est notandum
contra fisicos regales hungaros, qui uno collirio omnium oculos
volunt sanare. Hoc autem confidencialiter dixi, ne multim facile
credas medicis, qui se dicunt versatos esse in sciencias Lutetii aut



siciliani, tamen pauce in rebus naturalibus..." "Monita Magistri Pauli".
147. IT, o.
148. "Caute autem intelligendum est nominari miracula fontis, quia
magos populum ad fontem ducunt. .. Non enim, est propria fontis
aut rivuli, nisi aquae que fluit in fonte id est aqua fontalis purificat
corpus et ita curat infirmitati..." Kassai kódex: "Monita Magistri
Pauli".
149. " ..restat questio de utilitate. Si enim aliquis pro pecunia hoc
facit, aliter interpretandum est, sed si hoc facit ad utilitatem proximi
maxime laudabilis est etiam si est magus, vel physicus naturaliter
sciens..." "Monita Magistri Pauli".
150. "Item nota pro medico et similibus. quod licet laborem non
sequatur effectus, tamen est remunerandus. Item physicus non est
puniendus sí secundum artem suam consulat infirmo, licet ille
moriatur ei est nutandum contra physicos reales, quis volunt
incarcelari magos..." "Monita Magistri Pauli".
151. Kassai kódex: "Monita".
152. U. o.: anno 1235. - 23.
153. U. o.
154. III. Ince pápa levele IV. Bélához még herceg korában: "...Nos
ergo tuis inquisitionibus respondentes iuxta sacrorum canonum... si
confugens ad ecdesiam... non est violenter extrahendus, nisi
publicus latro, vel nocturnus populator agrorum..." MIGNE: PP. LL.
VoL 216. 1225. old.
Magyar Damasus fráter neve ismerős a hitvédelmi intézmény első
éveiből. Ő is 1221-ben érkezik Pál mesterrel, akinek tanártársa volt a
bolognai egyetemen. Kánonjogi előadásai emlékét őrzik "Glossa"-i,
mint a Lateráni IV. zsinat határozatainak korszerű magyarázata



(155). Származásáról közelebbit nem tudunk; mindössze a vatikáni
könyvtár egyházjogi kéziratai között szerepel "Damasus Hungarus"
néven (156). "Summája" soraiban azonban már sűrűbben bizonyítja,
hogy milyen jártas a magyarországi eretnekségek ismerete terén. Ő
már "lombardusoknak" nevezi a magyar Délvidéket is elárasztó
bogumil-patarénus szakadárokat. Megtudjuk tőle, hogy ezek a
"lombardusok" tagadják az egész ószövetséget, mert az sok
erkölcstelen és megbotránkoztató eseményt tartalmaz. Vitatkozik
velük, mert meg akarják vonni a tizedet a szerintük tisztátalan életű
papoktól (157). Isten átkával fenyegeti őket, mert a házasságot csak
,,próbaképp" kötik, - ha az asszony hű és szorgalmas lesz - és ezzel
ellenszegülnek az isteni parancsnak: "sokasodjatok és
szaporodjatok". (158).
Sok "lombardust" személyesen is ismert és tudta róluk, hogy papi
hivatást követő fiaiktól megtagadták a szülői örökrészt. (159)
Damasus legelső működési helye magyar földön Pécs városa volt,
ahol hamarosan kolostort és énekiskolát szervez gyermekek
számára (160). III. Honor pápa felkérésére elvállalja Calo János
herceg, II. András unokaöccsének a nevelését. Az alig 17 éves ifjúra
nagy gond nehezedett, mert özvegy anyja, Margit, bizánci
császárné ellenfelei elűzték birodalmából és csak II. András
jóvoltából kapta meg a Szerémséget ideiglenesen. Nagy ellenfelei
voltak mindkettőjüknek a boszniai eretnekek és a pápa igyekezett
segítséget adni az özvegynek és fiának. Így került Damasus a
gyenge jellemű herceg mellé, mert fennállt a veszély, hogy a
bogumilek lepénzelik. Keve várában élt a menekült udvar és
Damasus is itt ütött tanyát, mintegy gyámságot gyakorolva a fiatal
Calo János felett.
A bizánci császárok kétszínű politikáját öröklő herceg sok gondot
okozott védnökének, Damasusnak, mert rájött arra, hogy



összejátszik az eretnekekkel, akik elárasztották őt pénzzel (161).
Annyira ment kétszínűségében, hogy bár elfogadta a pápa és II.
András segítségét, de ugyanakkor engedélyt adott a
patarenusoknak, hogy anyja birtokát képező Varasdmegyei
Kamanak és Zilzeng falvakban templomot és kolostort építsenek.
(162)
Damasus kénytelen volt jelentést tenni egyelőre Csák Ugrin kalocsai
érseknek a történtek felől, mire maga az érsek Damasus mellé adta
kísérőül Vodocai Banobeg fiát János lovagot, hogy álruhába öltözve
keressék fel ketten az ifjú herceget és a megtelepedett
patarénusoktól kitudakolják, hogy valóban kaptak-e engedélyt a
megtelepedésre. Kamanak faluba érve az eretnekek felismerték az
álruhás Banobeget és agyonkövezték, mint ősi ellenségüket. (163)
Ugrin érsek erre személyesen kísérte el Damasust Keve várába a
herceghez és felkínált neki 100 ezüst márkát, hogy űzze ki a
patarénusokat. A herceg halogatta a hadjáratot, de maga III. Honor
is sürgette vállalt kötelezettsége teljesítésére és kénytelen volt
zsoldosokat gyűjteni. Ravaszságában annyira ment, hogy titokban
előre figyelmeztette a patarénusokat és megígérte nekik, hogy az
utolsó pillanatban az ő oldalukra fog állni és rávette őket, hogy egy
hatalmas sírt ássanak és abban rőzsét halmozzanak fel, mert az
érsek katonáit ott fogják megégetni (164). A két falu eretnekjei csak
"játszották" az ellenállást és mikor már halomra gyilkolták őket, a
hírmondók is alig tudták életüket menteni (165).
1227 március első napján az egész vidék kiürült és a falvakat
boszniai új lakossággal, szerbekkel telepítették be. Az inkvizíció
szigorúbb rendszerét Teuton János szervezte meg
Magyarországon. Kegyetlen és szívós eretnekirtó volt. Hírhedtté
tette nevét azzal, hogy bevezette a II. Frigyes-féle halálos ítéleteket.
Westfáliában született, kereskedő családból és fiatal éveit Kölnben



tölti, kánonjogi ismeretek elsajátítására, majd Bolognába ment az
ottani egyházjogi egyetem tanszékére, hogy tanulmányait pappá
szentelése után befejezze: 1215-ben II. Frigyes a Szicíliai Kettős
Királyság feje átvonult a városon és szokása szerint egy-két
előadást végighallgatott az egyetemen, elvegyülve a hallgatóság
között. Ez alkalommal ismerkedtek össze és János csatlakozott a
fényes császári kísérethez, hogy császári mecénása meghívásának
eleget tegyen. Három évig élt Palermóban, II. Frigyes udvarában.
Barátságuk azonban megrendült, mert a fiatal pap nem mindenben
értett egyet a császár merev egyházellenes magatartásával (166).
Visszament Bolognába, ahol magyar barátai, akiktől már előzőleg a
magyar nyelvet is elsajátította, Szent Domonkos rendjének
szervezésében tevékenykednek. János is felölti a fehér kámzsát és
1221 pünkösdjén Németországba megy a pápa határozott kérésére
és kereszteshadjáratra buzdítja lángoló beszédeivel honfitársait
(167). Korabeli krónikák magasztalják nagy ékesszólását,
ellenállhatatlan meggyőző erejét és nagy személyi varázsát az
országnagyokra. Akad a krónikások között azonban olyan is
Lichtenaui Konrád - aki egyenesen gyilkossággal vádolja, mert a
keresztes hadba csak vonakodva induló kölni érseket az általa
felbőszített tömeg agyonverte (168). Bár sikerei nagyok a kereszt
hirdetés terén, a német püspökök több ízben kérik a pápát, hogy
távolítsák el német földről, mert fanatizmusával veszedelmet jelent a
főpapság személyi biztonságára.
Rövid időre ismét Lombardiába került, ahol Wilhelm von Sabina
bíborossal kidolgozza II. Frigyes számára az eretnek ügyek
kivizsgálási módszerét és azzal az ürüggyel, hogy a tévelygők a
királyi hatalom ellenségei és felségsértők, máglyahalál büntetést
vezetik be ellenük (169).Ez a végzetes rendelet rengeteg
emberáldozatot követelt, mert a "lombardusok" énekszóval mentek
a máglyatűzbe és példájuk ezrével vitte eretnekségbe a városok



lakosságát. A rendelet 1224-ben jelent meg, egyelőre még csak
mint II. Frigyes hitvédő törvénye. De János közbenjárására a pápa
egyházilag is jóváhagyja a véres rendeletet ugyanazon év
májusában. (170)
Magyarországon a buzgó eretnekirtó IV. Béla, még ifjú király
korában többször esküt tesz a hitbeli tévelygők kiirtására, főképpen
a boszniai és dalmát részeken elterjedt bogumil-patarénusok ellen
(171), Mint már láttuk, MagyarPál mester nem mindenben helyeselte
a fiatal király túlzott buzgalmát és főképpen elítélte erőszakos
tetteit, hogy a templomokba az oltárhoz menekült és a keresztet
átölelő üldözötteket a "ius asilii "- templomi menedékjog
megsértésével kivonszoltatta, hogy megbüntesse őket. Pál mester
tekintélyével Béla nem mert egyenesen szembeszállni és a pápához
írt levelében kér felvilágosítást a menedékjog alkalmazására. Nem
ismerjük Pál mester üzenetét a pápához, hogy lépjen közbe a király
túlkapásai ellen, de a római választ, III. Honor levelét IV. Bélához,
majdnem rendreutasításnak is nevezhetnénk. A levél szerint a
templomba menekülteket nem szabad elhurcolni, hanem az egyház
ítéletének kell alávetni. Még abban az esetben is mentesek a
menekültek, ha szolgai sorban élnek, még inkább a nemesi
származásúak. Kivételt csak a mezei termés tolvajai és az útonállók
képviselnek (192). II. András ebben az időben hadilábon állott fiával
és amikor hírét vette, hogy fia ismételten megszegi a jus-asilii
szokásjogát, Pál mester útján tiltakozott Béla túlkapásai ellen. A
pápa, hogy az előállott feszültséget levezesse és, hogy Pál mestert
félreállítsa, Teutón Jánost ajánlotta IV. Bélának, hogy így a Göncöl
érsek, Pál mester és Kalán nembéli Pósa "enyhébb" irányzatát a
lombardiai módszerekkel cseréljék fel (173). A fiatal király udvarában
János csakhamar nagy szerephez jutott. Megnyerte az udvar teljes
bizalmát és IV. Béla halálig tartó, mély barátságát (174). A magyar
származású szerzetesek, akik II. András udvarában éltek, igyekeztek



gátat vetni János germanizáló törekvéseinek, de nem nagy sikerrel.
Az erdélyi szászság és flamand városok hamarosan benne látták
nagy pártfogójukat abban a szándékukban, hogy Nagyszeben
székhellyel külön német püspökséget szervezzenek (175). Minden
törekvése oda irányult, hogy a Német Lovagrendet megerősítse
Erdélyben, mert II. András már felkészült kiűzésükre. Legjobb
barátja a rend nagymestere Salza Henrik még ifjúkori barátja lévén,
igyekezett kapcsolatait rendje érdekében felhasználni (176).
Teuton János merev inkvizíciós rendszerének legnagyobb ellenfele
Pál mester. Ellenállása csak akkor tört meg, amikor IV. Béla
közbenjárására a pápa Jánost nevezte ki a magyar rendtartomány
főnökévé, eltávolítva tisztségéből az aggastyán szerzetest 1231
ben. Új hatalmi körét János csakhamar kiterjesztette az egész
országra. Az erdélyi és felvidéki városokban sietve megszervezte az
inkvizíció új módszereit. Nagy segítségére voltak eme szándékának
megvalósításában a segesvári Gerhard fráter és a kolozsvári
Wolfang Gerhard nevéhez fűződik az első kegyetlen, egyházi
segédlettel lezajlott halálos ítélet 1237 decemberében. Brassó
piacán egy négytagú eretnek takács családot megátalkodottsága
miatt máglyán megégettek. (177')
Teuton János inkvizítorsága alatt az új szerzetnek vértanúja is volt
1236-ban, amikor a karácsonykor felbőszített esztergomi
szövőmunkások a kolostor felgyújtása után halálra köveztek
ugyancsak egy János nevű frátert (178).
A német inkvizítor fáradságot nem ismerve mindenütt ott volt az
eretnekek nyomában. IV. Béla kérésére a pápa kinevezte Bosznia
első püspökévé és mint ilyen kísérte az eretnekek elleni hadakat
Kálmán herceg, Béla öccsének vezetése alatt. Székhelyét
Diakóvárott ütötte fel, ahonnét sokat utazott országszerte.
Székesfehérvárott ismerkedett össze prenestei Jakab pápai



legátussal és még nagyobb hatalomra tett szert, most már az
ország belügyeibe is beavatkozva, fellépett a II. András udvarában
élő muzulmán országnagyok ellen. Főképp Sámuel kamaraispánnal
volt sok összeütközése, mivel az ország pénzügyeit a szaracénok
kezébe adta. Kiközösítéssel is fenyegették a királyt, ha nem bocsátja
el szolgálatából tanácsadóit. 1235 tavaszán valóban kiközösíti a
királyt és csak azért oldják fel hamarosan, mert ebben az évben
pünkösd napján avatták szentté II. András leányát, Erzsébetet. (179)
János fráter eretnekirtó tevékenységéről részletek nem maradtak
ugyan, de azzal, hogy az ő nevéhez fűződik a hitvédelmi intézmény
merev irányának megszervezése, a magyarországi inkvizíció
tényleges megalapítójának kell tekintenünk. A pápa ismerve
fanatizmusát az igazi keresztény hit védelmében, 1230-ban teljes
szabadkezet adott neki, hogy felkutassa az eretnekek rejtekhelyeit.
A patarénusok-bogumilek ugyanis titokban szervezkedtek és még
nem merészkedtek nyilvános templomokat építeni, hanem folyton
változtatták imahelyeiket. Családoknál gyűltek össze éjszakánként,
hogy az inkvizítorok éberségét félrevezessék.
III. Honor meghatalmazása szerint: "Jelen levelünkkel
megparancsoljuk, hogy a városokban kutasd fel a gonoszság
élesztőjeként ható eretnek vezetők helyeit és azok látogatóit, hogy a
területekről, ahol működésed kifejted, tudd őket irtani. A zsinati
határozatok értelmében köteleségeddé tesszük, hogy az eretnek
vezetők, azok védelmezői és rejtegetői ellen a legnagyobb szigorral
járj el. Felhatalmazunk, hogy minden eszközt, amit erre a célra
megfelelőnek ítélsz, büntetések és ítéletek terén, az Istentől adott
okosság elvével összeegyeztetve, azok kiirtására és elűzésére,
nyugodtan alkalmazhatsz. A lázadozókkal szemben teljes
szabadságot adunk neked jelen levelünkkel". (180)
A főinkvizítor szervező tehetségére vall a nagy kémhálózat kiépítése



az eretnekek kutatására. Szervezetének neve "Militia Christi",
Krisztus katonasága. Miután a kereszteshadjáratok nagy
felbuzdulásai a század folyamán lényegesen megcsappantak és
újabb katonai erő szervezése a Szent Sír felszabadítására
kilátástalannak bizonyult, János ügyesen felhasználta a városi
polgárság fogadalmát, hogy adandó alkalommal "feltűzik a
keresztet" - azaz keresztes hadba vonulnak. Felmentette őket
fogadalmaik alól azzal, hogy a Szent Sír ellenségeinek deklarálta a
hazai eretnekeket és a kiirtásukra önként jelentkezőket épp olyan
kegyelmi előnyökben részeltette, mintha valójában Szentföldre
vonultak volna. A polgárság örömmel állott a ,,Militia Christi"
szolgálatába, hiszen így könnyen eleget tehetett fogadalmának
anélkül, hogy nagyobb áldozatot kellett volna hoznia anélkül, hogy
családjától elszakadva egy kétes kimenetelű, fáradságos
hadjáratban, messze idegenbe kényszerítenék volna.
Az első "Militia Christi" csoport Esztergom és vidékén alakult meg
és hatása nem maradt el. A polgárok a vásári sokaságban
elvegyülve, italmérő helyeken hallgatózva derítik fel egyre-másra az
eretnekek rejtekhelyeit, ismerik meg vezetőiket, úgy hogy az
inkvizítorok rajtaütésszerűen lepik meg őket a "királyi karhatalom"
fegyveres erejével. Arra is volt gondja a főinkvizítornak, hogy az
egyes "Militia Christi" csoportok működési határait pontosan
megszabja, hogy kémkedésük annál alaposabb és az egész
országra kiterjedő legyen. Reánk maradt az erdélyi szász városok és
környékeinek "feltérképezése". A kolozsvári inkvizítor hatáskörébe
rendelte a Kis-Szamos folyócska választóvonaláig fekvő falvakat.
Azon túl a Beszterce város kolostorában élő hitvédő hatáskörébe
tartozott az ellenőrzés. A nagyszebeni kerülethez osztotta Komlóst,
Selkent (?) és a kerti apátság négy faluját. Szászsebes inkvizítorai
szervezték Halmos és Chap (Schap?) falvaktól, ,,Erdély kapujáig",
Alvinctól Enyedig terjedő részeket egészen Tordáig a két Küküllő



közötti részig. A brassói központhoz tartozott egész "Burcia"
Bárcaság, az udvarhelyi kolostor a két székely "széket" tartotta
megfigyelés alatt Sepsi és Kysd kerületeiben és fellelte "totam
Siculiam" - egész Székelyországot Régenig, Segesvár pedig a
"háromszéket" vigyázta, Marost, Keresztúrt és Udvarhelyt. (181)
A "Militia Christi" nagy szerepet játszott a határszéli vámoknál,
réveknél és alaposan megfigyelte az országba jövő kereskedőket és
vándoriparosokat. A pozsonyi vámnál a cisztercitákkal és az
Ispotályos lovagokkal működött össze, míg Vas-megyében a vasvári
Szent Mihály káptalan fegyvereseinek védelme alatt működtek.
Lombardia felől az üldözött vándoriparosok tömegei érkeztek az
ország határára. Az inkvizíció kémhálózata már előre jelezte
érkezésüket. A kisebb csoportok ugyan szabad átvonulást kaptak,
de a lakosságnak kiadták a parancsot, hogy senki idegent be ne
fogadjanak. Az idegeneknek éjszakára a városokon kívül kellett
maradniuk. (182)
A "kegyelmi előnyök", amellyel egy-egy nevezetesebb eretnek
feljelentése járt, a középkor mélyvallásos világnézetével telített
városi polgáraira ösztökélő hatással voltak. A "tévelygőket" sokszor
alaptalan gyanúsítással jelentik fel az inkvizítorok előtt. Ez a
buzgalom az őslakó magyarok hátrányára is sok áldozatot jelentett.
A "tisztes polgárok" néha személyes bosszútól indítva igyekeztek
felhasználni, mint hathatós eszközt, a hitvédelmi intézményt.
Főképp az erdélyi szász városok környéke szenvedett sokat, ahol a
magyarok papjait is vádolták, mint az egyház ellenségeit, ha ezek
bármiben is sértették az egyre hatalmasabb városi polgárság
érdekeit. (183)
János fráter utolsó évei Magyarországon a balkáni bogumilek ellen
szervezett keresztes hadjáratok sürgetésének és szervezésének
jegyében folytak le. Kálmán herceggel maga is járt a hadak élén,



mint Bosznia első püspöke a balkáni hadjáratokban. Nem ismert
fáradtságot e téren. Csak az egyház érdekeit nézte, mellőzve a
magyar területi igényeket Dalmáciára és Boszniára. Mikor Kálmán
hódolatra kényszerítette a bogumil Ninoszláv bánt, az ügyes
despota Jánosnak megtérést ígért, ha segítségére lesz birtokai
visszaszerzésében. A "különbéke" azonban Kálmán nemtetszésével
találkozott, bár a pápa is Ninoszláv oldalára állott. A magyarok
bizalmatlansággal tekintették János elkötelező szerepét az ügyben.
"Fáradtságára" hivatkozva kérte a pápát, hogy visszavonulhasson,
mert érezte, hogy eddigi barátai bizalma megrendült irányában. A
pápa vonakodott ugyan kérését teljesíteni, de mikor Ninoszláv újra
az eretnekeket kezdte támogatni és a magyar királyok elutasították
az újabb háború kezdését, félreállította hűséges eszközként
kiszolgáló püspökét és elfogadta lemondását. (184) "Fáradtsága"
egyszeriben elmúlt, amikor 1237-ben a Domonkos-rendiek
lombardiai rendtartományának vezetését veszi át. A lombard
városok az eretnekek kezén voltak. Patarenus püspökök elűzték a
Rómához hű egyházfőket és egyre-másra gyilkolták meg a rettegett
inkvizítorokat (185). János kemény kézzel szervezte meg itt is a
"Militia Christi" segítségével az ellenállást. Kémhálózata egész
Olaszországra kiterjedt és könyörtelen szigorral alkalmazza a
makacs eretnekekkel szemben a II. Frigyes által már régebben
bevezetett halálbüntetést. Kínvallatástól sem riad vissza. Hogy a
vértanúk sorát ne szaporítsa, rabszolgáknak és gályaraboknak adja
el a tévelygőket. Legjobb vásárlói a szaracénok, akik tengerentúlra
szállították a megvásárolt rabokat.
Sikerei olyan nagyok, hogy IV. Ince pápa az egész világ Domonkos
rendi szerzeteseinek élére állítja, mint rendfőnököt 1241-ben.
Szervezőképességének bizonyítékaként "centralizálja" az inkvizíciót
a keresztény országok területén és az eddigi szokásos
kinevezéseket a Domonkos rend generálisa intézi saját



hatáskörében. IV. Ince 1244 februárjában "Odori suave" kezdetű
bullájában Jánosra bízza a hitvédelmi intézmények feletti teljes
hatalmat. Ugyanebben az esztendőben még egyszer
Magyarországra jött, hogy a budai kolostorban világkáptalant
tartson, Angliából, Spanyolországból a Szentföld kolostoraiból
összegyűlt szerzetesek előtt. A tatárjárás után újjáépülő ország
nagy lelki nyomorúságában elhatalmasodó ősi magyar pogányság, a
kunok sátoros népei között megerősödő "cucurbita" mozgalom őt is
megdöbbentette. A megritkult magyar származású Domonkos
rendiek számát külföldi szerzetesekkel megszaporítva királyi
barátjának, IV. Bélának segítségére siet, a keresztény hit
védelmében.
Most már könnyebb helyzetben volt, mert régi nagy ellenfelei,
Magyar Pál mester és tanítványa, a Bánffi nembéli Buzád már
halottak. A pesti kolostor templomába menekült asszonyokat védve
haltak meg a lovastul betóduló tatárok fegyvereitől. Az utód,
Sycardus, nyugatra ment azzal a szándékkal, hogy a Lateránban
tervezett zsinaton részt vegyen. A zsinat terve meghiúsult, de
legalább életét mentette. A budai 1244-es generális káptalanon
János fráter a régi inkvizíciós szabályokat részben módosítja,
részben jobban kifejleszti. A "Militia Christi" is új erőre kap rendeletei
folytán. Főképpen a budai polgároknak adott nagy szabadságot az
országos mozgalomban, akik most már nemcsak ,,lelki
kegyelmekben", hanem az eretnekpereknél elkobozott vagyonokból
és büntetéspénzekből is részesednek. Az újabb rendeletek szerint a
vádlottak előtt a tanúk kiléte teljesen titokban maradt. Védőjük csak
a kiskorúaknak lehetett abban az esetben, ha a feljelentés
alaptalannak bizonyult és a vádak alól tisztázta magát valaki, két
egymást követő pénteki napon a város piacán, a vásár idején,
szégyenfához kötve fejére tették a ,,Judenhut"-nak nevezett
csúcsos süveget. A bíróság költségeit neki kellett viselnie. (186)



A makacsság fokát azzal határozta meg János mester, hogy a
vádlottak maguktól jelentek-e meg az első idézésre, vagy sem. Ezek
szerint három csoportot különböztettek meg: akik megvetették a
megidézést és egyszerűen nem jelentek megy azok, akik elrejtőztek
az idézést vivő "Militia Christi" tagjai elől és harmadszor azok, akik
rossz szándékkal megakadályozták a kiküldötteket, hogy az idéző
parancsot átadják. Mindhárom esetben minden kihallgatás nélkül a
város terén megvesszőzték őket, ügyüket a tárgyalások
halogatásával hosszú időre késleltették, mialatt börtönben kellett
sinylődniük. (187)
IV. Béla intézkedései, hogy az újonnan épülő budai várba német
telepesek jöjjenek a lovagi rendből, lehetőséget adtak János
fráternak tervei megvalósítására. Az új német csoport ekkor alkotta
meg belső törvényeit és "villicusuk" - városbírájuk is német lévén,
nem kellett a magyarság fejlett jogi érzékétől tartania, hogy e részről
akadályokkal találkozzon. A városbíró a király képében ítélt mindenki
felett, aki hatáskörében élt. A németországi inkvizíció véresebb és
kegyetlenebb volt és így az új telepesek minden további nélkül mint
enyhítést fogták fel a magyar földön eddig ismeretlen hitvédelmi
rendelkezéseket. Legjellemzőbb erre a budai német polgárok 1244
es törvénye, amely új színnel gyarapodva, a boszorkányüldözést
összekapcsolta az eretnekirtással és mindkettőjük részére, elítélés
esetén, a máglyahalált állapította meg.
155. KUTNER: "Repertorium der Kanonistik. Roma. 1939. "Summa di
Damaso Ungaro." Pag. 343.
156. ZIEGLER: Historia fontium et scientiae. Roma. 1939. I. Pag. 75.
157. Codex Vat. Fol. 8/r.
158. U. o. Fol. 9/r.
159. U. o.
160. Kassai kódex: anno 1226.



161. Kassai kódex: anno 1226.
162. MARGALITS E.: i. m. 234.
163. Kassai kódex anno 1227.
164. THEINER: i, m. I. 55.
165. Kassai kódex, 1227.
166. MANDONNET: Saint Dominique etc. 321.
167. MORTIER: Histoire des Maitres Généraux de l'Ordre des Freres
Precheurs. Paris, 1903. I. 23. 888.
168. U. o. 28. oldal..
169. DONNER: Kardinal Wilhelm von Sabina. ACTA SS. FENNICA.
Tom. R. 5.
170. U. o. II. 34.
171. THEINER: i. m. I( 123-4. oldal.
172. MIGNE i. m. Vol. 216. 1225. oldal.
173. Kassai kódex: "Monita".
174. IV. Béla levele a Domonkos-rendiek főnökéhez János fráter
1252-ben Strassburgban bekövetkezett haláláról szerepel az
elhunyt kanonizációs perének aktáiban.
175. FABRITIUS: i. m. N. 6.
176. Kassai kódex: "Monita Magistri Pauli".
177. U. o. anno 1237. - 3.
178. U. o.: anno 1236.
179. MONTALAMBERT: i. m. 42.
180. " ..presentium auctoritate mandamus, quatenus.., loca corrupta
fermento huiusmodi pravitatis sollicite peragrantes, earum rectores
et populos ad exterminandam de finibus suis pestem huiusmodi
secundum statutum concilii generalis et ad statuendum contra ipsos
haereticos ac eorum fautores penas at alias signas excogitare
poteritis competentes secundum datam vobis a deo prudentiam



diligenter et efficaciter inducatis, eos ad id cum necesse fuerít
districtione canonica compellentes. Vos enim statuendi super hiis
quiquid secundum deum videritis statuendum et cogendi censura
ecclesiatica, quoslibet qui vobis in his inobedientes extiterint aut
rebelles, vobis auctoritate praesentium plenam concedimus
protestatem". Kassai kódex: anno 1230. - Nota.
181. U. o. év nélkül.
182. U. o. 1234.
183. U. o. Erdélyi perek Wolfgang és Gerard idejéből J. Teutonicus
főinkvizítorsága idejéből.
184. THEINER: i. m. I, 162.
185. MORTIER: i, m. 321.
186. Kassai kódex: anno 1244.
187. U. o.
A törvény szerint : "az igézőket, bűvösöket és eretnekeket első
ízben, a piactéren egy magas létrára kell ültetni, fejükön a csúcsos
"Judenhut"-tal, hogy korán reggel és késő este mindenki, aki a
pénteki vásárra megy, megláthassa. Be kell vezetni vallomásaikat a
város könyvébe, hogy tévelygéseiket bevallva, azokat visszavonják
és harmadízben minden ítélet nélkül, mint az eretnekeket, meg kell
égetni" (188).
A budai nagykáptalan egyben felhatalmazza a rend tagjait, hogy a
pápától kapott kiváltsággal élve, saját belátásuk szerint ítélhetnek a
vádlottak felett még akkor is, ha az egyházmegyék püspökei
elleneznék eljárásukat. Börtönbe vethetik és megfenyíthetik az
eretnekeket. Szükség esetén vegyék igénybe a királyi hatalom által
nyújtott segítséget is, ha a tévelygők lázadoznának, vagy ellenállást
fejtenének ki. (189)
Újszerű rendelettel megszabják az inkvizítorok életkorát is: nem



lehet 25 évesnél fiatalabb, hogy a prédikációban jártasságuk és
egyházjogi képzettségük alapos legyen. Főképpen ajánlják, hogy a
"jámbor asszonyok" ellen vezetett hitvédelmi vizsgálatok vezetői ne
legyenek negyven évesnél fiatalabbak, mert a vádlottak
"mezítelensége a szeméremérzést sérthetné a tapasztalatlan
inkvizítorban és így a hitvédelmi károkat szenvedhetne rosszul
alkalmazott kegyeletérzésük miatt". Az inkvizítorok kivételek az
általános rendi szabályzatok egész sora alól. Pl. eretneknyomozó
útjaikon, ha a kísérő comes, vagy villicus (ispán és városbíró) és
azok kísérete lóháton mennek, akkor ,,eo ipso" magától értetődő- ők
is lovagolhatnak. Szabad ilyenkor húst is enniök, kolostoron kívül
aludniok azzal a megkötéssel, hogy mindenben a szegénység
szelleme uralkodjék.
Összegezve János fráter magyarországi tevékenységét, nagyban
hozzájárult az eddig "szelídebb" módszerek eltüntetéséhez a
nyugaton már annyira gyakori halálbüntetés és testi fenyítés
bevezetésével népünk egészséges, vallási türelméből fakadó jogi
érzékével szemben. Teuton János távozása Németországba, ahova
a pápa küldte a keresztes hadak toborzására, nagy
megkönnyebbülést okozott az egész Domonkos-rendben, de
főképp Magyarországon. Halála híre - Strassburgban halt meg
1252-ben - csak IV. Bélát hatotta meg, aki sietve írt részvétlevelet a
Domonkos-rend generálisához, sajnálatát fejezve ki volt munkatársa
elköltözése felett.
János fráter utódja 1243-ban a szintén idegen származású
inkvizítor, Lombardiai Péter lett. IV. Ince pápa bizalmi embere.
Hiányzik belőle elődje kegyetlensége. Az eddigi szokások szerint ő
is a király legközelebbi környezetéhez tartozott és a
Székesfehérvárott levő királyi udvari káplánja, IV. Béla lelki
tanácsadója. A nagy szerzeteshiány a tatárjárás folytán még
akkoriban érződött, úgy hogy Péter egyúttal két tisztet tölt be, ő a



városi kolostor perjele is. IV. Ince azonkívül, hogy a már mint
főinkvizítornak kijáró eretnekirtó meghatalmazást megadta neki,
arra is felkéri, hogy legyen a királynak szolgálatkész tanácsosa és a
tatárok által okozott lelki károk enyhítésére törekedjen. Három évre
különleges hatalommal ruházta fel, hogy a pápának fenntartott
kiközösítési ügyekben saját hatáskörében rendelkezhet. IV. Incének
nem volt a magyar püspökökben akkora bizalma, mint földijében,
Péterben. Munkatársai közül legtöbbet szerepelnek a fehérvári
Gyárfás és az erdélyi főinkvizítor, Wolfgang, főképpen a sámánok
elleni perekben.
A balkáni bogumil-patarenus eretnekekkel szemben erősen
támogatta rendtársát, Kalán nembéli Pósa püspököt két ízben
meglátogatva őt Diakóvárott, ahova az eretnekek nyomása elől IV.
Béla engedélyével áttette székhelyét. (190)
Lombard Péter legfőbb feladata az eretneknyomozás mellett IV. Béla
keleti kapcsolatainak ellenőrzése volt az esetleges házasságok
terén. A királynak tíz, egyesek szerint tizenkét gyermeke volt, köztük
csak két fiú, a későbbi V. István és a még atyja életében elhalt ifjabb
Béla. A mély vallásosság, amely a királyi családot övezte, sőt Szent
Erzsébet, IV. Béla nővérének nagy kultusza sem tudta enyhíteni a
pápaság bizalmatlanságát az ázsiai származású magyar uralkodó
család és népével szemben. Már a kalkai csata híreiből ismerte a
magyarság az Ázsia méhéből orkánszerűen feltámadó és egyre
nyugatabbra hatoló Dzsingisz-kán alakította tatár birodalmat.
Kötöny, a polovci kánok királya, már 1223-ban csatát vesztett velük
és mikor az astraháni csatát is elvesztette Batuval szemben, pár év
múlva Magyarországra kérezkedett. A tatárok közeledésének hírére
indulnak útnak az első keleti kutatók 1235-ben fráter Ottó és
később Julián barát, hogy az ázsiai részeken fennmaradt "Magna
Hungariát" felkeressék. Róma nem nézte jó szemmel ezeket a
vállalkozásokat, tartva attól, hogy a magyarság egyesül



testvérnépével és akkor fennáll a veszély, hogy "feladja nyugatot
védő bástya szerepét".
Julián kétszeri római útja bizonyítja, hogy bár az utazását IV. Bé1a
anyagi segítségével és megbízatásával kezdte meg, a szerény
szerzetes kénytelen volt fáradtságai és viszontagságai mellett a
pápát is részletesen informálni a keletről jövő veszély felől, Bár
Sycardus fráter volt a tartományi főnök, Julián a királyi udvarban
Lombard Péter előtt adta le először benyomásait és a főinkvizítor el
is kísérte őt római útjára. (191)
Sokkal több bonyodalmat okozott IV. Béla leányainak házassága a
nem római keresztény vallású keleti fejedelmekkel. Az a veszély is
fennállt -a pápa szerint - hogy talán még pogányokkal is képes
lenne a magyar király gyermekeit házasítani, ha érdekei úgy
kívánják. A feltevés nem volt egészen alaptalan. Már II. Andrásnak is
felkínálta Ikonum szultánja, hogy gyermekeik házassága révén
kölcsönös érdekszövetséget kössenek. Ez az ajánlat ugyan csak
magának II. Andrásnak a pápához írott leveléből ismerős és egyesek
szerint a király ügyes és üdvös ijesztésnek szánta, de minden
körülmények között jelzi királyaink tudatát a pápák gyanakvásáról
keleti kapcsolataikra (192). IV. Béla házassága is sok bonyodalom
okozója, mert a görögkeleti vallású Laskarisok családjából származó
neje révén a niceai udvar befolyásától tartottak. Növelte ezt a
bizalmatlanságot az is, hogy a király fiát, V. Istvánt a pogány Kötöny
leányával, Kun Erzsébettel házasította össze 1254-ben. A kunok
miatt ugyanis Béla király amúgyis állandó kényszerhelyzetben volt
saját országnagyaival, püspökeivel és szemrehányást kapott az
udvarában élő főinkvizítortól is. Hogy a IV. Sándor pápa egyenesen
utasításokat adott megbízottjának Béla ellenőrzésére, azt látjuk a
király majdnem megalázkodó leveléből, amikor a pápának
megmagyarázza eljárása indítóokát: "fájdalom, a kunokat is
befogadtuk országunkba és a pogányok és az Egyház ellenségei



által gyötörtetünk. Sőt, mi több, elsőszülött fiúnkat egy kun nővel
házasítottuk össze, hogy nagyobb rosszakat elkerülhessünk és
hogy alkalmat teremthessünk őket a keresztség forrására vezetni ..."
(193 ). Magyarázkodását még jobban kifejti egy Sárospatakról
keltezett levelében: "Mi pedig a kereszténység javára királyi
méltóságunkat megalázva, két leányunkat két ruthén fejedelemhez,
egyet pedig Lengyelország fejedelméhez adtuk feleségül, hogy
általuk és barátaink által, akik a keleti részeken élnek, minden
újdonságot a tatárok részéről, akik azokon a határokon vannak,
megismerhessük és így hatásosabban ellenállhassunk nekik"(194),
Lombard Péter fráter ebben az időben már nagyon öreg volt és
hosszú tartózkodása alatt kialakult nagy barátsága a királyi
családdal annyira erős, hogy a pápa bizalma megrendült benne arra
a lehetőségre gondolva, hogy magyar érdekek befolyása alá került.
Humbertus Romanus az új Domonkos-rendfőnök látogatása
Magyarországon, vetett véget az aggastyán főinkvizítor
működésének 1254-ben. Péter kérését, hogy Magyarországon
maradhasson, nem teljesítették, sem az általa ajánlott magyar
Marcellus frátert nem nevezték ki főinkvizítorrá. (195)
Az utód ismét egy lombardus, Cremonai János fráter, aki már egy
idő óta magyar földön élt, a király kérésére 1244-ben csatlakozott
Obis fia Miklós küldöttségéhez, hogy a Tatárországból visszatért
Dániel halicsi fejedelemtől pontos értesüléseket kapjon az ázsiai
helyzetről (196). Cremonai János is a királyi udvarban élt és
főinkvizítori tisztjét főképp a magyar földre települt kánok és ősi
hithez húzó besenyők ellenőrzésével gyakorolta. Nagy barátságot
kötött az országnagyokkal, főképp a királyi családdal rokonságban
levő Moys nádorral.
Feladatát a király keleti kapcsolatai ellenőrzésére nem töltötte be
olyan lelkiismerettel, ahogy a pápai udvar várta tőle. Erre mutat IV.



Ince szemrehányása, hogy "számos dolgot Magyarországról, csak
késve tudunk meg. . ." (197). János fráter ügyessége abban
nyilvánul meg, hogy Béla királyt a keleti házassági kapcsolatok
helyett igyekezett a nyugati országok felé terelni. Szándékát
majdnem siker koronázta azzal, hogy ifjabb Béla és IV. Ince pápa
unokahúga közötti házasság terveinek előkészítését megindította.
IV. Béla is örömmel vette a gondolatot, hogy a hatalmas Fiesco
grófok családjával rokonságba kerüljön. Levélváltásokból tudjuk,
hogy a terv nagyon közel állt a megvalósuláshoz és csak IV. Ince
1254 december 7.-én bekövetkezett halála vetett véget a
tárgyalásoknak. (198)
A cremonai inkvizítor IV. Sándor pápa alatt is megmaradt a
magyarországi hitvédelmi intézmények vezető helyén. Rendtársai
közül a 12 évig tartományfőnöki tisztet betöltő Marcellus, Mária
királyné bizalmasa, Árpádházi Margit lelki vezetője tűnt ki a nép
körében folytatott inkvizíció terén. Az ősi magyar pogányság
maradványait, a kunok és besenyők rétegeit, de főképp a sámánok
tevékenységét igyekeztek ebben a korban feltárni. Intenzív
működésüket az országnagyok közül főképp a már említett Moys
nádor mélyen vallásos meggyőződéssel sürgette. Maga a király is
idősebb korában nővérének, Szent Erzsébetnek példájára, sokszor
ferencrendi ruhát öltött és nagyban gazdagította az általa épített
kolostorok egész sorát adományaival.
A boszniai eretnekség irtásával is sokkal többet foglalkoztak
Cremonai János korában, mint előbb, és a külföldi missziók erősen
fejlődtek. Elsőszámú feladata még mindig IV. Béla keleti
kapcsolatainak ellenőrzése. Az új pápa, IV. Sándor bizalmatlanságát
a magyar király iránt csak növelte a csehek és osztrákok
gyűlölködése és intrikája a tatárjárás utáni újjáépült országgal
szemben. Az inkvizítor 1258-ban két rendtársát nagy sietve küldi a
pápai udvarba, mert Bukharából Dzsingisz-kán unokája, Halaga



követei érkeztek Bélához. A király mindenkit kizárt fogadásukról,
csak a tolmácsok maradhattak a tárgyalásokon, hogy azok bizalmas
természete ki ne derüljön. A két szerzetes álruhában és különleges
felmentéssel lóháton utazott jelentést tenni a pápának a tatár
követség érkezéséről. Ausztriában II. Ottokár cseh király katonái
elfogták őket, mint gyanúsakat és így kiderült a titkolózás. Bár a
követek nem tudták, milyen szándékkal érkeztek a tatárok, II.
Ottokár éles elmével kitalálta a valószínűséget és panaszos,
majdnem feljelentésszerű levelet küldött a szabadon bocsájtott
szerzetesekkel 1V. Sándornak. Felhívta a figyelmét a nagy veszélyre,
amit a magyar király és a tatárok családi kapcsolatai jelenthetnének.
(199)
Cremonai János miután e tárgyalásokról nem tudott más módon
értesülést szerezni, kiközösítéssel fenyegette meg a tolmácsok
egyikét, hogy vallomásra kényszerítse. A tatár kán ajánlatot tett a
magyar királynak, hogy a két népet házassággal közelebb kellene
hozni egymással. Felajánlotta, hogy fia kössön házasságot Béla
király egyik leányával, vagy ha erre nincs mód, akkor felajánlja
leánya kezét ifjabb Bélának. IV. Sándor levele pár hónap múlva már
fenyegeti Bélát egy ilyen terv megvalósítása miatt: "távol legyen
tőled fiad vagy leányodat pogány házassággal beszennyezni..."
(200) IV. Béla kitérő választ adott a tatár követségnek időnyerés
céljából. János fráter és az egyháznagyok nem nyugodtak, amíg
véglegesen ki nem verték fejéből a gondolatot. A nagy ellenfél, II,
Ottokár is tartott ilyen lehetőségtől és újabb levelében, 1260 nyarán,
a brünni csata után, bevádolja a magyar állapotokat: "az embertelen
kunok, magyarok, székelyek, besenyők, izmaeliták valamint a
szakadárok sorából a görögök, bulgárok, oroszok és boszniaiak,
mind ellene vannak a nyugati kereszténységnek csak azért, mert
rokonsági kapcsolatban állanak pogány házasságaik által a
kereszténynek nevezett magyar királyokkal" (201), A "keleti



kapcsolatok veszedelme" a nyugati kereszténységben sokszor
felrémlik, pedig maguk a pápák már régóta összeköttetést tartanak
fenn a tatárokkal. Már IV. Ince 1245-ben külön követet küld Orduba
Carpinoi János ferences barát személyében. A követ kétéves útja
alatt megteremtve a kapcsolatokat messze keleten, bizalommal tért
vissza további tárgyalások lehetőségével. 1246-ban újabb követ
megy: Lombardiai Ascelia Domonkos-rendi szerzetes. Találkozik
Baichu kánnal Tabrizban és már szervezkednek, hogy a keresztény
és tatár hadak együtt vonuljanak fel Bagdad ellen, majd a Szent Sír
felszabadítására Palesztinába. Visszaúton elkísérik a kán követei,
Aibe és Serkis nesztoriánus papok, hogy a pápával és az európai
keresztény királyokkal egy- mohamedán ellenes közös front
megszervezéséről tárgyaljanak. 1253-ban pedig a flamand Raisbruk
Vilmos ferences barát, a rettegett Kublaj kán udvarába megy
Karakorumba, az ősi tatár fővárosba.
A pápaság féltékenységét IV. Béla nagy vallásossága sem tudta
enyhíteni, sok mentegetődzése ellenére sem, hogy nem törekszik
önálló keleti politikára, csak készül az esetleg megismétlődő tatár
betörésekre. A szentszék diplomáciája nagyon ügyesen kihasználta
a magyar kettős-királyság, Béla és fia V. István közötti állandó
ellentéteket is. Mindkét fél oldalán ott találjuk a megfelelő egyházi
szerveket, akik a vetélkedő felek érdekei felett egyetlen közös célért
dolgoztak, a pápaság befolyásának megerősítésére. V. István
udvarában is szerepelnek inkvizítorok az osztrák domonkosok
sorából, miután az ifjú király a stajeri Pettauban ütötte fel
székhelyét. Friesachi Konrád Domonkos-rendi szerzetes, kun
nyelven is beszélt, mint a fiatal Erzsébet tanítója és nevelője. Utólag
megbízatást kapott IV. Ince pápától, hegy "az eretnekek kiirtására
beszélje rá a királyt". Kivonta a magyarországi inkvizítorok
hatásköréből is, hogy IV. Béla bizalmi embereinek ne legyenek
aggályai arra vonatkozólag, hogy a magyar ügyekbe beavatkozik. A



felsőbb irányítást a nagyhatalmi ábrándokat szövögető pápa
magának tartotta fenn. Konrád frátert arra is ösztökéli a szentszék,
hogy igyekezzen magyarul tanulni és így az udvar életében
alaposabb felügyeletet gyakorolni. (202)
Sokkal nagyobb szerephez jutott az inkvizíciók terén a királyi udvar
ellenőrzésében és a magyar földön letelepült eretnekek
üldözésében
Marcel fia Marcel esztergomi származású Domonkos-rendi
szerzetes. Mint már említettük, IV. Béla leányának, Margitnak volt
lelki vezetője és 12 éven keresztül a magyar rendtartomány főnöki
tisztségét is viselte. Korának nagyműveltségű, európaszerte ismert
tudósa, roppant szívós akaraterejű szerzetes volt. Járt
Franciaországban Montpelierben 1258-ban, Barcelónában, spanyol
földön 1261-ben, sőt részt vett a Londonban tartott 1263. évi rendi
nagykáptalanon is. Humbertus Romanus rendfőnök bizalmasa, IV.
Bélának megbecsült tanácsadója. Nagy szerepe volt a "jámbor
asszonyok" beginák szerzetesi közösségbe verődő csoportjainak
ellenőrzésében. Ez a mozgalom, amely egész Európát elözönlötte és
félig vezeklő, félig reformokat követelő, egyházi jelleggel
szervezkedő asszonyokat, idősebb leányokat fogott egybe, a
"beginizmus" néven szerepel a középkori eretnekgyanús áramlatok
sorában.
Marcellus nevéhez fűződik a mozgalom megrendszabályozása
azzal, hogy a kánonjogi női szerzetek keretébe szorította őket, mint
látni fogjuk, nem kis küzdelemmel. Erélyesen és kitartóan nyomozta
az ősi soron megmaradt sámánokat is, szakítva az eddigi
szokásokkal, nem élt a királyi udvarban, bár állandó
összeköttetésben állt IV. Bélával és az országnagyokkal. Tekintélye a
püspökök előtt töretlen. Alsópapsággal tartott baráti kapcsolatainak
emléke László mester, esztergomi kanonok végrendelete 1277-ből.



Neki hagyományozta összes jegyzeteit és könyveit, amelyeket
Bolognában az egyetemen használt, valamint Szent Ágoston
"Vallomásait" (Soliloquia) egy csomó más munkával egybekötve
(203). Fáradhatatlan utazó, szervező, eretneknyomozó volt. Mint
tartományfőnök, hivatalosan "vizitálta" a kiterjedt magyar
Domonkos rendtartományt Kassától Raguzáig, Nagyszombattól
Jászvásárig.
Magyar népi rétegekkel való kapcsolatait nemcsak a sámánok és a
magyarföldi "cucurbiták", patarenus-kunok, inkvizícióból ismerjük,
hanem a Margit királyleány szentté avatási vizsgálatainak során
elhangzott tanúvallomásokból is. Marcel, IV. Béla király bizalma
mellett sokkal erősebben élvezte V. Istvánét. Az ő kérésére IV.
Kelemen pápánál pár nap múlva Margit 1271 január 18.-án
bekövetkezett halála után lépéseket tett a szentéletű királyleány
kanonizálására. Maga is mindent elkövet, hogy lelki gyermekének
szentté avatását szorgalmazza és előmozdítsa. Magyar nyelvű
Margit-legendáját követte több latin változat, hogy a szent kultuszát
bel- és külföldön elterjessze. Sikeresen rábírta Vercegi János t,
hogy Budán tartsák meg a Domonkos-rendiek világkáptalanját
1273-ban, abban a reményben, hogy az egybegyűlt szerzetesek
révén világügyet szervezhet Margit kanonizációja érdekében.
Első kísérlete nem sikerülvén, újabb bizottságok kiküldését sürgeti
és 1276-ban sikerült is szándéka. Ubertus Bianci pápai kiküldött
vezetésével megindultak a kihallgatások Árpádházi Szent Margit
életére vonatkozólag.
Bár szigorúan véve ezek a kihallgatások nem tartoznak az
inkvizíciós perekhez, fontosnak tartom kiértékeléseiket, mert a 13.
század második felében a magyar vallási élet valóságot fedő
keresztmetszetét kapjuk belőlük azzal a határozott
következtetéssel, hogy ebben a vallási és jámbor életszemléletben a



papság alig-alig szerepel, mint irányító elem. A korabeli hivatalos
egyház az egész ügyet bizalmatlansággal kezelte és a
"szegénységben és vezeklésben élő beginák eretnekgyanús
mozgalmának" tekintette a Margit-kultuszt, amelynek népi gyökerei
még a félig pogány, sokszor sámánok által irányított
hiedelemvilágból táplálkoztak. Mindenesetre feltűnő, hogy
a.) a magyar főpapság teljesen távoltartotta magát a kanonizációs
ügytől és még csak tanúságtételre sem jelentkezett egyetlen
püspök, vagy egyháznagy sem; b.) V. István és később kun László
sürgetései, a szenttéavatással kapcsolatban, meddőek maradtak
annak ellenére, hogy a Szent Erzsébet-kultusz is erősen támogatta
a rokon Margit kanonizálását; c.) a Margit-kultusz hívei között
feltűnő a "beginák", szegény falusiak, sőt besenyők száma, akik a
"szegénységet kedvelő és minden gazdagságot megvető"
királyleányt körülrajongták tiszteletükkel; d.) a pápai bizottság nem
volt felkészülve komoly eredményekre, mert nem latintudású
magyar tolmácsokra, hanem a velencei Artolus kelmekereskedő és
János katona tolmácsolására hagyatkozott a kihallgatások
lebonyolításában.
Miután a pápai vizsgáló bizottság kérdései sorába iktatta a
vallomást tevők vagyoni helyzetét és társadalmi kapcsolatainak
megállapítását, eleve gyanakodnunk kell, hogy előítélettel volt
felsőbb utasításra -a szegény népi réteg és a nem vezető
osztályhoz tartozókkal szemben és vallomásukat leértékelte. Éppen
ezért érdemes számot vetni a tanúk népi származásával és anyagi
helyzetével, hogy mint végső eredményt, a 13. századvégi
hiedelemvilágot megismerjük annál is inkább, mert vallomásaikat a
főinkvizítor irányítása alatt tették.
Eltekintünk a kolostorbeli apácák vallomásaitól, akik Margittal együtt
élték a vezeklők életét, mellőzzük a Domonkos-rendiek
tanúságtételét, akik szerzetükre nézve nagy dicsőségnek



könyvelték volna el Margit kanonizálását, és csak a többi, összesen
69 személy helyzetéről igyekszünk keresztmetszetet adni akik
érdektelenül, belső meggyőződésből jelentek meg a
vizsgálóbizottság előtt a Nyulak-szigetén.
Felhévizi Pós fia Péter vallomása bizonyos lelkesedés jegyében
fogamzott, hiszen leánya, Sabina, egy volt Margit társnői közül és a
szigeti kolostor gazdagságát ő is növelte azzal, hogy szerzetbe
vonult leánya örökségét a többi adományokhoz iktatta. Ugyanez a
helyzet Somogyvári Márton vallomásával. Az ő leánya Katalin,
szintén apáca és gazdagsága az ősi soron örökölt somogyi vagyon
az ország leggazdagabb urai közé sorolta. Viszont L. Adomér
felesége, Femia már begina gyanús. Jámbor asszonyok csoportjába
tartozott és a Nyulak szigetén élt a kolostor közvetlen közelében.
Mindezek szabadnak és nemesnek vallják magukat a bizottság előtt,
anyagi helyzetük pedig valóban gazdagnak mondható. A tapolcsányi
származású Magyar Péter Budán él és anyagi helyzetét lényegesen
gazdagítja a budai Péter polgárral, vejével kötött szerződése.
Arenda asszony, az előbbi budai polgár felesége, hazulról is,
házasságából is gazdag, tehát mentes minden gyanútól. A Kátai
család tagjai is gazdagnak, hatalmasnak érzik és mondják magukat,
de a családfő Bertalan ispán, a kun származású Erzsébet
királynénak udvari tisztje lévén, éppen kun kapcsolatai miatt némi
gyanút nem kerülhetett el, mert a kolostor vagyonának kezelésében
is része volt (204 ). A Kareny falubeli Kuti fia Elek is elkötelezettje az
ügynek, mert V. István adta birtokát apjának görögországi
hadjáratában szerzett érdemeiért. A Csák nembéli Györk "dominus"
pedig a Domonkos rendiekkel évtizedeken át testvéri közösséget
tartó nagy nemzetség egyik tagja, Csáki Ugrin kalocsai érsek öccse,
szintén gyanú felett áll és nem számottevő a tanúk sorában. Az ősi
magyar nemzetségbeliek mellett ott találjuk a tudásával és pénzügyi
sikereivel nemesi rangra emelkedett Kalizi nemhez tartozó Sandurt.



Muzulmánból lett kereszténnyé, hogy előnyösebb helyzethez
juthasson és diplomata karrierjét - Kun László követe volt a szicíliai
királyi udvarnál! - így is biztosíthassa. Mint látni fogjuk, a magyar
inkvizíció sem tekintette teljesen gyanútlannak, mert később, Kun
László halála után, őt is perbe fogták. Felhévizi Mihály is
lekötelezettje a kolostornak, leánya Katalin miatt, aki bizalmasa volt
Margitnak.
Idegem, német származású, a rokonságát nagyon számontartó
bőbeszédű Ágnes budai asszony. Elmondja, hogy leánya a
közismert hajdani német Herlingnek és unokahúga a kihallgatás
évében bírói tisztet viselő Károly budai ,,villicus"-nak. A városi
polgárok öntudatával mondja magát gazdagnak férje után is.
Ugyancsak polgári rendből való a gazdag és szabad Mala fia Péter
Budáról.
Miklós felesége Gyöngy, és leánya, Angila Tarnótáról, Erzsébet,
Disznódi Mihály felesége mind gazdagoknak vallották magukat. Ha
a felsoroltak között megemlítjük Károly lovagot, IV. Béla bizalmasát,
a kolostor jószágkormányzóját, Gellért mestert, a kolostor orvosát,
Szakoly váci kanonokot és Albert Ispotályos lovagot, akkor a
bizottság előtt a gyanúmentesek sorát máris befejeztük.
A többi, hátralevő tanúk a szegényebb népi réteghez tartoztak
származásuknál fogva, vagy odakerültek leromlott anyagi viszonyaik
miatt. Országos képet kapunk tőlük a "szegény kultuszról", amely,
mint már említettük, az eretnekség jegyében született flamand és
délfrancia földön és Magyarországra is átterjedt. Szerepelnek a
Dunántúl falvaiból: András felesége Sára, a zalai Szentgyörgyfalváról
és a szomszédos Egyedfalváról Ilbert leánya Matha, Keszi faluból
Johanka fia Bede. Endrédről két férfi jelent meg, szegénynek vallva
magát, a magyaros nevű Buda és Györk. Megyerről is jöttek a falu
lakói: Zeges és János, két kezük után élő emberek, akik "ha jól



dolgoznak, elegük van a megélhetéshez". Az erzsébetfalvi Miklós
,,se gazdag se szegény" és inkább talán szégyenkeznek a bizottság
ilyen természetű kérdéseire őszintén felelni a cselei bírónak,
Jánosnak a felesége, vagy a disznódiak küldöttségéből Póka fia
Tamás, akit ,,kifosztottak és most nagyon szegény". Ugyancsak
rablók tették szegénnyé nagysarlói Hográdot és Achilles feleségét,
Fera asszonyt. Barlóci Bese, azelőtt a királyné szakácsa, vallomása
szerint elszegényedett. Tés községből két papjuk vezetésével
jelentek meg ősi fia János és Laurenca asszony. Fajsz községből a
szegény Viola asszony és Leopárd felesége Venus és fia Leo jöttek a
Nyulak szigetére és bár az asszonyok takargatják szegénységüket,
Leo bevallja, hogy nagy ínségben élnek. Bessenyők sem hiányoznak,
a fehérmegyei Bessenyő-falváról: egy vak családapa és kísérője,
egy Nota nevű leányzó. Ilyen elesettek közé kell sorolnunk a
Gellérthegy tövén lapuló Erzsébet-ispotály kegyelemkenyerén
tengődő Vanig fiát Pétert. Barlóci Barnabás fia Dian, a keszi Vital
felesége Benedikta és a galyai Gyöngy asszonyok kézimunkájukkal
tartják el magukat és szegény soron élnek.
A magyar falvak népének szegénységét nem színezi élénkebbé a
két iparos, Benedek szabómester Vácról és a Fiatal dányi ácslegény,
ugyancsak Benedek névvel. A falusi papság nyomorgó képviselőiről,
a verestói, várkonyi, kürti és tési plébánosokról és az utóbbinak
Gede nevű nős káplánjáról már előbb megemlékeztünk. S ha még
elsoroljuk a szövés-fonásból élő és romlott erkölcsökkel gyanúsított
jámbor leányokat, a "begina-inkvizíció" során, akkor az elsorolt
személyek vagyoni és származási adataiból nyugodtan arra
következtethetünk, hogy a szegénység szellemét sokan ugyan csak
kényszerűségből ismerték, de voltak, közöttük olyanok is, akik
eszményként választották, Ezért volt nagy szerepe a magyar
,,penitens" vezeklő mozgalomban Árpádházi Margitnak, mint
eszményképnek a nép előtt és ezért maradtak távol az egyházi



méltóságok és országnagyok, mert tudták, ha Margit az oltárra
kerül, akkor mint a szegények és elesettek mintaképe, csak növelni
fogja az ,,eretnekek megvetett és üldözött tömegét". (205)
188. "...von ansprecherin, czaubern oder lipplerin... czum erstemohl
soll man yn setczen auf eyn leiter und eynen gespiczten judenhut
soll er haben auf dem haupt, daran dy heylgen engil seyn gemalt da
mit er so umbget - also soll er stehen vonn morgen früh...", hogy a
polgárok egész pénteki nap megbámulhassák a piac téren és
tévedéseiket ha bevallották, bevezették a város könyveibe, de
visszaesés esetén: "scholl man in prennen sam eynen ketzer..." Idézi
Ipolyi II. 170.
189. "Hereticos excommunicare, capere, ligare in carcere alias
sudere discipline rigori possitis per vos ac eciam alios castigare...
invocato ad hoc si opus fuerit auxilio brachii secularis..." Kassai
kódex: anno 1244.
190. THEINER: MONUMENTA SLAVORUM MERIDIONALIUM I.
191. Kassai kódex: "Gesta fratrum" töredék: "simul cum fratre Petro
Lombardo in curia Romana presentavit..." Julián neve ugyan nincs
megemlítve, de a keleti magyarok látogatásáról, szólva szerepel a
fenti jegyzet, kétségtelenül J.- ra vonatkoztatva.
192. V. ö. 143. jegyzet.
193. "Comanos etiazn in regno nostro recepimus, proh dolor! per
paganos infideles Ecclesiae conculcamur. Amplius filio nostro
primogenito, Cumanam quandam con Juximus, ut per hoc vitaremus
deterius..."
194. "Nos vero propter bonum Christianitatis, majestatem regiam
humiliando, duas filias nostras, duobus Ducibus Ruthenorum et
tertiam Duci Poloniae tradidimus in uxorem, ut per ipsos et altos
amicos nostros, qui sunt ex parte orientis sciremus nova de Tartaris,



ut sic eorum conatibus - commodius resistere valeremus..."
WERTNER. i. m, 490.
195. Kassai kódex: anno 1254.
196. U. o.: anno 1244 Gesta Fratrum.
197. THEINER: M. SLAV. MER. I. 123.
198. FEJÉR: i. m. N. 2. 243
199. Kassai kódex: Gesta fratrurn 1258.
200. "..absit filium vel filiam tuam contingat gentilis connubii
contagio maculari..." Gesta fratrum 1259.
201. WERTNER: i. m. 456.
202 " auch die kuniginn seyne frawe sall ezu taufe gehn und f.
Kunradus sall ungwarish lern umb den kunighoff zwu Sitzenden
Heidin achtholten..." Friesachi kelostori krónika: An. 1258.
203. László prépost végrendelete: ....item Soliloquia Augustini cum
multis libris eiusdem in uno volumine relinquo fratri Marcello, filio
Marcelli." KNAUZ: i. m. II. pag. 71.
204. "Comes Bartolomeus nobilis de genere Káta, officialis domine
Elisabeth, de insula dominarum..." KNAUZ: i. m. II. 196.
205. Árpádházi Szent Margit szenttéavatási jegyzőkönyvét, ahonnét
a felsorolt tanúvallomásokat vettem a "MONUMENTA ROMANA
EPISCOPATUS VESPHIMIENSIS" forráskiadvány I. kötete közli apró
részletezéssel.
Marcel annak ellenére, hogy ebben a korban ő volt a magyarországi
eretneknyomozás feje és vezetője, mégis - szinte
ellentmondásszerűen - sürgette a szentté avatást. Egyedüli oka az
lehetett, hogy a sok külföldi eredetű eltorzított "szegény-eszmét,
evangéliumi szellemmel átitatott lemondást" amely a gazdagok



gyűlöletéből fakadt, elválassza az egyház által is jóváhagyott
szerzetesi szegénység magasabb eszméitől. Margit példája, királyi
származása folytán, azért volt fontos e téren, mert a felhalmozott
gazdagság között élve is önkéntes szegény maradt és nem a
kényszerűség tette azzá.
Marcell a sámán- és kun inkvizíciókban nem annyira a keresztény
gondolat érvényre juttatása vezette, mint az egyre nagyobb
szerephez jutó városi orvosok, királyi "fizikusok" nagy nyomása,
hogy vetélytársaikat, a sámánokat visszaszorítsák a népi
egészségügy tényezői közül. Az egyháziak is egyre-másra sürgetik
az elmaradt tizedeket és miután sokszor erre más módjuk nincs,
szintén az inkvizíciót használják fel a dézsmabehajtásra
"eretnekség" vagy "pogány eszmék terjesztésének" vádjával illetve
vagy fenyegetve a késedelmezőket.
Marcel korában a visszaélések egész sora fordul elő e téren, ha nem
is az ő tudtával, vagy vezetésével, a vidéki, főképp az erdélyi
eretnek nyomozók túlbuzgóságából.
Marcellal a Szentszék nem volt nagyon megelégedve. Részben talán
azért, mert a már említett kanonizáciás ügye nagyon szorgalmazta,
részben a királyi udvar felügyeletének elhanyagolása miatt. Ebből a
korból az inkvizítorok kinevezéséről egyenes adatunk nincs. Az
említett 1273. évi pesti általános nagykáptalan határozata
értelmében a tartományfőnökök kiegészíthették a legfelsőbb
kinevezéseket helyi szerzetesekkel. Az eretneknyomozás Rómából
irányított mozgalma lazábbá vált. A pápa Fülöp fermói püspököt
küldte Magyarországra, hogy így közvetlenebb kapcsolatai
legyenek. III. Ince pápa arra buzdítja legátusát, hogy igyekezzék
magyarul tanulni (206.) Fülöp közel tíz évig élt kisebb
megszakításokkal Magyarországon és székhelyét Ladomér
esztergomi érsek kastélyában, a Nyulak-szigetén ütötte fel. Nagy



energiával igyekezett a magyar belső ügyek irányát megszabni és
párszor nagyon veszélyes helyzetbe került élete is. Kun László
elfogatta, két emberének a szemeit kitolatta, őt magát a
felkoncolástól csak Fint a vajda közbelépése mentette meg.
Szerepét a kun-inkvizíciók során alaposabban tárgyaljuk.
Marcellal egy időben nagy szerepe volt a budai Szent Miklós
kolostor perjelének, Simon mesternek az eretnekek üldözése terén.
Országszerte bíráskodik és főképpen Moys nádorral, majd annak
fiával járta az országot. IV. László udvarában is nagy tekintélye volt.
Vakmerőséggel határos dorgálásban részesítette a fiatal királyt, kun
kedvese, Édua jelenlétében, szemrehányva neki házasságtörő életét
és hanyagságát. A király -sértődöttségére, hogy a pápai legátus, aki
csak a szomszédságban lakott és nem volt hajlandó többszörös
meghívásra sem megjelenni a királyi palotában, Simon
rettenthetetlen bátorsággal válaszolt, bár kun fegyveresek állták
körül. Válaszát Édua is végighallgatta és dühkitöréseit a fiatal király
fékezte le. Simon szavaiból az eretnek perek jegyzőkönyvei a
következőket mentették át korunkra: "...a házasságtörő nő bordéllyá
avatta királyi palotádat ..." (207). Egy időre a király száműzte az
udvarból. A kolostort nem volt szabad elhagynia. Szembeszállt a
rendelettel és éjszaka megszökve kényszerfogságából, ismét
megjelent a királyi palotában, újból megdorgálta a királyt, felsorolva
neki vallásos ősei, főképp Szent Erzsébet erényeit, felelevenítette
előtte a csodálatos gyógyulás emlékét, amikor gyermekkorában
epileptikus rohamaiból Margit fátylával magához térítették. Ettől
kezdve, bár a kunokkal sok baja volt, bátran és bántatlanul járhatott
kelhetett a királyi környezetben.
Országjárásában sámánpereknél sokat szerepel, de mindig szelíd
ítéletet hoz és a mai szemmel nézett "néprajzgyűjtő" szerepét
töltötte be, részletesen és behatóan érdeklődve őseink hitvilága
felől a sámánoktól és a kihallgatott tanúktól. Érezni rajta, hogy



felfokozott figyelemmel el-eltér a szokványkérdések egyhangú
menetétől, ha valami ősi, már akkoriban is "nagyon régi" népi
megnyilvánulásról esik szó. Pogány szertartások részletei csak úgy
érdeklik, mint a magyar legendák, énekek visszhangja a
tanúvallomások során.
Kun László halála után az inkvizíció szinte "politikai bűnösöket"
hajszoló szervvé változik és maga az esztergomi érsek, Ladomér
veszi kézbe az irányítását. Bár a belpolitikai helyzet, az idegenből
hazahozott III. András helyzetének megszilárdítása, a kunbarát
papság felszámolása eléggé lekötik idejét, erősen szorgalmazza a
volt kun országnagyok és muzulmánok pereit. Ő maga elnököl és a
vizsgálat eredményeként szigorú megtorlások sorozata követte.
Kelemen, budai Domonkos-rendi perjel, a tulajdonképpeni eretnek
bíró, csak mint mellékes figura szerepel ezekben a perekben, ahol
főképp a keleti kultúrkapcsolatok megszüntetésére hoznak
rendeleteket és nagyszabású könyvrazziákkal irtják a muzulmán
szellemű írásokat. Kelemen fráter vizsgálatainál fordul elő először a
fellebbezési jog Ladomér érsekhez, ha az történetesen nem jelent
meg a per lefolytatásánál. Ez azt mutatja, hogy a 13. század utolsó
éveiben erősen megnyirbálták az inkvizíció hatalmát.
Az Anjou korban ferencesek kezébe kerül sok huzavona után a
hitvédelmi-intézmény. A balkáni bogumil-patarénus inkvizíciót már
régebben ők vették kezükbe nagy harcok után és sokkal erélyesebb
a fellépésük, mint a testvér Domonkos-rendieké. Első főinkvizítoruk
Fábián, Magyarországon csak a "beginák eretnekségével"
foglalkozott, de 1322-óta VIII. Bonifác pápa kifejezett kérésére
Szlavónia és Bosznia eretnekeit kutatja és üldözi. Magyar földön jó
ideig nincs semmi adatunk működéséről. Fábián tisztsége rövid
ideig tartott a Délvidéken, mert Triesztben beszédet tartva az
eretnekek előtt, két pap felszólalt ellene és kárhoztatta szigorát.
Mindkettőjüket gályarabságra ítélték, mire a nép forrongani kezdett.



Maga Róbert Károly kérte a türelmesebb módszert az eretnekekkel
szemben; mert ekkor Szlavóniát és Boszniát már hatalmukban
tartották, bár Uros cár után a jóindulatú Subics Pál igyekezett őket
fékentartani. Szigorát Fábián nem adta fel, mire a pápa az inkvizíciót
újból a Domonkos-rendiekre bízta egy 1327, évi bullájában. A sértett
főinkvizítor azonban olyan panaszokat terjesztett a pápa elé, hogy
alig félév múlva visszavonta a megbízatást az ősi inkvizítor-rendtől
és újból Fábián került az intézmény élére. Megindult a marakodás a
két koldulórend között és kölcsönösen vádolták egymást a
patarénus eretnekek nagy előnyére. 1330-ban Zárában
vagyonelkobzásra és máglyára ítélt három patarénust, de maga a
zárai püspök és a domonkosok ellenszegültek neki, hogy a templom
előtt tartsák a kegyetlen szertartást, úgy hogy kénytelen volt
menekülni a felbőszített nép haragja elől. Még nagyobb kavarodást
idézett elő azzal, hogy az egész várost pápai átok alá vetette.
Visszatérő útján Avignonban egy patarénus főúr elfogta. Megtalálták
nála részletes beszámolóját a pápához, amelyben a zárai érseket
nyíltan eretnekséggel vádolta, a domonkosrendieket pedig a Sátán
szolgáinak nevezi. A két szerzet nyílt harcot folytatott az inkvizíció
megszerzéséért, míg végül a pápa 1330 március 16-án végleg
eltiltotta a domonkosokat az inkvizíciótól. (208)
Magyarországon is voltak harcok a két kolduló-rend között. A
veszprémi kolostor perjele Pál ellenszegült az ottani "begina-apáca"
kolostor inkvizíciójának, de királyi parancsra át kellett engednie az
ügyet a ferenceseknek.
A ferences- inkvizíciós korszakból a Kassai-kódex
természetszerűleg nem jegyzett fel sokat. Mindössze két adatot
jegyeznek fel a ferencesek tevékenységéről, mint fontos újításról:
bevezették az eretnekek előzetes eskütételé t, hogy nem tartoznak
semmiféle szektához. Ha aztán a vizsgálatnál kiderült, hogy nem
vallottak igazat, akkor hamis eskü alapján máris máglyára ítélték



őket. Így leegyszerűsítették és meggyorsították az inkvizíció eddigi
módszereit. Nagy Lajos korában, 1351-ben hoztak egy esküformulát
a következő szöveggel: "Esküszöl, hogy eretneket, emberétetőket,
bűvösöket, bájosokat, félhiten lévőket igazán megmondod,
megnevezed és nem tagadod". A másik újítás a nagy európai
pestisjárvány idején, 1349 táján feltűnő önostorozók tömegeivel
szembeni inkvizíció. A lakosságot erősen tizedelő szörnyű járvány
szinte elnéptelenítette az országot. Sokan, nyugati példára,
zarándoklatokat szerveztek, elhagyták házaikat és halottjaikat,
rongyokba öltözve, asszonyok, leányok, sokszor mezítelenül
vándoroltak városról városra, és a várostereken önmaguk mezítelen
vállait ostorozták. Ez a tömeghisztéria, vallási színezete miatt,
természetszerűleg összeütközésbe került a ferences inkvizítorokkal.
Nagy Lajos, aki maga is állandó rettegésben élt olaszországi
hadjárataiban szerzett gyógyíthatatlan bőrbajával kezén, és illatos
füvek gőzével, tömjénfüsttel vette magát körül, szintén menekült az
emberek elől. A Kassai kódex szerint: "...a király is forróvizek gőzével
gyógyítja magát a régiek papjai előírása szerint..." (209), Egyúttal
szemére hányja a ferenceseknek, hogy "az asszonyok mezítelen
testét ostorozzák" (210), mikor az Isten ostora, a pestis amúgy is
ostorozza őket.
A ferencesek eretnekirtásával kapcsolatban meg kell említenünk a
Délvidék városaiban általuk bevezetett újabb szigorításokat, hogy az
elítélt eretnekek vagyona az egyházé, őket pedig egy éjszakai
siralomház után kora hajnalban, a nyilvánosság kizárásával meg kell
égetni (211 ), XII. Benedek avignoni pápa Gellért ferences
rendfőnököt bízta meg a magyar eretnekirtással és sikereiért több
ízben megdicséri (212). A kezdeti sikerek nyomán a ferencesek
engedélyt kapnak a pápától, hogy annyi kolostort alapítsanak,
amennyit csak akarnak, de a pestis által megtizedelt lakosság
sorában nem nagyon sikerült lábat vetniök. A nagy járvány idején



maga Gellért is meghalt és utódja Peregrinus barát lett, aki öt évig
vezette a magyar és boszniai inkvizíciót. Az egyre erősödő bogumil
patarénusok csoportjai ellenállhatatlanul nyomult előre, feldúlta a
ferences kolostorokat, úgy hogy 1402-ben kénytelenek voltak
feladni az inkvizíciót. Közel százéves működésük így teljesen
eredménytelen maradt és a bogumil "dédek", eretnek-püspökök
hatalma akkora lett, hogy Szerémségben és Dráva-közben egész
sor templomot emeltek. Szerzeteseik, férfiak és nők, együtt laktak
egy-egy kolostorban és nagyon elterjesztették a "feltételes
házasságokat", A török térhódítása vetett véget ennek a jellegzetes
balkáni vallásnak.
A I5. század elején ismét a domonkosok vették kezükbe a tiszta
keresztény hit védelmét. Zsigmond király karában kétirányú volt ez a
tevékenységük: az északi irányból jövő huszitizmus váltotta le a
flandriai és délfrancia katarokat, délről a bogumil-patarénusok
eretnekségét megsemmisítő törökök fogságából hazatérők
mohamedán befolyása volt számukra gyanús és üldözendő.
Zsigmond király kezdetben a pápaság nagy ellenlábasa. IX. Bonifác
pápa törekvéseivel szemben, aki a trónkövetelők sorában Nápolyi
Lászlót akarta a magyar trónra juttatni, minden eszközt felhasznált
célja elérésében, hogy az egyháznagyokat is Zsigmond ellen
hangolja. A fiatal és ambiciózus király mellőzte a pápa kedvenceit és
a magyar földön oly nagy befolyásra szert tevő ferenceseket. Első
rendeletével megtiltotta, hogy semmiféle "bullás" ne merjen az
Apostoli Szentszék kezéből egyházi javadalmat elfogadni, az
adományozás jogát magának tartva fenn. Az eddigi gyakorlatban
ugyanis a pápák önhatalmúlag nevezték ki a püspököket. Csak
akkor oldódott fel némileg a helyzet. amikor már IX. Bonifác is
beletörődött jelöltje, Nápolyi László félreállításába és Zsigmondnak
is szüksége volt a pápa támogatására a német-római császárság
elnyerésére.



Az egyházi élet talán még soha sem volt annyira zaklatott és
zavaros, mint a zsigmondi korszak elején, amikor már
negyedszázada a nagy egyházszakadás folytán, két pápa között
oszlanak meg a hívők, szenvedélyesen eretnekséggel vádolva
egymás követőit. Zsigmondnak is része volt a nagy egységesítő
zsinat ama végzetes elhatározásában, hogy Husz Jánost, a Wiclif
féle tanokat sikerrel hirdető cseh reformátort Konstanzban máglyára
küldötte. Husz hívei évtizedeken át tartó guerilla-háborút kezdtek és
befészkelték magukat a Felvidéken. A bosszúálló cseh
szabadcsapatok nemzeti ügyükké téve Husz tanítását, fegyveres
erővel és eszmei harccal komoly veszedelmet jelentettek a
keresztény egyháznak.
Az új eretnekséggel szemben a magyar Domonkos-rendi János
raguzai szerzetes irányításával kezdték meg a harcot, de
sikertelenül. Az első huszita-pert Sárospatakon tartották, ahol a
cseh várkatonaság kezdte terjeszteni a huszita elveket. A két szín
alatti áldozás volt a tételük és a "kelyhesek" mozgalma a Felvidék
cipszer polgárság soraiban is elharapódzott. János fráter egyszerre
vette fel a harcot velük és a délvidéki eretnekséggel. A Domonkos
rendiek nagy teológiai felkészültsége azonban csődöt mondott a
fanatizált tömegekkel szemben.
1435 novemberében érkeztek Bázelből Zsigmond székesfehérvári
udvarába a híres spanyol inkvizítorok, Torquemada, János fráter és
Montenegro János, hogy a spanyol inkvizíció módszereinek
ismertetésével segítségére legyenek magyar rendtársaiknak az
eretnekirtásban (213). Nagyszombat és Bártfa voltak tanúi
próbálkozásaiknak, de a máglyára küldött husziták elrettentő
példának szánt tűzhalála ellenkező hatást váltott ki a városok
polgáraiból: a szerzeteseknek menekülniök kellett és csak a
fegyveresek védelme alatt tudták elkerülni a felkoncolást. A kassai
Boldogasszony kolostortemploma mellett a mészárosok piacán



kitépték egy Rozda nevű asszonynak a nyelvét, mert a huszita
tanokat hirdette. Másnap éjjel felgyújtották a kolostort és a
szerzetesek közül két öreg, akik nem tudtak időben kimenekülni,
bennégtek. A Kassai kódex "nagyszámú elítélt eretnekről" beszél; de
számadatokkal nem határozza meg állítását, sem azt, hogy milyen
természetűek voltak az ítéletek. Gergely tartományfőnök
selmecbányai, iglói és bártfai pereiben több száz gyanúsított
szerepelt, javarészben a Felvidék idegenajkú polgársága. Maróth fia
György volt a király megbízottja az inkvizítorok védelmére.
Költséges védelem volt, de a városok szívesen fizettek.
Nagyszombat város polgárai egyedül a várfalak megerősítésére,
tornyait bevonó bádoglemezekre tűzveszély ellen, 4.800 forintot
fizettek, az esztergomi érsek zsoldosseregének napi 35 arany forint
és 4 akó bor költsége mellett. (214.)
A huszitaüldöző bizottságok országszerte működtek. Még a
Szerémségben, Zimonyban is folytattak ellenük vizsgálatot. A
Dunántúlon Székesfehérvárott ütötték fel főhadiszállásukat az
inkvizítorok Salamon fia, Péter fráter vezetése alatt. A király, aki
többet volt külföldön, mint Magyarországon, György esztergomi
érsek kérésére állandó kísérettel látja el őket. Ő maga is, Mátéval,
segédpüspökével együtt, azon van, hogy az erdélyi szász városokba
lassan beszivárgó eretnek eszméket fegyveres erővel is irtani kell.
Ilyen értelemben jár el Csák Miklós vajda a segesvári Domonkos
rendiek perjelének védelmében.
Egész különleges hitvédelmi eljárás honosult meg a szerencsétlen
nikápolyi csata (1396} után az ország déli részein, főképp az erdélyi
városokban: a török rabságból visszaszökött, vagy kiváltott magyar
és szász foglyok ellen. Zsigmond király szorgalmazta ezt a
legkegyetlenebb inkvizíciót, attól tartva, hogy a hazatérők a
mohamedán vallási és erkölcsi élet eszméit rokonszenvessé tehetik
az ország lakossága előtt. Európa már századok óta ismerte a



mohamedánság szellemi erejét, magas kultúráját, építészetét, orvosi
tudását. Joggal tarthatott tehát a volt foglyok rokonszenvet sugárzó
elbeszéléseitől, élményeitől, közvetlen közelről szerzett, sokszor
évtizedes tapasztalataik alapján. Az eljárás velük szemben főképp a
tanult, esetleg írástudó réteget érintette, mert ők könnyen vontak
hasonlatot a keresztény és mohamedán vallás és erkölcs között,
sokszor a mohamedánok javára.
A szerzetesek közül a későbbi török portyázások folyamán az 1430
as években, szintén sokat elhurcoltak: a Kódex szerint pl.
Segesvárról 12, Szászsebesről 8, Gyulafejérvárról 8, Negyszebenből
26 Domonkos-rendi szerzetest vittek fogságba az udvarhelyi
székely kolostor 12 tagján kívül. Az inkvizíció a hazatérő
szerzeteseket is vizsgálat alá veti, hogy nem lettek-e apostatákká,
hitehagyókká akár kényszer, akár belső meggyőződés alapján. A
nyelvkitépés volt a legáltalánosabb büntetése az elítélteknek.
Zsigmond király különleges "comissio propria Domini Regis" címmel
Csák Miklós vajda kötelességévé teszi 1409-ban, hogy szervezze
meg a határkémek csoportját, hogy a visszaszivárgó elemekről
azonnal jelentést tegyenek és a király által kijelölt inkvizítorok elé
vigyék. A hazatérők hitét és erkölcsét kivizsgálva engedték
családjukhoz, vagy esetleg évekig tartó megfigyelés alatt tartották,
a megrongált templomok és kolostorok újjáépítésén dolgoztatva
őket. A király számolt azzal, hogy kemény rendeletét a
szerencsétlen hazatérők ellen honfitársaik nem fogják
"lelkiismeretesen" végrehajtani, éppen ezért Konrád von Wizensehe,
Ungelter Péter és Stizer Miklós bajor Domonkos-rendieket bízta
meg, hogy a szász városokban üssék fel székhelyüket és minden
hazatérőt szigorúan vizsgáljanak felül. IV, Jenő pápa pedig 1444
ben a bázeli Riecher Jakabot küldte Erdélybe, mint teljhatalmú pápai
legátust az egész rendtartomány vallási életének megreformálására.
A Kassai kódex a kivizsgáltak számát 450-re teszi.



Nagy szerepet játszott az inkvizítorok egész sora a meglazult
fegyelmű kolostorok ellenőrzésében és megreformálásában is a
humanizmus korszakában. Maga a pápai udvar is lényeges
átalakulásokon ment át időközben, a középkori theocentrikus
világszemlélet helyett a felújított görög és latin klasszikus költők és
filozófusok néha nagyon is szabados életmódját véve át. A
reneszánszkor liberalizmusa már nem adott lehetőséget az
inkvizíciónak olyan értelemben, mint a "Militia Christi" korában, de
még nem számolták fel, mert hasznos eszköznek bizonyult a
politikai célok megvalósítására. Spanyolországban már ekkor
javában dühöng az ottani inkvizíciós terror, ezrek mennek máglyára,
de már nem egyházi intézmény, hanem a "legkatolikusabb királyok"
érdekeit szolgálja még akkor is, ha egyháziak, főképp Domonkos
rendiek a végrehajtó szervei.
Magyarországon a meglazult kolostori fegyelmet szintén külföldi
szerzetesek veszik kezelésbe. Pápai meghatalmazással, teljes
joggal működik a ferencesek megreformálásán Kapisztrán János,
aki azzal a megbízatással jön magyar földre, hogy a török ellen
keresztes hadat verbuváljon lángoló beszédeivel. Sokkal nagyobb
jelentősége volt Della Marca Jakab fráternek, aki nemcsak a
rendtársai, hanem a magyar nép vallását is a régi szigorúbb
mederbe szerette volna terelni. Eretnekgyanús vidékek falvaiból a
lakosságot egyszerűen áttelepítette az ország egyik részéről a
másikba királyi jóváhagyással. Erdélyben a határmenti falvak
elhanyagolt vallási állapotát azzal akarta feljavítani, hogy a
lakosságot más, tiszta keresztény környezetbe kényszerítette, nagy
kárára az ország demográfiai elosztódásának, senki földjét teremtve
éppen azokon a részeken, ahova a szomszéd népek expanziós
politikája már régóta vágyott a gazdag magyar földek után.
Szolgálatukban állnak a megreformált szerzetesek, ferencesek,
domonkosok. Javarészben idegen elem. Az erdélyi "jámbor női



egyesületek", már ebben a korban kánonjogi formák között élve,
ellenszegülnek minden szigorító reformnak. A Nyulak-szigeti
hatalmas és gazdag kolostor apácái megtagadják az
engedelmességet természetes feljebbvalóiknak, ha azok a régi
fegyelemről beszélnek. A fegyelmező inkvizítorok egész sora, szinte
hadjáratszerűen irányítva veszi keményen kézbe az ellenállás
letörését. Domonkos apácakolostorok, mint a Margit-szigeti,
fehérvári, veszprémi, pécsi komáromi, szegedi, de legfőképpen
Erdélyben a kolozsvári, szatmárnémeti, brassói, besztercei,
segesvári apácák vagyona ekkor már oly nagy volt, hogy az ország
legnagyobb gazdasági hatalmát jelentették. Vám- és révjogok,
árumegállítás, vásári privilégiumok állandó és nagy jövedelmet
biztosítottak nekik a hatalmas és az egész országot behálózó
birtokokkal, melyeket századok alatt a kolostorba lépő főúri
családok leányai hozományként adtak kolostoraiknak. Ugyanez a
helyzet a Klarissza, ferences-apácákkal, bár a szegénység
fogadalmával lépnek a szerzetbe, gazdagságuknak se szeri, se
száma. A pápák kiváltságokkal halmozzák el őket, és hogy a
keményebb fegyelem nyűge alól szabaduljanak, egyenesen a
Szentszéknek vetik magukat alá, és vezetőik, a
"fejedelemasszonyok" egész udvart tartanak maguknak, nagy
adókat fizetve a pápai kincstárnak, hogy szabadosságukat
megtarthassák.
A reformpápák igyekeznek a visszaéléseket elfojtani és újból
szabadkezet adnak a férfiszerzeteknek, hogy a régi szegénységi
eszmény tisztaságát helyreállítsák. Episcopi János 1466 óta
teljhatalmú megbízott és inkvizítor a magyar apácák felett. Nagyobb
harcot kellett folytatnia, mint elődjeinek az eretnek-irtásban. Rendi
jelentések egész sora említi, hogy a szerzetesnőket erőszakkal
megfosztják egyházi ruháiktól, kituszkolják őket a kolostorból.
Tömeges áthelyezésekkel egyik városból a másikba, állandó



mozgásban tartják őket, hogy fanatikus összetartásukat megtörjék.
János fráter a korbácsot is alkalmazza a böjtöltetés és magánzárkák
mellett azokkal szemben, akik nem engedelmeskednek
parancsainak.
IV. Sixtus pápa belső, egyházi reformjainak végrehajtására, egymás
után nevezi ki az inkvizítorokat az alsópapság és szerzetesek
körében terjedő "kelyhes mozgalommal" szemben. Podjebrád cseh
király kiközösítése huszitizmusa miatt a kornak egyik legnagyobb
egyházi botránya. Mátyás király maga is két irányban kénytelen
hadierejét lekötni: a cseh szakadár mozgalommal és a török
veszedelemmel szemben. A pápai udvarban működő "Magister
Sacri Palatii" - penitenciamesterek tisztjét ebben az időben
javarészt a magyar domonkos szerzetesek töltik be és a pápa
bizalma bennük látja a legjobb munkaerőket tervei végrehajtására.
Így nevezte ki IV. Sixtus kassai Ignácfia Miklóst 1483 okt. 28-án
Magyar- és Csehország főinkvizítorává. Jellemző a kinevező pápai
bulla az akkori magyar vallási viszonyokra: "Miután a Magyar
Királyság és a szomszédos Csehország területén nagyon sok a
tévelygő és eretnek, akikről hallunk, és mint tudjuk, hogy ebben az
időben ott semmiféle eretnek-ellenes inkvizítor nem működik a hit
tisztaságának védelmére. Vágyva arra, hogy a jelzett vidékeken a hit
tisztasága újból ragyogjon és az eretnekségek kiirtassanak, téged a
kassai Domonkos-rendiek szerzetéből való teológiai mestert,
Ignácfia Miklóst kinevezünk a gonosz eretnekségek inkvizítorává az
egész Királyság területén, a fenséges Magyar Király összes
birodalmaiban és egyben megbízunk az Apostoli Szentszék
általános prédikátori tisztjével is." (215)
Az új inkvizítor feladata a felvidéki városok ellenőrzése volt a
husziták és a kelyhesek ellen. Csendes munkájáról csak annyit
tudunk, hogy az országnagyokat sorra látogatva meggyőzi őket,
hogy minden erejüket összpontosítsák az egyre közelgő török



veszedelem ellen és a vallási egységet védjék meg a huszitákkal
szemben.
Sokkal nagyobb kavarodást idézett elő Brünni Bálint inkvizítori
kinevezése 1488-ban (Valentin de Brunna bohemio) egész
Magyarország és a szomszédos Csehország területére. Ő már
keményebben vette tisztségével járó feladatát és hírhedt volt a
mezítelen asszonyok ostorozásairól. Az eléje vitt huszitákat, főképp
asszonyokat a kolostorok kapuja előtt pőrére vetkeztetve,
korbácsával véresre verte. Selmecbányán egy Sura nevű özvegyet
annyira megfenyített, hogy a szerencsétlen belehalt sebeibe. A
város polgármestere a piactéren nyilvános ravatalon virrasztót
tartott a hulla felett és a felbőszült nép megrohanta a kolostort és
követelte Bálint kiadását. Az inkvizítor egyházi díszbe öltözve, papi
hatalmának a jelvényével, a stólával nyakán és inkvizítori
szimbólumával, a keresztfogantyús pálcával kezében, megjelent a
tömeg előtt. Határozottsága és nyugalma annyira megdöbbentette a
tömeget, hogy szabad elvonulást engedett neki. Az esztergomi
érsek közbelépésére azonban a rendi felettesek a pápa
megkérdezése nélkül, visszavonták inkvizítori megbízatását és
kiutasították Magyarország területéről, megtoldva büntetését azzal,
hogy tíz évig cseh földről Magyarország területére nem léphet (216).
A pápa közbejárására csak annyit módosítottak a végzésen, hogy
visszavonták az egész ország területéről való kitiltást, mert
szülőföldjére sem engedték őt be az ottani kolostorok, és
megelégedtek azzal, hogy a magyar tartományfőnök engedélye
nélkül tíz évig Selmecbánya környékére sem mehetett (217}
206.. III. Incze pápa levele legátusához: "Recibimus itteras, quas tua
nobis fraternitas destinavit... gaudeamus autem et in Domino
commendamus quod ínter gentes prius ignotas et populos linguae
quam non noveras, que estudias..." MIGNE PP. LL. Vol. 216. 1238.
old.



207. Kassai kódex: ". .. adultera transformavit palacium tuum
prostibulo..." Anno 1285.
208. THEINER: i. m. I. 526-7.
209. "...rex etiam curabatur vaporibus aquarum secundum
instructionem magorom paganorum..." Kassai Kódex, anno 1283.
210. "flagellant mulieres nudis carnibus..." U. o. 1352.
211. FARLATI: Illyria Sacra. III. 317.
212. THEINER: i.m.671
213. HERGENRÖTHER: i. m. 1V. 464.
214. Magyarországi városok régi számadáskönyvei. (Nagyszombat)
133. old.
215. Arch. Vaticanum. Reg. 677. Fol. 325.: "Cum per Regnum
Ongariae (sic!) in quo multi errores, haeresesque auditi sunt, nullus
ibi haereticae pravitatis inquisitor existat... Nos cupientes ut errore
et haereses'huismodi poenitus extirpentur ac fidei praedicte lumen
in illis partibus elucescat, te Nicolaum Ignacii de Cassovia ordinis
fratrum paedicatorum et theologiae professorem haereticis
pravitatis inquisitorem per totum Regnum et universum dominium
serenissimi in Christo regis Ongariae Bohemiaeque instituimus, ac
etiam insuper te generalem Apostolicae Sedis predicatorem in
Regno atque dominio Ongariae et Bohemae instituimus et
deputamus"
216. "Magister Valentinus de Brunna bohemio expulsatur confinibus
Ungariae non obstante breve Apostolico et privatur privilegiis.
inquisitorum propter scandalum horribile in civitate Selmiciensis".
Kassai kódex: anno 1488.
217. Domonkos Rendi Levéltár Róma: Regesta 1489. J. 159/a.
"Magister Valentinus de Brunna privatur omnibus gratiis et infra
decem annos non possit sine licentia provincial accedere ad



conventum et civitatem Selmiciensem."
Az utolsó inkvizítorok sorából érdemes megemlíteni Michael de
Oriente nevét. Francia származású volt és Konstantinápoly
elfoglalása előtt a perai Domonkos-rendi Szent Miklós kolostor
francia szerzetesei között tanult. A pápa bizalma 1498-ban emeli az
inkvizítorok székébe. Lángoló szenvedéllyel szervezi a törökök elleni
országos hangulatot egy esetleges keresztes hadjáratra, de az
inkvizíció terén már semmi működést sem fejt ki. VI. Sándor pápa
1501-ben a már török kézen levő Bosznia püspökévé és egyben
magyar inkvizítorrá
Polner Gábor nagyszebeni származású szász dominikánus
személyében talált méltó utódot. Mihály halála után Polner egyben a
pécsi püspök segítőjeként a délvidéki részek várkatonaságát és a
királyi hadsereget látogatta, hogy harcias szellemüket fokozza a
török ellen.
A legutolsó inkvizítorról a Kassai kódex 1518-ból emlékezik meg a
következő szavakkal: "Körmendi Gáspár fráter tiltakozik
Nemay János Komárom várparancsnokánál, hogy a városban levő
két öreg Domonkosrendi szerzetest a várplébániában szállásolta és
a kolostort az istentelen lutherista eretnekeknek engedte át."
A Magyar Páltól Körmendi Gáspárig felvonuló magyarországi
inkvizítorok sora, 1222 és 1529 között hitvédelmi intézkedésükkel a
hazai egyháztörténelem háromszázados küzdelmét tárják fel a
hozzájuk csatlakozó és általuk irányított helyi eretnekirtókkal együtt.
Ezeknek a teológiában és egyházjogban kiművelt szerzeteseknek a
tevékenységét analizáljuk a továbbiak során.
VI.



NYELVEMLÉKEINK AZ INKVIZÍCIÓ MÉRLEGÉN
Irodalomtörténelmünk a "Halotti beszédet" és a "Löveni Mária
Siralmat" ismeri, mint az első magyar nyelvemlékeket. Liturgikus
latinnyelvű könyvekben megbújva, a véletlen mentette át őket
korunkra és úgy tekintjük őket, mint irodalmi anyanyelvűségünk
gyöngyeit. Pedig ezek csak apró morzsák, töredékek csupán egy
már századokkal idősebb magyarnyelvű irodalomból. Erősen téved
az az irodalomtörténeti szemlélet, amely; tagadja még csak a
lehetőségét is annak, hogy ilyen magyar szellemi termékek
egyáltalán létezhettek. Megokolásul azt hozzák döntő bizonyítékul,
hogy miután nem létezett Magyarországon olyan irodalmi igény mint
sürgető szükségszerűség, amely írásra ösztökélte volna a magyar
írástudókat, nem is létezhetett irodalom sem. Ezt a véleményt
főképp Thienemann Tivadar képviseli az újabb irodalomtörténészek
közül. Szerinte az egyedüli olvasni vágyó réteg a városi polgárság
volt és miután ilyen magyar földön nem létezett, irodalom sem
létezhetett (218). Röviden megfogalmazott tételük szerint
"tatárjárásra és egyéb nemzeti szerencsétlenségre hárítani a
magyar szellemi sivárságot, a nemzeti nyelvű könyvek pusztulását,
romantikus és felbuzdult képzeletvilág szüleményének kell
tartanunk, mert a magyarságnak nem voltak ilyen könyvei". Ez a
"hivatalos" felfogás, mint látjuk, nyugati párhuzamokból indul ki, de
főképp a városi polgári réteg, mint egyedül irodalmat igénylő elem,
magyarföldi hiányából.
Hozzászoktunk, hogy népünk minden kultúrmegmozdulását,
művészi alkotásait, legendáit nyugati szemléletből indulva, nyugati
mércével mérje a hivatalos tudós gárda. Pedig egy frissen és az
európai szellemnek idegenszerű alkotó vággyal érkező ázsiai
népnek a kultúrája, művészete és legendái is ázsiai gyökérből
táplálkoztak. Keleten is voltak már sokkal előbb, mint nyugaton
magasfokú kultúrák, a kereszténység dogmákba merevedett



tanításától elütő tiszta erkölcsű vallások, keleti fantázia szőtte színes
legendák, hősi eposzok és a magyar nép, amely "mint tövis fúródott
Európa szívébe a 9. század végén" hosszú vándorútján, míg
visszatért "Attila örökébe", nem ment el mellettük érzéketlen
közönnyel. A magyar népléleknek éppen ázsiai származása miatt
felfokozott, kultúrigényei voltak.
Ha egykorú keleti életszemléletből indulna ki a magyar
irodalomtörténet, akkor meglepő eredményekre jutna a
párhuzamok, összehasonlítások útján. A tatárok kultúra
pusztításáról például csak Halagu kán szerepét kell ismernünk.
1260-bon elfoglalva a szíriai alamus várat, ahol már akkor a
muzulmán világ hatalmas csillagvizsgáló intézete működött,
áttelepítette a több, mint 400.000 kötetnyi könyvtárat, amelyet a
tatárjárás Kelet-Európában és a kaukázusi államokban
összeharácsolt (219). Ebben a korban, amikor hazánkban egy
bibliáért két falut adtak tizenkét ekényi földdel, kétszáz jobbággyal
(220).
Bayantu kán (uralk. 1312-1320) Anjou-házi királyaink kortársa,
Csoski Odsir kolduló szerzetessel ezer példányban nyomtatta ki
"stupával" az egyik legnépszerűbb vallási könyvet és azt ingyen
szétosztatta a nyájak mellé rendelt pásztornépek között (221 ).
A "véletlenek törvényszerűsége" úgy akarta, hogy ebből az ezer
példányból csak egyetlen maradjon a turfáni őskolostorok homokba
temetett romjai alatt és ez az egy példány is csak 22 oldalnyi
töredék az eredeti 168-ból.
A példának hozott "keleti" adatok megdöbbentő erővel mutatják a
következő tételek igazságát:
1.) volt a keleti pásztornépeknek is kultúrigénye még nyájaik őrzése
közepette is;



2.) ezt a kultúrigényt ki is elégítették könyvvel;
3.) nemcsak a gazdag kereskedő és katona osztály jutott betűhöz
(ami nyugaton a városi polgárok privilégiuma!) hanem a szegényebb
népelemek is és
4.) az 1000 példányból csak egynek a töredékét sikerült megtalálni.
A rideg "tárgyilagosság", amellyel irodalmi anyanyelvűségünk
lehetőségeit kutatták és kutatják a német városkutatási
párhuzamokba temetkező elkötelezett irodalomtörténészeink, ma
már jogtalanul akarja felszámolni a "romantikus" képzeletvilághoz
tartozó és valóságban nem létező magyarnyelvű irodalmat. A
Jagelló-korszak alatt íródott és a Nyulak-szigeti kolostor szorgos
iratmásoló apácáinak, Ráskai Leónak, Sövényházi Mártának kódex
gyöngyei az 1500-as századfordulóról csak egy kolostori
közösségnek lelki igényeit volt hivatva kielégíteni. A szigeti klastrom
azonban csak egy csepp volt a tengerben. A magyar nyelv mézét,
zamatát sóvárgó többmilliós nép lelke igényelte nemzeti
öntudatában történelmének hősi eposzait, faja eredet-legendáit,
gyermekeinek szőtt színekkel tobzódó meséit. Ez a lelki igény nem a
Jagellók korában született: évszázadok előzték meg az apáca
irodalmat magyar nyelven.
Voltak magyar könyvek és írások már a 12. században is. Elég csak a
Nyulak-szigetén élt és halt nagy magyar vezeklőnek, Árpádházi
Margitnak a szentté avatási perét bevezető jegyzőkönyvek
tanúságát felidézni. Mikor a 17. században Lósy esztergomi prímás
parancsára felnyitották Margit koporsóját, teteme mellett találtak
egy 1271 augusztus 1-éről dátumozott iratot. A pápai szenttéavató
vizsgáló-bizottság jegyzőkönyve volt ez, Artolus velencei kalmár
tolmácsolásában a kihallgatott tanúk vallomásáról (224), Az egyik
tanú szerint a kolostorban ősi idők óta, még mikor az apácák a
veszprémi közösségben éltek, tehát a 13. század legelején,
magyarul olvasták a Passiót, Krisztus szenvedéseit (225). Miután a



Passió az Újszövetségnek nagy részét kitölti, fel kell tételeznünk,
hogy az első, okiratszerűleg említett magyarnyelvű Biblia
fordításáról van szó (226}, De nem ez az egyetlen eset és nyom a
magyar Bibliáról. A 14. század elején a firenzei kolostorban, ahol az
inkvizíció "könyvcenzorai" működtek, élt Pasavanti fráter domonkos
rendi szerzetes és hivatalos könyvcenzor. Ő mondja egy kezébe
került magyar Bibliáról az első, idegen ajakról elhangzó
"könyvkritikát" azzal, hogy "scurolinguaggio"-ja, "homályos
nyelvezete" van (227). A másik adat szintén egy domonkos
szerzetestől; a francia Guarinus rendfőnöktől származik, aki
Árpádházi Szent Margit életének legendájával kapcsolatban említ
egy nagyobb terjedelmű magyar Bibliát. (228),
Az említett firenzei könyvcenzúra volt az inkvizíció által kijelölt fórum
a hit tisztaságát veszélyeztető könyvek és iratok ellenőrzésére. A
magyarországi inkvizíciós perekben egész sora szerepel magyar
Bibliáknak, az "istentelen manicheizmus" vádjával illetett írásoknak,
szentek legendáinak, csillagászati és madárjós könyveknek,
alkimista jegyzeteknek, amelyek nagyobb része - ha azokat nem
égették el - ide került.
Az inkvizíció szövegvizsgálatai, kemény szigorral végrehajtott
kritikája legalább ebben a formában, ahogy feljegyezte az elkobzott
könyvek címeit és azok tulajdonosait, nagy távlatokat nyit
akaratlanul - egy valóban nemcsak létezett, hanem sokszerű és
országszerte elterjedt magyarnyelvű irodalomról. Miután a hit
védelmét szolgálta, természetszerűleg elsősorban a Biblia latin- és
magyarnyelvű példányait vizsgálta felül.
Ezt a feladatát a hitélet és dogmatikus ortodox vallás törvényeihez
mindenek felett ragaszkodva, nagy tárgyilagossággal hajtotta végre.
Épp azért nem szabad elfelednünk, hogy nem negatív pusztító
szándék vezette még akkor sem, ha a Bibliát máglyára dobatta. Az



egyház védekezése volt ez tanai tisztaságának érdekében a 13.
század óta annyira elterjedt hamisított szövegű Bibliák, csonkított
szentírások és az esetleg tévedésekre vezető helytelen fordítások
ellen.
A latinnyelvű bibliaszövegek sem voltak a 13. század elején
egységesek és az Ószövetségi Biblia különösen sok változatban,
eléggé nagy eltéréseket mutatott. A Szent Jeremos fordította
Vulgata, eredeti héber szövege után, vagy a görögből fordított u. n.
Septuaginta, a századok folyamán sokat csiszolódtak (229). Maga
az inkvizítor Domonkos-rend sem fogadott el akármilyen szöveget,
hanem mindjárt megalakulása első éveiben Toulouseban tartott,
1229. évi káptalanján "bibliajavító" bizottságot állit fel a Szent Jakab
kolostorban (230). Ez a bizottság, amely egy lombardi, egy német,
egy francia és egy angol szerzetesből állt, azonnal elvetette az u. n.
Sensi fordítást (231). Minden biblikus szöveget be kellett
szolgáltatni a Szent Jakab kolostornak, ahol annak orthodoxiáját,
szövegének épségét szorgosan felülvizsgálták.
Nagy gondot fordítottak arra is, hogy laikusok kezébe Biblia ne
kerüljön. Bár ezt a tilalmat a toulousei 1229-es zsinat is meghozta, a
Domonkos-rendiek azt is megtiltják, hogy a velük szerzetesi
közösségben élő dolgozó testvérek (frates conversi) Bibliát
olvassanak, vagy ilyen kezükbe kerülhessen (232). Egy Bertalan
nevű szerzetes 1240-ben valahol szerzett magának egy Bibliát,
amiért a rendi nagy káptalan súlyos büntetésben részesítette (233}.
Szigorúan tilalmazták a latin szövegek magyarra való fordítását. A
dolgozó frátereket, vagy a női kolostorokat lelki gondozásban
részesíttető papszerzeteseknek még csak jegyzetet sem volt,
szabad készíteniök, hogy hallgatóságuk előtt könnyebben
fordíthassanak (234). Az egyetemi hallgatók sem készíthettek
maguknak "quaternost", vagyis jegyzetfüzetet. Csak a szöveget
írhatták le pontosan és azt is a mesternek a jelenlétében. Széles



margót kellett hagyniok üresen, ahova később a kommentárokat
írták (235).
A magyar könyvinkvizíció folyamán nagyon szigorúan büntették a
"könyvrejtegetőket". Attól eltekintve, hogy könyveiket, Bibliájukat
elkobozták, a máglyahalál veszélye is leselkedett reájuk. Mégis
majdnem minden esetben titokban tartják a könyvek hollétét (256).
A kódexek a 13. században, még akkor is, ha csak egyszerű
másolatok voltak minden "illuminálás" díszítés, miniatúrafestés,
vagy "iniciálé"-díszes kezdőbetűk nélkül, roppant nagy értéket
képviseltek. A magányosoknál családról családra öröklődtek, a
kolostorokban pedig szigorú előírás szerint "catenatus", láncra verve
tartották őket a könyvtár falába illesztett vaskarikához rögzítve,
vagy a liturgikus könyveket a "pulpitus" olvasóállvány láncához
erősítve a kódex fatáblás bőrbevont gerincét. A Domonkos-rend
még 1323-bon is hoz ilyen rendeletet, hogy "a láncos könyvekre
különös gonddal figyeljenek" (237), Ha a kézirat díszítésekkel,
képekkel is ékeskedett, akkor még nagyobb értéket képviselt.
Hogy a szegényebb réteg is olvashasson, megszületett az egyszerű
kéziratos "Biblia Pauperum" - Szegények Bibliája, mely a 12. század
óta nagy elterjedtségnek örvendett a Lyoni szegények és valdensek
eretneksége nyomán, de valódi népszerűsége a 14. század vége
felé a legnagyobb. Rövid célzatosan összeválogatott szövegek,
kézirat másolatok, melyeket a szegény vándorprédikátorok
használtak evangéliumi fejtegetésükhöz (237/a) Az egyetemek
lezüllött diákjai mindig ügyesen tudták kamatoztatni felületes
jártasságukat e téren. Miután a korszellem amúgy is átitatódott
bizonyos reformkövetelésekkel az egyházzal és fennálló társadalmi
renddel szemben, könnyít volt ezeket a "szegény-bibliákat"
értékesíteni, mert az összeválogatott szövegek főképpen az
evangéliumi szegénység eszméinek szándékolt csoportosításaként
megkönnyítették a vallási vitákhoz szükséges citátumok láncolatát.



Főképp vásári tömegekben jelentkeztek ezek a vándorprédikátorok,
vagy céhekbe tömörült iparosok körében igyekeztek nemcsak
eszméiket elterjeszteni, hanem egyúttal a >Biblia Pauperumokat"
áruba bocsátani. A hitvédő inkvizítorok gyanúja nyomon kísért
minden idegent, jövevényt a Teuton János szervezte "Militia Christi"
útján. A német városi polgárság volt e téren a legmegbízhatóbb
elem. A Felvidék városaiban sűrűn találkozunk ilyen irányú
adatokkal. Kassa város inkvizítora fráter Orbán 1289-ben Lőcsén,
Bártfán, Körmöcbányán és a környező falvakban tartott
"könyvrazziája" során 85 ilyen "biblia pauperum"-ot kobozott el,
melynek gyakorta adta a "diabolica" - ördögi - jelzőt. (238), A
tulajdonosok mindig idegen nevű, javarészt "cipszer" cívisek. Hogy
a könyvek kelendőségét biztosítsák, sokszor képekkel is díszítették,
hogy azok didaktikus értékét az esetleg olvasni nem tudók számára
is némiképp érthetővé tegyék.
Mindenesetre feltűnő, hogy a "Biblia Pauperum" főképpen a
Felvidéken volt elterjedve és jellegzetes polgári olvasnivaló és az
inkvizíció többszöri kutatásai ellenére újra és újra felbukkannak a
sokat használt kéziratok. Hogy megdrágítsák, színesre festik
kezdőbetűit.
A csatári monostor egy ilyen festett bibliáját 1256-ban Guthkeled
Vid mester elzálogosította egy Farkas nevű magyar zsidónak, aki
viszont továbbadta az admonti kolostor osztrák szerzeteseinek. Vid
mester kárpótlásul két falut adott összes járandóságaival együtt a
csatári szerzeteseknek(239), volt ez, mert a 13. század elején és a
14. század végén Európaszerte elharapódzott a pénzvágy,
időnyerés szempontjából gyakorolt szövegek lerövidítése,
kivonatolása, amelyeket teljes szöveg értékében adtak el drága
pénzen. Nemcsak szegény írástudó falusi papok, nyomorgó
egyetemi hallgatók tartották fenn ezen a módon magukat, hanem a
világhírű párizsi egyetem keretén belül, működő "bibliothecari"



könyvkereskedők is ezen az úton igyekeztek meggazdagodni.
Roger Bacon, a híres ferences skolasztikus hosszadalmasan
foglalkozik ezeknek "az eretnekeknél gyalázatosabb, tisztes
tógákban járó írástudóknak törvénytelen üzleteivel" Szerinte a
máglyát is megérdemelnék, mert elrejtik a lehetőséget azok elől,
akik szorgos gonddal igyekeznek az Írás szövegeit megismerni. Tőle
tudjuk, hogy 1275-ben a párisi egyetem rektora kénytelen volt
elrendelni a "bibliothecariusok" kötelező eskütételét, hogy csak
teljes és hamisítatlan szöveget adnak el(240).
Magyar szempontból sokkal nagyobb veszélyt jelentett a prágai
Károly-egyetem szegény diákjainak széles körben elterjedt bibliai és
más szövegek hamisítása. Ők már iparszerűen űzték a
bibliagyártást. Nagy Lajos királyunk egyik argumentuma a pécsi
egyetem sietős felállítására éppen a magyar könyvinkvizíció során
felderített nagyszámú hamisítvány és csonkított, tudományos
szövegek voltak.
Való igaz, hogy a prágai 1348-ban IV. Károly német-római császár
és cseh király által alapított egyetem hallgatósága javarészben
Európa szegény tanulóiból verbuválódott és a megnehezült
élelmezést másolásokkal igyekezett feljavítani. Reánk maradt tréfás
verseikben maguk is bevallják üzelmeiket: "A szegény
skolasztikusok az iskolákban tanulnak - és nagyfokú szégyenükben
nem szívesed koldulnak. Szerény, kicsi írásokat íme néktek írnak,
hogy kapjanak valamit tőletek, mert vizet azt nem isznak..."(242).
Tehát egy kis "írásbeli munkára" szívesen vállalkoznak, hogy italra
csak víz ne legyen - költhessék. Az egyetemi hallgatók egyébként
ebben a városban hírhedtek voltak arról is, hogy burkoltan vagy
nyíltan, de mindig a fennálló egyházi és társadalmi rend
ellenlábasaiként szerepeltek (243). A prágai egyetem "jelzésével
ellátott írások, bibliák zöme csonka és hamisított szövegű és



nagyban hozzájárul a későbbi huszitizmus szellemi előkészítéséhez
a következő században.
XI I. Benedek pápa hadjáratot indít a "biblias carolinas" ellen, de már
nem a Domonkos-rendiek, hanem a ferencesek vezetésével. Az
esztergomi ferences kolostor tagjai Nagy Lajos különleges
támogatásával Pozsonyban, Nagyszombatban, Bártfán, Lőcsén és
Szatmáron nagyméretű bibliaégetéssel igyekeztek elnyomni a
prágai hamisítványok elterjedt tömegét ( 244).
VI. Kelemen avignoni pápa ismét a domonkosokra bízza ezt a
feladatot fráter Gyárfás fehérvári perjel vezetésével. Éles vitákat
váltott ki a nevezett eljárása a szepesi káptalan több tagjával
szemben, akik nem helyeselték a könyvek megsemmisítését, amely
őket is érzékenyen érintette, miután saját könyvkereskedésük volt
épp a "carolinas" jelzésű Bibliákból és egyéb teológiai iratokból
(245).
Még Zsigmond király korában is akadtak esetek, amikor az inkvizíció
szöveghamisítással találkozott 1418-ban, de már nem bibliai
szöveget csonkítottak, hanem Aquinói Szent Tamás
Compendiumának 3 kötetét. Legérdekesebb és a "véletlenek
összejátszásából" született adatunk, egy augsburgi ilyen nemű
hamisítvány. A memlingi származású Zeagg Burkhard önéletrajza
szerint érdemes nyomon követni a szöveghamisítók eljárását,
könyveik árúba bocsátását és az üzleti "hasznot", amellyel egy ilyen
folyamat járt. Az önéletrajz szerint a korán árvaságra jutott fiatal fiút
plébános nagybátyja tanította meg írni és szöveget másolni. Miután
a plébános meghalt, a szerencsétlen fiú ismét utcára kerül és sok
csavargás, koldulás és bordélyozás után egy kitaszított leánnyal
házasságot köt. Megélhetésükre nincs más mód mint a
szövegmásolás. Egy városi paptól megbízást kap Szent Tamás
Summájának a másolására és ívenként 4 "groschent" kap jutalmul.



Neje fonással is segíti. Sokszor éjjel is dolgoznak és másolgatnak,
úgy hogy egészen jól kezd menni a soruk. Burkhard zsoldos katona
lesz Augsburgban, ahonnét a városi tanács, miután megtudja, hogy
írástudó, követségbe küldi Székesfejérvárra Zsigmond király
udvarába. Itt igyekezett diplomáciai követség ürügye alatt üzletet
kötni és az Augsburgból magával hozott kész Summákat árúba
bocsátani. A véletlen úgy hozta, hogy éppen Salamon fia Péter
Domonkos-rendi perjelnek kínálta fel megvételre, aki nemcsak a
Summának nagy ismerője és korának ismert teológusa volt, hanem
Magyarország akkori főinkvizítora is. Súlyos pénzbírsággal, könyvei
elkobzásával fizetett és szerencsétlenségben szerencséje volt, hogy
külföldi kapcsolatai, követségével együttjáró bizonyos fokú
"mentessége" szabadította meg, hogy a "világi hatalom karjának"
kiszolgáltassák, ami hosszú várfogságot jelentett volna (246)
Az inkvizíciós jegyzőkönyvekben szereplő latin- és magyarnyelvű
Bibliák, szentek legendái és egyéb iratok, elveszett nyelvemlékeink
sorát gazdagították. Anyanyelvűségünk elveszett írásos
bizonyítékait érdemes felsorolni.
Benedek tatai presbiter-plébános 1238-ban adott számot Damasus
fráter inkvizítor előtt egy csonkított, vagy rosszul fordított magyar
Szent Lukács evangéliumról. A vádbafogott plébános vallomása
szerint, azért nem jelentette be a jelzett munkát, mert az általa
használt misekönyvvel volt egybekötve. Eredetére vonatkozólag
csak annyit tudott mondani, hogy elődjétől, a Szent Demeter
templom papjától származik és hogy az elhalt plébános özvegyétől,
aki nagy szegénységben él, vásárolta meg. Miután fráter Damasus
csonkának és értelmetlennek találta a szöveget, amelyet egyébként
régi volta miatt már-már alig lehetett olvasni, szétválasztatta a
missale-misekönyvtől és felhasználva az egybegyűlt hivősereg
jelenlétét, nagy beszédet tartott a hit tanainak tisztaságáról és
egységéről, majd ünnepélyesen a templom mellett elégették a



kifogásolt iratrészt több "scripta curiosa" kíséretében (247).
Ez az első elégetett magyar szentírás szövegről szóló adatunk.
Egyben azt is látjuk belőle, hogy a szegényebb egyházak,
templomok birtokában levő ilynemű iratok rendszerint nem
szerepelnek egyedül, hanem más jámbor könyvekkel együtt.
Kétségtelen, hogy a nép előtt adandó alkalmakkal felolvasták a
magyarnyelvű szövegeket. De a Legfontosabb következtetés az
1238-ban elégetett nyelvemlékekből az, hogy miután a perakta
szerint a szövege a "használat miatt már alig olvasható", hogy egy
legalább is 12. századi magyar evangéliumról kapunk hírt.
Van ugyan régebbi könyvinkvizíció is, a pontosan tíz évvel korábbi,
1228-ban az erdélyi szászok falvaiban lezajlott könyvelkobzásokról,
de mint látni fogjuk, ezekben az esetekben, ahol 12 könyvet
koboztak el, nincs említés sem azok szövegéről, sem nyelvéről;
feltételezzük, hogy vagy latin, vagy esetleg németnyelvű könyvekről
van szó. 1228 Szent Vince vértanú napján (január 22) Gerhardus
segesvári perjel vezetésével Renaldus erdélyi püspök felkérésére
egy hármastagú bizottság végigjárta Regun (Szászrégen), Oronos
Winch és Erkwd (Szászerked) falvakat, hogy az esetleges lappangó
és be nem jelentett Bibliákat kinyomozzák és megvizsgálják. Miután
a falvakban ellenállásra találtak, két hét múlva visszatértek az Aba
nembéli Leusták fia Olbodas comes és fegyveresei kíséretében és
12 könyvet koboztak el (248).
Ugyancsak ebben az esztendőben Corlardus comes védelme alatt a
kolozsvári Wolfgang inkvizítor Deés környékén, főképp azonban
Káld községben folytatott eljárást, ahol "a régi pogányság fészke"
volt. Sajnálatos módon, nincs részletezve az elkobzott "scripta
curiosa" gyűjtőcím alatt említett könyvek tartalma, sem száma, de
van egy nagyon sokat sejtető mondata "ismeretlen betűkkel" voltak
írva. Ez a megjegyzés, miután megelőzi a tájékoztatás, hogy az "régi



pogányság fészke" volt, a kis Káld község azt a gyanút kelti fel
bennünk, hogy esetleg rovásírásos, régi magyar iratokról történik az
első okiratszerű említés. Az inkvizítor, Wolfgang német származású
kolozsvári dominikánus valószínűleg nem tudott magyarul és nem
ismerhette az ősi, de akkoriban még divatozó rovásírás t, még
kevésbé az írások szövegét, azért adta a "scripta euriosa"
gyűjtőnevet azok részletes felsorolása helyett. Szerencsére
Wolfgang perjel kutatóútja nem fejeződött be Káld faluban, hanem a
vidékére is kiterjedt szorgossága. Az Ilmod patakocska és
Guratanus (Gyertyános?) erdő közötti "remeteségben" élő Regwes
(Regős?) nevű magányos öregtől elkobozott egy könyvet: "az
istentelen manicheista" és a vádlott által "legenda Elexi"-nek
nevezett "ismeretlen betűkkel" rótt írást (249)Később látni fogjuk,
mekkora jelentősége van a "manicheista" jelzőnek és még inkább a
"legenda Elexi" könyvnek, amely őseink Kaukázusból magukkal
hozott legendacsoportjának egy része (250). Ez a "Szent Elek
legenda" a Nyulak-szigeti kolostor könyvei között is szerepel (251 ),
nyugateurópai elterjedtsége épp a magyarság által oly sokáig
megőrzött Buddha-legendacsoport egy gyöngyszemének
tekinthető (252 ).
Érdemes felsorolni a "Barlaam és Jozsafát" legendák gyűjtőneve
alatt az európai irodalomtörténészek és "hagiografusok" által annyit
vitatott Buddha-mondák leszármazottjait, az eddig már ismertetett
"legenda Elixis"' mellett. A tatárjárás utáni időkben Krizostom
segesvári perjel talált eretnekgyanús könyveket a Torda melletti
Daág villában, Kelnuk faluban egy Chily nevű magyar birtokában. Ez
az 1254-ből származó adat is "egy sötét manicheusi" könyvről szól
"sancti falsificati" - hamisított szentek címén. Az ugyanebben a
faluban
Ebel fia Teel tulajdonát képezte az inkvizíció által elkobzott, de már
pontos címmel jelzett "Vitasti Alesi", tehát Szent Elek élete.



Ugyancsak a jelzett könyvcenzor jegyezte fel a Brassó melletti
Zanchatelek (Sanchatewluki) Erwyn (Erőny?) nevű magyar
"scriptum manicheicum" könyvét cím és közelebbi adat nélkül
(253),
1272-ben Berthold, a kerti cisztercita apát felkérésére a brassói
"tiszteletreméltó asszony Aglent" birtokában levő alexandriai Szent
Katalin legendáját vizsgálta felül a Gyulafehérváron működő
könyvinkvizítor (254).
A Kökényes Renholti nemzetségbeli Mykod comes védelme alatt
működő könyvvizsgálók 1288-ban Turuskun várát, Alsóvincet
Barabuch falu Muhy nevű villáját, Sáros telkét és Paptelkét kutatták
fel az ott elterjedt, eretnekgyanús könyvek felderítésére. A
jegyzőkönyvek nem említik, az inkvizítorok nevét, de miután Mykod
comes a kolozsvári perjellel, Gellérttel ugyanezekben az években
járta a székely falvakat, feltételezzük, hogy az ő nevéhez fűződik a
jelzett falvakban "aratott siker": huszonhét gyanús iratot koboztak
el, közöttük a nyolc "lingua vernacula" tehát magyarnyelvű Szent
Katalin és antiókiai Margit életét (255).
218. THIENEMANN T.: ,.Városi élet a magyar középkorban."
MINERVA (1923). 41. - 69. old.
219. ALDO MIELI: "El mundo islamico y el occidente medieval
cristiano" Bs. As. 1848. 171 oldal. ..
220. DEDEK C. L.: Árpádkori irodalmi emlékek. Budapest. I. 76. é. n.
223. HAENISCH E.: Mongolica der Berliner Turfan Sammlung. Berlin
1954
224. MONUMENTA E. VESPRIMIENSIS. I. kötet bevezető szavai 50.
old.
225. "Per totam quindenam ante Pascha occupabatur in memoria
Dominicae Passionis et historiam passionis sibi legi vulgaliter



faciebat..." ACTA SANCTORUM: Januarius a 903.
226. V. ö. 224. jegyzet 234. old.
227. KARDOS T.: "A HUSZITA BIBLIA" Budapest 1953. Magyar
Nyelvtudományi Társaság 82. szám 44. old.
228. V. ö: 225. jegyzet.
229. KATHOLISCH KIRCHENLEXIKON. "Bibel" szó alatt.
230. WALZ A.: "Vom Buchwesen im Predigeorden bis zum Jahre
1180." Festschriit M. Grabmann. Különlenyomat 117.
231. MONUMENTA ORDINIS FRATRUM PRAEDICATORUM III 9. - 82.
232: LABBEI: "Collectio Cociliorum Tolosanorum" T. Ix. 427. 14.
kánon.
233. "Propter modum notabilem aquirendi." MONUMENTA O. P. III.
17.
234. WALZ A.: i. m. 119.
235. MONUMENTA O. P. II. 47. és "...curet prior provincialis...
quoniam studentes ne scribant quaternos..." DENIFLE: Chartularium
Universitatis Parisiensis I 133.
236. Kassai kódex: 1237. "Multi obstinati excondent biblias non
obstante periculi mortns eis affictis..."
237. "...Libri in cathenis et in armario communi usi deputati sunt. " Fr.
Herveus Britone rendfőnök parancsa az 1323. évi barcelonai
nagykáptalanon.
237/a. A "Magyar Helikon" kiadó jelentette meg 1966 karácsonyra
az esztergomi "Biblia Pauperum" hasonmását. A mű kritikáját
(Kovách Zoltán tollából) közöljük, hogy az ilyen természetű iratok
európai elterjedését felmérhessük. Mint látni fogjuk, Magyarország
is beletartozott ezekbe az eretnek mozgalmakba. Mint annyi más
sorstársa, ez a könyv is Itáliába került. A "Biblia Pauperum" a



szegények bibliája, a középkori keresztény lelkiség egyik jellegzetes
terméke. Kialakulását a 12. századtól a 15. század végéig a
fennmaradt emlékeken követhetjük. Az: Újszövetség legfontosabb
eseményeit, Krisztus életének titkait mutatja be, hozza annak
előképeit az Ószövetségből, képekbe és rövid magyarázatokba
foglalva adja az üdvösség történetét. A szegények bibliája elnevezés
a legnagyobb valószínűség szerint azokra a szegény
vándorprédikátorokra vonatkozik, akik számára ezek a szentírási
kivonatok készültek, s talán összefüggésben van a 12. századtól
Európa szerte elhatalmasodó, reformokat követelő eretnek
mozgalmakkal is. A magukat Krisztus szegényeinek nevező
kataroknak, akik az ószövetséget részben vagy egészben
elvetették, s csak az újat fogadták el, a Biblia Pauperum-mal
mutatták be mint didaktikai eszközökkel a szintén szegény,
többnyire szerzetes vándorprédikátorok a szentírás egységét.
Először kéziratos formájában terjedt el és vált nagyon népszerűvé,
majd a fametszet sorozatokat könyv alakban adták közre, végül
pedig illusztrált nyomtatott könyvként került az egyre szélesedő
olvasóközönség kezébe.
Hazánk mindhárom fajtából rendelkezik egy-egy példánnyal. A
Szépművészeti Múzeum őrzi a Biblia Pauperumnak egy 1330. körül
észak Ausztriában készült kéziratát és egy szedésnyomással
előállított ősnyomtatványpéldányt, mely 1462-63 körül Bambergben
Albrecht Pfister nyomdájából került ki.
Ez a szegények bibliája a 15. század közepe táján készült a
németalföldi fametszés egyik kiemelkedő emlékeként. Papirosa két
francia papírmalomból, a troyesi és a champagneiból került ki. E
kiadásból a szakirodalom ma tizenegy példányt tart számon:
Brüsszel. Chantilly, Párizs, Zürich. Sankt Gallen, Drezda (az
esztergomi példányból hiányzó első levelet a jelen kiadás az itt



őrzöttből fényképen mutatja be), London (2), Hága, New York és
Esztergom.
Az utólag, de még a 15. században kifestett esztergomi példány
pasztellszínei és más tónusai, németalföldi mesterre vallanak. Még a
keletkezés századában Itáliába került; erről tanúskodik a
könyvszerető ember panaszos kis olasz versikéje: milyen nehéz
visszaszerezni a kölcsönadott könyveket. A további olasz birtoklás
jele a beragasztott 17-18. századi olasz típusú nemesi címer.
238, Kassai kódex: anno 1289.
239. V. ö. 222. jegyzet.
240. AGUIRRE Y RESPALDIZA: Ragerio Bacon. Barcelona, 1945.
375. old.
242. "Pauperes scolastici, qui in scolis stuclent
Et prae magnitudine mendicare pudlent,
Homile litterulam modo vobis scribunt
Detis ipsis aliquid quod aquam non bibunt..."
Citálja: Chalupecky, L'Université Charles a Prague de 1348-1409.
Praga 1948.
243. "Sumus quidem canonici, ecclesiae nullius,
Fratres omnes, herretici ordinis neutrius..." U. o.
244. KOCH J.: "Philosophische und theologische Irrtumslisten von
1270 bis 1329- Melanges Mandonnet. II, 305.
245. Kassai kódex: "mandamus biblias carolinas dictas, tamquam
mutiIatas, erroneas et periculosas comburendas esse... 1345.
246. PAULSEN Fr.: "Geschichte des Gelehrtenunterrichts auf den
deutschen Universitaeten". Leipzig, 1919. I. 26-28



247. Kassai kódex: "Anno dni 1238 - 12. Biblia mutilata et scripta
curiosa in foro ecclesiae Sancti Demetrii solemniter combusta
sunt..."
248. Kassai kódex: U. o. "Anno 1228."
249. U. o.
250. HIRAM PERI PFLAUM: "Der Religionsdisput der Barlaam
Legende' ein Motiv abendländischer Dichtung." Salamanca 1959. 21.
jegyzet.
251. GULYÁS A.: "Apácakönyvtár a Nyulak szigetén" - Magyar
Könyvszemle, 7923,
252. LE CUQ V.: "Ein christliches und ein manichaeisches Fragment
in türkischen Sprache." Sitzungberichte der Preussischen Akademie
der Wissenschaften von Berlin. 1909, - 1202.
253. Kassai kódex: anno 1254 - 23.
254. Kassai kódex: anno 1272. 45/v.
255. U. o.: anno 1288 - 34/r.
Az eddig felsorolt, megsemmisített vagy elkobzott könyvek sorában
feltűnő számban szerepelnek Szent Elek, alexandriai Katalin,
antiokiai Margit, sőt még epikus formában a "Remete és király"
címen az egész Európában nagy elterjedtségnek örvendő "Barlaam
-legenda" eredői (256). Ehhez az irodalmi, ősi forráshoz, kell
számítanunk azokat az iratokat is, amelyek "manicheista" jelzőt
viselnek (257). A nevezetes Barlaam "keretregény" valójában a fiatal
Buddha életének legendás részleteiből ered és évezredek folyamán
minden vallás, a keresztényt sem véve ki, átformálta a benne rejlő
nagy értékű erkölcsi motívumokat jámbor, épületes olvasmányokká,
hogy élvezetes formában adhassa hívei kezébe. Vannak iszlám előtti
arab, soghdiáni= ó-perzsa, georgiai, abházi, görög, sőt zsidó
fordításai is az egyes részleteknek. Európába a magyarságon kívül a
sokkal későbbi francia keresztes hadjáratok trubadúrjai, Gui de



Cambrai, Baudouin de Sebourc híres eposzai útján kerültek el (258).
Magyar eredetkutatási szempontból a Barlaam-motivumok ilyen
korai jelentkezése magyar irodalmunk anyanyelvűségének hajnalán,
arra enged következtetni, hogy a magyarság már jóval a honfoglalás
előtt, első kézből kapta ezt a legenda csoportot és azt már a 8.
században nemcsak magáénak mondhatta, hanem tovább is
fejlesztette. Eredetlegendáink, mint Emese álma, Hunor és Magyar
leányszöktetése, stb. legnagyobb turkológusaink szerint manicheusi
"emanációs motívumok". Azonosak a 6. század elejére
visszavezethető Ogaz és Bilge kánok hasonló csodálatos
fogantatásával és születésével az ősi nemzetségi "totem-állatok",
turul, szarvas és oroszlán varázsló erejének befolyása alatt (259).
Még a Volga-menti bolgár, ótörök testvérnépünk legendáiban is
szerepel ilyen álom, nemzetségindító legenda, ahol véletlenül
ugyancsak Álmos a születendő gyermek neve, mint a mi Emese
legendánkban (260), Röviden megfogalmazva: a honfoglaló
magyarság sabir-török eredetű törzseinek a hitéletében jelentős
nyomokat hagyott hátra a manicheista ősi vallás, mint eszmei
hordozója, irodalmi terjesztője a Barlaam-legendák koszorújának és
a belőle eredő jámbor, később keresztény mezbe öltözött "szentek
élete" sorozatnak. Egy másik, nagyon fontos következtetés: az
inkvizítorok és krónikásaink ismerték eredetlegendáink manicheusi
eredetét és annak "eretnek" élét. Anonymus Álmos pogány alakjára
illeszti a manicheizmus maradványai ellen a keresztény színt: "a
Szentlélek volt vele", azért lett oly bölcs és jóságos (261).
Ez a megállapítás nem csupán a manicheusi eredetlegendákból
ered, hanem történelmi és nyelvészeti adatokból is. Hogy az említett
és a nyugati irodalomtörténészek által "keretregény"-nek minősített
legenda-csoportot valójában megérthessük, ismernünk kell annak
vallási történelmi eredetét.



Mani- görögösen Mannes - ősi káld-mágus nemzetség tagjaként
született a Sasanida királyok birodalmában, a mai Perzsiában, K. u. a
3. század elején. Mint "Isten emanaciója" kisugárzása a dualizmus, a
jó és gonosz őrök ellentétéből eredeztetett tanok alapján, új vallást
alapított. Tanításának lényegét hosszú századokon át csak ma
kezdjük megismerni. Bár rengeteg könyvet ír, azok
megsemmisültek.
Csak a turfáni ásatásoknál, 1905-ben kerültek elő nagyobb
töredékek (262) Az új vallásnak ő maga lett első vértanúja:
Chosroes sasanida király elevenen megnyúzatta, bőrét szénával
kitömve, a nagyobb városokban fákra akasztották tanítványai
elrettentésére (263)" Halála éve, K. u. 290 egyúttal tanainak
elterjedését is jelenti mint fontos időpont a vallástörténelemben.
Nem volt vitatkozó, tanait erővel hirdető vallás, hanem "sincretista"
összegező - épp azért minden vallásból kivette az általa
megfogalmazott hitrendszer kiegészítésére a megfelelő elemeket.
Így szerepelnek benne buddhista elemek csak úgy, mint
keresztények. Elterjedtségére elég csak az az adat, hogy a híres
keresztény egyházatya, Ágoston, fiatal korában hívei közé
tartozott(264) tehát Észak-Afrika hajdani hatalmas római
kolóniáiban is lábat vetett. Keresztény "apologéták" hitvédő
iratainak egész sora foglalkozott tanainak tévedéseivel és mint
említettük, korunkig ezek voltak a forrásai a manicheizmus
ismeretének.
Magyar eredetkutatási szempontból Mani követői a 6. század végén
jelentős eredményeket értek el azzal, hogy megtérítették a nagy
Ujgur, ó-török állam fejét Bika kánt, aki egyszersmint államvallássá is
tette birodalmában a manicheizmust (265). Már 762-ben kolostorok
egész sorát alapítja, főképp az ujgur főváros,
Turfán vidékén. Szerepük az ó-török irodalomban rendkívül nagy.



Könyveik már Szent Ágoston korában nagy feltűnést keltettek
gyönyörű pergamenjeikkel, festett iniciáléikkal, szöveg közötti
képeikkel és a kódexek fémfoglalatos kötéseivel (266). Ők vezették
be és fejlesztették tovább az ó-török rovásírás elődjét (267).
Ismertető jelük a két jobb tenyér egymásba csapása - kézfogás
volt, amit előttük egyetlen nép sem ismert (268). Hívei fehér ruhát
viseltek és aszkézisük, vezeklő életmódjuk követőit ó-török (kök
török) nyelven "zendik" - szenteknek hívták, amely nevet később az
Iszlám felvétele után a mohamedánok "eretnek" értelemben
alkalmaztak {269). Szertartásaik jó részét a "szapulás", a
tisztálkodás tölti ki, a víznek, mint tisztító elemnek gyakori
használatával. Aszketikus életüknek legszebb példatára a turfám
kolostorromokban talált, Katlag asszonynak tulajdonított "Bűnbánati
ima". Szerepelnek ebben az ó-török (köktörök) nyelven írt
szövegben Kutlug fia Daramis és leánya Kutad is. "Orvis"-nak nevezi
benne a gyógyító, szemfényvesztő kuruzslókat, "szatócs"-nak a
házaló kalmárokat. A legnagyobbnak vélt bűnt a "hazug"
fogalommal jelölték.
A sok könyv- és irattöredék, melyeket a turfáni és környékbeli
kolostor-romokból, száraz homokkal eltemetett városok falai alól
századunk fordulóján feltártak, tele vannak egy letűnt, nagy kultúra
nyomaival, amely honfoglaló magyarságunk Dontői - Kievi
tartózkodásánál előbukkanó archeológiai adatokra is élénk fényt
vetítenek. A kievi magyar sírokban talált sakk-tábla, a manicheusok
egyetlen megengedett és nagyrabecsült szórakozásának a "királyi
játéknak" a bizonyítéka, az ó-török nyelvű Álmos könyvben szereplő
kék gyöngyök a honfoglaláskori magyar sírokban, ezzel az ősi, letűnt
kultúrával való kapcsolatokból erednek (271).
256. V. ö. 250. jegyzet. Hiram Peri, aki egyébként a jeruzsálemi
héber egyetem irodalomtörténet tanára, gazdag, irodalmat sorol fel
jelzett munkájában. Nemcsak az eredetét kutatja a



legendaciklusnak, hanem későbbi elterjedését is az európai
nyelveken. A felsorolt irodalomban a magyar is szerepel, de csak
értéktelen, 19. századi "áhítatos ponyva" jelleggel. Ebből is látszik,
hogy az inkvizíció milyen alapos munkát végzett az eredetileg ázsiai
motívum kiirtásában és csak akkor békélt meg vele, amikor a
kereszteshadak trubadúrjai útján nagy kerülővel örmény, georgiai és
arab forrásokból merítve és a középkor "áhítatával" átitatva,
elözönlötte nyugatot. A környező népek irodalmi emlékeiben már
sűrűn szerepel ennek az új, második hullámnak az emléke,
ugyanakkor, amikor magyar nyelvemlékeinkben a jelzett Nyulak
szigeti apáca-irodalmon kívül semmi nyom.
257. A könyvinkvizíció vezetői kétségkívül tudatában voltak, hogy
keletről a Duna-medencébe nyomult őseink kapcsolatban állottak a
manicheista vallással. Mint látni fogjuk, Kiev várában tartózkodásuk
emlékét Photius bizánci keleti ortodox pátriárka is megőrizte
"apologétikus iratában", ahol Ügek és Almos udvarát már
manicheusnak jelzi. Vitairatát egymásutánban másolják,
kommentálják újabb "apologéták", mint mytilenei Zakariás, akinek
932-ből származó kézirata a kievi barlang-kolostor könyvtárában
volt és történelmi visszapillantás számba vehető a manicheizmus
elterjedésére vonatkozólag De írt a "török vallás" ellen Methód is,
Cirill társa, és szintén személyes kapcsolatai voltak a honfoglalás
előtti, Lebediában és Dentumagyariában élő őseinkkel. Latin vonalon
már ismerjük szent Ágoston írását Faustus, volt hittársa és mestere
ellen, de még nagyobb népszerűségnek örvendett Damaszkuszi
János: "Contra Manicheos" c. munkája. A "török vallás" tudatát még
a honfoglalás után is megőrizte Szent Gellért munkája őseink hitéről
és így a római egyház hagyományszerűen ismerte ezt a sokszor
rovásírások titokzatos jegyeibe burkolt irodalmi veszélyt, mely nem
annyira dogmaszerű tanítást, "intellektuális vallásismeretet"
terjesztett, hanem népi nyelven írott, értelemhez és érzelemhez



egyaránt szóló erkölcsi tanulságokat. A "manicheus" jelző azért
szerepel olyan sűrűn az inkvizíció jegyzőkönyveiben még a 13.
században is, mert a nyugati latin műveltségű papoknak teljesen
idegen volt maga az ősi magyar rovásírás és még inkább annak
tartalma. Gondolati társítással tehát az ősi "török vallást" jelképező
írásokat minden habozás nélkül "manicheus"-nak ítélték, ami
egyenlő volt a máglyatűzzel.
258. APPEL C. "Gui de Cambrai: Balahan und Josaphas." 1907. és
BORGNET J.: "Baudouin, de Sebourc: Le chevalier au Cygne."
Bruxelles. 1848.
A legenda-ciklus valójában a Buddha élettörténetének kiszínezett
változatai nagy utat tettek meg, amíg az egész emberiség
közkincsévé lett. Ha a fordítások dátumait figyelembe vesszük,
meglepő, hogy a turfáni, részben rovásírásos, részben sogdiani
kötöttírásos legendák töredékei 799-ből származnak. Időrendben
követi ezt az ó-török (ujgur?) szöveget az arab fordítás a 9. század
elejéről majdnem, egy időben a georgiai (abkáz) nyelvű szöveggel,
amelyet ad Kaukázusból Bizáncba származó Euthymius szerzetes
görögre fordít a 10, század második felében. Hommel (Veisslovits:
"Prinz und Derwisch" München, 1890. munkájához írt előszavában)
a héber fordítás Ibn Chisdai munkájának tartja a 13. századból.
Fontosnak tartom megemlíteni Peri professzor tanulmánya alapján a
Barlaam és Jozsafát nevek változását a fordítások
egymásutánjában. Az ó-török rovásírásos szöveg azonos a
"pehlevi", tehát a párthus nyelv által szaturált ó-perzsa névvel:
Bodisatta. Az arab szövegben (a diaktrikus pontozás elcserélése
miatt) már Budasaph, a georgiai abkáz nyelven Yodasaf, amelyet a
görög torzított fordításban Joasaph alakra változtattak. A
"keresztény" európai formája egy kis történelmi hamisítással
azonosította a zsidó Józsafát király nevével. A Barlaam név
változása is szembeötlő: A Buddha címét jelentő ,,úr"- Boghavon



alakból, a pehlevi Balavar név áll legközelebb az ó-török
hangzáshoz, amelyet az abkázok Balavari-ra módosítanak és a mai
formájában - ahogy Európa ismeri - az arab ferdítő fordításra
vezethető vissza. Ez a kis nyelvészeti kitérés - Peri alapján,
szükséges, mert a legenda ősi címéhez közelálló ó-török,
manicheusi neveket Bodisatta és Balavar alakban sokkal közelebb
érezzük törökös nyel: kincsünkhöz, mint mai "modern" változatait.
Bodisatta - Elmélkedő, "bódult", lelkileg "boudug" atya és fia Bala
"var" az "ur" fogalmával azonos mint Buddha nevében.
259. Marquart egész sorozatot említ ezekből a "manicheusi
emanaciós" eredetlegendákból "Guwaini's Bericht Über die
Bekehrung der Uiguren." Sitzungsberichte der phil. und historische
Classe der Akad. der Wiss. 1912. 480- 491.
260. BANG-RACHMAT: "Die Legende vom Oguz Quagan"
Sítzungberichte der Preussischen Ak. d.. W. Berlin, 1932. 683.
261. ANONYMUS Cap. 7.
262. GRÜNWEDEL: "Die archeologischen Ergebnisse; der dritten
Turfan Expedition." Zeitschrift für Ethnologie" Jahrg. 1909.
263. SALEMANN C. "Maniehaeische Studien" I. Saint Petersbourg
1908
264. Szent Ágoston "Vallomásaiban" nagyon sokszor említi, hogy
fiatal korában ő is a manicheusok sorába tartozott és nagy tisztelője
volt Faustusnak, akit később megtérése után külön apologétikus
iratában "Adversus Faustom" címmel támadott. Tőle tudjuk, hogy
Karthago egész környéke a manicheusok vallásának hódolt.
265. SCHLEGEL G.: "Die Inschrift auf dem uigurischen Denkmal
von: Kara Balgasun." Sitzungberichte der Preuss. A. d. W. Berlin,
1905.
266. KESSLER: "Mani" Berlin, 1899. p. 366: A szerző említi a 859



ben meghalt Kagyiz szavait, aki szerint már akkoriban sokan
megbotránkoztak a manicheusi fényűzésen, amellyel könyveiket
írták és díszítették. Szent Ágoston a már említett "Adversus
Faustom" c. munkájában pedig így ír: "Tam multi et tam grandes et
tam pretiosi codices vestri - incendite omnes illas membranas
elegantesque tecturas decoris pellibus exquisitas..."
267. Radloff véleménye ez, bár nem tér ki a "magyar rovásírásra", de
szerinte a manicheusok erősen továbbfejlesztették és újabb
betűkkel gazdagították a "den ganzen Osten beherrschenden
türkische Literatur und Runenschrift...", és mindezt a 7. század
végétől kezdve. ,,Bussgebete der Manichäer." Boulletin de
1'Academie Imperiale des Sciences de St. Pétersbourg, 1911.
268. HENNING W. B.: "Ein manichaeische Henochbuch." 1934. 27.
269. KESSLER: i. m. "Szeretném, ha a ,zandik' manicheusok ...nem
adnának ki annyi pénzt, hogy tiszta fehér papírt és ragyogó fekete
tintát vásároljanak"... mondotta Kagyiznak Ibrahim al Sini, aki már
felvette a mohamedán vallást. 371. oldal.
271. LÁSZLÓ GY.: "A honfoglaló magyar nép élete" Bpest, 1944 - és
Thomsen W.: "Ein Blatt in türkischen "Runen"-Schrift aus Turfán"
(Sitzungberichte - 1910.) A szerző szerint az általa; feloldott
rovásírásos török nyelvű, szöveg a 700-as évek végéről íródott, és
már akkor számontartotta a magyar honfoglaláskori sírokban oly
gyakran talált kék "gyöngyöcskék" jelentését: "kök yürün tas" -a kék
gyűrű kő -, védelmet nyújt azoknak, akik "őszinte tucsar yat kisi a
kartu umaz" - maguknál tartják, hogy kárt amazoknak ember ne
tehessen... A kék kő szimbóluma az eget jelentette és aki védelme
alá helyezkedett nem fogott rajta semmiféle ártás.
Legfontosabb az összes turfáni iratok közül a von Le Coq francia
származású tudós által talált és feldolgozott "Barlaam legenda"



töredék. 1905 nyarán ásták ki Bulajuk kolostorának romjaiból
Tudományos kiértékelése 1923-bon jelent meg de kapcsolatait a
magyar ősi irodalommal még alig érintették (273). Ez az említett
Barlaam-töredék és kísérő szövege a tudós v. Le Coq szerint:
"feljogosít bennünket arra a megállapításra, hogy manicheusok és
nem a keresztények voltak a Barlaam-legenda elterjesztői
Európában és hogy ennek a változatai sugalmazták a nyugati népek,
többek között a németek és franciák kultúrájában ismert szentek
életét."
Ebben rejlik ennek a szerény töredéknek nagy kultúrtörténelmi
jelentősége(274). Ezek alapján kiegészíthetjük a megállapítást:
Egyetlen európai nép sem kapta első kézből az ó-török irodalmon
keresztül jövő legenda ciklust, csak a magyar. Az Altaj és Kaukázus
vidékéről hozták magukkal őseink a hitvilágukat erősen befolyásoló
manicheizmus hatásával együtt. Ez a dualista befolyás a honfoglalás
előtti korból, főképp a 8. század óta nyomon követhető és
történelmi bizonyítékok egész láncolata igazolja.
A kievi várban már manicheusoknak nevezi a magyar vezető réteget,
tehát álmos családját, Photius bizánci pátriárka. Eretnekségekkel
foglalkozó "apologetikus" iratában seregszemlét tartva a
bizánciakkal kapcsolatos népek fölött 895-ben. írja, hogy "a kievi
törökök manicheista eretnekség hívei (275). Görög nyelvű iratában
még azt is megemlíti, hogy ezen a vidéken - Kiev vára - olyan népek
laknak, akik a "karapóztou Theou" nevű szellemi lénynek is
hódolnak, akit mint Isten kísérőjét, küldöttjét tekintenek, pedig egy
rosszindulatú lény (276). Hogy őseink hiedelemvilágában már akkor
létezett a "garabonc" mai fogalma, ezek a szavak kétségtelenül
bizonyítják,
Photius pátriárka egész közelről ismerhette a Kiev irányából oly
nagy veszedelmet jelentő "turkoi" népet annál is inkább, mert egyik



követe Szent Cirill már átutazott Dentai Magyarországon, a sabirok
birodalmán, amikor Krím félszigetén egy "ungre" nemzetiségű
csapat elfogta és csak némi habozás után engedte útjára a kazárok
kánjához (277). Ez az epizód 860-ban történt és bizonyára
összefüggött a pátriárka ama szándékával, hogy a kazárokat
érdekkörébe von Ja. Ismerjük nagy levelezését a bolgárok cárjával,
akinek keresztény hitre térítésénél nagy szerepe volt (278). De
ismerhette ősi népünket a kievi vár ispánjainak Asköld és Dir-nek
kalandozó hadjárataiból is ugyanezen évben, amikor megrohanták
Bizáncot Mihály császár távollétében. A pátriárka, mint az állam
egyházi feje nem tudott más fegyverrel ellent állni, mint Mária
fátylával, amelyet az egyik bizánci templomban őriztek; könyörgő
körmenetet tartott papjaival, hogy az égiek távoztassák el felőlük a
veszélyt. A "turkoi" csapatok kívülről láthatták a várfalakon menetelő
éneklő, imádkozó, templomi zászlókat lengető papságot és a
Patriarkát és visszavonultak(279). Így menekült meg Bizánc
Honfoglalás után is fennállnak még bizonyos kapcsolatok a
manicheusi vallással. Szent Gellért marosvári (Csanád) püspök, aki a
magyarokat valóban közelről ismerhette és vallási életük minden
megnyilvánulását más irányban is számon tartotta, tudta róluk, hogy
Mani ősi dualizmusának régi hívői. Géza fejedelem, István király
atyja ezt be is vallja neki: elég gazdagnak és hatalmasnak érzi magát
arra, hogy egyszerre két istennek -jó és gonosz - szolgáljon.
Egyébként is egy külön "apologéta", hitvédő írásában foglalkozik a
manicheista "eretnekséggel", amelyet azonban a velenceiek
simulékony diplomáciájával élve, nem mert, vagy nem akart konkrét
vezető személyiségekre vonatkoztatni. A forrás kiadvány, amely
Szent Gellért említett vitairatát elemzi, csak mellékmondatként veti
oda "...adversus manicheismum quoque pugnat sanctus noster" -a
manicheizmus ellen is harcolt szentünk(280). Bár vannak
vélemények, hogy Szent Gellért nem tudván magyarul, nem



ismerhette őseink hitvilágát, azt kell vallanunk, hogy több mint húsz
év, amit magyar földön eltöltött, bizonyára nem múlt el nyomtalanul
e tekintetben, hiszen a hittérítők minden törekvése minden időkben
az volt, hogy a gondjukra bízott népek nyelvét mielőbb elsajátítsák.
De ettől eltekintve a Csanádi püspök népünk más régi szokását, pl.
a "lares"-ek népi elterjedését csak úgy megfigyelte, mint ázsiai,
számára teljesen idegenszerű melankólikus énekét(281 ).
Tarthatatlan tétel, hogy nem volt módjában őseink hitéről első
kézből, saját tapasztalatai alapján magának képet alkotni. A
manicheista vallásnak külsőséges megnyilvánulásai, sajátos
szertartásai is voltak, és ha másból nem, ezekből formálhatta meg
hitvitázó iratának manicheistákra vonatkozó részét(282)_
A hazai köztudatban a középkor folyamán élénken élt az emlék a
magyar ősvallás manicheusi kapcsolatairól és annak eretnek
voltáról. Törvényhozásunk történetében még 1563- ban is nevén
említik meg: "Ezekben az utóbbi években Magyarországon olyan
káromkodások terjedtek el, amelyekben Istentől az egyedül őt
megillető teremtő erő elvonatik és az ördögnek, ebnek, kutyának,
vagy másféle gonosz teremtménynek adatik. .."(283),
Megnevezi a törvény a káromkodások eme fajtájának az eredetét is:
"a török manicheusi eretnekek által terjesztődik. .. "(284) Miután
maga a jelzett törvénycikk megemlíti, hogy "irradicatus", vagyis
meggyökeresedett szokásról van szó, nem gondoljuk, hogy e török
manicheizmus eretneksége az ozmán törökökre vonatkozik. Az
iszlámba ilyen dualista felfogást tükröző tanítás nem illeszthető be.
De azért sem, mert a Mohácstól 1563-ig eltelt három évtized alatt
nem gyökerezhetett meg nemzeti kifejezés, hiszen éppen a törökkel
vívott élet-halálharcban alkalmazta a magyar harcos. Az ,,ördög
adta", "kutya-teremtette", "ebadta" kifejezéseket, amelyek ellen az
1563-as törvény íródott, sokkal öregebbek a török hódoltsági
időknél.



Azt viszont Ipolyi püspök is észrevette, hogy népi szólás
mondásaink legmaibb mában is használt változatai, mint "hozott a
manó, vigyen a manó", "hogy a manóba", "mi a manó?" stb.
okvetlenül kapcsolatban vannak Man i. "heresiarcha" nevével.
"Kétségtelenül fennáll a névnek ősvallási fogalom maradványi jellege
és nyelvnyomainkból máig kitűnő ily jelentése"(285), Ugyanezt kell
mondanunk a "Manó" névvel kapcsolatos közmondásainkról:
"Harcol mint manó a cserfa tetején" - kétségtelenül a "zendik"
vallásalapítójának vértanúhalálával összefüggő, ma már
elszíntelenedett népi emlékezés nyoma. Ugyanerre utal, csak kissé
erősebben: "Akkor még manó is saját bőrében járt" (egy változata:
"Akkor még manó is gatyában járt. ..), tehát olyan régen, amikor még
Manit nem nyúzták meg elevenen, régestelen régen.. . (A
madárijesztőket népi szólásunk sok helyütt ma is "manó"-nak
nevezi).
Szükségünk volt erre a nagy kitérőre, a manicheizmus
vallástörténelmi taglalására, mert nagy jelentősége volt az irodalmi
motívumok, legenda-csoportok eszmei hordozásában. Betűt
teremtett, hogy őseink nyelvén írásba foglalhassa az addig szájról
szájra szálló hősi eposzokat, legendákat, meséket, mondákat.
Bevonta őket egy hatalmas kultúrkörbe, gazdagítva őket azzal a
tiszta erkölcsi erővel, amely az általuk elfoglalt Pannoniában már
régen szétzüllött. Ekkora kitérő után azonban bizonyítva látjuk, hogy
befolyása nagyobb volt az irodalomban, melynek a gyökerei
egészen a 8. századig nyúlnak vissza időben és Turkesztánig érnek
földrajzi térben.
A Barlaam-legendakör európai terjedésének könyvtárnyi irodalma
van - kivéve a magyart. - és manicheusi örökségmivoltát a középkor
nemcsak sejtette, hanem tudta és ismerte is. Ezzel magyarázható a
13. századi inkvizíció különleges szorgoskodása, a sokat emlegetett
alexandriai Szent Katalin legendák elkobzása, mert ez a "keresztény



mezbe bújtatott változata " Barlaam hét tudóssal folytatott
hitvitájának. Alexandria szentje is a különféle vallások téves eszméit
vitatja a városa hét tudósával. Ugyancsak irtották "Szt Elek"
legendáit is, mert a könyv hőse, epigon Ja a keleti aszkétának, aki
atyja gazdagságát megvetve, koldusruhába öltözve élt a szülői ház
küszöbén, próbára téve a járó-kelő udvari emberek jóindulatát...
Szent Vid, antiókiai Szent Margit életének a legendái csak
átszínezett jámbor változatai a Barlaam-legendakör egy-egy
fejezetének. A "sárkányölő" Szent György lovag, vagy a magyar
Szent László eposzok mozzanatai megtalálhatók ebben a
"keretregényben" csak úgy mint a király és remete jelenet, ha Attila
epigrammjára gondolunk (286), melyet későbben tárgyalunk.
A felsorolt könyvelkobzások és ezzel a ,,manicheusi eretnekség"
javarészt erdélyi jelenségek. Ugyan ez a "keleti motívum" jelentkezik
ugyancsak Erdélyben, a középkori templomfestészetben, Szent
László kultusszal kapcsolatban, ahol sűrűn szerepelnek a Barlaam
legenda apróbb mellékjelenetei. Ugyanezt mondhatjuk pl. a bögözi
középkori református templom Margit ciklusáról is(287 ).
Az eddig felsorolt Barlaam-legenda eredőkből Szent Katalin hitvitái
Lipót-megye Komlós falujában és Vágsellyén fordultak elő azzal a
megjegyzéssel, hogy "nagyon öregek, alig olvashatók" és hogy
tulajdonosaik a "szegény népnek szoktak belőlük felolvasni". Miután
a magyar vallástörténelemben oly nagy szerepet játszó
"beginizmus" két esetével állunk szemben, a felolvasó személyekkel
foglalkozva, későbbi fejezetünkben térünk rá fontosságukra.
---- 2. rész ---



Fehér M. Jenő: Középkori magyar inkvizíció 2. rész
Fehér M. Jenő: Középkori magyar inkvizíció 2. rész
Országosan elterjedt egy másik jámbor irodalmi termék, apokoljáró
hősök, vezeklők és vízionáriusok látomásai Az inkvizíció tartalmánál
fogva gyanakvó szemmel nézte ezt az irodalmi fajt is. Őseink
hitvilága a halállal nem zárta le az emberi életet, hanem egy új,
túlvilági keretbe helyezte az elhaltak szellemeit. Hogy a sírontúli élet
erősen foglalkoztatta a képzeletvilág színező erőit, az nem az ázsiai
népek kizárólagos sajátsága, hanem általános tünet az emberiség
kultúrtörténetben. Minden idők legnagyobb irodalmi remekei
tárgyalják a túlvilágba sodródott hősök, vezeklők vándorlását, vízióit
a sírontúli élet elképzelt országában. A földi igazságszolgáltatás
gyakran csődöt mond a mindent kezükben tartó zsarnokokkal
szemben. Embertelen kegyetlenségek levezeklésére rövid a földi
élet. Elnyomott, igazságtalanul szenvedők megjutalmazására nincs
mód a földi téreken, éppen ezért az emberi igazságérzet a túlvilág
gyötrelmeit szánja vagy a mennyei örömök édességét ígéri az alvilág
lakóinak. A keresztény hitvallás merev dogmatizmusával ugyanazt
tanítja, mint a "pokoljáró irodalom" középkori laikus alkotásai. A síron
túli világ örvendező üdvözültjei nem csigázták fel annyira az
emberiség fantáziáját, mint a kárhozottak gyötrelmei. Innét a nagy
eredő: a pokoljárók irodalma. Az emberiség legnagyobb, halhatatlan
értékű ilyennemű írásai között ott találjuk Gilgames gyönyörű
eposzát, leszállását az alvilágba, Ulisses látogatását halott hősei
birodalmában és Dante "Divina Comediá"-ját, a keresztény
másvilágról vallott dogmák hatalmas vízióját, költői köntösbe
öltözötten.



Az inkvizíció által elkobzott, ilyen tárgyú iratok között természetesen
nem szabad az említett irodalmi remekművek értékéhez mért
szellemi alkotásokat keresnünk. Irodalmilag kisebb, sőt talán selejtes
értékűek, de a néplélek teremtette őket és nem a formájuk, hanem a
belőlük áradó erkölcsi tanulság fontosabb.
Mint már mondottuk, a pokoljárók-irodalma, eredetien magyar
motívumokkal vagy az ébredő reneszánsz szellemtől megihletve,
országosnak mondható. Az 1288-ban Turuskun vára és környékén
tartott inkvizíció alkalmával fráter Gellért kolozsvári perjel és Mykod
comes az általuk elkobzott 27 gyanús könyv között megemlítenek
két példány ,,descensusad infernum" című iratot(288), 1289-ben a
Felvidéken, Sáros-megye Veresalma faluban kobozza el Orbán
kassai perjel, Ithe fia Derke hasonló tartalmú könyvét. Itt már egy
kissé részletesebbet is megtudunk, mert megjelöli a pokoljáró hős
nevét: "Visiones Georgii militis in infernum". Ez a könyv a feljegyzés
szerint "nagyon régi"(289). A Dunántúl is ismerte ezt az irodalmi
fajt: Győr város Domonkos-rendi perjele, Márkusa Rábaközi Patuna
falu papjától Jánostól kobozza el "Sancti Georgii militis visitatio in
purgatorio et patadisi gloria" című munkát(290).
Ezekkel a felsorolt, elkobzott könyvekkel nem vész ki az alvilágjáró
hősök vagy vezeklők irodalma: 1350-ben ismét felbukkan, de most
már megújított formában, megújult hőssel és vezeklővel: "Georgius
novus" címen találkozunk a pécsi domonkosok könyvtárában, majd
az inkvizíciós perek listáján, hely és év nélkül, de a 14. század
elejéről származó "Georgius renovatus et authenticus"(291).
címmel. Az Ágoston-rendi kanonokok St. Flóriáni monostorában
még ma is meglévő, 1458-ból származó, több kézen átment
másolatának címe is: "Georgius Novus". Ebben az évben fejezte be
a másolást Jodok Christan lechnitzi pap, a Szent Pál templom
Corpus Christi oltár-káplánja és 1467-ben a karthauziak szerzetébe
lépve, rendjének ajándékozta az írást(292).



A "Georgius navus" alcíme szerint "Látomások a pokol kínjairól,
vándorlások a purgatóriumban és a paradicsom dicsőségében"
megismerhetjük az eddig említett "pokoljáró" hősök egyikét és
viszontagságait az alvilág borongó félhomályában, a pokol rőt
fényében és a mennyek ragyogásában. Az elmondott esemény
összefügg Nagy Lajos királyunk olaszországi büntető hadjárataival a
férjgyilkos Nápolyi Johanna ellen. A meghódolt nápolyi királyság
várait a győztes Nagy Lajos legvitézebb "kapitányai" védelmében
hagyva, nem feledkezik meg a híres-neves, magyar főnemesi
származású, Gusifan nemzetségből sarjadt György vitézről sem. Ő
kapja meg többek között Trója várát. A könyv, amely régi
legendaelemeket olvaszt össze, hogy a vitéz kapitány alakját
romantikusabbá tegye, tele van ugyan földrajzi és történelmi
tévedésekkel, felületes ismeretekkel a magyar nemesi címekről
György hol kapitány, hol herceg, és főnemességét a római kúria is
jóváhagyta! de kétségkívül magyar néplélek teremtette. Fiatal, 24
éves csupán, de kegyetlensége nem ismer határokat. Véreskezű
zsarnoka, a vidék népének és saját katonáinak. Egy ízben 350
személy halálát okozta igazságtalan és meg nem alkuvó
rendeletével. A magába szállás pillanatainak gyengesége, vagy
erőssége, egy ízben álmából felriassza, isteni hívó szóra annyira úrrá
lesz lelkén, hogy vezeklő útra szánja magát. Avignonba zarándokol,
ahol Ybernia prímása felhatalmazza a híres írlandi Szent Patrik
vezeklő barlangjának meglátogatására. Kenyeres-vizes böjtön
tengődve, lazsnakba öltözve, gyalogszerrel érkezik a vezeklés
színhelyére, amely egyúttal látomásainak is színtere lesz.
Ha az elmondottakat kapcsolatba hozzuk Tar Lőrinc legendás,
poklokat járó élményeivel, akkor a Nagy Lajos korabeli időket
Zsigmond király uralkodási évei váltják, mint történelmi háttér. Itt
már a főnemesi megcsodált hősről a nép egyszerűbb fiáról,
Lőrincről mondja el népiesebb és érthetőbb köntösben



ugyanazokat, vagy hasonló víziókat. A legenda Tinódi Lantos
Sebestyén kobozán született meg a máig ismert formában:
"Énekben hallottam, vagy volt, vagy nem volt,
Tar Lőrincz pokolba ment volt,
Egy tüzes nyoszolyát ő ott látott volt,
Négy szegénél négy tüzes ember volt ..." (293)
A "pokoljárás-motívum'' ősi, népi monda-legenda világhoz tartozó
irodalmi vetület. Nemzeti anyanyelvűségünk eme kivirágzása
azonban 'nem maradt meg a magyar népiség keretén belül, hanem
tovább élt történelmünk szolganépeinek közöttünk élő, vagy
mellettünk lakó délszláv népeknek korai irodalmában. Ezekkel az
epigonokkal kegyesebb volt a sors: még ma is kimutatható az
egyenes hatás mélygyökerű népi legendáinkról a szlovéneknél
(294). A Kukuljevics-féle délszláv irodalmi töredékek
gyűjteményének több darabja ismétli meg a magyar közvetítéssel
érkező pokoljáró motívumot: Tüzes Mária a pokolban, Szent Péter és
a pokolbéli bűnösök, a Trójai háború, stb. Ezek az 1468-1520 között
íródott töredékek glagol írással rótt szövegei közvetlen
szomszédságunkban és azokon a vidékeken, melyek hajdanán
Magyarország szerves részei voltak, több mint feltevés, majdnem
bizonyosságszerűen egyenes leszármazottjai ősi legendáinknak
(295).
Nem vallásos tartalmú, tehát a hit tisztaságát és épségét
közvetlenül nem veszélyeztető laikus tárgyú iratok sem kerülték el
az inkvizíció alapos ellenőrzését. A középkor theokratikus
világszemlélete adhatott erre a felfogásra alapot. Az a lehetőség,
hogy eretnek vagy pogány eredetű könyvek által a keresztény hit
káros tápot kaphat ha azok magyar nyelven íródtak és közvetlen
ellenőrzés hatáskörén kívül állnak, csak fokozta az inkvizítorok
"alaposságát" azok elkobzására.



A laikus célzatú irodalom művelői a mohamedán vallás "ismaelita"
névvel ismert szekta tudós, papjai és csillagászai voltak. A 13.
századi európai krónikákban szereplő "szaracénok" műveltsége
természettudományos alapokon nyugodott és matematikában,
földrajzi ismeretekben, orvosi tudásban, főképp azonban a
csillagászat elméletében és megfigyelések szisztémáiban, jóval
felülmúlták a nyugati ilyen természetű tudományágakat.
Világkapcsolataik kereskedelmi és pénzügyi kibontakozás terén,
szintén jelentősek. A kereszteshadjáratok óta általános gyűlölet
vette őket körül, mert őket tekintették a Szent Sír bitorlóinak és a
keresztes hadak több kudarcba fulladt kísérlete nyomán
országszerte sokat szenvedtek. Magyarország a korabeli krónikák
szerint e tekintetben kivétel volt. Panaszos követi beszámolók róják
fel királyainknak és népünknek, hogy minden szakadárnak,
eretneknek otthont adnak maguk között. A magyar nép híres vallási
türelmét nem jó szemmel nézte a pápaság és minden igyekezetével
azon dolgozott, hogy a nem keresztényeket, közöttük a
böszörményeket is visszaszorítsa legalább is a magasabb
tisztségek sorából. Már II. Andrásra nyomasztólag hatott Salamon
kamaraispánja miatt, a pápai legátus kiközösítéssel fenyegetése
(296). IV. Béla korában eléggé visszaszorították az ország
közhivatalaiból a böszörményeket, de IV. vagy Kun László alatt
Mizse nádor és az egész udvartartás főbb emberei böszörmények.
Ezekre zúdult aztán a király váratlan halála után 1290-93-ig tartó
nagy szaracén inkvizíció. Ekkor áldozatul esnek a magyar vagy arab
nyelvű, javarészben csillagászati és orvosi könyvek.
A keletről eredő szellemi termékek eleve gyanúsak voltak a hit
védelmét szolgáló könyvcenzúrák előtt. Bár nem tartották
kimondottan tilosnak az asztronómiával foglalkozást - hiszen annak
egyik fajtáját az egyházi, főképpen pedig a káptalani iskolákban is
tanították, hogy az egyházi ünnepek kronológiáját könnyebben



meghatározhassák (297) - de annak "astrolabiá"-nak nevezett ágát,
horoszkópok felállítását, csillagjóslást, ha nem is mint eretnekséget,
hanem mint babonaságot, erősen üldözték. Európa királyi
udvaraiban a XI. század óta majdnem mindenütt megtalálhatók ezek
a keleti "okkult tudományok" művelői, a későbbi csillagjósok. Mint
látni fogjuk, ezek a keleti muzulmán egyetemekkel, a szíriai
Aleppóval és Damaszkusszal, nyugaton pedig a II. Frigyes alapította
Salernó egyetemével álltak kapcsolatban.
273. Tudomásom szerint vallásunk középázsiai gyökereit
rendszereseit senki sem bogozgatta és amióta Vámbéri látszólag
elveszítette a "finnugor és török" háborút, vallás- és
néprajzkutatóink az északi "peremnépek igézetében" élnek.
Munkácsi Bernát egyeduralmát e téren a "Vogul Népköltési
Gyűjtemény" hatalmas köteteiben, amelyek a Magyar Tudományos
Akadémia költségén jelentek meg, senki sem tudta letörni. A finn
tudós, Krohn: "A finn-ugor népek pogány istentisztelete" c.
munkáját Bán Aladár, a fordító erőltetve alkalmazta ősvallásunkra,
pedig maga a szerző kimutatta könyvében, hogy a magyarok vallási
életének egészen elütő színezete van. A ködös, borongós vallások
irányába törekszik az USA-ban oly nagy apparátussal dolgozó
Sebők Tamás is, aki már 1958-ban megjelentette a "Studies in
Cheremis" gyűjteményének 6. kötetét (a "Wenner Green
Foundation" támogatásával és a "Journal of American Folklore"
szerkesztésében, míg a_ középázsiai, sőt ma már a sumér
gyökerekig visszavezethető magyar mitológia és ősvallás
Hamupipőke sorban tengődik és már évek óta vár kiadásra a
megboldogult Varga Zsigmond "Magyar Mithológia" c. hatalmas
kultúrtörténelmi jelentőségű munkája. Ipolyi Arnold püspök hasonló
című munkája körül már kezdet óta olyan vihar keletkezett, hogy az
önérzetében otrombán megsértett tudós maga vásárolta fel könyve
elérhető példányait, hogy elégesse és ma mint halott, múzeumi



gyűjteményen "rágódnak" a legújabb nemzedék kutatói (Lásd
Kovács Ágnes: "Die Folkloresammlung von A. Ipolyi im Archív des
Etnographischen Museum" Néprajzi értesítő 1956, 223-260. old.).
Bobula Ida kutatásai a nyelvészet terén, a vallástörténelmi és
mithológiai eszközöket vaslogikával alkalmazza és irányt szab a
sumér és ótörök kultúrforrások felé. Két rövidlélegzetű tanulmánya:
"The Great Stag" (Anales de Historia Antiqua. y Medieval Bs. As.
1953) és "A magyar ősvallás nagyasszonya" (A sumér-magyar
rokonság kérdése, Buenos Aires, 1961. 69-81 old.) már teljesen ilyen
irányban halad. Hiányzik azonban egy rendszeresen kidolgozott és
az ősi ázsiai eredetű legenda-mondavilág kiértékelése, amely nem
akarja a magyarság ősvallását egy bizonytalan "eurázsiai" keretbe
belegyömöszölni. A finn-ugoros irányzat elkötelezett hívei
dolgoznak ma is ezen a téren. Legújabb ilyen félresiklás Diószegi V.:
"A sámánhit emlékei a magyar hagyományban" c. munka, amely a
még kétségtelenül meglévő "emlékeket" a peremnépek északi
fényébe akarja visszavinni, jogtalanul használva a "sámánizmus"
megjelölést az "animizmusra" még akkor is, ha a "sámán" papi nevet
törökös rokonságunktól "kölcsönzi" és terjeszti ki az általa
meglátogatott töredéknépekre. A "sámán" az ősi sumér napisten
papja.
274. LE COQ V.: i. m. 1205.
275. Photius pátriárka irata két változatban maradt meg: I. a Vatikán
könyvtárának "MS 1925" jelzése alatt egy 14. századi átiratban és II.
az u. n. "Hamburgi kódex"-ben. Az utóbbit kiadta J. Chrisostom
Wolf: "Anacdota greca". Hamburg, 1823-ban Titus Bostrensis és
Seraphion de Thumis műveivel együtt.
276. PH0TIUS: "Kata Manicheón" irata a Mani-féle tanítás lényegét a
következőkben jelöli meg: Két legfőbb lény, a Theos és Satanás,
léteztek örök időktől fogva, teremtetlen erőkként. Az első a jó, a



másik a rossz elemet jelenti. De mindegyiknek rendelkezésére áll,
mint segítő eszköz, egy rajtuk kívül álló szellemi erő, aki a jó
elemnél, az Istennél mint "karpós" - "gyümölcs" szerepel és
mindenben az ő irányítását követi. Ennek a szellemi lénynek, mint
egy isteni küldöttnek, hódoltak - a szerző szerint - ,,ethnos kai
archontes ton Tourkonen. Kartrón Kioba", tehát "a kievi vár török
népe és vezérei" is ezt a vallást követték.
277. Photius nagyszabású térítő és a bizánci szakadáregyházat
Rómával egyesíteni akaró szándékának egész irodalma van, külföldi
történészek szorgos kutatásából. Kétségtelen, hogy a kievi
térségben lezajlott eseményeket az orosz őstörténelem kutatói
szándékosan félremagyarázzák, mint arra Padányi V.
"Dentumagyaria", Buenos Aires 1963, munkájában mesterien
rámutatott főképp Vernadszky "Lebedia" c. tanulmányával
kapcsolatban. Ehelyütt Cyrill küldetéséről a kazárok kagánjához
vezető útját azért említjük, mert visszatértében minden bizonnyal
beszámolt a "turkok" vallási viszonyairól egyházfőjének, Photiusnak.
Így a jelzett "manicheusi" értesülés elsőrangú szakember szájából
származott.
278. BRÉHIER: "El mundo bizantino". Barcelona, 19.18. 103.
279. BOOR: "Der Angriff der Rhos auf Byzanz" Byzantion, IV. 1894.
286. V. ö. Nyelvemlékeink az inkvizíció előtt c. fejezetünkkel.
287. MALONYAI D.: "A magyar nép művészete" Bpest, 1909. II. 77-8.
288. Kassai kódex: "Anno 1288 n. 34
289. U. o. n. 36. György katona látomásai a pokolban.
290. U. o. n. 42. "Szent György katona látogatása a tisztítóhelyen és
a mennyek országa dicsőségében."
291. " Megújhodott és igazi György." Kassai kódex n. 345.
292. Az osztrák Ágoston-rendi kanonokok Sankt Flórián városkában



levő kolostorkönyvtára őrzi azt a példányt, amelyről a magyar
történészek eddig nem vettek tudomást. A kézirat sok viszontagság
után került a kolostor tulajdonába 1894-ben. Legelső ismert
tulajdonosa Jodok Christan volt, aki a következő bejegyzéssel
örökítette meg nevét: "Hunc librum ego Jodocus Christan, anno dni
1467 qui fuit annus noviciatus mei, dedi propter Deum ad salutem
anime mee (így!) patribus domus salvatoris ordinis chartusiensis..."
Tehát 1467-ben belépett a karthauziak szigorú rendjébe és lelke
üdve biztosítására, Isten nevében, a szerzetnek adományozta a
könyvet. De nemcsak tulajdonosa, hanem másolója is volt, a
könyvnek "kolofon Ja", végző sorai szerint és 1453-ban készült el
vele. Dercsényi D. "Nagy Lajos kora" Budapest, év nélkül, munkája is
foglalkozik a "pokoljárók" sorozatával és megemlíti Toldy F.: ,,Egy
XIV. századbeli vezeklő Islandban, Szent Patrik purgatóriumában.''
(Századok 1871. 229) című tanulmánya alapján György vitézt és
egyben jelzi a számon tartott másolatokat is: "A legelső pokoljárást
a bécsi volt udvari könyvtár és a melki apátság, sőt a prágai
egyetemi könyvtár egy XV. sz-di kódexe is megörökíti:' T. m. 72. Az
általam említett másolat a losonci pap keze munkája. tehát elkerülte
a kutatók figyelmét, bár a kolostori könyvtár a látogató tudósok
neveit évszám szerint számon tartja és a nevek között pl. Fraknói
Vilmos és Karácsonyi János püspökök aláírásával is találkoztam.
293. Ódon zamatú magyar ízét ennek a Zsigmond-korabeli Tar
Lőrinc legendának Tinódink ajkáról a "Régi Magyar Költők Tára"
közli. A későbbi népköltészetet is megragadta a "pokoljárás"
borzalmas élménye és Tót Lőrinc, Toldi Lőrinc, később Dózsa
György nevével hozta kapcsolatba.
294. JAGICS V.: "Prilozik historiji knjizenosti naroda hrvatskoga i
esbskoga." Arkeologija. IX. 63-151, magyar fordításban: "Adatok a
horvát és szerb nép irodalomtörténetéhez".
255. KUKULJEVICS J.: "Gesta Romanorum" című gyűjteménye az



előbbi jegyzetben szerepel.
296. HÓMAN-SZEKFŰ: Magyar Történet III. kiadás, I. kötet.
297. ZINNER E.: "Petrus de Dacia, ein mittelalterlicher Astronom"
Archeoin. 1936. 318, old. Ez a szerzetes csillagász 1291-ben
jelentette meg nagy csillagászati munkáját, amelyet a középkorban
oly sokat használtak az időszámításra és némileg a jóslásra is.
Miután az inkvizítor rend tagja volt és Párizs egyetemének
védnöksége alatt csillagászkodott, nem került olyan sorsra, mint a
magyar böszörmény csillagászok, akik ellen éppen ebben az évben
kezdték el a "purificatio" kemény végrehajtását.
A böszörmény inkvizíció egész fejezetet tölt ki az inkvizíció során és
ehelyütt csak az általuk magyar földre hozott, vagy itt írott művek és
könyvek sorsával foglalkozunk.
Kun László nádora, Mizse nagy befolyással volt a királyi udvar és
főképp a fiatal uralkodó életére. Két böszörmény eredetű
asztrológust tartott, egyik Tarchó, egészen közeli rokona, talán
unokaöccse lehetett, a másik Zsöge csillagjós. Talán nem is annyira
jósló művészetük, mint politikai működésük megbosszulására
készült az inkvizíció, amikor László meggyilkolása után, 1290 Szent
Lőrinc napján elfogatták őket és hosszú vizsgálat eredményeként
két év múlva Ladomér esztergomi érsek és Kelemen fráter, a budai
Szent Miklós kolostor perjele jelenlétében lefolytatott kihallgatása
alatt irataikat is elkobozták. A jegyzőkönyv szerint: "a nevezett és
Istentől rendelt hatóságok, a keresztény hit tisztaságának védői és
az istentelen eretnekségek irtói, vádolják a nevezett Mizse fia
Tarchót, aki jelen van és részben saját akaratából, részben a
kínpadon vallatva beismerte, hogy a meghalt, boldog emlékű László
király kúriájában asztrolabiának nevezett praktikákat folytatott és
volt urát az ország ügyeinek intézésében befolyásolta, befolyását a
saját és a pogány saracén vallásnak érdekében kihasználta."



Ugyancsak elismerte, hogy céljai érdekében az alább nevezett
könyveket "írta, birtokolta, alkalmazta" (298) A felsorolt könyvek
közül megemlítendő a "liber stellarum et signorum", amelyről a
vádlott elismerte a szerzőséget. Vallomása szerint, hogy a király
jobban megértse, magyarra is lefordította. Tarchó tagadta, hogy egy
"Liber interrogationum" című arab munkának ő lett volna a szerzője
és fordítója. A jelzett írásnak még csak címéből sem sejtjük
tartalmát, bár magyar fordítása az inkvizíció kezébe került.
Mindennél érdekesebb, hogy a per lefolyása alatt több levelet
olvastak fel előtte, amelyek a szíriai Aleppóból kerültek magyar
földre, de címzettjét nem tudta az inkvizíció kinyomozni. Ezzel
szemben felolvasták a vádlott levelét Mizse nádorhoz, kimentve
magát, hogy a "Liber de maximo secreto medicine et de extracto
sanguine humano" című, salernói eredetű munkát még nem volt
ideje lefordítani. Késlekedését azzal okolta, hogy "ne csodálkozzék,
vagy méltatlankodjék valaki a fordítás nehézsége, vagy nyersesége
miatt, ugyanis nehéz az eredeti művet a szép magyar nyelvre
átültetni. . ." (299.)
Ugyancsak az említett Ladomér érsek és kelemen fráter előtt zajlott
le Kun László öreg csillagászának a pere is, aki Mizse nádor
befolyására engedte át Tarchónnak a magas udvari tisztséget. Ez a
vádlott némi betekintést enged az udvari csillagászok
tevékenységébe. Vallomása szerint a horoszkópok felállítása után,
melyeket táblácskákra írt fel, éjszakánkint figyelte a madarak
hangját is. A reggeli órákban ő volt az első, aki megjelent a királynál
és jelentést tett neki a csillagok állása és a madarak hangjainak
alapján az aznapi országos és egyéb teendőkről.
Elkobzott könyvei között szerepelnek a "tabulati stellarum" című
gyűjtemény és egy magyarnyelvű versgyűjtemény: "Cantica super
sepulerum Attile Regis" címmel. A bizottság vizsgálatára a vádlott
elmondotta, hogy a jelzett iratot apja fordította le Aleppóban, mikor



az ottani egyetemen tanult. Vallomása szerint a kéziratot többen is
elkérték tőle lemásolásra, mint Poaich mester és Dominus Miklós
esztergomi kanonok (300).
Magyar irodalomtörténeti, eredetkutatási és hún- hagyományi
szempontból az ő vallomásából hallunk először egy Aleppóban, az
ottani muzulmán egyetemen ismert Attila eposzról, vagy "Carmen
funebre" létezéséről. Érthető, hogy hosszú évekig kutattam a
muzulmán világban ismert költemények hosszú soraiban a hún
királyra, Attilára vonatkozható adatokat. Kevés lehetőségem akadt,
hogy a vallomás említette költői munka, vagy népi legenda eredetét
valamiképp kapcsolatba tudjam hozni a meglevő Attila eposzokkal,
mikor Hertling nagy munkájában, az "islamologia"-ban egy rövid, de
annál többet mondó utalásra akadtam. A tudós szerző megemlíti a
13. században élt Hoca Dechani költőt, aki Ala-Ettin (Ala-al Din)
seldzsuk török szultán udvarában élt és szorgos gyűjtője volt a
muzulmán világ írott és szóbeli hagyományainak. Ezekben az
átmentett hagyományokban említi Hoca Dechani, hogy a régi,
iszlám előtti törököknél nagy szerepet játszottak a költő- énekes
mágus személyek, akik gyakran énekelték többek között a
"gyászdalokat Attila haláláról."(301)
Ez az adat rendkívül fontos és lelkiismeretességre figyelmeztető
intés, hogy kultúrkapcsolatainkat a keleti, izlám előtti időkre is ki kell
terjesztenünk. Egyben megcáfolta Yakut a muzulmán tudósok ama
állítását, hogy a Halebben (Aleppó) tanuló magyar böszörmények
kizárólag a nagy muzulmán egyházjogász, AbaHanifa tudománya
kedvéért látogatták volna ezt a szíriai várost. (302). Csillagászatot
és talán tudatos eredetkutatást is végeztek a magyar történelem
javára.
Ladomér érsek és Kelemen főinkvizítor felfokozott gonddal
igyekeznek irtani a muzulmánokat III. András koronázása után. A



budai Szent Miklós kolostor perjele ekkor kap megbízatást, hogy az
egész ország területén szervezzen albizottságokat, a, helyszínen
folytassák le a vizsgálatot és csak abban az esetben hozzák a
vádlottakat Budára, ha ügyük nagyobb fontossággal bír (303). Így
vizsgálta végig egy szegedi bizottság, az ottani domonkosok
főnökével az élén, a somogyi határokon levő muzulmánok lakta
falvakat, Acsát, Mernyét, Böcsüt és Csökét. A lezajlott vizsgálatok
eredménye: 8 darab "saracén" nyelvű "opus astronomicum"
csillagászattal összefüggő munka volt (304). Pécs mellett
egyébként
Makarhegyen, a Mecsek hegységben, csillagvizsgáló intézményük
is volt a muzulmánoknak és a század végén a Domonkos-rendiek
pécsi kolostoránál már működő nyelviskolában "arab nyelvet is
tanítottak" (305). A jegyzőkönyvek adatai szerint az itteni Sandur
nevű tudóst is megidézte á Szegedről kiinduló inkvizíció, mert
birtokában volt egy "albatenii Liber astronomie" című munka.
Visszaadták tulajdonosának Hont Pázmány János pécsi püspök
közbenjárására. A könyvet visszajuttató végzés szerint: "a
tiszteletreméltó dominus Sandur mestere volt a Makarhegyen levő
saracén csillagvizsgálónak" (306). Miután ugyanezzel a névvel,
szerepel egy másik muzulmán tudós is két fiával Zengis és Anis
tanulókkal, akik Egyek faluban laktak és "arab nyelvű iratokkal
kereskedtek" a jegyzőkönyvek pontatlansága miatt nehéz
megállapítani, hogy a két ízben szereplő Sandur nem egy és
ugyanaz a személy volt-e. Az Egyek faluban lakó Sandur
vallomásában azt állította, hogy Kun László követe volt a szicíliai
királynál hat éven keresztül és két említett fia a salernói egyetemen
tanultak arab nyelvet és egyéb tudományokat ezen idő alatt (307).
Árpádházi Margit kanonizációs perében 1276-ban kihallgatott tanúk
sorában is szerepel az említett Sandur, aki a pápai bizottság előtt
elmondotta, hogy latinul is tud és a közeljövőben utazik Szicíliába,



mint a magyar király követe (308). Sandur fellebbezett Ladomér
esztergomi érsekhez, hogy az inkvizíció végzése ellen tiltakozzék,
annak ellenére, hogy azt a végzést adták, hogy "contra fidem nihil
tenet" - a hit ellen semmit sem tartalmaz. Fellebbezésének az oka
valószínűleg tiltakozás volt a vizsgálat ellen, mert nagy műveltségű
és diplomáciai jártasságú ember volt és bizonyára nemesi címet is
kaphatott (309).,
Akun nyelvemlékek sem szerencsésebbek a magyarokénál: ők sem
kerülhették el az inkvizíciót. A kun misszió egészében a magyar
Domonkos-rendiek vezetése alatt állott. Megtérítőjük Tódor fráter,
segédpüspöke volt a flamandnak ismert, de Paulus Hungarus által
"anglicus"-nak nevezett esztergomi érseknek (310). IX. Gergely
pápa ismételten dicséri a nevezett segédpüspök nagy buzgalmát a
kun térítés érdekében. Miután a kunok inkvizícióinak külön fejezetet
szentelek, ehelyütt csak gyér irodalmukról emlékezem meg.
A kúp nyelvű irodalmat a Domonkos-rendi misszionáriusoknak
tulajdonítják, akik ugyanazon rend tagjai, mint az inkvizítorok.
Ellentmondásnak látszik a két történelmi tény szembeállítása, hogy
egyrészt a domonkosok írják, másrészt ugyancsak a domonkosok
semmisítik meg a kun nyelvű irodalmat. A nagyon kis számú kun
nyelvtöredék nem ütközhetett az inkvizíció elveivel, mert a "Codex
Cumanicus", vagy "Petrarca Codex" néven ismert irat -a
leglényegesebb darab - nem más, mint egy a kun nyelvű liturgiában
használt Himnusz gyűjtemény, melyet az egyház nagyobb ünnepek
és ismertebb szentek napjain énekelt és énekeltetett híveivel (311).
A másik nagyobb töredék a "Kun Rejtvények" címen ismert, tréfás
kérdések gyűjteménye. Csak 4 oldalnyi terjedelmű és az előbbinek,
a "Codex Cumanusnak", a fedőtáblájaként szerepelt. Lehetséges,
hogy Milánó nagy könyvtárigazgatójának, Fatinak a véleménye igaz,
hogy ,,hosszú ideig vándorolgatott régi tulajdonosa nem mindig
tiszta zsebeiben, mert elnyűtt oldalai alig olvashatók" (312). A kun



nyelvemlékek tehát a mai magyar "Halotti beszéd" és "Mária
siralom"-nál sokkal nagyobb szövegmennyiséggel rendelkeznek.
Feltétlenül nagyobb számú kódexük lehetett már csak azért is, mert
éppen a Domonkosrendieknek Jászvásárott levő nagy
kultúrcentrumában az énekiskola mellett másolóműhelyük is volt
már a tatárjárás előtt. 1228-ban PiriJezda kúra főúr nagyobb
mennyiségű pergamentet ajándékozott a jászvásári
domonkosoknak, hogy "folytassák a kun kódexek másolását" (313).
Ennek a nagymennyiségű kódexnek sehol semmi nyoma.
W. Bang, aki német részről alaposan tanulmányozta a "Codex
Cumanicus" és "Találós Kérdéseket" német szerzetesek munkájának
tartja az iratok szerzőit azon az alapon, hogy "gótikus" betűkkel
vannak írva (314). Másik argumentuma, hagy a rejtvények egyike
"fehér daruról" szól és ez a madár Marco Polo leírásában is szerepel
(315), mint Távolkelet tipikus madara, ahova a korabeli magyar
domonkosrendiek vagy más misszionáriusok már nem értek el,
tehát az említett "gótikus" betűk alapján a könyveknek német
eredetéhez kétség nem fér. Nem tarthatjuk elfogadhatónak ezt az
"elfogulatlan és tárgyilagos tudományos megállapítást" még akkor
sem, ha a nagy' olasz utazónak, Marco Polonak fehér darujával
akarja igazolni azt, mert magyar földön is ismert, sőt nagyon ismert
fogalom, mesében, dalban, legendákban egyaránt mint népi
motívum, a fehér daru lebegő alakja (316). Sokkal inkább
elfogadható gróf Kuún Géza állítása, hogy a Himnusz gyűjtemény
"Vexilla Regis" húsvéti diadaléneke közelebb áll a magyarhoz
nyelvileg, szerkezetileg, mint az eredeti latinhoz és aki latinból
fordította, magyarul gondolkozott és úgy öntötte a kun nyelv
rigmusaiba (317).
A 13. századi könyvek tartalmát vizsgáló cenzorok jegyzőkönyvei
csak pár esetben említik meg a "comburatur égettessék meg"
ítélkezést. Legtöbb esetben elkobozzák és csak ritkán kerül vissza



tulajdonosa kezébe még akkor is, ha megkapja az akkori idők "nihil
obstat"-ját: "kontra fidem nihil tenet" (318).
Talán bizalmatlanság vezethette a főinkvizítorokat, hogy a könyvek
sorsát nem bízták magyar származású szerzetesekre, mert esetleg
elfogultságból nem jártak volna el teljes szigorral, hogy még a
megsemmisítés árán is megvédjék a hit igazságát. Mindenesetre a
fennálló rendelkezések szerint az elkobzott könyveket
Firenzébe vitték, ahol egy erre külön szervezett bizottság döntött
sorsuk felől. A bizottságban magyar nyelvet ismerő szerzeteseknek
is kellett lenniök. Az említett fráter Passavanti, aki egy 13. századi
magyar Bibliáról mond kritikát, csak a magyar nyelv ismeretében
tehette ezt (319). Ugyancsak ide szállítja az inkvizíció a "beginák",
jámbor női vezeklőknek szánt "Consolatines" - ciklusát és
valószínűleg a Nyulak szigeti kolostorban született "Lelki Tükör"
iratokat is (320).
A nagy időtávlatokban elkobzott kéziratok sorsa a firenzei
kolostorban akkor válik jelentőssé, ha a magyar elveszett "ős-gesta"
(321) nyomait kutatjuk. Miután az inkvizítorok a 13, században a
királyi udvarban ütötték fel székhelyüket (322) módjukban állott az
u. n. "udvari irodalmat" és királyaink könyvtárait egész közelről
megismerni. IV. Béla udvarában a tatárjárás előtt Johannes
Teutonicus, amíg a magyar rendtartomány főnöke volt,
mindennapos vendégnek tekinthető (323). Ugyancsak a
székesfehérvári udvar állandó lakója a tatárjárás utáni években a
pápa bizalmasa Péter (324) főinkvizítor és még inkább Kun László
idejében Simon fráter, aki a Szent Miklós perjeli tisztjét is viseli
ugyan, de a királyt állandóan kíséri (325). IV. Béla udvara a középkori
szokások szerint külön iskolát tartott fenn, követve atyja II. András
példáját, aki nemcsak fiait, Bélát és Kálmánt taníttatta itt, hanem
kiválóbb és tehetséges ifjakat is. Így tanultak, mint Béla és Kálmán



hercegek iskolatársai Dénes fia Dénes, aki később lovászmester,
Mátyás kancellár, a leendő esztergomi érsek,
Lőrinc mester udvarbíró és Tamás királyi nótárius és testvére (326).
Az udvari iskolában az új szerzet tagjai, a Domonkos-rendiek a latint
tanították (327).
Ebben a környezetben élve, az inkvizítorok pontos és alapos képet
alkothattak a királyi könyvtár századok alatt összegyűlt értékeiről.
Hogy a magyar "ős-Gesta" a királyi könyvtár birtokában volt, ahhoz
semmi kétség nem fér. Így kívánta az Árpád-ház kezdettől vallott
misztikus, isteni beavatkozással alapított dinasztikus
eredetlegendája Álmostól Attiláig, Attilától Noéig vezetve vissza
őseit. A biblikus családfa lehetett többek között az inkvizíció
szemében a "botránykő", ezt kellett lecsiszolniok és folytatni
Anonymus "kiértékelő" műveletét, nem keresztény motívumokat
"parasztok fecsegésének" tartva, és a kritikus ész józanságával
mellőzve mindent, ami a keresztény világképpel ellenkezésben van
(328). Megkeresztelik az ősi adatokat - elég csak Álmos alakjára
gondolnunk, "kivel a Szentlélek volt" (329).; Elhagynak részeket,
hogy az egyházi felfogás érzékenységét ne sértsék. Így maradt ki az
első, meglévő krónikákból a biblikus családfa, mely Attilával
kapcsolja össze a magyarság eredetét. Az ősi Gesta tehát minden
körülmények között az inkvizíció kezébe került. Eltüntetése nem
lehetett nagyon egyszerű, hiszen a dinasztikus dicsfény légkörét,
őseink töretlen családfáját királyaink még a legkeresztényebb
korszakokban is féltékenyen védték. Ezért jelentős Kézai Simon
mester, Kun László krónikásának új és módosított írása, amelyben a
kor szellemének megfelelően nem ad támadási felületet olyan
legenda-részletekkel, amelyek a keresztény felfogást
botránkoztathatták volna. Meglepő, hogy a Kézai-krónika védekező
álláspontot foglal el a korabeli, nyugati papkrónikások felfogásával
szemben, akik szerint "a magyarság állati szörnyetegek



leszármazottja". Kézai bizonygatja, hogy az ő népe is "férfiak és nők
házasságából, született" (330). Még inkább elterjedt vélemény volt
ez Attiláról és hunjairól. Egy olasz krónika szerint: Attilát kutya
nemzette (Attila fu generato da un cane. .. ") {331). Ugyanez az
orosz Nesztor krónika szerzőjének véleménye is, aki csodálkozik:
"Isten türelmén, hogy állati szörnyetegek eme fajtáját megtűri az
emberek között. .." (332). Attila "barbár és vérengző, követ kövön
nem hagyó" híre a középkor Európájának képzeletvilágában sokkal
torzabb formában élt, mint manapság. Az inkvizítorok sem
maradhattak mentesek ettől a minden keleti értéktagadástól, főképp
ha olyan világnagyságról volt szó, mint a Rómát is rettegésben tartó
nagy hun király. Hogy egy vérengző keleti zsarnok biblikus
genealógiával Krisztus családfája mintájára Noéig vezesse vissza
ősei sorát, ütközött a 13. század theocentrikus keresztény
felfogásával, tehát el kellett tűnnie.
Ezek lehetnek megalapozott okai az "ős -Gesta" eltűnésének. Az
eltűnés módja a már említett inkvizítorok udvari tartózkodásával
függhetett össze, akikkel királyaink, főképp IV. Béla, keleti
kapcsolatai miatt állandó "mentegetődző" álláspontot foglaltak el
(333). Fontosnak tartjuk a kérdést megoldani: hol volt, kinek kezébe
kerülhetett az említett "ős-gesta"? Ezekre a kérdésekre ad választ a
valószínűség meggyőző erejével az inkvizíció ama rendelete, amely
a firenzei kolostor bizottsága elé utalja az elkobzott könyveket.
Nincs ugyan pontos adatunk arra, hogy ez történt volna az "ős
gestával" is, de az irodalomtörténeti tény, hogy éppen a firenzei
Domonkos-rendi kolostorban írta meg a szerzethez tartozó Antonin
érsek a 14. század végén híres "Chronicon" című történelmi
munkáját, már olyan adat, hogy forrásmunkáinak kiértékelésével
okvetlen kapcsolatba került az említett, elveszett irattal. Firenzei
Antonin "Chronicon"-jának magyarok eredetével foglalkozó része
ismeretlea forrásmunkákon alapul. Eredettörténelmünkkel



kapcsolatos adatait nem meríthette más forrásból, mint valami ősi
krónikából, amely sokkal gazdagabb és bővebb volt, mint Anonymus
és Kézai krónikája. Honnét vehette tehát "első forrás"-nak
számítható adatait, ha nem az "ős- Gestából", vagy annak
másolatából? A kutatások mai eredménye szerint a firenzei
dominikánus "Chronicon"-ja szolgált oroszlánrészben alapul a
Thúróczy krónika megírásánál. A Thúróczy krónika, teljes címén
"Chronica Hungarorum", 1488-ban jelent meg először
nyomtatásban Augsburgban, kézirata megelőzte Ranzanus
"Epitome Rerum Hungaricarum" c. munkáját, tehát nem maradt
hátra más alapvető forrásmunka, mint a firenzei szerzetesé. Annál is
inkább, mert Attila Noéig vezetett családfája, csak ebben a
munkában szerepel (334). Antonin érsek tehát nem meríthette
ismereteit más forrásból, mint egy, a firenzei könyvek között közel
két századon át lappangó "ős- Gestá"-ból, vagy hozzá hasonló,
hún- magyar kapcsolatokat számontartó eredetlegendából (335).
Megerősíti fejtegetésünk alapját egy másik irodalomtörténeti adat
ugyancsak Attilával kapcsolatban. Ez már a 13. század közepéről
származik és II. Frigyes császár egy "distichon"-jával van
összefüggésben, amely minden vitán felül bizonyossá teszi nemzeti
krónikánk erőszakos eltávolítását hazai földről. A Kettős Szicília
Királyság ura I i. Frigye s, korának botrányköve, a pápaság
többszörösen kiközösített "Antikrisztusa'' híres könyvgyűjtő,
szenvedélyes olvasó volt (336). Ismerte és nagyra becsülte a keleti
kultúra szellemi termékeit. Beszélt nemcsak németül és latinul,
hanem görögül és arab nyelven is. Ő alapította a világhírű palermói
könyvtárt és a salernói keleti egyetemet, ahol több volt az arab és
görög tudós, mint a korabeli ilynemű intézetekben együttvéve (337).
Nagyfokú jártasságra tett szert asztronómiai tudományok terén, és
szenvedélyes rajongója volt a solymászatnak. Csillag- és
madárjóslásokra vonatkozó híres distikonja az az adat, amely Attila



verses eposzával feltűnő nagy hasonlóságot, majdnem azonosságot
mutat. Az állítólag sajátkezűleg szerkesztett vers szövege így szól:
Fata volunt, stellae docent, avium volatus,
Quod Fridericus ego malleus orbis ero ...
Az attilai szöveg:
Terra tremit, stellae cadunt
Et ego malleus orbis ero ...
Az első sor a Frigyes-féle szövegben csillagászati és madárjóslati
ismereteire vonatkozik, helyettesítve a hún király "csillag esik, föld
reng" ősi epikus szavait, a második sor azonban teljesen azonos
mindkét versben. Hogy a hasonlóság nem véletlen műve, az
kétségtelen, de fennáll a kérdés, hogy került a két "világhódító"
distikonjába a szöveg, melyiké az időbeli elsőbbség. A "malleus
orbis - flagellum Dei" Isten ostora Anonymusnál már a 12.
században előforduló kép, éspedig Attilára vonatkoztatva: Árpád
magát Attilától származtatta, akit "Isten ostorának neveznek"
(337/a). Bár ez a jellegzetes kifejezés II. Frigyes kedvenc udvari
írójának,
Viterbói Godefridnek "Pantheonjában" is szerepel (338), az
elsőbbség mégis a magyar Anonymus-krónikát illeti annál is inkább,
mert a Lechmezei vesztett csata után Lél-Lehel vezér is ezekkel a
szavakkal válaszol Konrádnak: "Mi a legnagyobb isten bosszúja
vagyunk, általa küldettünk, hogy ostorotok legyünk" (339). Ismerik
ezt a szóhasználatot Kézai Simon mester (340) és Káldi Márk Képes
Krónikája is 1341), bár későbbiek II. Frigyes és viterbói Godefrid
koránál.
Az "Isten ostora" ősi soron szerzett keleti öröksége a
magyarságnak, mint az isteni fenyítő szándék lesújtó eszköze
éppúgy, mint a "malleus orbis" - világpörölye képlet, a régi



"misztikus kovácskirályok" varázsszerszáma, a történelem folyamán
jogarrá váló hatalmi szimbólum (342).
A két vers közül tehát a hún királyé nemcsak, hogy régibb, hanem az
elveszett "ős-Gesta" egy része is (343). Kutatva az eltűnt magyar
forrás útját, vissza kell térnünk a könyvcenzusa színhelyére, a
firenzei San Marco kolostorba. Mint már említettük a magyar udvari
könyvtárakban bennfentes főinkvizítorok könnyen hozzájuthattak a
magyar eredeti krónikákhoz és talán a buzgó keresztény királyaink
valamelyike is hozzájárult, hogy a pogány hun király "hivalkodó
biblikus családfáját" eltüntessék. Minden esetre gondolkozóba
ejthet a történelmi adat, hogy IV. Béla belső barátja Teuton János
magyar főinkvizítor, aki egyébként évekkel előbb II. Frigyes palermói
udvarában huzamosabb időt töltött, 1232-ben IX. Gergely pápa
felkérésére találkozót kért a császártól hogy enyhítse a közte és a
pápa között elmérgesedett helyzetet (344). Ez a találkozás II.
Frigyes, és Teutón János között a firenzei San Marco kolostorban
történt meg.
Majdnem ugyanez az eset zajlott le, ugyancsak a firenzei
könyvcenzura központjában, 1245-ben egy másik közvetítő
tárgyaláson, amikor IV. Ince felkérésére Lombard Péter, a tatárjárás
utáni első inkvizítor IV. Béla udvarából sietett Frigyes császárt
Róma-ellenes hadjáratától visszatartani(345)
Ismervén a gőgös Hohenstaufen könyvgyűjtő szenvedélyét és IV.
Béla bőkezűségét rokonai iránt - II. Frigyes vette feleségül Béla
nagybátyja Imre királynak özvegyét - nem lehetetlen, hogy ezen az
úton került a firenzei kolostorba a könyv, amelyet aztán Antonin
érsek a 14. század végén átdolgozott" (346).
Miután az attilai és II. Frigyes féle distikonok közötti összefüggést
elfogadhatóvá tettük, még azt is megállapíthatjuk, hogy az elkobzás,



vagy eltűnés 1250 decembere előtt történt, mert ez az a "terminus
ad quem", ameddig a császár megírhatta Attila hírét-nevét is
megirigylő versét, mert ebben az évben és hónapban halt
meg(347).
Összegezve adatainkat az inkvizíció által elkobzott vagy
megsemmisített irodalmi termékekről számbavéve azok
sokszerűségét, de főképp több ízben említett magyarnyelvűségét, el
kell vetnünk a hivatalos irodalomtörténelmi állítást középkori
szellemi igényeink sivárságáról, irodalmunk szegénységéről. Voltak
magyar írások, teljes könyvek a "Halotti beszéd" és "Mária siralom"
előtt is.
A magyarföldi inkvizítorok buzgósága talán éppen
anyanyelvűségünk irodalmi kísérleteinek kurtításával tett
jóvátehetetlen kárt. Nagyobbat, mint történelmi tragédiánk, a
tatárjárás és törökdúlás együttvéve. A firenzei adatok és az
inkvizíció jegyzőkönyvei alapján irodalomtörténetünket
lelkiismeretes analizálással főképp keletről hozott
eredetlegendáinkkal, a Barlaam-"keretregény" változataival, az
udvari költészet "Trója ostroma" töredékeivel, ősi soron örökölt
manicheusi szemszögből egészen új szintézisbe kell állítanunk. Az
ázsiai szellemi örökség sokkal gazdagabb és főképp eredeti és
jellegzetesen magyar, időben jóval korábbi a nyugati, másodlagos
irodalmi hatásoknál. Téves szemlélet, pl. hogy a Szent László
legendák gyökereit a spanyol Santiago irodalmában keresik (348).
Ferdítés, hogy a "manicheus" Elek-, Katalin-, Vid-legendákat francia
trubadúroktól kaptuk. Tévedés a magyar csodaszarvas motívumot a
Szent Hubertus-legendából eredeztetni. Ősi szellemi tulajdonunk,
csak úgy, mint a "kacsalábon forgó vár", az "égig érő fa"
mesemotívumaink.
298. Kassai kódex Anno 1292 n. 4.



299. Kassai kódex: u. o. n. 4. Munkájának magyar fordítása: "Könyv
a legnagyobb orvosi titokról és az embervér kivonatról."
300. Kassai kódex: Anno 1292 n. 5. Ez a jegyzőkönyvi részlet a
másolatban feltűnő piros tintával volt bekeretezve és
oldaljegyzetként a következő szavak szerepelnek: Calamitas
superstitionis cuius auctor est mercenarius demonii.." A jelzett
"tabulákra" ugyanis feljegyezték a csillag konstelláció szerinti rövid
jóslatokat, madár és állathangok alapján. "De voce corvi - Holló
károgásból: ARIES: novellas audies, - TAURUS: item designat,
GEMINIS: ad protontotem accedent, - CANCER: detroctionem
designat, - LEO: Fornificationem, - VIRGO: melum rumorom ad dies,
- LIBRA: detractionem malam hominum, - SCORPIUS:
dampnationem arimalium in pecudes, - SAGITTARIUS: duritiam
designat, CAPRICORNIUS: inuenies bonitatem. - AQUARIUS: causa
mulierum, PISCES: litern in ciuitate designat; - tehát egy egész
ciklust "végig jósolt" a holló károgásból. De szerepelnek még: "De
voce galline" - tyúk kárálásból, "de motu ocuh" - szemmozgásból,
"de sonitu ignis" - tűzropogásból, "de ululatu tanin'' - kutya
vonyításból stb. eredeztetett jóslatok is. - Ennél értékesebbek a
"Tabufa Stellarum" c. könyv kérdései, amelyek valószínűleg egy-egy
fejezetet jelentettek: "Utrum regnum est stabilis" - Vajon az ország
szilárd-e? "De viro qui recensit a regno suo" -a férfiről, aki visszatér
országába. "Utrum peryenit ad regnum out non" - Vajon
királysághoz jut-e? "De paucitate venationis" - Vadász sikerről. Ilyen
és hasonló tárgyú kérdések kétségtelenül arra mutatnak, hogy Kun
László udvari csillagásza alaposan teljesítette feladatát...
301 PAREJA F. - HERTLING L.: "Islamología". Madrid, 1954. II. 835.:
"Basta recordar que los poetas-cantores-magos non antiquisimos
entre los turcos: hay mención, por ejemplo de "cantos funebres por
la muerte de Attila".



302. Jerney említi a magyar vallásfelekezetekről írt tanulmányában
Yakut tudósításából a következő beszámolót az aleppói muzulmán
egyetem magyar hallgatóiról: "Meg voltam lepődve Aleppó
városában az emberi sokaságon, akik Abu Hanif rítusa szerint az
egyházjogot tanulták. Mikor megtudtam róluk, hogy magyarok,
kíváncsi voltam, hogy mit tanulnak és megtudtam, hogy
egyházjogot". 'Tudománytár, 101. oldal. Yakut maga is sokáig tanított
az aleppói egyetemen és ott is halt meg, mint nagy etimológus. De
az aleppóiak legnagyobb ereje éppen a csillagászat és a vele
összefüggő matematikai tudományuk voltak, kínai, sőt ujgur,
khorasani tudósok tapasztalt vezetése mellett. Nem tartom
valószínűnek, hogy ezek a csalogató tudományok érdektelenek
maradtak volna a magyarföldi böszörmény egyetemi hallgatók előtt.
303. Kassai kódex: Anno 1291. no. 12.
304. U. o. Anno 1291 n. 23.
305. U. o. Anno 1292. n. 14.
306. ,,Dnus Sandur magister domus custodie spherarum..." u. o.
307. U. o. 1292. n. 14.
308. Monumenta Romapa Epacopatus Vesprimiensis I. 380. old
309. Kassai kódex: Anno 1292. n. 14.
310. Codex Biblioth. Vatic. Fond. Borghese. 261. fel. 90/r.
311. Bang: "Beitraege zur Erklärung des komanischen
Marienhymnus" General Sitzung der Phil, historische Classe der
Preuss. W. Akademie. Berlin. 1910. - akinek megállapításait erősen
vitatja Salemann: "Zur Kritik des Codex Cumanicus" c.
tanulmányában, Bulletin de A. Imp. des Se. de St. Peterboug. 1910.
312. BANG: "Über die Rätsel des Codex Cumanicus" :
"Certainement ce précieux ms. a été longtemps dans les poches
peu propres d'un ancien possesseur; et tele a contribué a rendre
encore moins lisible une écriture, par elle-meme évanouie .. ."



313. Kassai kódex: Anno 1228. n. 23.
3l4. BANG: i. m. 336. old. ,,von deutscher Hand..."
315. ,,Grus leucogeranus" a darú leírása Marco Polonál (Yule Cordier
kiadás I. 296.) "There are five different kinds of cranes found in
those tracts... the second kind again is vall white..."
316. A magyar néphagyomány sokszor --- tévesen -a turullal
téveszti össze a darut kétségtelen bizonyítékként, hogy a két
madárnak a szimbólikus jelentősége éppen eredetüknél fogva ázsiai
legendakörünkből magyarázható. V. ö.: SCHENK T.: Magyar
Solymászmadár nevek". Aquila, 1935-8. c. tanulmányát.
317. KUÚN G.: "Codex Cumanicus" Bpest, 1880. 143. oldalon
rámutat, hogy pl. a "vexilla regis" c. húsvéti himnusz szövege sokkal
közelebb áll a magyar fordításhoz, mint a latin eredetihez és citálja
bizonyítékul Szilágyi Á: "Középkori magyar költői maradványok"-ban
közölt magyar szöveget.
318. Ez az általános, felmentő ítélet formulája: "contra fidem nihil" ,,a
hit ellen nem vét" értelmében, ezzel az egyházi fórum a maga
részéről lezárta a vizsgálatot, bár a "brachus secularis" "a világi
hatalom karja" talán még tovább vitte a pert és súlyos ítéletet
hozott.
319. A magyar középkori biblia-irodalomnak legalaposabb
szakértője Kardos Tibor, hosszas kutatásai és zseniális meglátásai
kapcsolták össze az Európa szerte szétszórt, gyér számú adatokat a
nemzeti nyelvű Bibliákról. ,,A laikus mozgalom magyar Bibliája"
(Minerva, 193x. 52-81.) csak a kezdet volt és huszonhárom év
múlva eljutott annyira, hogy a firenzei inkvizíciós központ -
amelyről azonban ő sem tudott - Passavanti Domonkos-rend fráter
és könyvcenzor véleményét felfedezze az eddigi ismereteink szerinti
első magyarnyelvű Bibliáról. Munkálkodása eredményét Kardos: "A



huszita Biblia keletkezése". (Magyar Nyelvtudományi Társaság
kiadványai 82. sz. Bpest, 1953 c. munkájában tette közre.
320. KOLTAY-KASTNER: "Az együgyű lelkek tükre" címen megjelent
munkája tér ki a középkori magyar "speculum"-okra, aszkézist és
egyéni misztikát csoportosító írásművekre, amelyek annyira
elterjedtek a 13. századi jámbor irodalomban. Hogy Árpádházi Szent
Margitnak tulajdonítható-e, vagy sem, nyitott kérdés. Mindenesetre
a királyleány szentté avatási vizsgálatainál a S. Congregatio előtt
1941-ben P. Böle Kornél Domonkosrendi szerzetesnek és dr. Lovass
Elemér bencés tanárnak - Margit irodalmunk két szakértője -
ünnepélyes esküt kellett tenniök, hogy tudásuk és lelkiismeretük
szerint a szentéletű királyleány semmiféle írásos munkának nem volt
a szerzője. - Nem mond ellent az eskünek a kolmári Domonkos
rendi apácáktól származó "Subtilia" 1280 után írt kódexe sem,
amelyben a következő bejegyzés maradt fenn a legelső oldalon:
"Margerita amabilis fiba regis tam nobilis..., majd követik a lelki
tanácsok: Somi regis filis quondam in subtilia
Hoc opus exegit suisque posteris dedit
O principis filie sorores subtilie
Ad agni nuptias datas port inducias
A MS. ma a kolmári (Németország) városi könyvtár tulajdona 508,
szám alatt, 141 számozott oldal.
321. DEÉR I.: "Quis fuerit fons primigenius Gestarum
Chronicarurnque Hungaricarum medii aevi ex saec. XI. - morindus et
post deperditus?" Scríptores Rerum Hungaricarum. Tom. I. 3-11.
322 FEJÉR: Codex Diplomaticus H. VI. - I. 301: "Innocentius Papa VI.
Priori de Ordine Praedicatorum... Nos Plenam de te in Domino
fiduciam obtinentes, ut in curia.. illustris regis Hungarie moraturus..."
1243. jul. 5.



323. THEINER: I. m. IV, 123.
324. V, ö. 322. jegyzet.
325. Kassai kódex: 1278 - 81.
326. BÉKEFI R.: Árpádkori közoktatásügyünk". (Czobor:
"Magyarország történelmi emlékei" c. díszkiadásban a Millenium
alkalmából. 81.)
327. Kassai kódex: "Exodus FF." című töredék.
328. Anonymus cap. VI.
329. U. o.
330. KÉZA: Cap. IX. 12.
331. Arminesi degli Roco Paduano: ,,Attila flagelum dei tradotto della
vera crenica": ,,ove si narra come, detto Attila fu generato da una
cane, e di molte destruttioni fatte da lui nell, Italia." Padova év nélkül.
A Széchenyi könyvtár Katalógusainak I. kötet 8. sz. 32. lap.
332. PRIAN-CHANINOFF: ,,Historia de Rusia" Santiago de Chile,
1938. Ez a munka sem értékeli nagyra a Nestor-féle "rekopiációkat,
amelyeket nem mint szemtanú, hanem mint elfogult és logikátlan
ortodox szerzetes hiszékenyen összeírt."
333. WENZEL: Árpádkori Okmánytár. III. 57. - IV. Béla mentegetődzik
a pápa előtt, hogy két leányát két lengyel, egyet pedig a rutén
hercegekhez adott feleségül és fiát egy "valamiféle" kun leánnyal
házasította, de ezt "propter bonom cristianitatis" tette.
Sárospatakról kelt levele IV. Incéhez, 1256, dec. 11-én és később a
nagy Hulagu kán kérését, hogy leányát Kunigundát adja feleségül a
tatár unokaöccshöz, maga a pápa is igyekszik megakadályozni. Aki
mentegetődzik, ismét IV. Béla.
334. HIHTH F.: ,,Die Ahnentafel Attila's, nach Johannes von
Thúrócz" Bulletin de Ac. Impérial de St. Pétersbourg. 1900. 22 és
következők.



335. MORCAY: "St. Antonin, archéveque de Florence". Paris, 1947.
336. WOOD-FYFE: "The art of falconer." Starford, University,
California. 1943. Ez a legalaposabb munka eddig, amely nemcsak a
császár tudomány-felkészültségét tárja fel az ornithológia terén,
hanem egész egyéniséget, amely még ma is sok vita tárgya.
337. MIELI A.: "El mundo izlamico y el occidente medieval cristiano":
Euenos Aires, 1946. II. 98. old.
337/a Scriptores Rerum Hungaricarum. I. 61. oldal.
338. GODEFFRIDUS VITERB.: "Pantheon" Liber XXII 17. oldal.
339. Scriptores Ferum Hungaricarum. I. 61. oldal.
340. U. o. I. 151.
341. I. m. I. 261. oldal.
342. Alföldi A.: ,,A tarchán méltóság eredete:' Magyar
Nyelv,.Budapest, 1932. 207-16. A szerző mesterien oldja meg a
kovács-király szimbólum kérdését törökös népek
kultúrközösségéből eredeztetve ezzel történelmünk jogar-kalapács
jelképét. Egyébként a munka teljes összhangban áll Frazer G.: ,,The
magic art and evolution of Kings" tanulmányával.
343. A distikon fenséges ütemezésű epikus formára vall és többen
így Ipolyi A. püspök is -megkísérelték, hogy az ős-gesta verses
alakját. legalább részleteiben rekonstruálják, nem is kis sikerrel.
Mások viszont Janus Pannoniusnak tulajdonítanak egy ősi, magyar
krónikát, verses formában, ennek azonban semmi tárgyi alapja
nincs,
349. Kassai kódex: "Exodus FF" című töredék 1232.
345. Kassai kódex: Ano 1245. ,,In absentiam inquisitoris ad
mandatum dei, pape ambaxadoris conventu Florancie..."
345. FERDINANDY M.: "Et ege malleus orbis... Annales". Bs. As.
1955.



347. MIE:.I: i. m. LL. 201.
VII.
A "TAKÁCS-ERETNEK" MOZGALOM
A 12. és 13. századfordulón Flandriában, Brabant, Liége, de főképp
Gent és Ypres vidékén a középkor hatalmas szövő-fonó ipar
nagyméretű fejlődése nyomán, egy új szociális réteg alakult ki: a
"takehan" - takácsok osztálya, a megvetett és elnyomott városi
lakosság kézimunkás tömegei. Az akkoriban még Lotharingiához
tartozó városok gazdag polgárai és kereskedői tartották kézben ezt
a hatalmas tömeget, amely feldolgozta a jó minőségű angol és
később magyar gyapjút. Kész áruival elárasztotta nemcsak egész
Európát, hanem még Indiába és Afrika északi városaiba is eljutott
vele.
A "takehan" fogalma magába zárta a szövő-fonóipar ágait művelő
gyapjúmosókat, gyapjúverőket, a "kékujjúaknak" gúnyolt
kelmefestőket is. A gazdag tőkések, miután kezükben volt az olcsón
vásárolt gyapjú és drágán eladott "draperia" barchent,
aranyskófiummal varrott szövetek ára közötti, sokszor 600 %-os
nyereség, egyre kapzsibbak lettek, a hatalmas kéziipari tömegeket
valósággal éhbérért dolgoztatták; természetszerűleg nagy
társadalmi feszültség állt elő. A takácsok érdekszövetségeket
szerveznek, vallási színezetbe burkolva elérhetetlen vágyaikat. A
szervezetek - "comuna"-k - az evangéliumi, ősi keresztény
szegénységet tűzték ki eszményképül, mintegy vigasztalásul
önmaguknak. Megvetették a, gazdag polgárságot, mert hatalmas
várfalakkal választotta el magát tőlük. A szegénység
eszmehordozóját Szent Pál apostolban látták, aki sátorszövésből
tartotta fenn magát. Egy újfajta eretnekség melegágya lett a
"comuna" azzal, hogy a gazdag néposztályokat, többek között a



dúsgazdag egyháziakat is megvetette; lassan, de észrevehetőleg
eltávolodott az egyházi fegyelemtől, állandó veszélyt jelentve a
fennálló renddel szemben. Jacques de Vitry, aki ismerte a flandriai
városok életét, írja róluk keserű szavait: "Violente et pestifere
communitates", szét akarják törni az egyházat (348). A veszély nő,
az egyre duzzadó kéziipar munkásai elözönlik a városokat és
hatalmas, sokszor 8-13 hektáros területeket betöltő fabarakkokban
mossák verik, szárítják a gyapjút és készítik elő az asszonynépnek
szövésre-fonásra és kelmefestésre (349). A barakkokat
"mansiones"-eknek hívták és lakosságuk annyira felduzzadt, hogy a
13. század elején Gent város polgárainak a negyed része, közel
5.000 "takehan - takácsból állt" (350). Ugyanez a helyzet Ypresben,
Liégeben is.
A takács mesterség és az eretnekek kapcsolata az európai
vallástörténelemben nem vita tárgya. Egyedül csak azon
vitatkoznak, hogy vajon a takácsok lettek-e eretnekké, vagy az
eretnekek takácsokká? (351) A kérdésnek; azért van nagy
jelentősége, mert a középkor az eretnekek megjelölésére sokszor
használja a takács fogalmat (texerant - takehan). Magyar földön is
hasonló a helyzet, amint látni fogjuk az inkvizíciós perek folyamán. A
takács-eretnek .mozgalom Európa szerte elterjedt és az ipari
"proletariátus" jellegét felöltve, sokhelyütt forradalomra vezetett.
Ismertek a kölni takácsok harcai, a firenzei Ciompi-gyapjúszövő
lázadás (1379-ben). Miután a 13. század elején már túltermelésben
voltak a flandriai takácsok, tömegesen maradtak munka nélkül.
Reggelenként tömegével várták, hogy valamelyik "gyár" mestere
szerződtesse őket nyolc napos munkára. ,,Hajnali látástól - esti
vakulásig" dolgoztak, a városok előírásai szerint nyolc naponként
kellett volna őket fizetni, de a munkaadók sokszor "selejt" áruval
kárpótolták őket, amit nem tudtak eladni.
Így nőtt és fokozódott a nagy társadalmi feszültség a takácsok



megvetett rendje és a többi, vagyonosabb réteg között. Eretnek
szónokok lázítják tettlegességre a népet, sokszor mindent romboló
eredménnyel. A zendülésre buzdító munkásszervezőket a polgárság
kémei állandóan figyelték és sorsuk a száműzetés, vagy máglyahalál
volt (352). 1230 táján Douai-ban egy kisebb méretű lázadás értelmi
szerzőinek sikerült elmenekülniök, bár a város piacán már
összehordták a rőzsét, hogy máglyán megégessék őket. Korabeli
források csak annyit említenek róluk, hogy "Magyarországra mentek
takács testvéreikhez" (353).
A magyar eretnekségek történetében a nyolc megszökött flandriai
takács fordulót jelentett. Hatásukra hazai földön is "vallási"
színezetet vesz fel az ősi szövő-fonók, szervezete, főképp az itt
megtelepedett flamand, vallon, vagy mint nálunk nevezték őket,
"olasz" és "latin" bevándoroltak között.
Magyarországra flandriai bevándorlók már a 11. század folyamán
érkeznek nagyobb csoportokban a szintén flandriai származású
váradi püspök hívására. A Liége-környéki lázadások földesuraik
ellen, már akkor sokak életét veszélyeztették. A flandriai kereskedők
panasza Cliton Vilmos gróf ellen, mutatja, hogy sok kereskedőnek
és szövőmunkásnak kivándorlásra kellett gondolnia: "Bezár
bennünket az ő földjére (Flandres), hogy áruinkat ne tudjuk eladni
máshol, munkásainkat nem tudjuk dolgoztatni és amit birtokolunk,
minden haszon és újabb áruk beszerzésének lehetősége nélkül fel
kell élnünk..." (354). A panasz 1128-ban hangzott el. Két év múlva
1130-ban megjelennek Nagyváradon a premontreiek, ugyancsak a
flandriai vidékről, hogy felépítsék első prépostságukat. A két dátum
egybeesése és a premontreiek rendkívül gyors fejlődése azt
mutatja, hogy nem jöttek egyedül, hanem az új hont kereső
flamandokkal. Ez adja meg Nagyvárad jellegzetes flandriai
településének magyarázatát.



A 13. század elején szereplő magyar takácsok még nem voltak
eretnekgyanúsak (355). De nemcsak Nagyvárad környékén
telepszenek meg nagyobb és zárt tömegekben a vallonok
flamandok: Országszerte akadunk telepeikre, amelyeket a középkori
emlékeink "latinoknak" és "olaszoknak" neveznek. "Olaszi" nevű
falvaink az ő alapításaik. Eger vidékén, a Szent János völgyben is a
11. században telepszenek meg, ahol "leodiumi" népnév alatt még
századok múlva is saját nyelvüket beszélik (356). Oláh Miklós egri
püspök, aki Mohács után II. Lajos özvegyét, "Marie de Hongrie" -t,
mint személyi titkár a Német Alföldre is elkíséri és ott megírja hites
munkáját a "Hungaria"-t, megemlékszik ezekről az egervidéki
"olaszokról", akik még az ő korában is az ősi vallon-flamand nyelvet
beszélték.
Oláh Miklós, magyar földön épp ezen a vidéken élt, Belgiumban
módját ejthette a két nyelv alapos összehasonlításának (357). Az
egri vidékről királyaink ösztönzésére elkerülnek a Szepességbe is és
a bányavárosok polgárságát élénken színezik. Nagyobb tömegben
Esztergom, Székesfehérvár,. Ó-Buda és Zágráb városokban
telepedtek le. Esztergomban oly nagy számmal, hogy egyes nyugati
városkutatók őket tartják az ősi magyar főváros alapítójának (358).
Esztergomban mély gyökeret vert a leodiumi-flamand polgárság;
nagy "mansioni" árutelepei voltak már a tatárjárás előtt. Magában a
városban külön "vicus latinus" jelzi nagy szerepüket. Mikor a tatárok
megjelentek, több száz flandriai asszony legszebb aranyszőttes
ruhájában jelent meg parancsnokaik előtt, kérve őket, hogy kíméljék
meg a várost. Már a tatárok sem tartották őket magyaroknak, és a
flamand ipar legszebb remekeibe, csipkébe és skófiumba öltözött
asszonyoktól elveszik ruháikat. (359).
Ha még megemlítjük, hogy az erdélyi "szász" városok lakosságának
jó hányadát és Szerémség bortermelő munkásait is ők alkotják,
akkor számot vethetünk a flamand-vallon tömegek magyarországi



megtelepedésének nagy jelentőségével.
A vallon településtörténeti adatok sorravétele után visszatérve az
említett nyolc takács-eretnek prédikátorra, akik 1230-ban "magyar
testvéreikhez" jönnek a flandriai Douiaiban reájuk várakozó
máglyahalál elől. Ez azt jelenti, hogy a két ország között
hagyományos kapcsolat állott fenn az említetteken kívül is. A
premontrei kanonokok állandó szellemi kapcsolatai folytán, 1234
ben két prépost, egy felsőrajnai és egy flamand, végigjárják a
magyarországi szerzetházaikat. Ugyanez a helyzet a cisztercitáknál,
ők háromévente mennek ősi anyaházukba, Citeaux-ba. Sok liégei
pap is megtelepszik nálunk a vallon hívek lelki gondozására.
Esztergom érseki székében Róbert szintén flamand, bár Paulus
Hungarus "anglicus"-nak nevezi (360). Vallási kapcsolataik ősi
földjükkel oly erős, hogy még 1447-ben liégei feljegyzések szerint
Esztergom környékéről 150 magyarföldi vallon zarándokol
szülőföldjére, és tudott arról, hogy az elődeik onnan vándoroltak ki
(361).
A flandriai textilipar városaiban a takácsok mozgalma az 1240-es
években annyira forradalmi jellegű, hogy a városok szövetséget
kötnek egymás között a munkásvándorlás megakadályozására. Ez a
"liga" kötelezte magát, hogy a sorsukkal elégedetlen munkásokat ha
egyik városból a másikba költöznek, visszaszolgáltatják régi
munkaadójuknak. Minden gyanús takács az inkvizíció elé került,
Thomas de Cantipré tanúsága szerint többeket meg is égettek
közülük (362). 1245-ben a már említett Douai takácsai szervezett
tömegekben hagyták el a várost és javarészük Németországba
vándorolt (363). Ettől kezdve állandó forrongások vannak és Európa
összes országai lezárják előttük határaikat és visszatoloncolják őket,
csak Magyarország és Svájc adnak nekik menedéket. Sokkal
nagyobb jelentőségű Gent (Gand) takácsainak elvonulása 1274-ben,
amely az ipar teljes megbénulását vonta maga után. Mi sem



természetesebb, hogy még pápai rendeleteket is hoznak az
"eretnekek" visszatartására, mert ekkor már Dél-Franciaországban
oly erőre tettek szert, hogy Albi város és Lyon környékén
kénytelenek véres hadjáratokat vezetni ellenük. Hatalmuk oly nagy,
hogy elűzik a püspököket és megalakítják a "Lyon szegényei"
mozgalmát, Valdes Péter kelmekereskedő "valdenses" eretnekeinek
utódját.
Az említett két forrongás 1245-ben és később Kun László
uralkodása alatt 1274-ben nagytömegű takács-eretnek rajokat
fogadott be Magyarország ' (364). Brunó olmüci püspök jelentést
tesz erről a pápának, felhíván figyelmét az eretnekségek nagy
elterjedésére hazánkban (385).
Az új jövevényekkel feltöltődik a régi vallon-flamand települések
egész sora, főképpen Esztergom, Ó-Buda, Brassó és a Szerémség,
ahol a bortermelést újra felvirágoztatják (366). Az országba rajzó
takács-eretnekek nemcsak mesterségüket terjesztették, hanem az
egyháziak gazdagságát megvető hangulatot és a "kövér polgári
fényűzés" gyűlöletét is. Esztergom környékén ismét arra
kényszerülnek, hogy munkájukkal keressék meg kenyerüket.
Régebb óta megtelepedett, gazdag honfitársaik igyekeztek
kihasználni az olcsó munkaerőt, megszervezik velük a város melletti
"manisoikban" és a környező falvakban a magyar barchetipart;
asszonyaikat "aranyszövésre", skófiumvarrásra fogják be (367)
Ugyanez a helyzet az ó-budai és fehéregyházi "Kereszturak"
klastromainak gyapjúfonó, kelmefestő telepein, ahol hatszáz
asszony és leány dolgozott a "beginák"-nak nevezett, "jámbor
asszony-egyesületek" leple alatt (368). A férfi takácsok és női
szövő-fonó munkások szociális mozgalma, amint látjuk,
Magyarországon is egy újszerű, manicheusi aszkézis formájában; a
szegénység krisztusi eszméjét hirdetve és élve, vallási köntösben
jelentkezik, mint ősi hazájukban, Flandriában és Lombardiában. III.



Honor pápa, megrettenve a "lombardus" eretnekség nagyméretű
elterjedésétől" örömmel fogadta a Domonkos-rendiek ama
szándékát, hogy magyar földön a takácsok és beginák "lombardus"
eszméket hirdető új eretnekséggel szembeszálljanak. Az új
szerzetesek első kolostorai éppen a takács-városokban, Esztergom,
Győr és Csázmán alakulnak meg. Magyarnyelvű Domonkos-rendiek
nem voltak egyszeriben akkora számmal, hogy egyidejűleg
elláthatták volna a pápa és Szent Domonkos által annyira óhajtott
kun-missziót és a takács-eretnekségeket. Feltételezzük, hogy az
első Domonkos-rendiek sorában jelentős számmal voltak képviselve
flamand szerzetesek is. A kolduló szerzetesek arra voltak hivatva,
hogy a takács-eretnekek szegénység eszméit gyakorlatilag, egyházi
síkon is megvalósítsák. Az inkvizíció tehát egy magyarföldi, de
idegen fajú és nyelvű, városi réteget érint első sorban, mint
közvetlen veszélyt.
Az inkvizítorok küzdelme a takács-eretnekségekkel szemben már a
tatárjárás előtt megkezdődött és kitombolta magát. Az erdélyi
részek "szászai" valójában azonban a flandriai új telepesek
Brassóban is szervezkedtek. A II. András által kiűzött Teuton
lovagrend csupaszon hagyott itteni kolostorát vették át és
igyekeztek az inkvizíciós program megvalósítására. 1237
decemberében ítélkeznek először Burzenland Bortze falujában.
Jowb fia Rech "iudex colonorum draperiorum" a gyapjúszövők
telepeinek bírája panaszára fráter Gellért "inquisitor Ultrasylvanus"
elítéli a brassói, börtönben, vagy "Iocum obi peccata sua peniterent"
Walfredus colonust, feleségét Eadimina asszonyt és két leányát
Walagilidist és Lautgardot is. Miután nem akartak, bűnbánatot
tartani és makacsul megmaradtak eretnekségük mellett, ítéletük
máglyahalál, melyet Brassó piacán hajtottak végre (369).
Ez az egyetlen eset, amikor halálos ítélettel találkozunk a takács



eretnekek esetében. Bizonyára nagy hírt verhetett fel az egész
környéken. Vannak perek 1237-ben, ugyancsak Brassóban és
környékén élő flamand eredetű "texerant"-ok ellen. G áspár fia
Robholt "textor pignolatarum" és nyolc társa kerülnek vád alá, a
János vitézek - Kereszturak kísérik őket fegyverrel az inkvizíció elé.
A vádak nincsenek megemlítve, de takács-eretnek alapon vizsgálva
az esetet, kétségtelenül a "hit tisztaságának védelmében" járt el
Gellért fráter: teljes vagyonelkobzás és "hét falun túl száműzetés"
várta őket. Elkobzott vagyonuk szerint elég jó anyagi helyzetben
voltak. A János vitézek "leprás-kórházai" javára foglalták le
mindenüket (370).
1243-ban Artholfus erdélyi püspök indított nagyobb szabású
mozgalmat a takács-eretnekek üldözésére. Ekkor már a segesvári
Domonkos-rendiek az inkvizítorok. Malembach (talán Mülbach
Szászsebes'') városban folyik le egy nagyobb szabású per,
Ledegwex "massarius gantinus" - genti flamand kereskedő; vádolt
be volt honfitársai közül többeket, Gito Woradus és Ledegwerus
"magistri textorum gantinorum", vagyis a takácsok mesterei,
vezetőivel élükön. A vádak, az "istentelen takács eretnekek
szövetségeinek megalakításáról" szólnak. Felsorolják előttük a
halálbüntetések lehetőségét és egyenként meg kell esküdniök, hogy
szervezkedő szándékukkal felhagyva, a ,,gyapjúszövők kollégiuma",
az egyház és Brassó város által jóváhagyott szabályai szerint fognak
élni. Artholfus püspök az "új telepesek papjait, magistereit és bíráit"
egybehívta és az országban fennálló intézmények, egyházi
tisztségek megbecsülésére intette őket, hogy a lakosság és városi
polgárság között ne legyenek ellentétek. Kinevezte kanonokját
Thomas fia Henchet, hogy állandó lelki felügyelet alatt tartsa az
újonnan érkezett takácsokat és családjaikat. Az esetben, ha
panaszok merülnének fel ellenük, az inkvizíció elé utalja őket (371).
Ezek az új, "coloni"-nak nevezett flamandok, a tatárjárás után ismét



nagyobb tömegben érkezhettek Brassó vidékére. Egyelőre nem
csináltak nagyobb zavart, de a hazai földről őket kísérő rossz hírük
hatására, szükség volt eleve meghozott intézkedésekre.
1280-ban már nagyban szervezkedik a takácsok tömege és egyre
merészebben száll szembe a város tanácsával. Hogy az egyházi
hatóságok kegyeit elnyerjék, "fraternitas Sancti Pauli Apostoli"
Szent Pál testvériség címen társaságot alapítanak. A vallásos külszín
alatt a szegénység és kézimunka ügyesen eretnekséget takargat. A
brassói Domonkosrendiek temploma mellett szoktak gyülekezni és
jámbor énekekkel, kórusos szavalataikkal fejezték ki vallási
igényeiket. Ez a lappangó eretnekség azonban nem maradhatott
sokáig rejtve. A takácsok és hozzájuk csatlakozó gyapjúverők,
kelmefestők bére az összes Brassó-környéki falvakban egyöntetű
volt, hogy a munkásság ne vándoroljon a neki előnyösebb
munkaadók szolgálatába. Vezetőjük Brendelinus, nemrégiben
Erdélybe érkezett szövőmester, aki ismerte Kolozsvár környékét és
kezdődő textiliparát. Hatására, jobb fizetés reményében nagyobb
tömegek mozdulnak el eddigi munkahelyükről. A kerti cisztercita
apát hívta fel a figyelmet a veszedelemre, amelyet az ezrekre
becsült tömeg lassú vándorlása jelentett. Rongyosan és éhezve
vonultak át családjaikkal a takácsok "Castrum de Culus", Kolozsvár
irányába, szent énekeket zengedezve. Az asszonyok lemeztelenített
vállaikat vezekelve ostorozták, nyugati "flagellánsok" szokása
szerint. A városok és falvak piacain, terein pihentek meg. Szónokaik
izgató beszédeket tartottak. A fanatizált tömeg elért Nagyenyedig,
de itt Kampholt fia, Henrik fegyvereseivel találta magát szemben.
Miután a lakosságnak megtiltották, hogy élelmiszerrel segítse a
vándor vezeklőket, a környékbeli falvakban raboltak és állatokat
vágtak le. Enyeden a tömeg megtámadta az egyik helybeli
kelmekereskedőt és több késszúrással megölte. A gyilkosság
magához térítette a tömeget és a halottat a város piacán



felravatalozva, engesztelő imádságot zengtek hullája felett.
Kampholt fia Henrik felszólítására, hogy a gyilkosok jelentkezzenek,
egyszeriben tizenkét személy állt elő, mindegyik magát vallva
gyilkosnak. A vitában egy Gerlacus nevű takács megmutatta véres
kését és átadta magát a fegyveres hatalomnak. Ezek után a tömeg
énekszóval visszafelé indult régi munkahelyére Brendelinus minden
tiltakozása dacára, mire ő is csatlakozott a gyilkos kíséretéhez. Az
inkvizíció perében ők maguk mondtak el mindent "szabad
akaratukból és lelkiismeretük szerint" brassói elindulásuktól kezdve
a gyilkosságig. Brassó várfalán kívül felakasztott hullájukat
"kiszáradásig" elrettentő példaként hagyták a népnek. A
vallomásokban a gyilkos tettét azzal okolta meg, hogy a kereskedő
"jobban szerette az urakat, mint-a takácsok comuna-ját, pedig
ezekből élt". Brendelinus szerint pedig megérdemelte a halált, mert
"látták őt többen, hogy takács létére bort ivott" (372). Az inkvizítor
nem nagy szerepet játszott az ügyben és a gyilkosság megtorlását
nem lehet az átlagos hitvédelmi bíróság rovására írni.
A Brassó vidéki szövő-fonó ipar mellett sokkal nagyobb jelentőségű
volt, az ősi királyi székváros,
Esztergom és a környékén megtelepült takácsok hatalmas tábora.
A dunamenti nagy országutakon már ősi idők óta nagyfokú
kereskedelem bonyolítódott le, Regensburg felől követve a nagy
folyam medrét; Győr, Esztergom, Buda és az Alduna vidékén Újlak
(Francavilla) jelzik a nagyobb kirakodó és árumegállító helyeit. A
másik irány Regensburgtól Kievig vezetett a 13, század kezdetén,
amikor a tatárjárás és később a kunokkal vívott hosszú
határvillongások megbénították a Don-parti város felé irányuló
forgalmat. Esztergom jelentősége azonban mindig erősebb lett, az
újabb és újabb bevándorló, vagy törvényes üldözés elől beszivárgó
elemek megtelepedésével. A nagy országutakon és részben vízi



úton érkező flandriai, alsórajnai német kereskedők aránylag
biztonságosan szállították áruikat, mert a pozsonyi révnél és vámnál
a ciszterciták, Esztergomnál a hatalmas és sok fegyveressel
rendelkező János-lovagok nyújtottak nekik védelmet. Bár a
védelemért sokszor súlyosan fizettek, ez nem zavarta őket, mert
áruikat annyival drágábban adták el vevőiknek. Jártak ezeken az
utakon a flandriai kalmárok kész áruikkal, és a magyar félig
feldolgozott gyapjút és szerémségi bort szállították vissza.
Esztergonn sokáig kedvenc helyük volt. Raktáraikról már
megemlékeztünk és ismerősek az ősi királyi város ,,vicus latinos"
ának flamand lakói is. A város tanácsa még a 14. században is nagy
többségben flamand, annyira, hogy sok nyugati városkutató szerint
magát az ősi királyi székhelyet is ők alapították volna. Ez
természetesen nem felel meg a valóságnak {373), de hogy
Esztergomnak sokáig "flamand" jellege van, az kétségtelen. Főképp
a szövő-fonó flandriai iparral való kereskedői és később az itt
megtelepült takácsmunkásság nagy száma domborítják ki ezt a
jelleget.
A város jelentősége azzal, hogy a királyi udvar elköltözött falai közül
egyáltalán nem csökkent. Ott maradt az ország második számú
nagyhatalma, az esztergomi érsekség, politikai és gazdasági
befolyásával. Ott volt a nemzetközi vonalon is jelentős Ispotályos
rend egyik főkonventje a legforgalmasabb dunai révnél. Falain kívül
már a 13. század első évtizedeiben megtelepszenek a kolduló
rendek, a domonkosok és a minoriták, akiket az ágostonosok
követnek neves theológiai főiskolájukkal. A Duna-szigetén pedig ott
állt az ősi bencés apácakolostor. Mint már láttuk, az egyháziak
javarészben szintén flamandokból verbuválódnak, sőt maga Róbert
Esztergom érseke is flamand II. András korában. Hogy az első
kolduló rendi kolostorok tagjainak először itt sikerült lábat vetniök,
szintén arra enged következtetni, hogy ők is flamandok.



Egy 1297-es oklevéllel a király rendezi a káptalan által bérbeadott és
évszázadokig használt házak helyzetét a polgárság igényeivel
szemben. A háztulajdonosok és bérlőik jegyzékéből némi képet
kapunk az ősi telepesek, polgárok, iparosok helyzetéről. Miután
csak a szigorúan vett káptalani házakról van benne szó,
természetesen nem ad teljes és a valóságnak megfelelő
tájékoztatást, de az általa felsorolt 15 iparos közül 6 "peliparius"
nyerges és egy "calcifex" csizmadia. Ezekből az adatokból tudjuk,
hagy a korai Árpád-korban annyira virágzó nyereggyártó iparnak is
itt volt az ősi fészke. Nagyobb bőrkikészítő iparuk emléke a
közellevő Nyergesújfalu nevében maradt fenn.
A legnagyobb jelentőségű iparág a gyapjúszövés, sok kézimunkást
foglalkoztató textilipar volt. A "fullók" vagy gyapjúmosók telepei
mellett felsorakoztak a "babtorok", vagy gyapjúverők hevenyészett
barakkjai, akik előkészítették a nyers gyapjút a továbbmunkálásra,
átadva a takácsoknak, a "tinctores"-ek, kelmefestőknek és
"carzatores"-eknek, akik végekbe vágták a kész "drapériá"-t. Talán
több ezerre tehető ezeknek a textilmunkásoknak a száma, amely
1245 óta egyre gyarapodott és 1280 táján Kun László idejében már
elérte csúcspontját. Visszaesést jelentett a 14. század egész
Európát, többek között Magyarország lakosságát is kétízben
súlyosan megtizedelő feketehimlő-járvány, majd az esztergomiak
1447-ben szervezett zarándoklata ősi földjükre, Flandriába (374).
Akkoriban már Gentben, valósággal visszacsalogatják a sok
szociális forradalom és vallási üldözés által olasz, angol és magyar
földre kivándorolt "texerants"-ok késői unokáit. Ekkor sorvadt el a
virágzó szövő-fonó ipar annyira, hogy már 1457-58-bon, tehát alig
tíz év múlva egyetlen év alatt a pozsonyi vámnál több, mint 15 ezer
vég finom és középfinom posztó, 10.000 vég selyem barhent és
vászon áramlott Magyarországra (375).
A Domonkosok, mint már említettük, 1221-ben telepedtek meg



Esztergomban, de nem magában a városban, hanem a takácsok
ipari negyedében. Bors özvegyének Annának adományozása folytán
jutottak a "Vicus S. Catharina" - Szent Katalin városrészben fekvő
telkükhöz, ahol első magyar kolostorukat szervezik Róbert flamand
származású érsek támogatásával. Szívesen fogadja őket, mert
javarészben honfitársak, és bennük látja ősi hazájukból egyre özönlő
takács-eretnekek mozgalmának ellensúlyozóit. Innét indult, mint
később látni fogjuk, az első, tatárjárás előtti kun misszió is,
amelynek sikerét mutatja, hogy Kievben és Jászvásárott is
megtelepszenek (376).
Az első összeütközés az inkvizítor rend tagjai és a takács-eretnekek
között valószínűleg a hitviták folytán, 1236-ban következett be. Ez
év karácsonyán a flamand raktármunkások, akik az árukat kezelték,
külön "tiszta keresztény Krisztus születését" ünnepelték és laikus
hitszónokaikkal az élükön, körmenetet tartottak a "szegény
Messiás" tiszteletére, télvíz idején, mezítláb menetelve a várfalakon
kívül. A domonkosok is szónoklatba kezdtek és elítélték az eretnek
eszméket. A vita után a felajzott flamandok felgyújtották az alig kész
kolostort (377). A rövidke, parázs jelenet mutatja, hogy a feszültség
a pápa új küldöttjeivel szemben sokáig megmaradt, bár Róbert
érsek békéltette fanatikus honfitársait. Két év múltán újra
megismétlődött a zendülés és egy János nevű szerzetest halálra
kövezett a felbőszült tömeg, mert valami szent iratukat
ünnepélyesen elégettette (378).
348. GIRY: "Documents sur les villes en France". Paris, 1885. 59.
oldal
349. PIRENNE H.: "Historia economica y social de la Edad Media"
Buenos Aires, 1965. 127. oldal.
350 I. m. 137.
351. PIRENNE H.: "Recueil de documents rélatifs a l'Histoire de



l'industrie dirapiére en flandre" Bruxelles. 1906-24. I. 138.
352. Espinas: "La vie urbain a Douae" Paris, 1913. 234. oldal.
353. PELLITIER E.: "Histoire du travail manuel en Flandrie:' Paris,
1922. 45. oldal.
354. PIRENNE H.: i. m. "Nos in terra hac (Flandes) clausit ne
negociari possemus, imo quidquid hactenus possedimus, sine lucro,
sine negociatione, sine aquisitione rerum consnpsimus .. " 166.
oldal.
355. A flamand források és az olmützi cseh püspök vádjai
Magyarország ellen, ma a 20. században okvetlen büszkeséggel kell
eltöltsön bennünket, mert népünk és királyaink már akkor sokkal
humanistább módon, emberségesebben gondolkoztak a
menekültek és nyomorgók felől, mint például ma az USA a "nagy
szabadságok hazája", ahova több követelményt szabnak a
megtelepedésre, mint a mennyek országában.
356. BALÁSY F.: "Heves vármegye története". Eger, 1877. 111. oldal.
357. OLÁH N.: "Hungária", 1938. 34. oldal.
358. SCHÜNEMANN: "Die Enstehung des Stadtwesens in
Südwesteuropa." Breslau, 1929. 128. old.
359. LAMB H.: "The march of the barbarians" spanyol fordítás: ,,La
marcha de los barbaros", Buenos Aires 1963. Ez az elfogult
északamerikai tudós a tatárjárást "új színekkel festi." Attól eltekintve,
hogy német és cseh hadseregekkel találkozunk írásában, amelyek
megmentették Európát és visszarettentették Batu seregét
Bécsújhelynél, hogy az osztrák fővárost el ne foglalják, a csehek
dicshimnuszát zengi, mint a nyugati kultúra és kereszténység
megmentőit. A "tudós" amerikai egyetemi tanár "pamfletíróvá" lép
elő, amikor írja: "A jóságos Vencel, cseh király jelenti a német
császárnak, Frigyesnek, hogy elűzte a tatárokat" Arról is tudomása



van, hogy a francia Templomosok mekkora áldozatot hoztak és
mekkora veszteséget szenvedtek: "Tudd meg - írja a Templomosok
mestere, Ponce d'Aubon Szent Lajos francia királynak - hogy a
tatárok elpusztították Henrik lengyel herceg országát és meghalt
vele együtt sok bárója, közülünk pedig meghalt hat testvérünk,
három lovagunk és két tizedesünk (sargento)." A magyar seregről és
IV. Béláról a csendes irónia hangján emlékezik meg, s "mulattatóan
érdekesnek" tartja szerepüket Julián barátot egy"olasz püspök,
Perusai Salvio, papjának" állítja be. De kár is szót veszítenünk a nagy
amerikai tudós munkájára, bár olyan informátorai vannak, akikkel
csak kevés történész dicsekedhetne el a világon. Tisserand bíboros,
a vatikáni, könyvtár igazgatója, két éven keresztül áll szolgálatára,
Krakkóban és Varsóban is esztendőt tölt, Leningrádban pedig a
legjobb orosz koponyák segítik történelmi, problémáit megoldani.
Nem tudom mekkora visszhangja volt az USA-ban a könyvnek, de
Dél-Amerikában eddig öt kiadást ért el, terjesztve a magyar
történelem "gyáva és szégyenletes hírét" és félrevezetve a
"népszerű történelem" hatékony fegyverével fél világ véleményét.
Valahogy az az érzésünk, hogy egyszerű ellensúlyozás akart lenni
az 1956-os véres magyar forradalom "erkölcsi sikereinek", abban a
szellemi köntösben, ahogy az USA-beli történelmi tudás a maga
gyermekesen naiv, vagy naivan gyerekes felelőtlenségével
jelentkezni szokott, elrontva sok komoly és képzett agyú amerikai
tudós hitelét is, akik nem üzletet látnak a tudományban, hanem
tárgyilagos igazságkutatást. Szerencse, hogy az USA-ban is
kisebbségben vannak a Lamb féle ,,tudósok" - bár a kisebbség
mindig hangosabb - és így van remény tárgyilagos tudomány
ápolására.
360. BACKMUND N.: "Monasticon Praeraonstratense." Straubing,
1949, 23 és Codex Bibl. Vat. Fond. Borghese fol. 90.
361. HOCSUMI: "Gesta episcoporum leodiensium." pag. 252.



362. CANTIPRATANIJa (Cantipré) T.: "Bonum universale de apibus,
Douai 1605. II. 446.
363. BORCHGRAVE R.: "Histoire des colonies belges en siécle 12. et
13." Brusselles, 1865.
364. Kassai kódex: "Exodus FF." című töredék jegyzete 1245-ről.
és az 1277. jelentkezési kötelezettség.
365. Schaenburgi Bruno olmützi püspök panaszos levele
Magyarország ellen 1272-böl X. Gergely pápához: ". .. due filie Regis
Ungarie Ruthenis, qui lant scismatici desponsate sunt. Soror juvenis
hujus Regis Vathatio est tradita Ecclesie inimici..." Wenzel: IV. 10.
és "Haec sunt pericula imminentia, quod in eodem regno manifeste
haeretici et scismatici confoventur terrarom profugi aliarum..."
Vertner M.: "Az Árpádok családi története" 501. oldal.
365. Monumenta Strigon. II, 238.
367. BÓLE K. O. P. : "árpádházi Boldog Margit szenttéavatási ügye
és a legrégibb Margit-legenda" Budapest, 1939. 34. old. "laminarum
auri isncisor.
368. Kassai kódex: Anno 1248. n. 4.
369. I. m.: Anno 1237. --- n. 6.
370. I. m. Anno 1237. - n. 8.
369. I. m.: Anno 1237. --- n. 6.
370. I. m. Anno 1237. - n. 8.
371. I. m.: Anno 1243. -- n. 2.
372. "...plua diligit dominis quam communitates texatorum de
quibus vivit " -- i. m. I280.
373. SCHÜNEMANN: i. m. 131. oldal.
374. HOCSUM: i. m. pag. 254.
375. SZÜCS J.: "A városiasodás elakadása a középkorban". .Élet és
Tudomány", 1967. 925. oldal.
376. Kassai kódex: "Exodus FF" c. töredék.



377. "In festo Nativitatis Dni conventum nostrum S. Martini de
Striggonia heretici de modo igne destruxerunt..." Kassai kódex,
1236.
378. I. m.: ,.Exodus FF" 1238. "Frater Johannes crudelitate
hereticorum dilapidatus et occisus est et verus martyr honoratur..."
Nagyobb méretű hitvédő-perek csak jóval a tatárjárás utáni időkben
kerültek sorra, 1272-ben, amikor egy valóságos "monstre" perben
nyíltan eretnekséggel vádolják a következő takácsokat: Jundolin,
Godescalus, Bertholdus és Heys gyapjúverőket, Jeclinus, Hederic,
Athelio és Gobolinus mestertakácsokat. Henzo nevű munkatársuk
felbujtására bejárták a falvakat Esztergom környékén és
Csallóközben, az apróbb szövőüzemek dolgozóit be akarták
kényszeríteni a "comuna" kereteibe, hogy így a "collegium
draperiorum"mal, a kelmekereskedők szövetségével szemben,
biztosabban járhassanak el. Az esztergomi "vicus latinus" comese,
Arcynus jelenlétében Marce l, a Domonkos-rendiek akkori
provinciálisa és magyar főinkvizítor személyesen vezette le a
hitvédő vizsgálatot. Hosszadalmasan, egyenkint hallgatta ki a
vádlottakat és a sok tanút. Nem akart súlyosabb büntetést róni az
eretnekgyanús takácsokra, mert a nyomorúságos bér, amit fizettek
nekik, itt sem volt nagyobb, mint hazájukban, Flandriában, Azzal az
ígérettel, hogy vallásvitákba többé nem bocsátkoznak és a comes
engedélye nélkül munkahelyeikről nem mozdulnak el, szabadon
engedik őket, Egyben azt is kilátásba helyezik, hogy visszaesés
esetén élnek a király rendeletével és kiutasítják, őket az ország
területéről, (379).
1275-ben Gisiber "fullo" - gyapjúmosó ellen emelt vádat Fülöp
esztergomi érsek, A munkás a bazilikában közszemlére helyezett
Krisztus-szoborról letépte az aranyos köpenyt és magára terítve,



végigsétált a városon. Arcynaus comes és az esztergomi perjel,
Gyárfás vezették a tanúkihallgatásokat. Egybehangzó vélemény
szerint a vádlott "mente toptus", - elmebajos volt. Páran azt
állították, hogy Gisiber az ördöggel kötött régebben szövetséget,
hogy ellopja Krisztus köpenyét, de mivel késett a paktumot
betartani, megszállotta őt a sátán. A per végén az inkvizíció a
Domonkos-rendiek kolostorába kísértette a vádlottat és ördögűzési
szertartások után "visszaadta őt atyja védelmébe".
Sokkal nagyobb port vert fel a város polgárságában az érsek
vallásoktatási rendelete 1276-ban, mely a takácsok gyermekeinek a
Domonkosok templomában tartandó kötelező vallásoktatását írta
elő, hogy a terjedő eretnekségnek útját szegje. Fülöp érsek és a
káptalan katonái fegyverrel járták végig a családokat, feljegyezték a
gyermekeket és amikor augusztus 3-án az első katekizmustanításra
csak kevesen jelentek meg, az íjászok elhurcolták őket házaikból és
a kolostor templomába vitték. Egy Mata nevű asszony, Ronardus
"lanifex" - vászonszövő munkás felesége, azt a hírt terjesztette el,
hogy a "Kereszturak" a Szentföldre akarják vinni a gyermekeket.
Valóságos forradalom tört ki a rémhírre. A tömeg egyszeriben az
érsek palotája; és a János-lovagok kórháza köré tömörült, -ahol
nem voltak felkészülve a meglepetésszerű támadásra. A felbőszült
takácsok népe mindkét épületben nagy károkat okozott. Csak
Arcynus comes és Rennerius polgár meggyőző rábeszélésére
higgadtak le a kedélyek. Fülöp érsek elégtételt kért a ház népén
elkövetett erőszakosságokért, míg a János-rendiek több városon
kívüli házat felgyújtottak. Az inkvizíció is eljárást indított a lázadó
szülők ellen. Így kerültek jegyzőkönyveikbe Mates fia Rimarus,
Jacus fia Gean, Lell fia Reynaldus és Parcy fia Achilles és az említett
Ronardus és felesége Mata asszony. Az a vád, hogy az egyházi
felettesek ellen gyalázkodó és rágalmazó kijelentésekre ragadtatták
magukat és tisztátalan eretnekségekben nevelték, nevelik és akarják



nevelni gyermekeiket. Miután vagyonuk nem volt és egy gantei
kereskedő közbenjárt értük, nem utasították ki őket, hanem Mata
asszonyt megvesszőztették az esztergomi várban és két vásár
napján napkeltétől napnyugtáig szégyenfához kötötték. A
többieknek fél napidíját munkaadóik az események évfordulójáig
kötelesek voltak visszatartani a károk megtérítésére.
Az inkvizítorok 'tevékenysége is megszaporodott azzal, hogy
fegyveresek kíséretében hetenként kétszer, előre nem jelzett
napokon végigjárták a "takács mansio" telepeit és a környező falvak
szövőmunkásait, hogy azok ne tudjanak gyűléseket tartani és
vallásos énekekkel, beszédekkel és bibliaolvasásokkal eretnek
tanaikban megerősödni.
László esztergomi prépost-kanonok és Marcel provinciális 1277
Vízkeresztje után az újabb genti bevándorlókat sorra citálják és a
Gent, Brabante és környékének püspökeitől (380) kapott lista
alapján mintegy razziát tartottak, valószínűleg az eretnek felbújtók
felderítésére, mert ezek a leodini egyházmegyében 1274-ben nagy
károkat okoztak. Fülöp érsek parancsára mindazon takácsok, akik
Carcassone vidékéről Dél-Franciaországból szakadtak ide,
jelentkezni kötelesek előéletük kivizsgálására. Carcasonne vidékén
ugyanis a francia királyok Monfort Simon vezetésével keresztes
háborút vezettek az ottani "albigensek" szektája ellen, akik erre
kisebb csoportokba verődve menekülni kezdtek Európa
országútjain.
Brunó olmüczi cseh püspök panasza szerint ezekben az években
Magyarországra nagyobb 'tömegű eretneket és szakadárt fogadtak
be, akik egész Közép-Európa vallási életét veszélyeztetik (381). A
pápa nem is maradt tétlen és legátusa, a Nyulak-szigetén élő Fülöp
fermói püspök útján Budára zsinatot hívatott egybe, amelyen maga
Kun László is megjelent. Az 1279. zsinat határozatai, a "Kun



törvények" gyűjteménye világosan mutatja a flamand és francia
püspökök befolyását XXI. János pápán keresztül a magyar
egyházfőkre és a királyra: ". ..a tisztelendő Fülöp Atyának, a pápai
apostoli szentszék küldöttjének eskünket adjuk, hogy megfelelő
jogunk és hatalmunk karával hatásosan közreműködünk az
eretnekek elnyomására és kiüldözésére országunkból..." (382).
Kun László esküje írott malaszt maradt legalábbis abban a
tekintetben, hogy a bevándorló takács-eretnekek hivatalos
kiutasításáról semmi nyom sincs. Ellenkezőleg, az ország
iparosodását elősegítő új jövevényeket szívesen fogadják most már
nemcsak Esztergom és vidékén, hanem a kunok is szorgalmazzák
letelepedésüket. Apatin környékén, ahol vászonszövésre tanítják a
népet, nagy gazdagságra tesznek szert, ugyanúgy mint Ujlakon és
Palánkon, ahol a dunai réven idegen kereskedők csoportjai érkeztek
Bizánc felől északra és innét délre. Itt is az ispotályos lovagok
kezében van a vámjog, akiket IV. Béla ajándékozott meg a Szerénai
bánsággal (383). A Szerémségben a katarus elemekkel terhelt
takács-eretnekség szelleme az itteni kis mezővárosokban ver
gyökeret. Miután itt nem volt meg az iparosok érdekszövetségének
megszokott vallási kerete, nem is figyeltek fel rá annyira, mint az
esztergomi posztóipar és a brassói prémipar mozgalmaira. A
csendben gyökeret verő eretnek szellem főképpen a
szőlőmunkásokat hódította meg. A nagy szerémségi szőlőkultúra
virágzó telepei, a Balkánról jövö "bogumil" eretnekek
találkozópontjában állanak. Ez a szellem hasonló ,,vezeklő, szegény
és megtartóztató" életmódjával, a takács-eretnekség vallotta
elvekkel. A "patarenus -bogumil" eretnekségek üldözése, a dalmát
és boszniai részeken, csendes beszivárgást eredményezett a
Szerémségbe, ahol a viharok elől meghúzódtak, a szőlőtermelésbe
beilleszkedtek ezek az új balkáni elemek.
1285-ben az inkvizíció felfedezi a csendesen megbújt eretnek



fészkeket és Hontpázmány János pécsi püspök valóságos
hadjáratot vezet ellenük. A pécsi domonkosok, a délvidéki és
boszniai "patarénusok-bogumilek" 1223 óta - szívós ellenfelei.
Nekik is új elemet jelentett a flandriai "latin" formába bújtatott
eretnekség. Kezdetben hitvitákkal igyekeznek megtéríteni és az
egyház ösvényeire terelni őket, de kevés eredménnyel. 1285-ben
már hitvédő bizottságok járják a Palánka és Apatin közti vidéket, a
pécsi püspök védelme alatt. A szülők makacsul ellenszegültek, hogy
a gyermekeiket templomokban, iskolákban gyűjtsék, hogy az
egyház felügyelete alatt tanítsák őket a vallás igazságaira.
Hontpázmány püspök rendeletére a gyermekeket erőszakkal
szedték össze és vitték Baranyavárra, ahol az elkobzott
vagyonokból és a püspök által -megajánlott alapból taníttatták őket,
17 éves korukig. Ez volt a szándék, amelyet a szülök elleneztek és
így a kezdeményezés nem tarthatott tovább, mint két három évig.
Az inkvizíció nehéz helyzetben volt a Szerémségben, mert csak
fegyveresekkel járhattak a tömegszenvedélyek fellobbanása miatt.
1287-ben már a püspök katonasága is hajlamos volt, hogy az
eretnekek oldalára álljon és megtagadja a parancsok végrehajtását.
János püspök kénytelen Ladomér esztergomi érsek segítségét kérni
lázadó katonasága ellen. Ez vonatkozott a Domonkos-rendiek
védelmére is pécsi kolostorukban. Így szűnt meg ezen a vidéken az
inkvizíció és csendben terjeszkedett tovább az eretnekség és csak a
15. századfordulón a huszitizmus idején tör felszínre. Ekkor már a
gazdag polgáriasult szőlőtermelők állnak mögötte, a 13. századi
flamand telepesek és beszivárgott balkáni szőlőmunkások késői
unokái (384).
Ugyanez a lappangó eretnekség vert tanyát Pozsony és Sopron
környékén, ahol az osztrák határ közelsége miatt nem tűnik fel
annyira az idegen elemek felbukkanása. Bár Sopron már 1276-ban
határozatot hozott, hogy a város falain belül "idegen kereskedő,



vagy bármilyen nevezetű jövevény, még mesterember sem
tartózkodhat éjszaka idején, ha nincsenek a városban rokonai, akik
biztosítják, hogy a nevezettek nem eretnekek" (385). A jövevények
emiatt elkerülik a falakkal körülkerített városokat és a kis
mezővárosokban telepszenek meg, Sopron mellett a 12. század
végén kialakul és feltöltődik kisiparos elemekkel, - kovács, varga,
szabó és nyereggyártó kézművesekkel - Csepreg, Keresztúr és
Kőszeg apró városkák sorozata; Pozsony vidékén pedig Szenc,
Modor és Galánta telítődnek fel velük, akik később szintén a
huszitizmus irányába hajlanak, a 15. század elején.
II. Moys nádor és Simon budai inkvizítor, akik az egész országot
olyan fáradhatatlanul járják a hit védelmének szolgálatában, Sopron
vidékét is elérik az 1270-es évek elején. Maga Moys, Sopron
comese, tehát ismerte a vidéken megbúvó eretnek lakosságot.
Magában Sopronban 14 pert bonyolítanak le, ahol a sok idegen nevű
vádlott neve mellett még több idegen tanúvallomás tárja fel az
eretnekek "üzelmeit". A Ferences-rendiek az egyedüli magyarok a
városban és a jelek szerint annyira elszigetelten éltek, hogy már arra
gondoltak, hogy elvonulnak a közeli Kapuvárra, magára hagyva
kolostorukat. A város Szent Mihály székeskáptalanja akadályozta
meg őket ebben a szándékukban és azzal igyekezett a helyzeten
javítani, hogy megszervezik a városban dolgozó különféle iparágak
mesterembereit, a keresztény vallás égisze alatt működő céheket,
bojkottálva a kívülrekedt, "eretnekgyanús" elemeket. A céhek
működése pillanatnyilag ugyan megoldásnak látszott az idegen
eredetű eretnekségek ellen, de mint látni fogjuk, helyrehozhatatlan
károkat okozott azzal, hogy megakadályozta a magyar iparosság
belépését érdekszövetségükbe és ezzel megfojtotta az Árpádkor
elején annyira virágzó magyar iparágakat. Bár azokat tovább
fejlesztette, de teljesen az idegen eredetű mesteremberek vezetése
alá rendelte és ezzel kizárta a városok polgárosodásában egyre



kevésbé szereplő honi elemeket.
A magyar egyházak eredetileg védekező fegyverként használták az
idegen származású és külföldi vallásos szellemet terjesztő ipari
munkásság ellen a, céheket. Ez a védekező fegyver az idegenek
szervezőképessége folytán hamarosan az ő kezükbe! került
országszerte és az ő érdekeiket szolgálta. A céhek az egyazon
iparágat művelő mesteremberek érdekszövetségei voltak,
egyházilag és városilag jóváhagyott szabályzatokkal. A nyugaton
már régóta bevezetett céhrendszer magyarföldi gyökérverését a
hitvédelem előharcosai támogatták a 13. század elejétől kezdve.
Ráütötték a "tiszta keresztény vallás" jellegét, ahogy elvegyék az
életlehetőséget a nem egyházi érzelmű iparosok elől. A céh
megalakulásánál az első lépés mindig egy-egy oltáralapítvány
létesítése volt. Az oltár szentjének védelme alatt állt a szorgos
mesterek csoportja. Zászlójukra a védőszent képét tűzték, ünnepét
testületileg gyertyás körmenetekkel tartják, ahonnét nem maradhat
el egyikük sem az "eretnekség gyanúja" nélkül. Ellenőrzik még baráti
kapcsolataikat is. A legfontosabb azonban az, hogy a céheken
kívülállók be ne kerüljenek csoportjukba csak akkor, ha vallási
felfogásuk teljesen megbízható. Az inkvizítorok rendje minden
igyekezetével segíti a céheket és azon van, hogy minden apró
iparág művelőit, kézműveseit külön-külön céhekbe tömörítse
"jámbor fraternitás" ürügye alatt. Így könnyebben ellenőrzi a
városok vallásos életének megnyilvánulásait.
A brassói takács-eretnekek mozgalmától is, a céhekkel igyekeznek
távoltartani a városi iparosságot. Magában Brassóban a 13. század
második felében a Domonkosok szervezik meg a később országos
jelentőséggel bíró prémipart. Ez az ősi Árpádkorban kezdődő
magyar kézművesség már régóta Európa szerte ismert volt és
magyar szűcsök remekeit királyi fényűzésnek, főúri pompának
tekintették. Amikor azonban a brassói kolostorból kiinduló eszme



alapján megszervezték a "Szent László testvériséget", 1256-ban,
lassan az ő kezükbe kerül a magyar szűcsipar erdélyi részlege: A
szászság felismerve a kezdeményezés jelentőségét, hamarosan
kézbe vette és megszervezte "társcéheit" Rozsnyó, Kolozsvár, Pécs
városokban és így fél országot behálózta érdekszövetségük. Ők
diktálják a nyersanyag és készáru beszerzési és eladási árát. A
mesterember aki a hatalmas szűcs céhen kívül maradt, egyszerűen
éhhalálra volt ítélve. A korabeli céhládák listám alig-alig szerepel
magyar mesterek neve, pedig az iparág egyre jelentősebb és már a
nagyváradi gyülekező helyen többszáz társzekér sorakozik fel, hogy
a Domonkos rendiektől, számukra szerzett bécsi szabadságlevél
oltalma alatt, Ausztriába vigyék a magyar föld szőrmeremekeit. A
brassói szűcs céhbeliekkel vallási szempontból valóban nem is volt
nehézsége a hitvédelmi bizottságoknak, de annál károsabbak voltak
a magyar iparosodás és polgáriasodás terén. Céhszabályzatuk első
pontja szerint: "Mindenek előtt azt akarjuk, hogy semmiféle idegent
nem szabad céhünkbe beengedni". Az idegenek közé sorolták az ősi
magyar iparosokat is, akik nem beszélték a flamandok vagy szászok
nyelvét és éppen ezért a szabályzat szerint, "vetélkedések
elkerülése végett kívánjuk, hogy a mi nyelvünket nem beszélő
mesterek vagy segédek és még kevésbé inasok a céhbe fel ne
vetessenek". Ugyanez a helyzet a nagyszebeni "linifex" vászonverő,
a segesvári "curripari"-kocsigyártók a kassai "Szent Lukács
mohler"-képíró, ablakfestő és asztalos iparosok céhénél, ahol pl. a
Bártfán, Eperjesen és Lőcsén kezdődő magyar festőművészetet
szóhoz sem engedték jutni. Ugyanez a helyzet az esztergomi
világhírű ötvösiparosoknál és nyergeseknél is.
Az egyház, főképp pedig az inkvizíció által állandó lelki kezelés alatt
tartott céhek, azonban később mégis melegágyai lettek a
huszitizmusnak. Ez a cseh eredetű vallási mozgalom, az évszázadok
alatt, az iparos rétegekre rákényszerített "jámborság" színezetét



rövid idő alatt letörölte.
Összegezve a flandriai eredetű, Magyarországra is elhatolt
takácseretnekség, az ellenszerként megalkotott céhek és az
inkvizíció viszonyát, azt kell mondanunk, hogy a magyarság vallási
türelemmel és politikai érdektelenséggel Brunó olmüci püspök
beszámolója szerint, mintegy tárt kapukkal fogadta a 13. század
vallásüldözte tömegeit, a gazdagok kizsákmányolása ellen
lázadókat, ugyanakkor, amikor a művelt nyugati országok
menekültek elleni határzárlata folytán olyan sok emberélet pusztult
el. A szabadságszerető magyarság szívesen fogadta a
szabadságukért hazájukat elhagyó népeket, azok vallási és szociális
helyzetének minden felülvizsgálata nélkül. Ezek a jövevények
századok folyamán át megtarthatták nemzeti önállóságukat,
országot alkottak az országban és mint művelt nyugat üldözött fiai,
új otthonukban több kiváltságot kaptak királyainktól mint pl. az ősi
székelység. Az inkvizíciós perek folyamán látni fogjuk, hogy
hamarosan éppen az erdélyi szászok, akik a "Diploma Andreana" a
középkorban egyedülálló kiváltságait annyira ki tudták használni a
maguk javára, hogy még a környékbeli magyarnyelvű falvak papjait
is az inkvizíció elé állítják, ha a magyar hívekkel magyar nyelven
foglalkoznak. Kolozsvár domonkosrendi kolostorában, még 1465
ben is ujjal mutogatták a "magyar szónokot", akit Mátyás parancsára
ki kellett jelölniök. A szebeni szász prépostok könyörtelensége az
inkvizíció terén a magyar ügyekben, a tizedkövetelésekben,
egyenesen a lelkiek rovására megy. Segítőtársaik az Ispotályosok,
akikhez magyar vagy székely beteg nem nagyon került be, viszont
tűzzel vassal irtják a nép ősi magyar papjait a sámánokat, nem
annyira vallásuk miatt, hanem azért mert orvosló ősi szeren örökölt
tudásukkal néha nagyobb, de majdnem minden esetben
egyenértékű gyógyító tehetséggel álltak népük elesettjei és
szegényei mellett. S mindezt azért, mert az ő anyagi érdekeiket



sértették elvonva tőlük a betegek nagy számát.
379. Kassai kódex: Anno 1272. - n. 3.
380. I. m. 1279. - n. 1.
381. WERTNER: i. m. 501. oldal.
382. MARCZALI H.: "A magyar történet kútfőinek jegyzéke" Buda
Pest. 1901. 176. oldal.
383. WERTNER I. m. 234. oldal.
384. Monumenta Strig. II. 345.
385. Kassai kódex: "Exodus FF" jegyzete 1276.
MÁSODIK RÉSZ ŐSHITÜNK SÁMÁNJAI
VIII.
A KOZMOSZ ÉS A SÁMÁN
A világmindenség jelenségeinek központjában álló ember időtlen
idők óta védtelennek érezte magát a rajta kívül álló, felmérhetetlen
és egyben megmagyarázhatatlan természeti erőkkel szemben. Látta
maga körül a természeti erők ezerféle megnyilvánulását, amelyek
sokszor javára váltak, de ugyanakkor a pusztulás lehetőségét is
magukkal hozták. A létbizonytalanság állandósulása ellen keres
mentséget és menedéket, amikor a természeti erőket igyekszik
megismerni és azok jóindulatát a maga javára biztosítani. Látja, hogy
a nap kellemes melegével elviselhetővé teszi az életet, megérleli a
nélkülözhetetlen földi gyümölcsöket, de ugyanakkor pörkölő erejével
kiégethet mindent, megsemmisítve az élet lehetőségeit. Az eső
növeli a vegetációt, oltja a szomjat, de a sok belőle mocsarakat
termel és elfojtja az életet.
A primitív ember gondolkodásmódjában ezek a jelenségek nem
puszta véletlenek, hanem valami magasabb törvény egy ismeretlen



erő akarta így. A primitív ember érezte magáról, hogy ő is egy része
a nagy kozmosznak és a nagy erők sodrásában a veleszületett
vággyal igyekszik kitapogatni a nagy törvényszerűségek értelmét.
Keresve a jelenségek okát, eljutott azok okozójának,, valami rajta
kívül álló hatalmas és felmérhetetlen erőnek szükségszerű
létezéséig és abban a pillanatban, hogy rádöbbent erre, meg is
hódolt előtte azzal, hogy kegyét kereste, vagy haragját igyekezett
magától távoltartani
Az emberrel veleszületett a vallási fogalom. Ettől már csak egy lépés
a vallási ceremóniák kialakulása, a rejtett erők kultusza, amelyek
ugyan láthatatlanok, de éppen ezért ,,szellemekkel" gazdagítja a
képzelet, hogy emberibbé tegye őket. Állandó kapcsolatot akar
fenntartani a nagy Lénnyel, amelynek többféle nevet ad, de mindig
takarja az Isten fogalmát, még akkor is, ha a nagy erők egyetlen
eredőjéig gyarló agyával még nem tud eljutni és az Egyetlen erő
megnyilvánulásait több lény között osztja is meg.
Hamarosan azonban arra is rádöbben, hogy a Legfőbb Lény nem
fogadja egyformán mindenkitől a hódolatot, nem engedékeny
minden halandóval egyformán, hanem vannak kiválasztottjai, akik
könnyebben férkőznek jóindulatához és sikeresebben tudják
elhárítani haragját.
Ezek a kiválasztottak, talán a bennük rejlő érzékenyebb
felfogóképességükkel, hamarabb megsejti az ismeretlen erők
szeszélyeit és könnyen alkalmazkodnak azokhoz, tehát bizonyos
előnyük van az átlag emberek felett. Talán maguk a rejtett erők
ihletik meg ezeket a választottakat, akik sorsszerűen cselekszenek
és az emberiség többi részét ösztönszerűleg képviselik a titokzatos
és felmérhetetlen erők felé.
Kimondhatjuk ezen az alapon, hogy nem a papok szülték a vallást,



hanem a vallás szülte a papokat. Így születtek a sámánok is, már a
legősibb emberi kultúrában, amit a történelem elsőnek ismer: a
sumir életben. A sumir pantheonban a Nap-isten Samas, a
mindeneket látó, néző-szem, a ragyogó fénykorong, a centrum. Rája
esküsznek, tőle indítanak el minden jogot. Tőle akarják megtudni
előre a jövendőt a jósok(386). Papja a patesi, a királypap, vagy
papkirály, aki maga is felette áll; az átlagembernek vagy a sámán,
aki már közvetítő is egyszemélyben. Az animizmus papja, és
ismernie kell a rengeteg jótékony- és ártó szellemet akik a teremtés
dolgaiban, tárgyaiban és ezer megnyilvánulásában állandóan élnek,
vagy megpihennek.
Nevük fennmaradt az ural-altáji népek történelemelőtti időitől
kezdve, mint akik az "életfája" körül tevékenykednek, amely a
legszentebb és legmagasabb hegy csúcsán, a Sumeru-n
állott(387). Innét a sámán név, amely megmaradt még Hammurabi
kódexében is, mintegy igazolásul, hogy az égiekkel volt tennivalója:
"Absamé" égi atya, "sahsamé" égi király (387/a). A belsőázsiai
ősnéptöredékek vallását és hiedelmeit kutató vallástörténészek és
az összehasonlító tudományágak művelői, keresve sem találhattak
volna megfelelőbb jós-pap-vajákos fogalmakat egybefogó egyetlen
személyt, mint prototípust az "animizmus" papjára. Az animizmust
aztán a primitív vallások sokszerűségéből előállott kényszerűség
folytán több részre bontották, de a sámán és az általa képviselt
hiedelemvilág a mai tudomány szakkifejezései között oly sokat
szereplő "sámánizmus" formában már kiirthatatlanul
belegyökeredzett.
A "sámán" nevet a jegyzőkönyvek soha sem említik. Mindig mágus t,
vagy ha tekintélyes, öreg sámánról esik szó "pontifex magorum"
mágus főpap néven illetik. Ez érthető is, mert a középkor a
"mágusok" nevét, a sok keletről Európába szakadt vallási
eretnekségek nyomán, sokat hallhatta mint kárhoztatott nevet. A



mágusok osztályon kívül álló, félig kuruzsló, félig misztikus
csodabogarak számba mentek a középkor hajnalán és még később
a 13. században is, így nincs mit csodálkoznunk, ha éppen a hit
tisztaságának védelmére rendelt intézmény végrehajtói, az
inkvizítorok, ezt a félig megvető kifejezést használták egy olyan
vallás papjaival szemben, amelyet eredetétől pogánynak tekintettek.
A perzsa és egyáltalán a mezopotámiai vallások ellen, a latin és
görög keresztény egyházak, sokszor nem tudnak jobb fegyvert
használni, mint a leglehetetlenebb és legmegdöbbentőbb
rágalmakat. Semmi sem hangzott előttük megvetendőbbnek, mint a
"mágus" név. Az egyházatyák Szent Jeromostól Tertuliánig,
Eusébiustól Clementinusig átvették a görög és latin pogány költők
és történészek összes fekete színeit a keleti mágusok és később
ezek népeinek gyalázására.
A legelterjedtebb rágalom a szülők és gyermekeik közötti kötelező
vérfertőzés. Ezer változatban tudták ezt a később teljesen
alaptalannak bizonyult vádat terjeszteni. Még a legfinomabb
lelkületű költők sem tudtak ettől a rágalomhadjárattól
megszabadulni. Catullus pl. írja, hogy a mágus úgy születik, hogy az
anyának a saját fiával kell nemzenie őt{388). Plutarchus pedig Nagy
Sándornak osztja a nagy dicsőséget, hogy megszüntette volna a
mágusok vérfertőzését(389). Csak hevenyészve felsorolom pár
ókori és középkori szerző író nevét, akik a mágusok gyalázatát tele
szájjal hirdették. Laertius a Proemio c.. munkájában, Xanthus egy
egészen külön iratban: "La Magika" a mágusokról terjesztett
erkölcstelen, vérfertőző gondolatokat megtoldja azzal, hogy saját
öregeiket megeszik, mert sajnálják tetemüket a férgektől. Az
idősebb emberek szívének kitépése vagy a csecsemők felfüstölése
és mint ínyenc ételek fogyasztása szerepelnek ezen a borzalmas
rágalom-tömkelegben.
Plinius sem volt jobb e téren. Herodotos a történetírás atyja sem



mentes ettől, amikor szkyták erkölcseiről ír (390).
A szkyta mágusok emléke is az emberevés borzalmaiban volt
burkolva, majd róluk átment minden ázsiai eredetű népre ahonnét
már csak valóban egy lépés volt a magyar sámánok "mágusok"
kénti kezelése. A szkytákat már sok legenda lengi körül a középkori
irodalom soraiban, de még mindig kísért az emberkoponyának
ivócsuporként használt képe (391).
Még a kereszténység is óvatos a három királlyal, akik keletről
Betlehembe mentek és a görög szövegből csak bizonytalankodva és
habozva fordítja hol királyoknak, hol mágusoknak a Kisded
látogatóit. A magyar fordítás talán a legtapintatosabb: ". .. bölcsek
jöttek napkeletről"(391/a).
A "sámán" helyett tehát mindenütt "mágus" szerepel a
jegyzőkönyvekben mintegy kifejezve a szónak "mellék ízét". Nem is
feltűnő ez, hiszen a pogány papság megjelölésére már a karolingi
idők avarjainak a papjait is mágusoknak nevezik a nyugati krónikák;
kifejezve ezzel varázslói tehetségüket is.
Sokkal inkább várnánk, hogy a magyar köztudatban mélyen
meggyökeredzett "táltos" vagy "tátos" nevet használták volna. Erre
azonban egyetlen adatunk sincs. A sámán név változata "Chaman" a
Kassai kódex más szövegében, és oklevélileg említve előfordul
ugyan (392), de ennyi az egész. A mágus magyaros formája a "m
ágo c" szintén szerepel pár alkalommal, de különösebb jelentősége
arra nézve, hogy ez az elnevezés elterjedt volna, nincs(393).
Ezért, és csak ezért, a "sámán" nevet használom tanulmányom,
során, alkalmazva az ősi sumir Samas isten papjainak a nevét,
amelyet azóta akaratlanul az összehasonlító vallástörténelem is mint
szakkifejezést használ (393/a).



IX.
A SÁMÁN EGYÉNISÉGE
A sámán név eredeténél sokkal bonyolultabb kérdés egyéniségének,
személyi adottságainak meghatározása. A modern lélektan keresve
a természetfelettinek az emberre hatékonyan befolyásoló
eredményeit, egész irodalmat teremtett a sámán pszichológiai
alkatáról. A vallási megnyilvánulás ezernyi formája bőséges anyagot
szolgáltatott sokszor téves meghatározásokra, amelyek
eredményeképpen a sámán, mint valami torz egyéniség, beteges
lelkialkatú egyéniség tűnik fel, aki nem annyira aktív irányítója a
vallási cselekményeknek, mint inkább médiuma egy kívülről jövő és
öt lenyűgöző pszichikai folyamatnak. Vannak vélemények
epileptikus hajlamairól is, épp úgy mint gyenge, beteges,
túlérzékeny idegrendszeréről, amelyet a lelki, érzelmi
megmozdulások könnyedén legyőznek(394).
Nem vitatva ezen állítások helyességét - ezekről később lesz majd
szó - mindenesetre a szokványostól eltérő és' az átlagember előtt
érthetetlen jelenségek, a felületes szemlélőben éppen
rendkívüliségük miatt, zavaros egyéniség benyomását keltik. Már a
sámán kiválasztódása is rendkívüli és szokatlan. A jegyzőkönyvek
többször is említik, hogy a sámán szülei hetedik gyermeke és szinte
végzetszerűen megbélyegzett, felsőbb erőktől kiszemelt lény. A
hetedik szám varázsa a gyermekek születésénél a középkorban
bizonyos elkötelezettséget, áldozathozás szükségét keltette a
szülőkben. Árpádházi Margit is hetedik gyermek volt (395). A
meggyökeredzett népi hiedelemmel szemben az egyház úgy
védekezett, hogy a hetedik gyermeket a pristaldusok maguk vitték a
keresztvízre és keresztény nevelésük biztosítására gondosan
felügyeltek. Kétségtelen, hogy maga ez a szokatlan felügyelet
ellenhatást kelthetett a szülői és családi környezetben is és amint a
gyermek eljutott esze használatáig, bizonyos félszeg és borongó



lelkiállapot rabjává lett. A kiválasztódást okvetlen követte egy
bizonyos fokú elkülönülés az emberi közösség szűkebb
környezetéből. Erre vonatkozólag van adatunk a jegyzőkönyvekből:
Ecel Márton tövisi pap vallja Gogán sámán elleni perben, hogy
ismeri a vádlott egész családját és szüleit, akiknek a nevezett sámán
hetedik gyermeke volt és a pristaldus vitte keresztelőre. Arra a
kérdésre, hogyan lett mégis pogánnyá és azok papjává a tanti
válasza az, hogy a vádlott körülbelül, húsz éves korában megszökött
a családi házból és mikor pár év múlva visszatért, már tudták róla,
hogy sámánná lett" (396). Ez a bizonyos "pár év'' amiről szó esik
tehát elegendő volt ahhoz, hogy a fiatal sámánjelöltből kiértékelje
adottságait, de még sem elég arra, hogy önmagát teljes tudattal
vallotta volna sámánnak, mert mint az említett tanú vallotta, Gogán
sámán arra a kérdésére, hogy tud-e már gyógyítani is, azt a választ
adta, hogy "ehhez még fiatal vagyok..." (39'7).
A sámánlélektan kutatóinál sokszor találkozunk olyan véleménnyel,
hogy a pogányság vallásának képviselői többnyire testi hibákkal,
torz alakkal, fejlődésben visszamaradt fogyatékossággal megvert
egyének, akikkel a természet mostohán bánt. Ijedelmet és
ellenszenvet váltanak ki egyszerű megjelenésükkel, akikről a nép
véleménye is azonnal mint "megszálltaknál, eszelősökről"
nyilatkozik.
A testi eltorzulás és fogyatékosság elmélete nem nyer semmiféle
támogatást a jegyzőkönyvek adataiból. Testi fogyatékosságokról két
esetben történik említés: az öreg és vak Abadéd sámánról, aki
ujjaival tapogatva olvasta a rovásírást és vaksága valószínűleg
öregsége következménye volt (398), valamint Macha sámánról,
akinek a kopaszságáról (399), ami bár egyénileg feltűnő, de nem
megy ritkaságszámba és nem is visszataszító annyira, hogy a
viselőjében a csökkentértékűség nyomasztó érzését uralkodóvá
tenné. Nincs semmi nyom tehát, hogy egyéb testi fogyatékosságok



előfordulása igazolná a fenti véleményt. Ellenkezőleg. több esetben
találkozunk egészséges családapákkal, józanul viselkedő
testvérekkel, sőt nővérekkel is, akik férjnél vannak, mint Ágota és
Marsa (400). Van eset egyenes ági négy nemzedékváltásra is,
amikor ük-, déd-, nagyapa és apa után a fiú következik egymás után
egy családban, mint sámán (401). Ennek a nemzedékváltásnak
előnye főképp a gyógyítások, kuruzslások terén mutatkozott, hiszen
egy ősi család minden hagyományát tovább örökölték a gyermekek
és egyúttal az életerős, testileg-lelkileg ép sámánokról tesznek
tanúságot.
Ami a nép irántuk érzett vonzalmát illeti, arra legjobb válasz az
elesettségben, főképp a betegségben hozzájuk forduló szegényebb
néposztályok, pásztornépek bizalma. Közszeretetnek és
megbecsülésnek örvendtek még az inkvizíciós fogságukban is.
Voltak, akik bátran kiálltak érdekükben a bizottság előtt (402).
Terhelőleg csak egyetlen egy asszony vallott ellenük, akit személyes
bosszú vezetett vádjaiban.
A nép bizalma a sámán tevékenységének sokszerűségéből is
kiviláglik. Meghívják őket a családi élet, a munkaév; a vallási
megnyilatkozások ünnepeire. Együtt él ilyenkor a néppel, kinek
választatlan bírája, atyja. tanácsadója egyben. Még ma is vannak
falvakon "mindenre készséges", mindenki bizalmat élvező, egyszerű
emberek, akik lakodalmakban násznagyok, disznóvágáskor böllérek,
búcsújáráskor harsányok, állatjárványkor "lódoktorok", tréfagyártók
és versfaragók, senkifiai de mindenki apjai, akiken mint mondják
,,nem fog sem áldás sem rontás" és hozzátartoznak a falu képéhez,
mint kézen-közön hasznos vénemberek, mesét szövögetve
megilletődve hallgató gyermekeknek, tanácsokat osztva komoly
atyafiaknak.
A sámán magánosságáról már megemlékeztünk. A bizottságok is



megemlítik a "remeteségeket" ahol laknak és a vén Abadédnél
szinte keresztény képlettel fejezik ki magukat: "...a pusztai remeték
lelke volt vele..." (403). Tápláléka is egyszerű. Legalább is amit
felajánlanak neki, az csak friss tej és kenyér lehet. A tanúk mindig
ezt említik. Nem mintha vegetáriánus lenne, hiszen eszik az
áldozatok húsából is és az ünnepségeken kiveszi részét a
tobzódásból. Többeket közülük időnként részegséggel vádolnak
annak ellenére, hogy a felajánlott szíveslátás a két egyszerű ételen
nem jut túl soha.
Magatartásuk a jegyzőkönyvek szerint néha nagyon méltóságteljes.
Erre mutat a gyakori "more episcoporum" kifejezés főképp a
szertartásaik közepett. Szertartási ruháiktól eltekintve nagyon
egyszerű viseletben jártak, mert szegénységüket minden esetben
megállapítja a vizsgálat, csak a csallóközi négy falu, Kürth, Páka,
Beke és Csütörtökhely sámánja, a talán kun származású Kománfi a,
népi nyelven
Ecsől (Echwl), visel menyétprémet és "az esztergomi érsek
mintájára hermelines palástot..."(404).
Ha magányban éltek és öregek voltak, akkor a nép jó szívvel állt
melléjük és mint a vak Abadéd sámán mellett állandóan rakták télen
a tüzet és ellátták élelemmel. Főképp az asszonyok jó szíve esett
meg rajtuk, amikor veszedelemben voltak. Így történt a Tolna,
megyei Laáz falu sámánjával az "orvos" előnévvel dédelgetett Tasd
dal. Királyi orvosok feljelentésére idézték a bizottság elé, mert
"incisio corporist" művi beavatkozást végzett egy asszonyon "post
partum" (szülés utáni) visszamaradt kelevény eltávolítására. Bár a
műtét sikerült, híre ment és vádba fogták. Menekülni akart, de
megsebesítették, mire a falubeli asszonyok a templomba vonszolták
és a középkori templomi menedékjog alapján megmenekült.(405).



386. DHORME H.: "Les réligions de Babylonie et d'Assyrie", 87. oldal.
387. HOLMBERG: "Der Baum des Lebens". Helsinki, 1923. 41. old.
387/a. HOMMEL F.: "Historia de Babilonia y Assiria " Barcelona,
1925. A ,,Samas" istenségre vonatkozólag egyébként nagy
irodalmunk van. Mint az égi és földi igazságszolgáltatás legfőbb
pártfogója a Sumer-akkád-asszír pantheonban, sőt még a zsidóság
ősi emlékeiken is visszatükröződik.
388. CATULLUS: Epigramma 90.: ,.Nam Magus ex matre et nato
gignatur oportet; Si vera est Persarum impia religio..."
389. LAERTIUS DIOGENES: "Audivi Magus ut Iicitas matrum et
filiarum suarum nuptias habere." Proemio. Cap. 7_ - Plutarchos: "De
Fortuna Alexandri" cap. 5. vers 17.: "Docuit Magos matrum suarum
reverentiam et cum illis misceri vetuit..." - Strabo az egyedüli, aki
hellyel-közzel szembeszáll korának eme ferde felfogásával és
elmondja, hogy a görögöknek régi rossz szokása, minden idegen
népet megrágalmazni, főképpen, ha az magasabb erkölcsi és
politikai síkon, áll, hogy így a nemzeti önérzetet - mások rovására
fokozzák saját fiaiban.
390. HERODOTOS: Liber IV. cap. 18. A szkíták emberevő, eunuch,
vérfertőző stb. hírét többször megemlíti Sajnos ezeket a görög
forrásokat a középkori "történészek", - főképpen nyugaton
valóságos haditudósító és szemtanú számba vették és értékelték,
pedig ma már köztudomású, hogy egyik sem volt Geográfiai adatai
részben megbízhatatlanok, részben pedig úgy torzítja a
helyneveket, hogy a megoldásuk reménytelen. Főképpen a
szkítákról "szerzett" híradásai vannak ellentétben a mai modern
archeológiai adatokkal és néprajzi eredményekkel. Herodotos hitele
fogy és ma már a szkítákról sokkal tisztább vélemény van
kialakulóban, főképp az Altaj vidéki ásatások nyomán. Tamara Talbot
"Les Scythes" c. könyve - teljes egészében az új orosz



archeológiára építve - Nagy Gézával együtt altáji népeknek tartja
őket. (Paris, 1958).
391. HERODOTOS: Liber. L IV. cop. 64.
391/a Szent Máté Evangéliuma: 2. 1-12.
392. Kassai kódex: 1270 július 4-én: Moys comes és a kománok
bírája megidézi többek között Lőrinc fiát Chaman-t a toplucsányi
várba.
393. Az ősi magyar nyelvben ismert volt a "mágócs" szó, amely a
turfáni töredékekben előfordul ujgur nyelven, itt is megvető, lenéző
megjelölése a pogány, vagyis az ujgurok vallásától eltérő hit
papjainak: "...ol moguclarka tar bisiknig bulunginte. . ." (adott a
mágusnak egy darab követ amely a jászolból törött le.) BANG: "Zur
Kritik und Erklaerung der Berliner Ujgurischen Turfanfragmente."
393/a. A "sámán" név egyébként az ó-török nyelvcsoporthoz
(keleti) tartozó és a hunokhoz legközelebb álló tunguzok és altáji
törökök használatában is előfordul, Lewitzky A. szerint az általános
használata a következő: "Ils ont (a sámánok!) un rom spécial: Les
Toungous - mandschous les apellent chaman ou sama; les Turcs
altaien kam ou gam; les kazak-kirghizes baksa; les Yakouts oyun
(masculin!) et udagan (féminin!); le Bauriates bö (masculin!) et
odegön (féminin!); les Samoyedes tadibeg; les Ostiak tytibe; les
Esquimos angalthok etc. Dans la littérature ethnographique on
emploi habituellement le term de shaman, chamane ou chaman".
Histoire Générale des Réligions. Paris, 1948. I. 159. Ugyancsak ez a
szerző kifejti egy tanulmányában a legnagyobb vallástörténész, P.
Wilhelm Schmidt S. v. D. nyomán, hogy a samojed nép ("emberevő"
- ,,önmagukfajtaevő") papja a tadi-beg valójában a "tati" elpuhulása,
és az osztják ,,tytibe" szóval azonos. Ha ők tudtak volna magyarul,
kétségtelenül azonosították volna a magyar "tátos" szóval. Így
érthetetlen, hogy a "céhbeli" nyelvészek és történészek a "sámán"



szót használják - egy esettel több a következetlenségre! - hiszen ez
a szó a törökös nyelvkincshez tartozik és semmiféle kapcsolata
nincs a "finn-ugor" elmélettel, hanem ősi sumér szó.
394. A sámán lelki alkatára nézve a modern lélektani tanulmányok
egész sora bizonyos kényszerzubbonyba akarja bújtatni az
"animizmus" képviselőit és még inkább papjait. Ez talán áll az
alkoholizmus szédületébe esett "peremnépek" papjairól, akiket az
orosz kultúra legelső számú vívmánya a "vodka" hódított meg (épp
úgy, mint az indiánok tömegét a "tüzes víz", hogy így is gyengítsék
ellenálló képességüket). Semmi esetre sem áll azonban a középkori
sámánjaink egészséges életmódjára, akik "csak tejet, sajtot és
kenyeret" fogyasztottak és a mai értelemben szinte
"vegetáriánusok"-nak számítottak. A sámán pszichéjéről egyébként
a legszebb és legtárgyilagosabb lélektani tanulmányt P. Elkin M. írta:
"Aboriginal Men of High Degree" c. könyv-ben a "Medicin-man are
normal" fejezetben. (Sydney, 1947.) "He is therefore (a sámán?) a
man of high degree. As such he is more complete exponent of
normal life than those with less appreciation and understanding of
the background of that life -a background which is mystycal and
psichic, magical and animistic", I. m. 24. old.
395, FEHÉR M. JENő,: Árpádházi B. Margit áldozattudata" Vigília,
Budapest, 1938.
396. V. ö.: Jegyzőkönyv Gogán sámán peréről.
397. U. o.
398. U. o.: Abudéd sámán pere.
399. U. o.: Macha sámán pere.
400. U. .o.: Ágota és Marsa pere.
401. Kassai Kódex: 1243. n. 7.
402, Lásd Turkó Sámuel sümegi várkovács vallomását Ithe sámán



ügyében.
403. V.ö. .jegyzőkönyvek: Abadéd sámán pere.
404. V.ö.: Jegyzőkönyvek: Ecsöl sámán pere.
405. U.o. Tasd sámán pere.
A SÁMÁN ÉS A RÉVÜLET
A magyar ősvallásnak nem voltak tételes tanai, rendszerbe foglalt
dogmái olyan értelemben, hogy azok; elfogadásától tették volna
függővé valakinek a hitét. Nem ellenőrizte senki, hogy ki mennyit és
mit hisz azokból ami hosszú évezredek alatt ősei hagyományából,
hiedelemvilágából fennmaradt. Valójában nem is volt vallás, hanem
erkölcsi rend, ahol a természetfeletti erőket is bevonták a való
életbe, mint valóságfaktorokat. A szellemvilág jóindulatának
megnyerésén és ártani akarás elkerülésén túl, nem is igényelt a
pogány világszemlélet sokat még papjaitól sem. A külsőségek
megtartása, szertartások, hagyományok betű szerinti betöltése
adták a nyugodt lelkiismeretet a hívőknek, sámánnak egyaránt.
Miután a vallás nem tanokból, hanem közösségi és egyéni
szertartásokból, rövid, "igéző" kiszólásokból, áldásmondásból
átokszórásból állt, nem is kaphatunk összefüggő képet az ősi hitről.
A sámánok sem tanították a "vallás igazságait". Nem voltak ennek a
vallásnak szentjei vagy fakírjai sem, akik aszkézissel, vezekléssel
nagyobb fokban akartak volna részesedni a természet szokásos
rendjét meghaladó erőkből. A keleti vallások jellegzetes aszkézise, a
buddhizmus bonzai a maguk imamalmaival, vagy az ókeresztény
pusztai remeték önsanyargatásukkal épp úgy távol állnak ettől a
természetes, evilági életszemléletű vallástól, mint a mohamedán
forgó dervisek fanatizmusa.
Nem mond ellent állításunknak az a tény, hogy a misztikum,
elragadtatás, látomások, a keresztény teológia értelmezése szerinti



"víziók" viszont annál nagyobb szerepet játszottak a sámánizmus
keretén belül. Ezek a vizionáriusok, próféták és elragadtatottak
azonban nem keresztény tökéletesedési eszmékkel azonosak,
amelyek az istenközelséget mint megszentelő élményt és részben
egyéni érdemet is keresték, hanem inkább a mai modern spiritiszta
"szeánszok"-hoz hasonlóan "médium"-ként lépnek fel, hogy a
jövőre szóló irányítást, a betegség megállapításához szükséges
támpontot megismerjék. A sámánizmus elragadtatottjai tudatosan
készültek fel egy-egy ilyen közösségi jövendölésre, a maguk ősi
révületbe ejtő módszereivel. Ez is egy lényeges különbség a
keresztény misztikusok elragadtatásai és a sámán ,,bódulatba"
esése között. Az elsőt a lemondás, vezeklés aszkézise készítette
elő, egy állandó természetfeletti erő magnetikus körébe élve, a
másik pedig alkalmilag megrendelt révület.
A jegyzőkönyvek természetszerűleg nem sokat foglalkoznak a
sámánok elragadtatásainak értékelésével, hanem mint egyszerű
vádakat sorolják fel a, szóbeszéd tárgyává vált, hallomások útján
fülükbe jutott víziókat, azzal a szokványos megtoldással, hogy "a
keresztény szentek, Máriát, de különösen László királyt is
belekeverik látomásaikba ... "(406). Azt soha sem kutatták, egyszer
sem kérdezik a vallatásnál, hogy a víziók valóban víziók voltak-e? A
középkori kereszténytudat még csak a kételyt sem engedte meg
magának afelől, hogy ilyen természetfeletti jelenség kizárólag csak a
krisztusi vallás privilégiuma lehet. Nem is veszített tehát a sámánok
elragadtatására sok szót, hogy azt a tanúkkal részleteztesse, hiszen
az önkívületi állapotban, túlvilági izeneteket közlő, eldadogott
szavak szerinte csak részegség vagy csalás eredményei voltak.
A sámán révülete sok jegyzőkönyvben szerepel vádként, de sem a
szokványos vizsgálati kérdések; sem a tanúvallomások nem adnak
módot teljes leírására. Részletek sejtetik ugyan, hogy fához
támasztott létrán, vagy magán a könnyen megmászható fán



kapaszkodott felfelé a sámán bizonyos ritmikus, dobbal vert
ütemkísérettől "elbódulva" és ott a magasban volt találkozása a
"yotenri"-vet vagy valami nagyobb szellemmel, akitől aztán
"revelaciót kapott" valami kinyilatkoztatást, hogy közölje a néppel.
Solymossy S.: "A magyar ősi hitvilág" című nagy munkájában
rekonstruálja az ősi sámánrévület fokozatos menetét, a szibériai
töredék rokonnépek sámánizmusából, de csak apróbb
közösségekben, egy-egy yurta, sátornyi hívősereggel. Radloff
nyomán írja meg tudós alapossággal a nagy "élmény lezajlását"
(406/a). A magyar sámánok jegyzőkönyveiből ilyen kisebb
csoportok előtt nem játszódnak le elrévülések. Topol sámán esete
az egyetlen, hamarosan a tatárjárás utáni évekből, amikor a
jegyzőkönyv megemlíti a pogány elrévülés végzetes
tömeghisztériáját. A jelzett sámánt Scela fia Miklós mester
vezetésével Sycardus domonkosrendi tartományfőnök vonta
felelősségre a következő sűrített váddal: AKokoth comes birtokán
tartott pogány rejtekhelyen, amelyet lóvágótelkének mondanak, a
jelzett vádlott a szent fára kapaszkodva mint ő mondotta, találkozott
a pogány istenekkel, akiktől azt az izenetet hozta, hogy ismét
hamarosan nagy háború és pusztulás jön, amely egészen romba
dönti az országot és a rossz jövendő hirdetésétől olyan félelem tört
ki a népek között, hogy az öregek közül páran öngyilkosok lettek ...
(407).
A Sáros-megyei Borberek sámánja Chene fia Farkas is egy magas fa
tetején találkozik isteneivel és szerzett értesüléseivel rettegésbe
hozza a vidék népeit, mert háborút jósol A jegyzőkönyv megemlíti,
hogy a katonák főképp félnek az ellenség újabb jelentkezésétől
(408).
Dastor sámánt 1272-ben azért idézték meg II. Moys és Simon
fráter, mert Mihály ispán birtokán Bolterag (?) faluban, amikor az új'



kenyér ünnepét tartották pogányok szokása szerint, felgyulladt a
patak menti nádas és elégett a rajta átvezető fahíd is. A jelzett
ünnepen Dastor nem engedte a népnek a tüzet oltani, mert
révületbe esett és saját vallomása szerint Szent László királyt látta
fehér lovon a tűz felett lovagolni fényes koronával a fején és arra
kérte a sámánt, hogy ne oltsák el a tüzet, mert ez csak jele annak a
nagy tűznek, amely a gonoszokat, akik elhatalmasodtak az
országon, meg fogja majd égetni. A bizottság a vádlott aggastyánt
felmentette még a pénzbüntetés alól is (409).
Az elrévülések okát rendszerint "részegség"-ben keresi az
inkvizíció, de egyetlen esetet sem találunk arra nézve, hogy a tanúk
ezt a kérdést kielégítően "igennel" válaszolták volna meg.
XI.
AZ ŐSHIT DÉMONJAI
A sámánhit szellembirodalma nagyon népes, mozgalmas ország. A
mindenség összes alkotó része szállásadója egy-egy szellemnek. A
lég, föld, víz hármas változatának földi vetületei soha sincsenek
egyedül: szelleme van mindegyiküknek. A dolgokban lakozó
szellemek , azonban még nem töltik meg a lelkek birodalmát.
Vannak testen kívüli szellemek, is. Kötetlenül surrannak a halandók
között és bár észrevétlenül lebegnek, tűnnek el, megjelenésük és
távozásuk befolyásától senki emberfia nem mentesül.
Ezek az őrszellemek, akiknek segítő, vagy ártó szándékába bele
beleütközik a gyarló ember. A sámánok feladata az, hogy titokzatos
jelenlétüket felajzott, érzékeny idegrendszerrel a sejtelem és tudás
határán tapogatózva feltárják és ha ártó szándékáról
megbizonyosodnak, igyekezzenek eltávolítani. Minden betegségnek
meglévén a maga gonosz szelleme, a gyógyító sámánnak



elsődleges feladata felismerni ezeket az ártékony lényeket és
fortéllyal, vagy erőszakkal eltávolítani a megszállt, lerontott testből.
A "gyógyító sámán" fejezet sok ilyen fortélyt tár fel, amelyeknek
természetes magyarázatát az egyszerű gondolkozás eredményezte.
A sámán az ok és okozat viszonyát mérlegelve, következtetések
láncolatával rájött, hogy a természetben nincsenek ugrások és ha az
emberi szervezet betegségeit hiányok okozzák, azokat pótolni kell,
ha túltengés a kórokozó, vissza kell szorítani.
A szellemek birodalma tehát ősi hitvilágunk mitológiájának egyik
lényeges része. Az említett őrszellemek mellett a halál percében
elvált lélek is önálló életkört nyer magának és mint valami
fátyolszerű, bizonytalan lebegésű lény marad a hozzátartozók
elérhető közelségében, majd későbben megpihen az ősök
szellemének nyugvóhelyén a családi tűzhely küszöbe alatt. A
jegyzőkönyvekben néha az inkvizítorok kíváncsisága is ki-kicsillan:
szeretnének részleteket tudni az ősi pogány hitvilág képéről. Bár itt
ott kielégítik ezt a kíváncsiságot, amelyet mint a korabeli
folklórkutatás megnyilvánulását tekinthetjük, rendszeres eredményt
nem értek el. Töredékeiből azonban némi képet mégis alkothatunk
magunknak és más oldalon szerzett tapasztalatokkal kiegészítve
lassan visszavarázsolhatjuk magunk elé elsikkadt magyar
mithológiánkat.
Hogy az ősi hit abban a formájában, ahogy azt például Magyar Pál
mester ismerte, majdnem biztosan egyistenhitnek mondható.
Sajnos a latin skolasztikus bölcselet teremtette kifejezés "ens
supremo" a legfőbb lény, vagy létező, amely kifejezést az első
magyar inkvizítor ősi vallásunk Istenére alkalmaz, nem mondja meg
az ősi nevet. A "Halotti beszéd"-ben szereplő ,,legfelsőbb lény"
neve már "Isten" és Pál mester által említett kinyilatkoztatási
parancs megemlítése (410) azt jelenti,: hogy valószínűleg viták



előzhették meg a szó ősi formájának elfogadását, magyar theológiai
viszonylatban. Ha a "Nyelvemlékeink és az inkvizíció" fejezetére
visszagondolunk, számon kell tartanunk a sok régi magyar
bibliafordítást, melyeket megsemmisítettek. Az idegen eszmekörből
őseink közé szakadt misszionáriusok, akik bizonyára ismerték
nyugat népeinek vallásában nyüzsgő isteneknek egész tömegét,
óvatoskodhattak minden további nélkül átvenni és a kereszténység
Deus szavával azonosítani a "barbár" hangzású "isten" nevet. Talán
volt is okuk, hiszen a magyar ősi nyelv keleti gazdagsága folytán ezt
a szót mindig egy szóvá forrasztotta össze már akkoriban is az
,,úristen", - "öregisten", - "jóisten" formákba. Ezeknek az
"előszavaknak" a jellege nem is annyira melléknév, vagy jelző
értelműek, hanem a maguk "úr", - "öreg" és "jó" lényeg formájukban
a végtelen hatalmat, az időtlen örökkévalóságot és a megtestesült
jóságot fejezik ki és a magyar nyelv zamatját ismerőkben többet
sejttetnek, mint a mögéjük ragasztott "isten" szó. Pál mester
bizonykodása tehát, hogy a keresztény vallás "legfőbb lény"-e a
magyar "Isten" szóval is azonosítandó és így az általa
kinyilatkoztatott áldozati parancsok is tiszteletreméltók, minden
bizonnyal ilyen "nyelvészeti vitatkozásból" születhetett és egyben
azt mutatja, hogy még a 13. század elején sem csitultak el teljesen a
hangok az ősi soron szerzett, Ázsiából hozott "isten-fogalom"
magyar kialakítása körül.
A sámánperek jegyzőkönyvei több alkalommal megemlítik, hogy a
vádlottak "yotenri" vagy "yotengri" nevében is gyógyítottak. .Ez az
egyik ősi, hún szókincshez 'tartozó szó(411), valójában az "eget",
"mennyet" jelenti, de mint az Isten lakhelyét, mint "mennyben
lakozót" közelebbről meghatározva, átvitt értelemben az Istenre is
alkalmazható. A vallomások szerint a gyógyító sámánok igyekeztek
felfokozni a beteg istenhitét és bizalmát, valamint elhárítani azt a
természetes félelemérzést, amely egy-egy ilyen "varázsló" hírével



felruházott, sokszor a gonoszokkal praktizáló hírében álló ember
egyszerű megjelenése keltett a betegben. De azt is jelentette, hogy
a gyógyítás ingyenes, mert "isten-hírével - isten-nevében" történt.
Ha két jóindulatú lény mellett még megemlítjük a "Szent bába"
nevet, akit Lőrinc fia Tamás sámán hívott segítségül a szülő
asszonyok nehéz órájában (412), akkor már ki is merítettük az
embert segítő és támogató jó szellemeket. Ez a "szent bába" a
vallomások hitvilágában mint valami jóságos, fénybeöltözött valaki
szerepelt és az emberi élet hajnalát igyekezett a földre lépő, új lény
számára elviselhetővé tenni. Az ő nevében adták a "kék gyöngyöt" a
gyermeknek, mert akkor "idegen ember" nem árthatott az
újszülöttnek. Ez a hiedelem az ősi, turfáni ásatásokból előkerült
töredékéből is ismert és egyúttal jelzi a magyar honfoglaláskori
sírokban olyan sokszor talált kékszínű kövecskék és gyöngyök
misztikus értelmét (413).
A jóindulatú szellemek mellett sokkal nagyobb számban
szerepelnek a gonosz, ártanikész lények, akik állandóan körüllengik
az embert és adandó alkalommal megszállják testét, vagy annak
egy részét és beteggé teszik. A betegség-démonok egész sora
ismeretes és javarészben állatképekben vonultatják fel őket a
jegyzőkönyvek vallomásai.
Fejedelmük Hakit néven szerepel; a pereket vezető szerzetesek is
igyekeztek feltárni teljes lényét, de csak szórványos adatokkal
találkoztak ők is, legalább is a tanúk részéről, akik valószínűleg nem
is ismerhették az ősi hiedelemvilág eme sötét vezérlő alakját
annyira, mint azt a sámánok híresztelték róla, hogy mekkora
hatalommal rendelkezik az emberi egészség felett (414).
Csanaki Jakab özvegyének tanúvallomása a leghosszabb
egybefüggő szöveg Hakit természetére vonatkozólag. Szerinte



nagyon fontos szelleme volt, mert a vádlott Hanis sámán a
gyógyításoknál sűrűn emlegette a nevét. Amit tudott róla, anyjától
hallotta, aki többször elmesélte neki, hogy az említett szellem,
mihelyt a hold felkel, bizonyos társaival összeállva, meghatározott
időben és meghatározott helyen, amit "pat"-nak neveznek, jönnek
össze. Ez a hely teljesen parlagon áll, sem apró, sem a lábasjószág
ott meg nem él, sem emberek jelenléte nem lehetséges, mert nincs
semmi mód arra, hogy ott megmaradjon valaki, hacsak a rablók és
harácsolók nem pihennek meg rövid időre. Mikor azonban a
sámánok a nagy szellem, Hakit nevét kiáltják, az kénytelen eltűnni,
mert ereje és hatalma a nevében van; és kiejtve elveszti azt (415).
Orsolya özvegy vallomása ugyanebből a perből a Hakit-űzés
szertartását is elmondja. Szerinte a sámán, amikor a beteg házába
lépett, botjával a négy sarok felé sújtott és következő tartalmú
mondókát mondotta: "Hakit, Hakit, távozz ebből a házból" és hogy
"sem föld alatt, sem föld fölött ne legyen semmi hatalmad..." (416).
Valószínűleg ugyanezt a szertartást végezték akkor is, amikor a ház
vagy betegszoba négy sarkából port kapartak össze és szélbe
hajítva, valami ismeretlen szellemnek nevét mondogatták a
sámánok, vagy sámánnők. Botokkal felzaklatták a, sarkok csendjét,
mintha ott bujkáló szellemek után nyomoztak volna. Ezek a
klasszikus "exorcizmus", ördögűzés tipikus szertartásának nyomai.
Hakit mellett megemlítik még a sárospataki sámánok perében
felvett jegyzőkönyvek az ősi ázsiai démonnak, az "izgágá"-nak "i
zcacu s"?sá latinosított formáját (417).
Radloff szerint ennek az ó-török (köktörök) szónak igazi jelentése
"vámpír", "vérszopó" démont jelent (418). A turkológusok"nesztora"
szerint a szó gyökerének két változata van, a) az "isz"- inni, tő és b)
az " íz" -izzik, mint a manicheusi emanaciós "izzás", vagyis lélekből
kiszakadt "iz" - "lélek" tő. Végeredményben azonban a szó a



manicheusi "Bűnbánati imá"-ból származik az ujgurok
vallásváltoztatása idejéből, vagyis a 8. század közepéről és az első
említése az ősi hun-magyar rovásírás betűivel fordul elő (419).
Démonologiai jelentését a gonosz és ártékony vérszopó "vámpír"
ban állapítja meg és szerinte a nyelvészeti adottságok egybevetése
után, a történelmi nyomok is arra mutatnak,, hogy a keleti törökség
szókincsében már sokkal régibb, mint a manicheizmus feltűnése és
nem a kők-türkök vették át a manicheista misszionárusoktól, hanem
megfordítva, a sámánok adták át a jövevényeknek mint ősi démon
fogalmat(420).
Az izgágával elmondottakkal kapcsolatban a turkologusok mint
ikerdémont említik a "falánk" és mindent szétmarcangoló "yik"
démont és miután a gyógyító sámánok pereiben gyakorta előfordul
a démon neve, őt is épp olyan réginek tartjuk, mint az izgágát. Mai
orvosi szóval ma a torokgyík összetételben fordul elő és a difteritis,
gyermekbetegség jelölésére használja népi nyelvünk.
Ugyancsak a sárospataki monstreperben tesznek említést a
vádlottak védelmében felszólaló tanúk a "körmöc" nevű démonról
az ártékony szellemek sorából(421). Radloff kök-türkök
szóelemzésben említi meg ezzel a szóval kapcsolatban, hogy az
altáji népek hiedelemvilágában a szellemet két kategóriába
osztották: a töc (másként möc) és Nama nevű szellemekre. Az
utóbbinak, vagyis a Nama csoportnak is két változata van, a jó és
rosszindulatú, testtől levált lelkek csoportja és a gonoszakat a
körmöc gyűjtőnévvel illetik. Nyelvészeti hasonlataival tovább
elemezve a démon nevét, megállapítja, hogy okvetlenül
összefüggésben van az ősi Chormuzta démonnal, aki különösen a
gyermekek testén okoz harapásaival sokáig be nem gyógyuló
sebeket. Ez a betegség a "pali" vagy a mai orvosi nyelven a gyermek
gyakori nyálzásával a szájsarkok, szögletek a "pállott" felsebző
betegsége.



Szerepel a démonok sorában az "enesu" falánk szellem, akinek az
ősi hitvilágban a halottak tetemeinek, állatok hulláinak eltávolítását
tulajdonították. A Szent Gál községben lefolytatott perben szerepel,
amikor megemlítik a sámánok lándzsáját, amelyet a halottak sírjába
szoktak , döfni, hogy az oda már beférkőzött "enesu" démont
lerögzítsék, hogy bevégezze komor, pusztító feladatát. Nem fér
kétség hozzá, hogy az "enyészet" mai szavunknak ez az ősi
használati formája, hiszen a nép még ma is használja az "enyészet
angyala" fellakmározza a holtak tetemeit.
A nagy népi betegség a tuberkulózis démonát kutya formában
képzelték el és meg is említik, hogy a betegeikből a "kutya ugatott",
a száraz köhögés jellegzetes hangját utánozva ezzel és mintegy
rosszakaratú élőlényt sejtve a betegség mögött. Hogy az állatokban,
tehenekben is lakott és azokat is beteggé tette, szintén elterjedt
hiedelem volt.
A toplicányi várban Moys nádor, kunbíró és két királyi orvos
jelenlétében lefolytatott vizsgálatnál, Lőrincfi sámán ellen vallotta
Derke Menyhért özvegye, hogy férjét megtámadta a tüdővész, egy
téli favágásban szerzett erős hűlés nyomán. A házhoz hívott
segédsámán Farkas dobra szórt borsóból is megállapította, hogy a
beteg már nem sokáig él, mert "a démon, amely a tüdőt lassan
megeszi, ugat belőle ... "(422). Miután egészséges tejet rendeltek a
betegnek, elsőnek megvizsgáltak egy tehenet is: "befogták annak
orrlyukait és hallgatva annak lélegzését, megállapították, hogy nincs
benne semmiféle démon", úgy, hogy ennek a tehénnek a tejét és
csak ezét rendelték állandó italul a betegnek.
A vérhasnak a "vörös démon" nevet adtak és ellenszeréül a laza
szövetű fűzfaszén törött porát adták azzal a mondással, hagy
"fekete por a vörös démonnak, hogy elhagyja a testet."



Nem sok az ősi, elsikkadt mitológiából a pár felsorolt démon neve,
de mindegyike jelentős eredetkutatásunk szempontjából, mert
kétségtelenül azonos a hunok és ó-törökök hiedelemvilágának
megfelelő fogalmaival. Egy rendszerbe foglalt vallási képről, a pár
említett eset összegezése ugyan messze áll, de részleteivel is
sejtetik őseink hitéletének gazdagságát.
XII.
A JÓSLÓ SÁMÁN
A sámán, mint láttuk, nagyon sokszor segédkezik a szülésnél. Az
újszülöttet a küszöb alatt lakozó ősök szellemi körének mutatja be
először és nem hagyja magára az elkövetkezendő években sem.
Főképpen a bakonyi makkoltató "subulkus" falvak sámánjainak az
életéből ismerünk bővebb részleteket az ifjúság és a gyerekhad
életéből. A kondák őrzésére felkerekedett falvak népe sokszor
elvitte magával a serdültebb gyermekeket is és ilyenkor a sámánok
foglalkoztak velők "megtanítva őket mindarra amit a papok tanítani
szoktak. . ." - mondja az egyik tanú(422/a).
A felserdült legényeket valami ősi pogány módon a vallási közösség
tagjaivá is avatták. A thepei kondások "pontifex magusa" sámán
főpapja Boksa mágus és három famulusa Badar, Delko és Nwest
peréből ismerünk részleteket erre vonatkozólag. Orbán szűcs, az
egyik kihallgatott tanút a bizottság megkérdezi, hogy meg van e
keresztelve, mire ő a legnagyobb természetességgel válaszolja a
következőket: "Megkereszteltek a fizgói Szent László forrásnál". Az
idő felől érdeklődve, hogy mikor történt ez, azt felelte, hogy
biztonsággal ugyan nem tudja, de nem sokkal azelőtt volt, mielőtt
szülei házasságra vezették. A bizottságban kétségtelenül felmerült a
gyanú, hogy valami pogány szertartásról volt szó, amit a tanú a
keresztséggel cserél fel, éppen azért részletesebben kezdenek tőle



érdeklődni a keresztsége körülményeiről. Megtudjuk tőle, hogy a
makkoltatók nagysámánja keresztelte sokadmagával és emlékezete
szerint úgy folyt le a szertartás, hogy a hajából elől valamit levágtak,
a forrásban megmosták fejét és mellét, hátát pedig megkenték
olajjal, majd kapott egy bőrövet dereka köré(423).
Ez a fajta szertartás tehát csoportokban zajlott le, amikor a legények
túljutottak a serdülőkorukon és házasságra érettnek tartották őket.
A hajvágás, vagy amint említik, "pilisezés" gyakran előfordul, mint a
keresztelés pogány módja is. Nincs semmi nyom arra, hogy
keresztény befolyásra a névadással egy időben vagy azzal
összefüggésben kereszteltek volna. A bizottságok minden ilyen
kétes esetben újrakeresztelést rendeltek el.
A családi élet kialakulásában a születés szertartásain és a pogány
vallásközösség felavató ceremóniái mellett, a sámán tevékeny részt
vett a házasságkötések vigalmi részében is. Vigalmi résznek tartom
az ősi "leányvásárok" családok közötti hosszadalmas, szinte adás
vétel jellegű szerződéskötés végső fázisát követő hegyen-völgyön
szóló lakodalmát, ahol a vigadozás ősi szokásában részeltettek
mindenkit. A "jaculator" sámánok, vagy regösök szerepe ilyenkor
egészen kézenfekvő.
A szerződés egy fajtája a "vércsók" (osculum sanguinis), de
természetére nehéz fényt deríteni. Nagy ünnepélyességet jelentett
és talán a besenyő népszokások közé tartozhatott, mert az egyik
perükben fordul elő a kifejezés meg toldva a "hetedik nemzedékig
tartó" jelzővel. Talán határjárások ünnepélyes megpecsételésére
alkalmazták egyes nagycsaládok birtokainak pontos
szétválasztásánál. A sámán minden esetre nemcsak tanúja, hanem
lebonyolítója is a szertartásnak.
Végtisztesség megadásánál is volt tennivalója. A halottat ő mosta



meg és utána senkinek sem volt többé szabad érintenie. A Lábatlan,
Esztergomi falu Holdu nevű sámánjáról mondta el az egyik tanú,
hogy a halott lábára fordítva húzta fel a sarut, a jobbast a ballábra a
balost a jobblábra. "Táblájára tette a szükséges vasakat" (424).
Miután az ősi hit szerint a halottat nem lehetett az ajtón kivinni,
sokszor falat bontottak és ott dugták ki a holttestet a házból. Hetesi
Mihály tanúsága szerint Boksa sámán segédei madártollas
öltözetben ugrálták körül a házat hangosan énekelve, miközben
füstölték a ház sarkait, a fákat és bokrokat, amelyek közel voltak
hozzá. Arra a kérdésre, hogy kértek-e valamit szolgálatukért a
nevezettek, a tanú azt a választ adta, hogy: "a szokásos
falbontásért és sírbarakásért a szokásos lovat nyergestül ... "(425).
A sírba is ők tették tehát a halottat. Hetedik napi tevékenységükről a
temetés után, maradt az adat, hogy a "gonoszok lándzsájával"
mélyen a sírdombba szúrt és azt ott hagyta, hogy a "enesu"
szellemét odaszögezze vele.
A temetőjárásról, énekkarok felvonulásáról is sokszor esik szó, de
ezeknek a jelentőségét nem ismerjük. A papság egyébként a
sámánokat, ha meghaltak, nem szívesen engedte a templomok
mellé temetni, mint pogányságban megrögzötteket.
A sámánok együttélése a családi élet legfőbb eseményeivel még
nem meríti ki kapcsolataikat a néppel. Sokszerű tevékenységük
mellett mindig volt alkalmuk, hogy az egyesek vagy családok,
esetleg az egész falu segítségére legyenek, ha igényelték őket. És
ez gyakran megtörtént a már említett családi eseményeken és
betegségeken kívül is. Leggyakoribb volt a jövendőmondás utáni
érdeklődés.
A jósló, jövendőmondó sámán már a babona határán él. Bár
mélyfokú természetismerete, az emberi adottságok összegezése,



bizonyos alapot teremt neki az események elkövetkezendő
kibontakozásának megsejtésére, de a végső döntést mégiscsak
véletlenek, számszerűleg ki nem fejezhető lehetőségek képzelt
alapján, vakon kell kimondania. Idegrendszerük érzékenysége
ilyenkor van legnagyobb próbára téve. Keresik a révületet, amikor az
ismeretlen jövő felé merednek. Külső ceremóniákkal megteremtik
maguknak a pszichológiai légkört, dobjaik monoton ütemével, fojtott
hangú szövegek sűrűn ismétlődő, sokszor értelmetlen
mormolásával maguk is megszédülnek és még inkább megszédítik a
szem- és fültanúkat. Ilyenkor kapaszkodnak az "élet fáját" utánzó
létrafokon a magasba, hogy megkapják Isten üzenetét.
A kimondott üzenet bizonyára apró, töredékszavak tömkelege és
nem ad világos választ a kérdésekre, de annál több sejtelemmel
burkolja a lényeget. Ilyenfajta, révületes "felszállásokra" azonban
csak nagyon fontos kérdéseknél, közösségi ügyeknél kerülhet szó.
Sokkal gyakoribb a varázsdob jóstehetségének alkalmazása. A
sámáni hatalom jelvénye, a kozmológiai erők sűrített szimbóluma a
dob. Öröklődik sámánról sámánra mint valami kultúrkincs. A
jegyzőkönyveikben gyakran szerepel. Betegségek gyógyításánál a
környezet gonosz szellemeit ennek a hangjával űzik, a révület
felidézésénél is -fontos szerszám, az egyéni jóslásnak pedig
nélkülözhetetlen kelléke. Már ismerjük a sámánt, akitől mikor
ellopták s dobját, elbujdosott és felakasztotta magát egy
berekben(426). "Elveszett a dobja, elveszett az ereje" - mondta az
egyik tanú.
A sámándob egyfenekű dob volt, tojásdad alakú hártyáján a
kozmosz-világmindenség felvázolt rajzával. Kivájt fenyőből, vagy
más könnyű fából álló alapjához szíjak voltak erősítve, amelyeken
apró fémkorongok függtek. Az ujjak ritmikus dobolásával
szólaltatták meg.



A jegyzőkönyvek dobjain mindig vannak régi, valószínűleg
rovásírásos szavak, amelyeknek az értelmét a tanuk sem tudták
megfejteni. Egy fiatal sámán elbeszélése alapján, védőszellemek és
a tulajdonosa nevei együtt szerepeltek rajta.
Gyakorlati alkalmazásáról sűrűn halljuk, hogy borsót dobtak rá és a
szemek helyzete után mondtak jóslatot, aszerint hogy a kozmikus
figurák melyikének hatáskörébe gurultak. Az ovális dob hártyájának
közepét, ami egyúttal a zenitet is jelenti, a Nap képe foglalja el, mint
a kozmikus rendszerünk éltető csillagát, amelynek a sámán
egyszersmint ősi elkötelezettje. Négy irányba vetített sugarai négy
negyed tájra osztják az egész mennyboltot és egyben az alatta
elterülő, vagy meglapuló földi tereket. A négy kardinális irány így
már kialakult, de más a jelentése fent, vagyis középen és lent, mert
a mennyei világ fordítva áll a földivel szemben: ami ott jobbra esik,
az itt lent balra van és megfordítva. A mennyboltot részre bontó
sugarak hosszabbik tengelyirányzatán áll a Szent Szarvas, amelyet
a sumirok, a bihari mondák és a kők-türkök Darmasnak szarvasnak
neveztek. A mögötte elnyúló és ellentétes irányú sugár az ősi
"hetevény" - Fiastyúk képét hordja az egyik és egy ismeretlen sötét
csillagot a másik, ellentétes oldalon. Ugyancsak a szférákban még a
Napsugarainak kisebb tengelyének irányában áll jobbra (tehát földi
vetülete bal )a sötétfejű, kezében zsákot lóbáló viharszellem, akit
régente az ősök Garaboth-nak hívtak és mi garaboncnak nevezünk,
az ős-törökök pedig Garuda néven illettek és mindig az Isten
kísérője, szárnyas viharszellem, fekete köpenyben. Balra (tehát a
földön jobbra) a csupa ragyogó bőség, jó idő, eső és termékeny
meleg anyja, a "napba öltözött asszony" ragyogó hajával.
Egy alacsonyabb szférában kavarognak a napmadarak a sólymok és
az ordasok a farkasok, halak és kettős csillagzatok szűkebb körben,
mintha a zoodikus kör tagjai lennének. A nagy tengelysugár vége
felé, de még a dob felső peremén, ott áll az "égígérő fa" középen és



ágait-bogait a Nap felé nyújtja. Nincs kétség, hogy a sámán ezen az
úton "száll az ég felé". S az egész kozmológiának az értelme a
földön a magányos ember, aki az égígérő fa legalsó szemközti
pontján indul tevékenykedni, például vadászni. Körülötte a "kerek
világ", erdők és hegyek, állatok és szomszéd emberek, kötött- és
"őrszellemek", akik szabadon járnak kelnek, hogy ártsanak vagy
segítsenek. Nem messze tőle -a küzdő embertől - élete értelme,
családja, gazdagsága a kerek karám, ahol állatait tartja bezárva, míg
a gonosz ártó szellem körüljárja (427).
Egy ilyen sámándob a beavatatlan előtt valóságos rejtélyszámba
ment, viszont a jövendőmondó gazdája minden rezzenését ismerte.
Féltékeny is volt rá nagyon, óvta, dugta mindegyik. .Finnországban,
ahol a sámánizmus még a 18. század végén is virágzott, a
misszionáriusok legelső dolga volt a sámándobokat összegyűjteni.
Torne János (Tornaus) az 1600-as évek elején panaszkodik, hogy
hiába kényszerítik a sámánokat a dobok leadására, mindig találnak
náluk elrejtett példányokat. A dán hittérítők egyidőben 70 darabot
koboztak el, tele régi rajzokkal, írásokkal és összegyűjtötték egy
árvaház padlásán, de 1728-ban tűz ütött ki és mind odaégtek(428).
Ez volt a helyzet a magyar sámánoknál is, de itt alaposabb volt a
hitterjesztés, gondosabb a nyomozás és a sámánokkal együtt
eltűntek az ősi varázsdobok is.
406. A Szent László kultusz nagy elterjedésére vall, hogy állandóan
az ő alakjára hivatkoznak a vádak és bizonyára nem alaptalanul,
mert a lovagkirály népszerűsége ősi, ázsiai legenda-gyökerekből
táplálkozik, mint ezt a vatikáni Legendárium képsorozata mutatja,
ahol pl. Szent Imrének csak 8, Szent Gellértnek 8 képecske hirdeti
dicsőségét, míg László királynak 24 (Vatic. Codex No. 8541). Ebben
a képsorozatban. amely ugyancsak 1353-ból származik,
szerepelnek olyan képek, amelyeknek a jelentését a keresztény



legendák nem ismerik és egyedül ó-perzsa hasonló "miniatűr"
képek adnak rá megoldást. A Fehér Lovas-motívum az ősi László
legenda maradványa, innét az ősi vallás sámánjainak "látomása", az
egyház által kanonizált szentről.
406/a. SOLYMOSSY S.: "A magyar ősi hitvilág." (A Magyarság
Néprajza. IV. kötet 429. oldal.)
407. V. ö. Jegyzőkönyvek: Topot sámán pere.
408. U. o.: Chene fia Furkus sámán pere.
409. U. o.: Dastor sámán pere.
410. Kassai kódex: Monitor magistri Pauli. V. ö. 141. jegyzet.
411. SHIRATORI K.: "Sinologische Beitraege zur Geschichte der
Türkvölker" Bulletin de St. Pétersbourg, 1902. 3. oldal
412. v. ö.: Jegyzőkönyvek: Lőrinc fia 'Tamás sámán pere.
413. THOMSEN W.: "Ein Blatt in türkischer Runenschrift aus Turfan."
(Sitzungberichte der Preuss. W. A. Berlin, 1910. 302-303.oldal).
414. U. o.: Hanis perében a hatodik tanúvallomás.
415. U, o.
416. U.. o.
417. RADLOFF: " Busgebete der Manichaer" ( Bulletin de l' Ac. Des
Sciences, St. Péterbourg 1910. 877.)
418. RADLOFF: ,.Alttürkische Sfudien." II. 226.
419. SHIRATORI K.: i. m. 13. oldal
420. RADLOFF: i, in. 314. v. ö "izzi"
421. Kassai kódex: anno 1268: okt. 28.
422. RADLOFF: ,,Bussgebete" stb. 874. 1. jegyzet.
422/a. V. ö.: Jegyzőkönyv: Degesd perben a harmadik tanúvallomás.
423. A "felövezés" szertartása valószínűleg egyértékű volt a
nagykorúvá avatással. Freisingen Qttó magyarországi útja
alkalmával, 1147-ben. II. Géza idejében, leírja, hogy a fiatal királyt



egy fatönkből épített templom melletti nyílt mezőn különleges papi
áldással, amely ily alkalmakkor szokásban volt -felövezték.
(Freisingen Ottó: Chronika. Lib. VII, cap. 25)
424: V. ö.: Jegyzőkönyvek: Holdu sámán pere.
425. U. o.: Boksa sámán pere.
426. Kassai kódex: anno 1243. n. 4.
429. WINITZ F.: "Zaubertrommel in Meiningan" Zsch. f. Ethnologie
1910. H. 1. A szerző említi, hogy Linné Károly, a róla elnevezett
botanikai rendszer megalapítója, nagy gyűjtője volt a
sámándoboknak. Ugyancsak ő említ és közöl egy 13. századi képet
tibeti bon-papokat; ábrázolva, akik dobbal szertartást végeznek.
428. U.o
XIII.
A SÁMÁNOK PAPI RENDJE
A sámánok sokoldalú tevékenységében majdnem minden esetben
szerepelnek segédszemélyek, akiket a jegyzőkönyvek néha a
keresztény papság hierarchiájánál alkalmazott "diaconus" -szerpap,
máskor csak egyszerűen "famulus" vagy a sámán "serviens"-e
néven említenek. Kétségtelen, hogy az inkvizítorok sokszor
összecserélték az egyes vádlottak neveit a foglalkozást, rangot,
vagy papi méltóságot jelölő szavakkal és így bizonyos zavart
idéznek elő, de az összes jegyzőkönyvi adatokat analizálva,
felsoroljuk a szereplő sámánsegédek neveit, akkor a következő kép
alakul ki: a harsán (vagy harsány), bács, boksa, arbis, furkus,
dallacs, bő vagy bőd, ulu és duru álltak a sámán szolgálatában bár
néha ugyanezek a nevek egyúttal mint családi és személynevek is
értendők.
A "Sámánok papi rendje" valóban bonyolult hierarchikus rend éppen



sokoldalú tevékenységük miatt. A "regős" fogalma is szerepel
sámán-névként, de van rá eset, hogy "regős-bács" tisztségnevet
együtt alkalmaznak, vagy pl. a perben egyáltalán nem szereplő
gyógyítás vádja mellett ,,jaculator" címet is használnak, ami
valójában a vándorzenészeknek, trubaduroknak felel meg. A
középkor közkeletű "magus" szava, amint láttuk majdnem
kizárólagos jelölése a sámánnak a perek irataiban, ennek a szónak
magyaros változata mindössze háromszor fordul elő "magoc"
formában,
A harsány név alkalmazása, mint "segédpap" tisztjét viselő sámáné,
több ízben is szerepel. Kapsán sámán "famulus"-a és Silvad sámán
Peles nevű harsánya ilyen "diaconus"-i minőségben szolgálnak a
betegek és a sámán szertartásai körül. Hatáskörüket nagyon nehéz
körülírni, mert néha valóban elsődleges sámáni cselekmények
tényleges személyei, máskor pedig csak a kísérő körülményeknél
játszanak szerepet. Annyi bizonyos, hogy tollas ruházatuk,
madárkarmos lábdíszeik vannak, tehát eredetileg madárszerepük
volt és talán valami totem szimbólikus maradványát idézték
szokatlan öltözetükkel. Sokszor jártasak a gyógyítás művészetében
is és rovásírásos botjaikon szerepelnek az illatos gyógynövények.
Egy esetben hordozható széken viszik ide-oda, mert már annyira
öreg. Nagyon sokszor azonban, mint személynév szerepel és
egyszerűen alkalmazzák nevük mellé a "mágus" jelzőt (429).
Ha a madár-totem szerepét tekintjük benne, akkor önkénytelenül is
kínálkozik az ősi, Altáji vidékén is nagyon közismert madár a hangja
után így nevezett hari s. (Crex-crex). Beke Ö. jeles madártan
kutatónk névanalízise szerint: "Hangutánzó a haris (Crex-crex neve".
lpolyvecén (Nógrád m.) "hars", Tiszamellékén "bors" neve van; a
"hars" neve már Molnár Albert szótárában is megtalálható (l7.század
eleje). Győr megyében "harizs"-nak ejtik, s a Szamosháton is,
Nagyszalontán pedig a sokat beszélőt mondják "Haris"-nak. A



Barkóságban a haris nyekergő fűzfatrombita, a "harsol" pedig azt
jelenti, hogy harissal trombitál, de a madár is harsol, mikor szól. Az
Ormánságban azt mondják: "Ej, csak ne beszéjjön kend olyan
harissan!" -- mérgesen, pattogóan. A haris hangját sok szólásban
emlegetik. Molnár Albert idézi: "Az harist az ő maga szaván fogják
meg." Dugonicsnál: "Kiált, mint a haris. Szájas, mint a haris. Kiált
éjjel-nappal, mint a sovány haris." Zala megyében: "éles a nyelve,
mint a harisnak." Népdalban is gyakran szerepel: "Árokparton szól a
haris madár..." Petőfi is megénekelte: "Nem szól a harsogó haris a fű
közül..." (430).
Földrajzi elterjedése egybeesik az ősi hún-kök-török vidékkel és az
Altáji hegység nyugati lejtőitől délfelé egészen közönséges fészkelő
madár (431), akárcsak nálunk Magyarországon.
A harsány tevékenységéről első adatunk a sumir- kultúráig vezet,
ahol az ugariti szövegek között szerepel a neve, mint: H-r-s-n- R-b
k-h-n-m - Harsánu a papok feje (432). Szerepét nehéz
megállapítani, mert a sumir-papi rend is nagyon változatos és
sokszerű tisztségekből tevődött össze. Magyar vonatkozásban
kiegészíthetjük még a ma is népszerű magyar "búcsújárások"
előénekesének a nevével: harsán. A mélyen érző nép bizonyára nem
ok nélkül adta ezt a nevet az éleshangú, harsánytorkú
búcsúvezetőknek, akit a közbizalom ösztönszerűen választ
magának vezérül.
A sámánnál alacsonyabbrendű papi tisztség a "bács". Ősi soron
örököltük ezt a szót, amely már a turfáni töredékekben is szerepel
és így egyenes írott adattal egészen a 6. századig tudjuk visszavinni
(433). A berlini töredékekben is előfordul kétízben a ,,bács" fogalma
(434). Ezekből az írástöredékekből kielemezhetjük, hogy eredeti
jelentése már az ó-perzsa és pártus nyelvben "himnuszéneklő
valakit" jelentett (435). Radloff szerint pedig a kök-türk nyelvű



"bacsa" ige jóval korábban ismert fogalom volt Mezopotámiában,
mint az Izlám megjelenése (436), és tisztára ó-török jelleget mutat.
K. Foy szerint a "bacsag" manicheista istentisztelet volt, amely a
himnuszok egy év alatti ismétlődő körét jelenti (437). Az éneklő,
himnuszzengő fogalmat egyébként törökös rokonnépeink mindenütt
ismerik. Castrén finn tudós múltszázadi, Turkesztánban folytatott
népiének gyűjtése nyomán említi, hogy a "bacs"-ok valójában
trubadurok, akik emlékezetből énekelnek és nagyon élénk, tobzódó
fantáziájuk van (433). Feladatuk a fejedelmi udvarokban tanítani a
fegyverrel való bánást, vívást, nyeregbe törni a lovakat és nevelni az
ifjúságot, hogy jó katonák legyenek belőlük (439).
Moravcsik nagy munkája a török nyelvmaradványokról a görög
irodalomban, szintén megemlékezik a bizánciaktól is használt és
szokás szerint elferdített "peskésion"-ról, amit ,,bachis"-nak fordít le
(440), bár ezt a véleményét egy német nyelvkutató nem osztja
teljesen, mert szerinte a helyes megfejtés "peskes" bachus lenne
(441).
Kaltenbach utazó megállapítása szerint a samarkandi és darvasi
törökös üzbégeknél a bacsa "táncos fiúkat" jelent, akik hajukat
hosszúra növesztik, vagy bár megnyiratkoznak, de egy egészen
hosszú tincset meghagynak fejükön, dobszóra táncolnak és nagy
tiszteletnek örvendenek a lakosság előtt. Minden nagyobb ünnepen
szerepelnek, és ha valahova vendégek érkeznek; ezek a bacsa-fiak
szórakoztatják éket (442)
Magyar nyelvünk az ősi pásztorkodás emlékét őrző "számadó
juhászának" adta a bacsó nevet, aki rendszerint a legidősebb ember
a nyáj körül és nagy természetmegfigyelőként mindenre tud
kádenciát, akár az állatok betegségeivel, akár múltbaveszett idők
emlékeivel foglalkozik. Ügyes a barkácsolásban, fa- és
szarufaragásban és primitív zenei készségekhez is ért. A húszas



években élt még a Dunántúlon olyan bacsó is, aki messze földön
híres szemorvos volt: egyszerű bugylibicskával hályogot távolított el
a szemekről, "mintha párás ablaküveget törölt volna le" (443).
A jegyzőkönyvekben szerepel személynévként is, de hogy valójában
a sámánnak segédje volt és inkább a regős tevékenységhez állt
közelebb, mutatja a "regws bacs" kifejezés, amellyel többször
találkozunk (444).
Gyakori elnevezése a sámán-segédnek a baksa, vagy boksa.
Szintén ősi, keleti szó. A már többször említett manicheusi
írástöredékek között szerepel az Idiqut-Charú romokban talált
legendáskönyvben, amely oly sok adattal szolgál ennek az eltűnt
vallásnak a megértéséhez (445). Radloff szerint a szó igazi
jelentése "felvett, magára öltött szellem" és a partusból került a kök
türk nyelvbe a manicheusi misszionáriusok útján. A turfáni ujgur
töredékekben szintén találkozunk vele, de itt már jelentése ,,mester"
vagy "tudós" (446). Gabain az ős kínai "pak-shi" -- "tudóspap,
mester" szóval azonosítja (447).
Mai törökös rokonnépeink között is ismerős ez a szó. Kalmük ősi
nyelven bakra szóval jelölték a doni kozák seregek legmagasabb
rangú lelkipásztorait, a mongolban pedig főképp a buddhisták
között "öregmester" értelemben alkalmazták, a theológiában jártas
lámák megszólítására (448).
A sámáninkvizíció feltűnő gyakran alkalmazza mint családi nevet is;
nemcsak a sámánok, hanem a tanúk között is előfordul. A 13.
századi magyar hős, aki Podolánynál megverte a Kun Lászlóval
szövetkező tatár "Arany Horda" hadait, szintén Boksa családi nevet
viselt (449). Főképpen a besenyők között volt elterjedt név. Egy
1279-ből származó lI. Moys által kiadott idéző-okirat szerint a perbe
fogott Myske fia István és ellenfele Heinrik fia Jakab között felmerült



vetélkedések levezetésére az utóbbi három "serviense". Chaman
(Saman), Fulkus és Boxa megjelentek a topolcsányi várban (450).
Ugyanezek a nevek szerepelnek a Kassai kódex jegyzőkönyveiben is
(451).
Az "orvost" jelentő "arbis" név is előfordul (452). Ják mester és
László fráter előtt folyt le a Tolna-megyei Laaz faluban élő Tasd
gyógyítósámán ellen, akit "vulgo", azaz népiesen "Arbis"-nak
neveztek. A vádlott valóban nagyon tehetséges gyógyító sámán
volt. Vádolták "incisio corporis"szal, vagyis műtéti beavatkozással,
nyugodtan felvagdosta a beteg testrészeket és bár kutatták, hogy
volt-e halálos áldozata sebészkedésének, kénytelenek voltak
felmenteni a ,,contra fidem nihil tenet" - "hit ellen semmit sem
vétett' jelszóval. Majdnem egy időben Feewend (Fővend?) faluban
tartóztatták le az apa és fia sámánokat Heber névvel, akik a beteget
izzasztással gyógyították és mikor hozzátartozói meg akarták
ismételni a kezelést, meggyulladt rajta a takaró és súlyos égési
sebeibe belehalt. Itt is "arbis"-nak nevezik a sámánokat (453).
A magyar középkori források és okiratok az' "orvos" fogalmát az
Európaszerte elterjedt és különösen a párizsi egyetem által
alkalmazott "Physicus" névvel jelölték. A "medicus" mintha
alacsonyabb rang lett volna, a "chyrurgus" pedig sebésznek
számított. Ezért feltűnő, hogy népi nyelvünk már a 13. század eleje
óta használta az "arbis" - "orvos" kifejezést olyan sámánokra, akik
gyógyítottak.
Ennek a szónak az eredete szintén ázsiai múltunkba nyúlik vissza. A
turfáni töredékek között Thomseri említi az "álmos-könyvekben"
(454). Az említett töredék szerint a szó alapjelentése az "arbag"
"csalás, szemfényvesztés" volt, de később alkalmazták a mágiára és
varázslatra is (455). A. von le Coq pedig az általa megfejtett
manicheusi szövegből a "tanácskozás a beteg felett" ("orvosi



consultórium") jelleggel (456) ruházta fel.
A manicheusi vallási irodalomban tehát szerepel az "orvos" szó a
mai értelmében, de bizonyos mellékízzel, mint azt a latinok
"harruspex"-eikről mondották, hogy szemfényvesztők, de azért
mindig megadták nekik a kijáró tiszteletet. Nyelvkincsünkben tehát
legkésőbb a 7. században már meg volt a kialakított fogalom a félig
varázslónak tartott gyógyító orvosról.
Szokatlan és csak egy ízben előforduló megjelölés a "barus", a
kisajtódi Káld sámán neve mellett. A jelzett sámán elleni vádak zöme
"látomásokról" és "jelenésekről" szól és egy öreg vizionárius
személyét idézik. Az exageták is sokat foglalkoztak evvel a névvel
és valóban rendkívüli jelenség, hagy a 13. századi magyar
"látnokokat" ezzel a mezopotámiai eredetű jelzővel illessék, mint
annak idején K. e. a 10. században. Pákozdy László a debreceni
egyetem orientalista tanára szerint: "Barum: egy tipikus
jövendőmondó pap, vagy próféta, mezopotámiai mintára." (457).
Ugyancsak ő idézi Albrightet, aki Anettel foglalkozva említi: "Egy
barum Ilu Nazir névvel, mint tábori lelkész kísérte a hadsereget."
(458)
Az Ilu Nazir, az "istennéző" jóspap, próféta általános kifejező szava a
barum, vagy magyar változata a Barus, kétségtelen összefüggésben
áll a "varázs" szóval és annak tevékeny, cselekvő formája. Az I. Béla
uralkodása alatt kitört lázadás szítói között oroszlánszerepet vivő
pogány papnőnek a neve Rasdi, többek szerint ennek a "varasolo"
szónak változata (459). Ipolyi felveti a kérdést, hogy az éhhalál
gyötrelmeire ítélt szerencsétlen asszony, aki saját lábait rágta szét,
vajon mint személynevet viselte-e a "rasdi"-t, vagy mint
hivatalnevet? (460)
A turfáni töredékek berlini gyűjteményében szintén előfordul a szó,



ámbár nem kimondottan manicheista közvetítéssel, hanem mint
buddhista elem. A kök-türk nyelv, Radloff szerint, nem tudta
lefordítani a "R-s-d-i" fogalmat, tehát szószerint átvette minden,
szófejtő, kiértékelő szándék nélkül és nem lehet beleilleszteni a
szókincsébe. Szanszkrit szófejtés szerint a "r-s-d-i" varázserőt
jelent (461).
429. V. ö. 393/x. jegyzet.
430. BEKE ö. dr.: ..A magyar madárnevekről." Aquila, 1943. 154.
oldal.
431. SELEVIN V. A.: "Distribution of birds in western Altain and its
foremountains " Az URSS Tud. Akadémia 1925. évf. közlönye.
432. SCHAEFFER: "Ugaritica." II. fig. 231. Felírása: harsanu chef des
Pretres.
433. GABAIN A.: i. m. M. 172 - M. 443.
434. RADLOFF: Vorislamische Alttürkische Studien. II. 851.
435. MÜLLER: ,,Die Sprache der türkische Turfan Fragmente". 1935.
436. RADLOFF: i. m. 875.
437. FOY K.: "Die Fragmente -von Turfen". Sitzungsberichte der
Preuss. Wiss. AK. von Berlin. 1909. 357.
438. Revue de Deu Mondes. 1873. 574.
439. Zeitschrift für Ethnographie, 1884,
440. MORVACSIK GY.: "Sprachreste der Türkvölker in den
byzantinischen Quellen. 218.
441. HARTMANN: "Zur Wiedergabe türkischen Namen und Wörter
in den byzantinischen Quellen", Berlin, 1952. 4.
442. ,,Das Emirat von Buchara". Z. f. E. 1914. - 14.
443. Megboldogult Batthyány-Strattman László herceg-orvos
közlése a 20-as évekből, aki a: ,,csodadoktor" nagy tisztelője volt.
444. v. ö. Leuko, Gonda. Both, stb, pereit.
445. RADLOFF: ,,Die vorislamische Schriftarten der Türkvölker".



854.
446. GABAIN: i. m. A3, C9. D19.
447. U. o. 95. oldal.
448. UNKRIEG W.: Ein moderner buddhistischer Katekismus für
buriatische Kinder". Anthropos (XXI) 529.
449. HÓMAN-SZEKFÜ: Magyar Történet. I. 605.
450. Hazai Oklevéltár I. 62. - 55.
451. V. ö.: Jegyzőkönyvek: Chaman pere.
452. V. ö.: Tasd sámán pere.
453. U. o.: Heber sámán pere.
454. THOMSEN W.: Journal Roy. Assiatic. Soc. J. 1912.
455. LE COQ v.: U. o. 1911. ,,Chustunafit" 31. oldal
458. BANG, i m. 629.
457. PÁKOZDY L.: "Von Ugarit nach Qumram (Altorientalische
Forschungen. 1961).
458. PÁKOZDY L.: "Az istennevek használata a Bielám
Perikópában". (Theológiai Szemle, 1928. 14)
459. Anonymus Cap. 8.
460. GABAIN A.: I, m. 10-11. A turfáni töredékekben többször is
előforduló nevet G. buddhista eredetű kölcsönszónak minősíti,
amelyet már az ó-törökök sem tudtak nyelvükre fordítani, hanem
egyszerűen átvették a szanszkrit "rshaddi" - varázserő értelemben.
Ezek szerint a Rasdi név - akár személy-, akár papi név - amelyet
Bonfini ,,Varasoló"-val helyettesített (v. ö. Ipolyi i. m. I. 161.) valóban
katekzokén varázserőt személyesített meg.
461. RADLOFF: i. m. 863.
XIV.
ÜNNEP ÉS ÁLDOZAT



A sámánizmus, mint minden vallás, ismerte az áldozat fogalmát és
jelentőségét. Az igazi áldozat az ember legkedvesebbjének
odaadása. Így érezték őseink is, akik ázsiai eredetű nép lévén,
legkedvesebbjüknek a lovat tartották, mint a pusztai emberek
legjobb barátját és sorstársát. Ezért választotta az ősi hit a lovat
áldozatul. A gazdagok lovaikkal együtt temették el halottaikat, de a
szegényebb magyarság rétegeinek sírjából sem hiányzik az elhunyt
lovas felszerelése, nyerge, kengyele; szimbólumai egy túlvilági
hitnek; ahol; újból a ló lesz az ember vándortársa.
A lóáldozat az altáji ősnépek régi kiváltsága. A "Kínai Évkönyvek"
már K. e. 1200-ban említenek egy fehér ló áldozatot a hun királyok
történetében (462), míg az utolsó ilyen szertartásokról Mátyás király
korában történik említés a Bakonyban, mint a lappangó magyar
pogány hit utolsó lobbanása. A kereszténység erősen üldözte a
lóáldozatot és az inkvizíciók során gyakorta szerepel a vádlistán.
Nem csoda, hogy már csak lopva, bújva merészelték itt-ott
megújítani az ősi szertartást. Gyakorta találunk rejtekhely neveket,
melyek áldozati szentélyszámba mentek és egyben kifejezik a nép
félelmét is a tilos és üldözött szertartás miatt: "Lápbújó",
"Lóvágótelkű", "Bújóberek" stb., mind ilyen nevek.
Nincs egyenes adat arra, hogy a sámánok vágták volna le a lovat és
inkább a hús szétosztásánál volt nagyobb szerepük. A lakoma szinte
az őskeresztény "agapé" emlékét idézi. Kivételes eset Guthai Zub,
nemesi származású sámán lóáldozata, amelyben ő vitte a feláldozó,
lóvágó pap szerepét (463). A húsból azokat is részeltették, akik
valami oknál fogva nem tudtak megjelenni a szertartáson. Olbod fia
Baksa és "famulusa" Kortul pusztán(464 ) Ebed, népiesen Kenő,
Tengöld sámánjai, Csebrák faluban és Euse pusztán szerveztek
lóáldozatot (465 ). Kopasz, vagy népi nyelven Tar Septepusztán
osztott áldozati húst (466). Kakoth comes birtokát képező "Lóvagó"
nevű "puszta helyen" pedig olyan lóhúst osztott a sámán, hogy



többen megbetegedtek tőle, ami súlyosbította a sámán ellen emelt
vádat, amely a rossz jövendőmondás miatt amúgy is summás volt
(467). Rendkívüli bonyodalma volt Chikó "nagymágusnak"', akit
segédjével, Bodfi harsánnyal együtt fogtak perbe, mert az áldozati
ló, amelyet Csebreg comes földjén levágtak, lopott jószág volt és
tulajdonosa, Kozma feljelentést tett a sámánok ellen a királyi kúria
bírájánál. Az ügy elcsitult azzal, hogy megfizették a lopott ló árát, de
a tolvajt, aki eladta, karja levágására ítélték (468).
A lóáldozatok mellett szerepel a "tortapanis" kenyéráldozat is. A
tanúvallomások alapján az évi aratások befejezése után, a mai; Péter
és Pál apostolok ünnepe táján, tartották az úgynevezett "nyár-ősz"
ünnepet, amelynek legfőbb pontja az új lisztből készült, apró, friss
cipó kiosztása volt. Ezek elkészítése a sámánok feladata volt és
szimbolizmusát azok is megőrizték régi hagyományként, akik már az
új valláshoz tartoztak. Az ételek elkészítését különleges
szertartások kísérték. Az apró, manapság pogácsának nevezhető
süteménynek, a lakosság nagy- értéket tulajdonított. Énekszó
kíséretében osztották szét a hívők között. Kevés kivétellel minden
perben szó esik róla még akkor- is, amikor a vádlottakat felmentik,
tehát nem tartották súlyos vétségnek, viszont elítélték volna, ha a
sámán netán ellenértékre, vagy viszont adományra tartott volna
igényt, amire nincs eset a jegyzőkönyvekben.
A tavaszi, rügybontó, termékenységi napot "görgölő vesszőkkel"
ünnepelték. Nem ismerjük ősi jelentőségét, bár minden népnél van
szerepe az üde gallyaknak, mint a zsendülő ölet szimbólumának. A
jegyzőkönyvek szerint szinte országos "kántálások", énekes járások
voltak ezeken a napokon. A kondás sámán minden anyasertés után
adott egy-egy vesszőcskét és a nép apró ajándékokkal viszonozta.
Talán ez jelentette az áldozat megváltását.
Az igazi, nagy ünnepek a sámánhit szertartásai szerint a napjárással



összefüggő, állandó ünnepek voltak, mint a karácsony és a
,,narews" - talán "nyárősznek"' hívott, takarulási ünnep.
A Karácsony ünnepe az ősi hitvilág legnagyobb napjai közé
tartozott, épp úgy, mint a kereszténységnél az Ige
megtestesülésének földi születésének legszentebb
megemlékezése. A sámánperek folyamán sokszor felbukkan a
vallató kérdés a pogány magyarság ünnepeire vonatkozólag,
sokszor pedig a tanúvallomások egy-egy elejtett mondata világít rá
a karácsony fogalmára, mint egy titokzatos, misztikumba burkolt,
'keletről hozott kincsre.
A téli nappihenővel egybeeső ünnep szimbóluma a kozmogónikus,
égen lejátszódó és az emberi képzeletet ősi idők óta izgató
változásoknak. A téli napjárás ekkor a legalacsonyabb és az éltető
fényforrás mintha lázas, bágyadt beteg lenne, amíg december 21-e
után lassan új erőre kap. A puszták népe, a természet ölén felnőtt és
annak erőivel viaskodó ember, ismerte ezeket a természeti
jelenségeket és az "animizmus" szellemsokaságának tarka hadából
szimbólumokat választott ezeknek a Napfordulatoknak
megszemélyesítésére.
Karácsony szavunk egy a sok közül, amelynek az etimológiáját az
eddigi szófejtő szótárak az ismeretlenek közé sorolták. A
sámánjegyzőkönyvek reményt adnak a szó jelentésének
megfejtésére, vagy legalább is észszerű magyarázattal megközelítik
rejtett értelmét.
A sámánhit legnagyobb ünnepe a karácsony volt. Így vallotta 1245
ben Dala fia Undo perében Rufus segesvári polgár: " Krisztus
születése ünnepén, a régi magyarok, a sólyom ünnepét tartják. . ."
(469). Obol várjobbágy szavai szerint pedig: "Ekkor (karácsonyról
van szó) a sólymokat vadászatra eresztik és sok nép viszi oda



madarait, amiket a sámánok megáldanak..." (470). Kisszer Mihály
szerint: "...a régihitűek Urunk születése napján tartják a sólyom
ünnepét." (471) Ágota özvegy, Ithe sámánról vallja a következőket:
"Amikor karácsonykor a fiatalság az első, új sólymokat felrepteti,
szokott énekelni és buzdítani az ifjúságot, hogy ezeket a dolgokat
soha emlékezetéből kiveszni ne hagyja. . ." (472). A felsorolt
vallomástöredékek számos ilyen példával szolgálnak, de van egy
nagyon fontos közöttük, a nagy sólyomünnep ősi nevét is közlő
adat: II. Moys, Simon fráter és a kisebb testvérek rendjének orvos
tagja, János jelenlétében kivizsgálásra utalt Boksa védelmére
felsorakozott tanúk egyike, egy bizonyos Kozma a következőket
mondja: ". . .in festo falconnarium vulg ar ekarasun dicto ..."-a
solymárok ünnepén, amelyet népi nyelven karácsonynak neveznek
(473).
Ez az adat tanúskodik feltevésünk mellett, hogy a sólyom madár és
karácsony ünnepe között belső tartalmi és szimbólikus kapcsolat áll
fenn. A solymászat magyar földön nagyon népszerű volt. Az erdős,
berkes falvak népei friss vadhúsról gondoskodtak ezzel a hasznos
népi szórakozással, de egyúttal társadalmi jelentőséget adtak neki
azzal, hogy a fiatalságot ezzel a, sokszor szenvedélyig fokozódó és
szórakoztató időtöltéssel lekötötték. A sámánok a felsorolt adatok
szerint ténylegesen részt vettek a solymászat szokásának
ébrentartásában és évenként éppen a sólyomünnepnek nevezett téli
napforduló idejére tették, amikor a mezők, rétek nem adtak munkát
a szorgos legényhadnak és így nyugodtan szentelhették idejüket
erre a nemes kedvtelésre.
Miután a sólymok nevei és fajtái nincsenek feltüntetve, a leginkább
ismert, személy-, család- és földrajzi neveinkben előforduló
kerecseny sólyomra kell gondolnunk, annál is inkább, mert Kéza
Simon, aki maga is solymár volt, már ebben az időben, mint nagy
közkedveltségnek örvendő vadászmadarat említi a "kerechet"



sólymot (474).
Kéza adata a "kerechet" sólyomról nagyon sokat foglalkoztatta már
eddig is nyelvészeinket és ornitológusainkat ( 475). Végső
eredményként leszűrték a következtetést, hogy az orosz "guruson"
szóból származik és talán - mint Gombócz Zoltán véli -a kievi
nagyfejedelem udvarából, magyar királyainkhoz feleségül ment
orosz hercegnők hozták volna magukkal, mint értékes hozományt
(476).
Nyelvészeink sajnálatos és megrögzött szokása egy-egy ismeretlen
szót, amelynek nem tudnak gyökeréig tapintani, egyszerű
gesztussal szláv szomszédaink nyelvkincsébe utalni, ahonnét
szerintük -a magyarság legelső kultúrszavait merítette. Így történt,
amint láttuk a kerecsen szóval is. Már maga "a magyar
összehasonlító nyelvészet megalapítója" Gyarmathi Sámuel, 1799
ben állítja, hogy ennek a népszerű magyar sólyomnak a nevét az
orosz "Gorotsun" szóból kölcsönöztük (477). A megállapítást sokan
nem vették végleges eredmény gyanánt, hanem tovább kutattak a
szó eredete és jelentése után. Jerney János már közvetítő
álláspontot foglal el, mert érzi, hogy a kerecsent valóban ősi zamatú
magyar szó és; megalkuszik önmagával: "Abban állapodtam meg,
miszerint a kerecseny az északkeleti népeknél közös eredetű név
lehet s azok sorába tartozik, amelyeket a magyar nép már a
leghajdanibb korban sajátjává tőn, mielőtt e földre lépett volna ..."
(478). Jerneynek ez a véleménye nem más, mint egy hipotézisre
épített hipotézis, amely szerint az oroszok a Krecset szót az ősi
ugoroktól vették volna kölcsön Gorocson formában.
Schenk Jakab, nagy ornitológusunk, aki legkomolyabban
foglalkozott a turul-kerecsenty-zsongor sólyommadár nevekkel, azt
az ellenvetést teszi, hogy a Gorutson szó az oroszban ismeretlen,
viszont a Krecset forma egyedül csak ezt a nagy szláv népet illeti,



mert az sem a lengyelben, sem a délszláv nyelvekben nem szerepel
(478/a).
A nagy vitába beleszólt mélyérzésű nyelvészünk, Czuczor Gergely
is: "A Kerecset, illetőleg Kerecsen szó minden íze magyar elemekből
áll s egész szerkezete számos példával bizonyított magyar
nyelvhasználaton alapszik, úgy hiszem, senki sem fog magyar
eredetijén kételkedni." (479). A kételyek azonban nem szűntek meg.
A kerecsen madár nevének kielemzése ugyanis szorosan összefügg
a magyar eredetkutatással. Azért igyekeztek a finn-ugor elmélet
elkötelezettjei egyedül az orosz "gorocson" valamelyik változatához
kapcsolni a szógyökeret, mert akkor legalább egyetlen szó
támpontjuk lett volna a magyar krónikákban, amelynek összes
eredetlegendái, a csodaszarvas, a turul kép, a vérszerződés stb.,
mind délkeleti irányzatú motívumok és egyúttal irányadók az
őstörténelmünkben.
A finn-ugor elmélet képviselői, sok ellentmondás után,
részleteredményekre szorítkozva, inkább hagyták aludni a kerecsen
körül képződött vihart, mert az eredmény végső formája számukra
minden körülmények között lesújtónak látszott. A törökös
nyelvészek és őstörténetkutatók kapták fel tehát újra a témát: Kuún
Géza hatalmas tanulmányában sorolja fel az eddig felszínre került
magyar és külföldi kerecsen-adatok egy részét (480), Vámbéri
pedig főképp a csatagáj nyelvhasonlítás munkamenetével tárt fel
egész sor török, ősi madárnevet, amelyek hangzásilag teljesen
azonosak a kerecsennel, ámbár az ornitológusok szerint az általa
említett madarak nem bizonyos, hogy sólyom-fajhoz tartoznak,
(481). Bálint Gábor pedig a mongol népek madárneveihez kapcsolta
a kerecsent és a hasonlata meglepő azonosságot mutat a
Karaczaghai sólyomfajta nevével. Vámbéri szintén említ hasonló
madarat Karcsa néven (482).



A kultúrszó vándorlása néptől-népig, nyelvtől-nyelvig, felcsigázta a
nyelvészek szenvedélyét, akik egész irodalmat hordtak össze igazuk
bizonygatására. Ebben az esetben a kerecseny szó, amely Kéza
krónikájában mint az ősi magyar szókincs egy szép gyöngye került a
terítékre tehát, de a sok "pro és kontra" véleménynek utolsó
zárószavát még egyik fél sem mondta ki. A finn-ugor elmélet hívei
ma is töretlenül hirdetik, hogy az orosz kölcsönszó az egyetlen
megoldás, pedig minden észszerűség az ó-török népek felé utal.
Nyelvészeti vonalon nem érdektelen két újabb adatunk, mert mint
látni fogjuk, a történelmi adatok minden kétséget kizárólag a keleti
törökség terébe visznek minden elfogulatlan kutatót. Az URSS
Tudományos Akadémia 1925 évi Ornithológiai értesítője Souschkin
professzor rendezésében kiadta az Altáj hegység és környékének
madárfaunájáról szóló gyűjteményét. A gyűjtemény legérdekesebb
adata szerint a kerecsen madár ezeken a részeken, de főképp az Ob
folyó völgyének egy erdős részén fészkel nagyobb mennyiségben,
amely földrajzi részt Charics-nak neveznek. Tehát, vagy a madár
adott nevet a völgyrésznek, vagy megfordítva (483). Mindenesetre
a kerecseny madár nem kizárólag az Ural hegység sólyommadara,
mint azt a finn-ugorok földrajzi háttérként kisajátítani akarják, hanem
az Altáj-hegység környékét övező vidékeken is szívesen tanyázik
(484), de mint látni fogjuk, Magyarországon is költ.
Egy másik adat a kerecsen "kultúrszó" földrajzi elterjedésére, a
Kelet-India-i Bihar tartomány területén még ma is nagy
népszerűségnek örvendő a solymászat, főképpen a Biró, Munda,
Karria, Kavar és Bokta törzseknél, ahol a nagy sólyomfajták pettyes
változatát, amely a mi vadászsólymunkkal azonos, "karichaa"-nak
nevezik (485). A mondottakat összegezve megállapíthatjuk, hogy a
kerecsensólyom neve és kultusza honfoglalás előtti időkből
származik, és úgy nyelvészeti, mint földrajzi elterjedés alapján a
törökség kultúrkincséhez tartozik. A "kerecseny" név tehát az ősi,



Altáj-vidéki hun és török népek kultúrközösségében élő elődeink
szókincséhez tartozott, nemcsak nyelvészeti kutatások alapján,
hanem a madárfauna földrajzi körülhatárolása szerint is. A
történelmi segédtudományok jelzett két ágához még hozzátársul a
címertan is, amelyet Roheim, Gombócz és Schenk használtak fel az
ősi Turul szimbólum eredetének feltárására (485-a). A
"totemisztikus" magyarázatot, amit Roheim képvisel - sokan
elvetették és inkább a "szimbolikus" irányzat mellett döntöttek. Ezt
a véleményt foglalja keretbe Baltagi: "Keleten a sólyom a nemes
bátorság jelképe és oly nagyra becsülték, hogy az uralkodók több
helyütt családi címerekül választották. Részemről a hunok a "Turul"
madarának címertani eredetét és jelentőségét is e momentumban
látom. A bátorság, a vakmerőség jelképes madaráról törökfajta
uralkodók nagy előszeretettel nevezték el magukat" (486).
Ez a szempont, amely valóban teljesen a törökség irányába tereli a
kerecsen madár nevét és kultuszát, akár mint apróvadakra levágó
vadászmadár, akár mint fejedelmi, vagy nemzetségi címer. Baltagi a
turulmadarat említette, mint a hunok, főképpen Attila szimbólumát,
pedig a kerecsen is éppen olyan régi, sőt tisztség megjelölésre, mint
névadó, jóval megelőzi a magyar fejedelmek attilai örökségét, a
turult.
Eredetkutatóink mellőzték az említett történelmi analógiák
alaposabb kiértékelését, pedig ezek a párhuzamok nemcsak hogy
meglepően azonosak, hanem feltűnő nagy számban fordulnak elő.
Érthető ez a tartózkodás, mert eredetlegendáink legősibb darabjai
kívülálló értékként szerepelnek a finn-ugor elmélet érdekkörein.
Ezekkel a hasonlat-vizsgálatokkal csak tovább gyengítették volna
hipotéziseik amúgy is nagyfokú vértelenségét.
Kéza szerint az Árpádok örökölték az Attila-féle turulmadarat, mint
nemzetségi, szent jelképet. Ezt mondják Anonymus és Káldi, sőt



Turóczi is. De vajon eszünkbe jutott-e tovább kérdezni, hogy ha a
törvényszerűség erejével ható kettős királyság Árpád idejében is
létezett, akkor az uralkodótárs, vagy másod-fejedelem tartott-e
magának nemzetségi szimbólumot a nevezetes sólyom madarak
közül? A feleletet már sokan megadták a kérdés első részére, hiszen
a kettős királyság eszméjét - mint biztos tényt állítják -- a kazároktól
vettük át. Az sem új, hogy Árpádnak volt egy uralkodótársa, aki a
jelek szerint a névleges fejedelem volt. Ez a társfejedelem csak
keveset szerepelt és a krónikák alig-alig emlékeznek meg róla.
Anonymus a maga korában már "irányított történelmet" írt,
krónikájában csak az Árpádok, vagyis a turulok szerepeltek, mert
ekkor már a társuralkodók ősi szokásjogon alapuló intézménye
korszerűtlenné vált és már Anonymus korában, nem volt tanácsos
vele foglalkozni.
Árpád társuralkodója Cursán volt. 886-ban az Aldunánál felkeresi
őket, mint a "turkok fejeit" a bizánci császár követe, hogy rábeszélje
őket Simon bolgár király megtámadására. Georgius Monachus
kifejezetten megemlíti a két nevet egymás mellett: Cursan és Árpád
(487) Anonymus is megemlékezik róla a hét vezér felsorolásánál, de
nagy diplomáciai óvatossággal, mert a "turul"-ok és "kurucsán"-ok
nem értették meg teljesen egymást. A hét vezér felsorolásában
ugyanis mint negyedik tagot a Kundu nevet említi és nem feledkezik
meg arról, hogy fiát Kursánt is felsorolja. Szem előtt tartva, hogy az
ősmagyarságnál a felvonulási, felsorolási, települési vagy az ülési
sorrend bizonyos törvényszerűség szerint történt --- mint azt
László Gyula oly nagy hozzáértéssel kifejtette - akkor okvetlenül
szemünkbe ötlik a hét vezér közt középen álló név, a Kündü vagy
Kundu, aki az ó-török vagy hún Napnak a nevét viselte és valójában
a tényleges, elsődleges király volt és tőle. jobbra a "j-bghu" és a "b
jghu" (jobbág - balág) foglaltak helyet egyenrangú felekként, de
ezért a "primus inter pares" első az egyenlők között - mégis a kündü



-a nap szimbólumát viselő névleges fejedelem (488). Anonymus
Kündü vezér neve után megemlíti a fiát, Kursánt, akinek a
szállásbirtoka a honfoglaláskor Ó-Buda volt, tehát az ország
közepe, sőt ennek a fia is, a szintén sólyom nevet viselő Kartal
birtokai még mindig, a település-történet tanúsága szerint, az
országközép. A kündü név török eredetét ma már senki sem vitatja.
A turfám ó-török szövegekben is mint nap szerepel (489). A
kazároknál ő előtte vitték a napkorongot, mint a névleges napkirály
szimbólumát és minden; bizonnyal ez lett volna magyar földön is a
helyzet, de az Árpádok már az egyenesági öröklődéssel adták át a
trónt fiaiknak, mellőzve a török ősnépek oldalági, nagybátyai
öröklődési rendjét(490).
Hogy a magyar krónikákban nem szerepel a Kursán név, az
krónikásaink egyszerű, alkalmazkodó óvatosságán múlott, hogy a
"turulok" vonalát semmiféle mellékági törekvés ne zavarhassa. A
korabeli krónikákban -- Anonymusra gondolok -a Turul sincs
megemlítve, ami viszont abban leli magyarázatát, hogy Szent István,
aki Patrona Hungariaenak ajánlotta fel országát és az ő képét tette
zászlajára, nem tartotta kívánatosnak, hogy az ősi Turul
"totemjelvény" vagy nemzetiségi szimbólum, mint pogánykori
hagyomány szerepeljen és így jó időre tilalmazták a név használatát.
Ezért, feltűnő, hogy bár a Turul, ősi soron számon tartott
eredetlegendánk legszentebb madara mégis csak 1237-ben fordul
elő mint birtoknév, mint személynév pedig 1239-ben és akkor sem
királyi vér, hanem csak a zalai vár Csanád nevű jobbágyának a fia,
Turul viselte (491). Pár évtizedes eltolódással ugyanez a helyzet a
kerecseny névvel is. 1255-ben fordul elő, mint gelsei Rajk birtokának
a neve és csak 1274-ben fordul elő, mint személynév, bár előkelőbb
környezetben, "Kerecsen - homo regisis", királyi ember (492). Ettől
kezdve azonban a Kerecseny nevű falu- és családnevek sokkal
gyakoribbak, mint a turul jelképesek (493).



A Kurusán - Kerecsen közti hangtani különbségekre kár szót
veszíteni, hiszen ha az orosz "guruson" elfogadható alap lett volna a
finn-ugor elmélet szempontjából, akkor a kurusán sokkal közelebb
áll hozzá. A különbség a kettő között csupán annyi, hogy a
"guruson" létezését maguk az ornithologusok vonták kétségbe és
így a finn-ugor "hangtörténelmi fázisokat" nyugodtan
alkalmazhatjuk az ősi törökös kursánra. Egyébként a kiejtési
rejtelmekbe burkolt szavak, amelyek a Kínai Annalesek-ben a hunok
történetéből fennmaradtak, megemlítik a húnok fejedelmének nevét,
amely nem személyt, hanem tisztséget jelöl és ez Shiratori szerint:
Ku-sa-han - királyi cím (494). Szerinte a koreai félszigeten még ma
is "kursán" a fejedelmi, vagy királyi cím. S miután a vadászmadár
totemjelek révén a kínai fal tövéig jutottunk, nem érdektelen
megjegyezni, hogy ugyancsak a tudós sinológus adata szerint a
királyfit, ifjú fejedelmet a hunok kínai átírásban Shao-wa - Csoba
Csaba névvel jelölték, amelynek pontos jelentése "sas-, vagy
sólyomszerű madárfióka" (495).
Elfogadva a kerecseny madárnév szerepét őstörténelmünkben,
lényeges lépést tettünk népünk ősi szokásainak megértésében is.
Ősapáink a solymászatot magukkal hozták Ázsiából és kedvtelésük,
a kellemeset a hasznossal egybekötve, évszázadokon át bizonyos
misztikummal vette körül a madarak nevelését. Tévedés lenne
elfogadni Kéza Simon ama állítását, hogy a "krecseth" madarat
valahonnét úgy hozzák, mert a középkori Magyarország majdnem
kétharmadát betöltő erdői, lápjai, mocsarai nyugodt költő teret adott
ennek a rokonszenves vadászsólyomnak. A magyar ornithológia
művelői Magyarországon 1949-ben is közöltek szaklapjukban
kerecsensólyom fészkeket. Agárdi Ede megfigyelése szerint,
Bátaszék mellett az erdős terepen, a Mecsek hegység
nyúlványaiban, találkozott a kerecsensólyommal. L. Antal pedig
szinte az, ősi magyar rajongás hangján újságolja: "A kerecsensólyom



előszeretettel keresi fel a dúsnövényzetű, öreg, magas fákból álló,
erdőkkel, borított kisebb-nagyobb Duna-szigeteket, Palánka és
Temeskubin között ... Erős szélben egészen alacsonyan, közvetlen
mellettem szállottak... A kirepült fiókák száma 4-5" (496). Ugyanezt
a hírt adja Merőn F. is a Vértes hegységből. Egyetlen év
megfigyelése csupán, amit elfogadhatóvá tesz a feltevés, hogy
népünknek a középkorban sokkal nagyobb lehetőségei voltak
sólyomfiókákat szedni a fészekből és a június-júliusban már
tollasodó példányokat hosszú és türelmes idomítással előkészíteni a
karácsonyi vadászatra.
A solymászat középkori elterjedéséről már többször tettünk
említést. Maguk a magyar keresztény papok is foglalkoztak ezzel a
vadászati ággal, bár az inkvizíció törvényei tilalmazták (497). A
"Falconarii", a solymárok, vagy madarászok (aucuparii, aucupes)
külön foglalkozási ágat alkottak és saját ispánjaik voltak. II. András
egyik 1231-évi oklevele szerint a szatmári Madaras-falván a királyi
solymároknak kötelessége volt az állatállomány ellátása mellett, a
kékesi erdő felvigyázása és a széna gyűjtése. Voltak királyi
solymárok még Tordán és a Bodrog-megyei Gyopol községben is a
13. század folyamán. Buda közelében Solymár volt a falujuk, míg
Pozsony megyében Solymos-Karcsa, Nyitrában Halla falva. Voltak
Liptóban is solymárok, akik a király birtokát képező falvakban laktak,
Hevesben pedig Domoszló falván éltek nagyobb csoportban. De
nemcsak a királyaink, hanem az egyháziak is tartottak solymárokat.
Így adott II. Béla 1138-ban a dömösi prépostságnak négy solymárt,
akik a papság solymait gondozták. Volt a Csanád nemzetségnek is
solymárfalva Sonkolyoson és a Bertény nemzetségnek a
biharmegyei Solymos faluban.
A solymászat ilyen országos elterjedtsége mellett a kerecseny
avatás napja valóban országos ünneppé változott. Mélyebb
jelentőséget azonban sokkal messzebb kell keresnünk az ünnepnek,



mint az egyszerű kellemest és hasznost összekötő népi szórakozás.
A sólyom madár a Mezopotámiáig visszanyúló nap-kultusznak a
madara volt. Az ősi, legrégibb és szinte a teremtés hajnalának
derengő tisztaságát idéző sumir világ ötezer éves távlatából ragyog
a minden életet és jogot jelentő Samas isten, akinek a papjai
kezdetben maguk a királyok, később a sámánok és madaruk, a
sólyom. Csupa szimbólum az "animizmus", a sámánhit jegyében. A
nap, mint mondtuk, decemberben; a "solsticio" naperő forduláskor a
régi hit szerint megújul saját erejében. Ilyenkor viszik és röptetik
feléje a fiatal sólyom madarakat, akik eddig bőr-szemellenzőikkel, a
sötétség rabjai voltak, most a fény forrása felé röppenhetnek,
magukkal víve többezer éves kultusz ismeretlen áldó imáit, amelyek
a sámánok ajkáról elhangzottak. Ezt az ünnepet nevezte a pogány
papság, a sámánok rendje kerecseny ünnepnek, mely a mai
karácsonnyal időben is egybeesik (498).
A karácsony tehát az ősi hitvilág mélyértelmű és a sámánok által
megáldott napmadarak ünnepe. Érthető tehát, ha tilalmazták a
sólyom áldását, hiszen a kereszténység nem tudta saját képére és
hasonlatosságára átformálni, mint annyi ősi pogány szokást. Az
inkvizíció küzdelmét e téren ismerjük, pedig még a kereszténnyé
vált magyarok papjai is találtak maguknak formulát, az ősi
sámánáldások helyett (499).
462 HIRTH: Sinnologische Beitraege stb. 251-2.
463. V. ö.; Jegyzőkönyvek: Guthai Zub pere.
464. U. o.: Olhod fia Boksa pere.
465. U. o.: Ebed sámán pere.
466. U. o.: Kopasz sámán pere.
467. Kassai kódex: 1267. n. 1.
468. V. Q.: Jegyzőkönyvek: Chiko sámán pere.
469. V. ö.: Jegyzőkönyvek: Undo sámán pere.
470. U. o.



471. U. o.
472. U. o.: Badur sámán és társai pere.
473. U. o.: Boksa sámán pere.
474. SCHENK J.: ,,Magyar solymász madárnevek". Aquila. 1938.
348. old.
475. Gobócz Z.: "A magyar őshaza és a nemzeti hagyomány".
Nyelvtudományi Közlemények. 1917. 184.
476. U. o. 196.
477. SCHENK J.: i. m. 412.
478. Jerney J.: Új Magyar Múzeum 1850. 256.
478/a. SCHENK J.: I. m. 335.
479. CZUCZOR G.: "Kerecsen és Kerecset". Új Magyar Múzeum
1859-355.
480. KUÚN G. gr.: "Relationum Hungarorum cum oriente
gentibusque orientalis originiális historia antiquissima". Caludipoldi,
1852. - 95.
481. SCHENK J.: I. m. 335.
482. BÁLINT G.: ,,Párhuzam a magyar és mongol nyelv terén". 1877.
483. SELEVIN V. A.: ,,New data on distribution of birds in western
Altai". ,,The article is based upon the personal observation of the
autor, on river basins of Ouba, Oulba and partly of CHARYSH".
(Bul1etin de 1`Université de 1'Asie Centrale. Taskent. 1935.)
484. STEGMANN B.: ,,Beitraege zur Ornithofauna der Cis-Altai
Steppe". (URSS. Tud. Ak, Közleményei 1928).
485. V. ö. 483. jegyzet, 124, oldal.
485/a. SCHENK J.: I. m. 324.
486. ROHELM G.: "A kazár nagyfejedelem és a turulmonda".
Etnografia. 1917. 58.
487. MIGNE PP. GG. 109. kötet 886. év. Georgius Monachus szerint
a császár megbízható vezérét, a "kemény" Nicetot küldte a magyar



vezérekhez, Árpádhoz és Kursánhoz (Arpade et Cursane), hogy
rávegye őket a bolgárok elleni harcra.
488. ROHEIM G.: I. m. 43.
489. GABAIN: I. m. 92. oldat.
490. Bíborban született Konstantin tudósítása a besenyők öröklési
rendjéről (Mígne PP. GG. 117 kötet 311. col.).
491. KOVÁCS N.: "Betűrendes népmutató Wenzel Gusztáv Árpádkori
'Új Okmánytárához". Budapest, 1899. 125.: ,,Turul filius Chunad
Jobagionis in castro Zalad". Czinár: ,.Index alphabeticus Codicis
diplomatici Hungariae". Fest, 1866. 49. oldal.
492. "Kerechen possesio..." Kovács: i, m. 362 és "Ladislaus filius
Oguz etc..." Czinar 14L: i. m. 233.
493. SZAMOTA L: "Oklevélszótár" egész sor Kerecset és Kerecsen
családnevet sorol fel az előbbiekben említett gyűjtemények mellett,
ahol a 13. század óta nagyon sok Kerecsen helynévi előfordulással is
találkozunk.
494. SHIRATORI: i. m. 14 és 25. oldal.
495. U. o.: Shao-wa: "Name der Falken- oder alderartigen Vögel"
22. oldal.
496. Kerecsensólymok fészkelése a Mecsekben, Vértesben, és
Fehéregyháza környékén. Aquila, 1949.
497. Már a szabolcsi, Szent László korabeli zsinat (1089) tilalmazza
a papok számára a vadászatot, később, 1238-ban, kifejezetten a
sólyomvadászatot ("Monita magistri Pauli".).
498. Dr. Baráth Tibor montreali egyetemi tanár szíves közlése.
499. ,,Benedictionale Ecclesiae Romanae". Róma, 1678. "Benedictio
avorum" cím alatt.
XV.



AZ IRÁSTUDÓ- ÉS REGŐS-SÁMÁN
Ázsiai örökségünk legszebb kultúremlékét, a rovásírást, krónikásaink
tudósításaiból ismerjük (500). A Túróczi-féle krónika ugyancsak a
székelyek írásának tulajdonítja ezt az Európában addig ismeretlen
írást, bár a hitvédelmi perek szórványadatai valóban zömében Erdély
területéről származnak, akad zalai és somogyi sámánok körében is
írástudó. Turóczi adatát, mint láttuk, részben az "Ős-Gestá"-ból
vette, amelyet szerinte "Scythicis litteris" - skyta betűkkel írtak,
"botok bevagdosásának művészetével élve" (501). Írtak az ősök
egymásnak üzeneteket és leveleket is. Bonfini megerősíti ezt az
adatot és részletezi az ősi "rovott betűk" jellegét azzal, hogy "scyta
betűik vannak, amiket nem papírosra írnak, hanem a legrövidebben
fába vésnek (bevágnak) és kevés jellel, sok értelmet fejeznek ki
vele" (502). Bonfini kétségtelenül a magánhangzók hiányára utalt a
megjegyzésével, hogy "kevés jellel" élnek. A keleti ősi nyelvek
sajátsága mint tudjuk, valóban fellelhető az ősi magyar rovásírásban
is.
A legelső sámánper, ahol a rovásírás első ízben szerepel, annyira
töredékes, hogy a pontos évet csak megközelítőleg lehet
kiszámítani. A pert ugyanis Moys nádor vezette és az "inquisitor
Ungarie" neve ismeretlen. Miután Moys a királyi családdal
rokonságban élő, Monoszló nemzetség tagja, két ízben is szerepel,
mint nádor, két nemzedékben az apa. I. Moys még a tatárjárás előtt,
II. András idejében, és a fia II. Moys, 1270 végén, mint V. István
udvarnagya. A két időpont között tehát meglehetős nagy időköz
tátong és ha figyelmesen összegezzük adatainkat, rájövünk, hogy II.
Moys nádor majdnem minden esetben Simon fráterrel szerepel
eretnekkutató útjain, akiről majdnem mindig megemlítik a
jegyzőkönyvek tartózkodási helyét, a budai Szent Miklós kolostort
és egy ízben sem mondják őt "Magyarország inkvizítorának". Ezek
alapján a jegyzőkönyv dátumát a tatárjárás előtti évekre,



pontosabban 1228-1233 közé kell tennünk, mert I. Moys ezekben az
években viselte Magyarország palatínusi tisztjét (503).
Ez a legkorábbi adatunk ezek szerint a rovásírásról az 1230-as évek
legelejéről származik és a jegyzőkönyvekben egyike azoknak a
pereknek, ahol egyetlen tanú sem jelent meg, mert a vádlott, a
Somogy-megyei Füred falu Abaded nevű sámánja, már annyira öreg
és tehetetlen vak volt, hogy a bizottság - valószínűleg szánalomból
- szegényes "remeteségében" személyesen felkereste. Mint a
jegyzőkönyv szavai mondják: átadva neki a, botokat "cum litteris
vulgo bitik dictis" (504), vagyis a népi nyelven ,,bitik"-nek nevezett
betűket vaksága ellenére nagy könnyedséggel olvasta le, ujjaival
tapogatva az írást.
Magyar nyelvünk tehát már a 13. század elején "bitik"-nek nevezte a
betű "rovásos" alakját. Kultúréletünk ősi, hunokkal együtt töltött
korszakából kaptuk ezt a szót, mely a K. e. első évezredre vezethető
vissza Shiratori alapján, aki a Kínai Annalesek ősi "hiunghu" - hun
szavait elemezte. Szerinte az ősi kínai írásjelekkel rögzített és
"piteh"-nek ejtendő szót a hunok idejében még "pi-tek" vagy "pi
tik"-nek mondották és jelentése: írás (505). Kök-türk nyelven is
hasonló szót jelez a "bitig" (506). Miután a kínai nyelvben az
írászerszámot, az ecsetet "pit"-nek nevezik, maga az írás eszköze
jelzi, annak eredményét, a "festett írást". A rovásírás betűit azonban
nem ecsettel, hanem valami vágó, éles szerszámmal rögzítették;
továbbvíve gondolatmenetüket, elfogadva Klaproth adatait az ujgur
"bicsik" - kés és a mandzsu "bicse" szavakról, megtaláltuk a
rovásírás írószerszámát is a magyar "bicsak", vagy "bicska"
szavunkban (507). A turfáni ó-török szövegekben is előfordul a
"bics" - kés szó (508).
Az említett Abaded vak sámán szövegei egyébként a betegségek
démon Jairól és gyógynövények neveiről szóltak. A sámánok egész



soránál találkozunk ezekkel a "pálcákkal", vagy "botokkal",
amelyeken a gyógynövények nevei vannak felróva. Miskei Benedek
sümegi várkatona vallja Degesd sámán elleni perben, hogy van neki
"egy csodálatos botja, amelyen titokzatos jelekkel a varázsfüvek
nevei szerepelnek" (509). Látód fia Honis sámán "famulusa"
Harsány pedig nyilaira jegyezte fel fontosabb adatait a
gyógynövények bőséges sorából (510).
1245-ben az erdélyi Csele fia Gogán elleni per jellegzetes tanúja, a
tövisi plébános, apró részletességgel mondja el, hogy a vádlott,
amikor beteg apja ágyánál megjelent, nem tudta elkerülni, hagy a
pap kíváncsiságát ki ne elégítse. A kérdések egyike a sámán
tegezében levő rovásírásos pálcákra vonatkozott. A fiatal sámán
eltitkolta mesterének, valami "nagyon öreg papnak" a, nevét, aki a
botocskára felrótta a betegségdémonok és orvosságszerek neveit.
A pap nógatására, hogy olvassa el a neveket, a sámán határozottan
ellenszegült (511).
A gyógyítással foglalkozó sámánok természetszerűleg, a számukra
annyira fontos neveket könnyen rótták botocskákra, de néha
hosszabb szövegeket is kellett rögzíteniök azoknak akik a nép ősi
legendáinak, énekeinek ébrentartásával foglalkoztak, mint a
"regősök", vagy ahogy a jegyzőkönyvek több ízben említik, a
"jaculator"-ok, a nép szórakoztató énekesei, trubadurjai.
A jegyzőkönyvekből nehéz kiválasztani a regősöket, mert a
népszórakoztató tevékenységükért kimondottan nem zaklatták őket.
Néha nevük, "regős'', hívja fel rájuk a figyelmet, viszont sem a
vádban, sem a tanúvallomásokban nem esik említés a nép ősi
énekeseinek, legenda recitálóinak, mesemondóinak szerepéről.
Néha pedig egészen más természetű vádak és vallomások
tömkelegében, egy-egy elejtett mondat minden kétséget kizáróan
mutatja, hogy regőssel állunk szemben.



A "jaculatorok", népet szórakoztató vándor énekesek, regősök már
Szent István korából ismertek. Ősi történelmünk dicsőségét,
eredetlegendáinkat, pogány elődök meséit, kedvenc énekeiket már
akkor "per domos et tabernas cantando" házakban és korcsmákban
énekelve, kivívták maguk ellen a szent király nemtetszését, aki az
esztergomi Szent Lázár kórház felügyelete alá rendelte őket. Ez
annyit jelentett, hogy "Szent Lázár szegényei", vagyis bélpoklosok
jelzőjével illették őket (512). A nép félelme a bélpoklosoktól,
leprásoktól jó időre kiközösítette őket az emberi közösségből.
Regős névvel a periratokban első ízben 1228-ban találkozunk, a
Deés melletti Ilmod patak partján remetéskedő sámán személyében,
akinek a nevét csak azért jegyezték fel az inkvizítorok, mert egy
"ismeretlen betűkkel írt" Szent Elek legendát találtak nála (513). Az
egyszerű adatot nem kíséri semmiféle magyarázat és így joggal
feltehetjük, hogy a vádlott nevének sajátossága alapján vagy
énekelve, vagy recitálva, esetleg valami zenei készséggel kísérve
álmélkodtatta, vagy bűvölte el hallgatóit, a koldus sorsot választó
királyfi életének eseményeivel. Fuvoláról is történik említés két
"jaculatores pagani" pogány regősök, Berze és Miklós esetében, aki
pünkösd, ünnepén a Tolna megyei Tenguld faluban szerepelnek az
ott lezajlott 1256 évi népünnepségeken (514). Mint ,,regwes bachi"
regős bácsok, intettek meg Bő fia Zordon és Kendje fia Kundua
gömöri kúriális bíró, István comes által Bacsunatelkén azzal a
váddal, hogy a tabernákat és házakat látogatják énekeikkel és hogy
"non jejunanat sabbati" - nem böjtölnek a szombati napokon.
Feljegyzik róluk, hogy fuvolájukkal kísérik énekeiket és Zordon
zenéje "sokakat extázisba, sőt őrületbe ragad" (515).
Regősök, vándorlantosok az 1268-ban Sárospatak környékén
gyanús elemek közé keveredett Samator, Chaaka (Csóka?) és
Delend "jaculatorok" is. Gergely prépost azzal vádolja őket, hogy
meghamisítják a dicsőséges nemzeti ősök tetteiről szóló



hagyományokat, a keresztényeknek régi pogány nevet adnak és
éjjelente tüzek mellett ülve éneklik a pásztornépeknek, az istentelen
pogány szokásokat(516). Bár a vád elhangzott, nem büntették meg
őket, mert a végzés szerint ügyük: "benigne interpretandum", vagyis
jóindulatúan kezelendő (517).
Ugyanebben az esztendőben Ják mester és Vasvári László
esztergomi perjel, mint inkvizítor, vezetnek vizsgálatot Kayul fia
Miklós és Tarr fia Gábor ellen azzal a váddal, hogy meggyalázzák
egyes nemzetségek régi dicsőségét, másként mondva el
történetüket mint azt a nép ismeri, legendáikban pedig "régi pogány
istenek neveit is említik, akiknek az elfeledése a keresztények
kötelessége" (518). Vádlistájuk folytatódik azzal a szokatlan
megjegyzéssel, hogy a gyermekeket megtanítják a "tüzes
praktikákra, hogy a kutyák ne ugassanak" (519).
II. Moys nádor és Simon fráter, a Szent Miklós kolostor perjele előtt
megjelent Regwes és Sama "jakulatorokat" is hasonló vádak illetik
"sok pogány dolgot mesélnek a hallgatóiknak énekelve a régi
históriákat azokból az időkből, amikor a népek még nem voltak
keresztények". A kihallgatott nyolc tanú mindegyike elismerés
hangján emlékezik meg szórakoztató szerepükről amely "régi
vadászok és dicső katonák történeteit" varázsolta vissza a múltjába
merengő falu népének (520).
A regősök-"jakulatorok" többnyire emlékezetből énekelték, vagy
mondták a rigmusos szöveget, de vannak adataink arra is, hogy
néha botocskákra rótták és onnét olvasták fel a népnek. A fiatalkorú
Uvu sámán pálcikáiról tanította a fiatalságot az énekek szövegére.
Az írás művészetét, az ősi rovásírás betűvetését is tanították, mint
látjuk a bakonyi makkoltatók "ludi magister" Degesd sámán peréből
(521). A makkoltatókat kísérő regös-sámánok kultúrtevékenysége
tehát, az ázsiai írásbeliségünk megőrzésében is szerepet játszik.



A népi szórakozások legnépszerűbb változatai kétségkívül a Szent
László-nap és a Pünkösd táján tartott lovasversenyek voltak.
Részben a gyorsjárású, mokány magyar lovak kitartását, részben a
lóidomítást, szilaj lovak nyeregbe törését vállaló ősi csikós
legényeink ügyességét tették ezzel próbára nagy vigadalommal és
népi sokadalommal egybekötve.
Az inkvizíció során ezeket a lovasversenyeket hivatalosan csak
akkor üldözték, ha a győztes "zentlaslow" viselkedése botrányt
okozott, vagy ha a futtatás alatt - több ilyen eset akadt - halálos
kimenetelű szerencsétlenség történt. A hosszadalmas
tanúvallomások csak töredékes képet adnak egy ilyen verseny
lefolyásáról, s amit a mellékmondatokból összegezni lehet, a
következőkben foglalhatjuk össze: A verseny csak a sámánok által
ellenőrzött lovak, kifejezetten a mének hátán történhetett.
A győztes egy álló évig, a legközelebbi verseny napjáig "zentlaslow"
nevét viselte, nem kellett dolgoznia és a többi résztvevők egyforma
arányban járultak hozzá eltartásához. A "zentlaslow" mintegy királyi
udvart vezetett, legalábbis saját "jaculator"-ja, regőse volt, aki
mindenüvé kísérte és hirdette, énekelte gazdája győzelmét. A
győztes lovat ,,idkon"-nak nevezték és többé nem szabadott
futtatni" hanem a sámánok egy részt levágtak a farkából és farára
csapva szélnek eresztették.
A Szent László-kultusz eme népszerű változata kétségtelenül
nagyon sokáig ébren tartotta az ősi soron örökölt ázsiai
lovasszokások egyikét, némileg már keresztényi mezbe burkolva
azzal, hogy a nagy lovagias király nevével kapcsolta össze a
győztesek dicsőségét. Egyben éppen a versenyekre kiszemelt lovak
kiváló teljesítményét is figyelembe véve, nemzeti állatállományunk
minőségi feljavítását is célozta, ha nem is tudatosan, de annál
eredményesebben. Azzal, hogy az "idkon"-nak a nyertes ménnek



szabadságot adtak, hogy a szerte-széjjel legelő ménesekhez
csatlakozzék, akaratlanul is hozzájárultak az egészséges
tenyészállatok vércseréjéhez.
Ompudus mester és Sycardus magyar Domonkosrendi
tartományfőnök vezették le a királyi besenyők kondás falvainak
"főpapja", Boksa ellen azt a pert, ahol segédei a "diaconi" Bathu r,
Delko és Nyest (Nywst) kerültek vád alá, mert Ludvég királyi
jobbágy Keresnuk nevű villájában László-versenyt tartottak és a
győztes Mihály nevű legényt felavatták "királlyá", aki egy évig
részegeskedett és főképp - emiatt kerültek valójában vád alá az ő
biztatásukra nem fizette meg a veszprémi püspöknek a köteles
tizedet. A vádlottaknak a "zentlaslow" helyett is fizetniök kellett
(522).
Márkus nemes úr Pusztavér nevű birtokán a lovat nyeregbetörő
Sámson csikós olyan szerencsétlenül esett a földre, hogy nyakát
szegte. Özvegye kérésére Ják mester és László fráter vizsgálatot
indítottak Menfeje sámán ellen, aki az egész verseny rendezője volt
és az özvegy valószínűleg vagy részrehajlással, vagy hanyagsággal
vádolhatta. Az ügy szokatlanul végződött, a jegyzőkönyv tanúsága
szerint, mert az inkvizíció a nép méltatlankodása miatt "elhagyott
ügy"-nek nyilvánította az esetet (523). A közfelháborodást tehát
maga a bizottság is jogosnak tekintette, hogy az eljárást
felfüggessze és egyben mutatja a lovasversenyeket szervező
sámánok töretlen tekintélyét, elfogulatlanságát.
II. Moys nádor és Simon fráter a Fertő-vidéki Monok és Leved
sámánokat idézték meg 1278-ban, amikor kivizsgálták egy Rajk
nevű nemesi származású "zentlaslow" halálát, aki szintén lóverseny
halálos áldozata lett. A sámánok vallomása szerint a ló teljesen
egészséges volt és semmiféle "ördögi praktikával" nem volt
előkészítve versenyre. Ezt az ügyet egyébként a halott rokonsága



kérésére újabb vizsgálat alá vették, de eredményét nem
ismerjük(524).
1292-ben Ladomér esztergomi érsek kérésére Kelemen budai perjel
vád alá fogta Márkus fia, Jóska "zentlaslow" kíséretéhez tartozó "I
grew c" nevű "jaculatort" aki gazdájáról olyan hőstelteket énekelt,
amelyek csak "dicsőséges szent elődeink életében történtek meg a
pogány kunok elleni harcokban" (525). A sokat sejtető vád talán a
Szent László legenda-kör valamelyik részletét idézhette, amit a
szabad fantáziájú regös átszínezett Jóska csikós hőstettévé. A
tanúvallomásokból semmi újat sem, tudott meg a vizsgáló inkvizítor,
aki tehát egyszerűen "szerénységre" inti a regöst. A pünkösdi
királyság népi szokásának sok változata között tehát a lovasverseny
e jellegzetes formája is szerepelt. Mint minden ősi népszokásnál,
úgy itt is bizonyára voltak visszaélések és eltorzulások, amelyek az
egyházi és világi hatóságok állandó tilalmát vonták maguk után. De
a sok üldözés és fenyítés után is fennmaradt, mint azt egy Ipolyi
által idézett pünkösdi versike mutatja a múlt század végéről:
"Mi van ma, ma van ma, piros pünkösd napja,
Holnap lesz, holnap lesz, a második napja.
Jó legény, jó legény! Jól meg fogd a kantárt,
Ne tipord, ne taposd a pünkösdi, rózsát. . ." (526).
A foglalkozással összefüggő népszokások során a "halászáldás"
vagy "gyűrűdobás" szertartásairól is maradt nyom a
tanúvallomásokban. Ritka eset, hogy olyan nagyfokú elfogultsággal
vádoljanak sámánt, mint Turulkun özvegye vádolta Bodor fia Cseb
halászmestert, mert őt okolta férje haláláért, amikor a Dunába
hajított gyűrűért vízbe ugorva nem jött fel többé. Ezt a szertartást a
tanú szerint Péter apostol ünnepén tartották, tehát itt már
kétségtelenül a kereszténység hagyományos ünnepébe való
bekapcsolódásról van szó. Szent Péter - a halászok védőszentje



ebben a korban lesz népszerűvé Magyarországon. A "halászgyűrű"
kultusz is vele van összefüggésben.
Turulkun özvegye megidézteti Vubul királyi halászt is tanúságtételre,
akitől arról értesülünk, hogy a halászok bizonyos "mondókákkal"
kezdtek munkájukhoz. A vízhez érkezve négy kavicsot dobtak a
víztükörre négy világtáj irányában, miközben "varázsszavakat"
mormoltak: "Akié a mindenség, azé a víz, akié a víz, azé a hal és te
adj nekem haladból, akié a víz, mert megkértem azt, akié a
mindenség, hogy adj az embereknek enni
A négy világtáj felé dobás és azt követő "mondóka" már egészen
keresztény jellegű (526-a).
500. Kéza krónikája (I. cap. 4.) "Blackis commixti litteris ipsorum uti
perhibentur" szerint tehát Kéza nem volt tisztában az ősi írás
jelentőségével és úgy tudta, hogy a rovásírás használata tilos volt.
Turóczi pedig (I. cap. 24.) a székelyekről, mint a hunok utódairól
említi meg a rovásírás használatát: "characteres quosdam ligno
sculpit et talis sculpturae usu lítterarum ad instar vivit..." Túróczi
idejében a székelységnél tehát még szokásban volt a fára vésett,
(rótt) "character", vagyis betű, amelyet írásra használtak. Bonfini
"litteras scythicas", vagyis szkíta betűknek tartotta a rovásírást,
amelyeket "fába metszenek és pár jellel nagyon sok értelmet tudtak
kifejezni vele". Oláh Miklós egri püspök szintén ismeri a rovásírást és
részletezi. Bizonyos jeleket metszettek be fabotocskákra és ezeket
(a fabotocskákat) hírnökök helyett, a barátok és szomszédok, mint
levelet használták. ("Olohius Nicolaus: "Hungaria". Kollányi kiadás.
195.) A legelső tudományos rovásírás ismertetése egyébként
Telegdi János püspök "Rudimenta priscae hunnorum linguae"
(Lugdunia Bataviorum 1598.) című munkájában jelent. Szamosi:
"Analecta Daciae" (Patavice 1593) is foglalkozott vele. Egyébként a
rovásírás kérdése egész irodalmat termelt és a legutóbbi időkig



sokan foglalkoznak vele, főképp az emigrációs magyar történészek
között. A leglényegesebb azonban Kéza állítása, hogy a rovásírás
használata tilos volt: ,.Litteris ipsorum utiperhibentur."
501. Turóczi szavai: "...in baculorum excisionis artifícío, dicarum ad
instar utuntur".
502. Bonfini szavai: "...litteras scythicas habent, ligno excidunt.
paucis notis multa sensa comprehendunt".
503. Hazai Okmánytár. VII, 51. Eszerint az okirat szerint: "Cum Moys
palatínus..." 1234-ben halt meg.
504. Kassai kódex: I. Moys nádor inkvizíciója Abadéd ellen. Kb. 1232
körül.
505. SHIRATORI: i. m.: "Pi-teh - Schrift. Die Zeichen (két kínai
szótagkép) werden jetzt Pi-teh ausgesprochen, aber sie müssen
früher Pi-tek, oder Pitik ausgesprochen worden sein. Im
Turkmenischen (ó-török) heisst "Schrift" Bitig, "schreiben" Biti.
(Radloff: "Die alt-türkischen Inschriften der Mongolei". 142. old.) Auf
mongolisch heisst es Bicsik. . ."
506, KLAPROTH: ,,Die Sprache und Schrift der Uiguren". 23. old.
szerint ujgur "betű" - bicsik; mandzsu - bicse.
507. A magyar "zsebkés" a nyelvújítás óta szerepel az irodalmi
szóhasználatban, de a népnyelv ma is "bicskáról", sőt "bugyli
bicskáról", vagy egyszerűen "bicsakról" tud.
508. GABAIN A.: I: m. 69. Shiratori egyébként kiegészíti és
összegezi véleményüket a következő megállapításával: "Diese
verschiedenen Benennungen solten alle von türkischen Biti
(schreiben) herkommen". I. m. 1. A "betű" szó bolgár-török eredetét
egyébként a finn-ugorista irányzat elkötelezettjei is elismerik. Ősi,
turáni népeket egybefogó szó ez, még az 1300-as évek elején írt
"kun Rejtvények" között szerepel egy tréfás talány, amely azt
mutatja, hogy a kun nyelv is nemcsak így nevezte az írást, mint mi,
hanem ugyancsak fára, ágacskákra, vesszőkre ,,rótta" betűit: "Biti,



biti, bitidim, Bes agacska bitidim" - Betű, betű, betűztem, öt
ágacskát betűztem. . ." V, ö, gang: über die Raetsel des Codex
Cumanicus. 33.
509. V. ö.: Jegyzőkönyvek: Degesd sámán pere.
510. U. o. Honis sámán pere.
511. U. o.: Gogán sámán pere.
512. Pozsonyi krónika (Toldy F. kiadása, 1895.) I. I43.
513. Kassai kódex: Anno 1228, n. 9. "...legenda sancti Alexi dicta".
514. U. o.: anno 1254. s. n.
515. U. e "...artam suam cantandi et ludendi exercendo audientes in
amenciam verti possent..."
516. Kassai kódex: anno 1268 "Inquisitio Potochiensis".
517. U. o.
518. V, ö.: Jegyzőkönyvek: Kayul fia Miklós pere.
519. "...ne tani latrent".
520. Kassai kódex: anno 1273. ". .. historiae venatorum et gloriosum
militum".
521. U. o. Anno 1257.
522. V ö.: Boksa sámán pere.
523.."Propter indignationem populi..." Anno 1257. No. 12.
524. U. o.: Anno 1278.
525. "Inquisitio Ladomeriana", Anno 1292.
526. A lovasversenyekkel, főképpen a "pünkösdi királyság"
formájában, hosszadalmasan foglalkozik Ipolyi II. 53-56 old.
Szerinte a Csallóközben, Nógrádban, Csömörben stb., még a 17.
század végén is divatozott a jelzett népszokás, részben erősen
tilalmazva az egyházi hatóságoktól. Citálja a jelzett szöveget is
Szabó K. "Új Magyar Múzeum" I. 575.
526/a. Kassai kódex: Anno 1258.



XVI.
A GYÓGYÍTÓ SÁMÁN
A "sámánok" az áldozati szertartásokon, sorskutató jövendöléseken
kívül az, emberi és állati betegségek gyógyítását is gyakorolták
(527). Mondhatnánk, hogy a 13. század második felében szinte már
majdnem kizárólagosan csak ezt a másodlagos tevékenységet
végezték és így cseppet sem meglepő, ha 83 jegyzőkönyvnek
majdnem mindegyike kuruzslással, engedély nélküli gyógyítással,
bűbájossággal stb. vádolja a sámánokat. A hitvédelmi, inkvizíciók
hovatovább már csak a királyi, vagy városi "fizikusok"
érdekvédelmeit szolgálták.
A 13. századi magyar egészségügyi fejlődésben kétségtelenül nagy
megtorpanást jelenthetett a tatárjárás. Utána már a salernói és
párisi egyetemeken végző orvosok, legalább a nagyobb városokban,
úgy ahogy, ellátták a legszükségesebbeket (528). Nem is annyira az
orvosok mennyiségét, hanem minőségét bírálta Paulus Hungarus,
aki maga is szembetegségben szenvedett (529), mint annyi
középkori szerzetes és inkább értékelte az ősi soron megmaradt és
lappangó, nemzedékről nemzedékre átmentett, talán évezredes
"arcanumok"-at egy-egy gyógyfű keverékről, csonthegesztésről,
friss legelőn felfúvódott szarvasmarhák "köpölyözéséről". Az
egyszerű nép félelemmel vegyes tisztelettel, de nagyobb
bizalommal volt ezekhez a sámánokhoz, mint az elméletileg talán
képzett, külföldi egyetemeket végzett orvosokhoz. Talán a beteg
kezelését övező titokzatos, mítikus cselekmények, a "ráolvasások"
mágikus hatása, a gyakorta alkalmazott vontatott, egyhangú,
litániaszerű recitálások, vagy kezdetleges zenei készségek
kerítették évszázadokat is átvészelő nimbuszt a nép egyszerű fia, a
gyógyító sámán köré. Sokszor "thaumaturgusnak", csodatevőnek
nevezik. Főképpen nagy tekintélye volt a "pásztorkodással",



halászattal és egyéb ősi foglalkozásokkal életüket tengető
sámánoknak.
A királyi fizikusok, mint II. András király híres orvosa, a Szentföldet is
járt és sok arab arkánummal megrakodott Sándor (530), a tudós,
ferences szerzetes létére orvosként működő János fráter (531) IV.
Béla családi orvosa, a mindig készséges Gellért mester (532), csak
pár esetben szerepelnek a sámánok ellen vezetett perekben.
Később a kun időkben, Ladolfus és Desiderius mesterek (533), az
olasz földről hozzánk származott Guarcián, de főképpen Kun László
orvosa Szakállas Lőrinc (Barbatus), aki a kunok között erősen
elterjedt vérbaj ellen küzdött, több esetben követeltek kemény
ítéletet a szerintük kuruzsló sámánok ellen.
A nép, a tanúvallomások szerint, nyíltan színt vallott, ha az inkvizíció
tagjai olyan kérdést tettek fel, hogy miért nem mentek az
orvosokhoz: a válasz szerint a sámán jobban érti a mesterségét.
Hogy az orvosokat mi vezette, hogy olyan határozottan igyekeztek
gátat vetni a sámánok természetes gyógymódszereinek, azt nagyon
könnyű elképzelni. Minden esetben olvassuk a kérdést, amit a
tanúkhoz intéz a vizsgáló bizottság: kért-e, elfogadott-e valamit a
sámán a beteg kezeléséért? A 83 jegyzőkönyv közül egyetlen egy
esetben hangzott el az igenlő válasz, Kelemen Márk ajkáról, a zala
megyei Szentgyörgy falván Degesd sámán ellen lefolyt perben: a
vádlott az elhullott állatok szarvait kérte és fogadta el (534).
A sámánok gyógyítási művészete egyéni volt, egyik a másikétól
elütött, bár mindegyik nemzedékről-nemzedékre, apáról-fiúra
öröklődött. Így volt ez Boksa fia Boksa esetében (535), ahol az egyik
tanú szerint a vádlott, hevített köveket dobált vízbe és a felszálló
gőzzel gyógyított reumatikus betegségeket. Négy nemzedéken
keresztül örökölte ezt a sajátos módszert, amelyben nagy szerepet
vitt a gőzölés után a "szénapakolás" is.



Ha figyelembe vesszük, hogy a négy generáció közel kétszáz éves
múltba nyúlik vissza, akkor a Szent István korabeli gyógyító
sámánok művészetét mentette át csak egyetlen család, a bakonyi
Boksák, a makkoltatók nemzedéke. A honfoglaló magyarság mozgó,
sűrűn vándorló életformája mellett, nagyobb felkészültség és
berendezés nélkül alkalmazhatta ezt az ősi izzasztó, természetes
gyógymódszert.
Az orvoslás művészetét a sámánok gyakorlattal adták tovább néha
fiaiknak, néha mint a periratok mondják: "famuli" segédek,
alacsonyabb rendű sámánoknak, mint a harsány, bács, regus,
magoc, ulu, kám, daru, boksa, bő, stb (536) Deleng sámán esete a
legjobb példa erre, akit 1268-ban Ompudus mester, Sicardus és
Scela fia Miklós kunbíró valóságos monstre perben vettek pergőtűz
alá a sárospataki várban. Itt szerepelnek regusok, bácsok, stb., akik
mind vallanak az ítélőszék előtt és beismerik, hogy "discendi causa"
tanulás kedvéért követték Deleng magócot gyógyító körútjain (537).
A gyógyításokat szakrális cselekmények, énekek, zenebonák,
ráolvasások kísérték, sarkokban, szögletekben és a ház körül
lármaverés, vagy ahogy a katolikus egyház alkalmazza még ma is,
az "ördögűzés" (538).
A sámán tehát néha született, néha "lett" azzal, hogy hívatására
felkészült valamelyik öreg, híres-neves mester mellett, apránként
elsajátítva annak tudását, arcánumait. Egy régi jogszokás, vagy talán
helyi rendelkezés szerint Veszprém környékén, Bakonyban és
Zalában, a "pristaldusok" (539) kötelessége volt szigorúan szemmel
tartani a családokban születendő hetediket, ha fiú lett. Magasabb
egyházi parancsra, személyesen kellett a "hetedik fiút" keresztvíz
alá tartania és ellenőriznie, hogy a sámánok hozzá ne
férkőzhessenek. Bolkhas Lóránt királyi jobbágy tanúsága szerint
Boksa mágus ellen 1252-ben Thepei (?1 Veszprém megyei



falucskában lezajlott inkvizíciós perben maga a tanú is köteles lett
volna sámán lenni az ,,isteni gondviselés szerint hetedik gyermek
lévén, és ezért a thepei pristaldus személyesen vitte a keresztelő
forrásra, amikor még az eszét használni nem tudta" (540).
A sámánkodásnak volt a régieknél egy egészen külön szava, a
gyógyítást körülvevő "ördögűzésnek" a megjelölésére: "sigér".
Értelme valójában a "tisztátlan, a gonosz" eltávolítása volt. Hogy ez
a szó a mai "zsiger" szóval azonos, ahhoz semmi kétség nem fér. A
sámán gyógyító tevékenységének alapeleme a tisztátlanság
eltüntetése és a gonosz szellemek elűzése volt. Ezt mutatja a
sokféle mosakodás, öblítés és egyéb mozzanatok a sámánhit
ceremóniáiban. "A tisztaság fél egészség" alapján állottak ezek a
természetes gyógymódszert gyakorló, sokszor a kuruzslás vádjával
illetett egyszerű emberek és magasabb orvosi felkészültség nélkül,
néha meghökkentő eredményeket tudnak felmutatni.
A perekben szereplő gyógyító sámánok elleni vádak alapján
megállapíthatjuk, hogy a diagnózis helyes megállapítására néha
egészen mai módszereket alkalmaztak. Győri Jakab ügyében
például szerepel a vádak között, hogy a beteg ütőerét tapogatta,
lázát mérte; füleit a betegek meztelen mellére hajtotta, hogy
szívverésüket meghallgassa, torokvizsgát tartott, sőt a szem
szivárványhártyájából igyekezett a betegség okát meghatározni
(541). Két sámánnő testvér pedig férjeikkel együtt sámánkodva, már
ismerték a vizelet-vizsgálatot, az ürülék sűrűségének foka szerint
következtetve különféle betegségekre (542). A kálnapusztai Lőrinc
fia Tuba, azzal botránkoztatta meg a keresztényeket, hogy "vizelet
vizsgálatnál az ürülék színe szerint" következtetett a betegség
okára, éppúgy, mint a Túróc megyei királyi hálósok falujának
mágusa, Bardus is (543). A mai modern diagnózis ily irányú eljárása,
akkoriban még a híres párizsi és salernói egyetemeken sem volt
ismeretes.



Az inkvizíció orvosainak célja, hogy elítéljék a vádlott sámánt,
bizonyos esetekben meghiúsult a bírákon, vagy a perekben elnöklő
királyi comeseken, sőt a Domonkos-rendi inkvizítorokon magán, akik
nem engedték a vádlottat elítélni. Chitár fia Boksát, aki a
szivárványhártya diagnózist alkalmazta és eredményei feltűnően jók
voltak, Simon mester, a budai kolostor főnöke rávette, hogy a
szerzetbe lépjen és tudományát tovább fejlessze (544).
Amennyire "modern" volt a sámánok diagnózisa, olyan volt a
gyakorlatuk is a gyógyítás terén. Felismerve a betegség igazi okát
és megállapítva előrehaladottságát, természetes magabiztossággal
indították meg a gyógyítás folyamatát. Mai szemmel nézve, egy
Kneipp forradalmat csinált a hidegvíz-kúrával, pedig ezt a módszert
már sámánok is alkalmazták. Káld község aggastyán mágusa
Badhur vizes pakolásokkal, zuhanyokkal gyógyított (545). Bár néha
ezek a gyógyítási eljárások balul sikerültek, mint a már említett
kálnokpusztai Tuba sámán ügyéből ismerjük, hogy a betegének
vizes pakolást és egyúttal gőzölést rendelt, de a hozzátartozók
ügyetlen hozzá nem értése folytán a kezelt beteg megfulladt; vagy
mint a szintén szerencsétlenséggel végződő Hében eset, amikor a
beteget tetőtől-talpig becsavaró takaró meggyulladt és a beteg
belehalt égési sebeibe (546). Hogy a gyógyítás e módja általában
sikeres volt, ezt mutatja Vízpakasz Harsány pere, aki egész
Sárospatak sőt Tokaj- Hegyalja messze-híres, hidegvízzel gyógyító
sámánja volt (547).
A sok betegség között, amely a jegyzőkönyvekben szerepel és a
tanúvallomásokból reánk maradt, gyakori volt a gyermekeket
tizedelő torokgyík, amelyet már akkoriban is így hívtak népi nyelven
(548). Benedek nádor, V. István udvarbírája és Gellért inkvizítor
vádolják Bodor fia Cheb mágust 1265-ben (549). Uzafia Péter
somogyi gróf és Vasvári László inkvizítor pedig Olbod fia Baksát
(550), hogy lázkezelésben a "kemencébe tették a gyermekeket, akik



ott fulladtak meg". A gyermekek kemencébe tétele láz ellen egész
Európában elterjedt gyógyítási módszer volt, és mint a két esetben
látni fogjuk, a sietve hívott sámánok már későn érkeztek a
félelmetes "gyík" gyógyítására.
Ősi magyar nyelven, vagy talán kun szavakkal jelölik meg a különféle
tanúvallomások a következő betegségeket: "qorsag" - valamilyen
bélbaj, felfúvódással jár. A szarvasmarhák gyakori tavaszi betegsége
is a friss legelőn. Sámánjaink faszénen szűrt vizet rendeltek ellene
felforralva. "Yuz" valamiféle fülbajt jelölt és a gyógyítására a
tetőrózsa húsos leveleinek kipréselt levét csepegtették a fájó fülbe.
"Purke" - égési seb, vagy bőrbetegség, amire a sok orvosságot
ismerő Erco 1, meszleni sámán olvasztott gúnárzsírt rendelt
betegeinek (551). "Zamug" - (camog?) az öregek betegsége, mert
akiket kezeltek, mind nagyon idősek voltak. "Suklan" (552) -a terhes
asszonyok szédülése, hasonlóképpen a "Niéva" (553) - az abortusz
népi szava, valamint az "Arta" (554) -a meddőség.
Szülések körüli bonyodalmakkal is találkozunk. A tanúvallomások
szerint az volt az általános szokás, hogy a 13. századbeli magyar
asszony - még ha keresztény volt is -a küszöbre ülve, vagy fektetve
hozta világra magzatát. A szokás csak erősödött a tatárjárás után,
amiből arra következtetünk, hogy a kun befolyás, vagy pedig a
korábbi századok lappangó és az egyházi ellenőrzés hiánya miatt
feléledt ősi magyar szokás volt. A jegyzőkönyvek vallomásaiból látni
fogjuk, hogy milyen ceremóniák között születtek a régi kis
magyarok, akiket az ősi nagycsalád életközösségébe a küszöbön
vezettek be.
Gyermekhalandóságra a 83 jegyzőkönyvben csak három esetben
akadunk. Szent Gál királyi agarászok falujában (caniferi) 1278-ban
fordul elő mind a három, amikor Arta sámánnőt vád alá fogják, hogy
olyan orvosságokat adott az asszonyoknak, hogy a gyerekek halva



születtek (555).
Sűrűn előforduló szerencsétlenség a 13. században, hogy az apró
csecsemőket a fáradt és vigyázatlan anyák éjszaka, vagy alvás
közben agyonnyomják. Ma már nehéz az ilyen szerencsétlenség
körülményeit rekonstruálni, de elterjedt dolog lehetett, mert külön,
pápának fenntartott kiközösítéssel sújtották az amúgy is
szerencsétlen anyát. Sicardus inkvizítor kinevezésében a pápa
rendkívül kiemeli azt a lehetőséget, hogy miként járjon el a
gyermeküket agyonnyomó anyákkal (556). Árpádházi Szent Margit
szenttéavatási jegyzőkönyvében is szerepel egy ilyen eset (557),
amikor a szerencsétlen anya, aki agyonnyomta csecsemőjét, a
nemrégiben meghalt királyleány sírjára fektette gyermekét, ahol
aztán az magához tért. Az eset gyakorisága azt sejtteti, hogy a 13.
századi anyák hátukon hordták csecsemőiket házimunka közben, és
így történtek a szerencsétlenségek. Ilyen esete volt Borbála és
Kolumba asszonyoknak, akik mint tanúk szerepeltek Ágota és Marsa
sámánnők perében egy sümegi monstreperen, Pósa fia Nana, a
királyi halászok (retiferi) comese és Marcellus vezetésével (558).
Nagyon elterjedt betegség volt a szembaj sok fajtája is, a szerzetesi,
káptalani sorokon jobban, mint az egyszerű népnél. A középkor
szokása szerint - világításnál, gyertyafénynél gyantás fáklyánál
éjfélig, kézzel írott könyvekből zsolozsmákat recitáló szerzetesek,
vagy kódexeket másoló, szorgos kámzsások, bizony eléggé igénybe
vették szemük erejét. Nem csoda, hogy magát a szemüveget is egy
inkvizítor rendi szerzetes, a 13. századi Spina Sándor olasz
Domonkosrendi fedezte fel (559). Paulus Hungarus sűrűn használja
példázatként a szembetegségeket rosszul gyógyító fizikusokat,
kiemelvén a természetes gyógymóddal szemeket ápoló sámánok
előnyeit (560).
A "lippitudo oculorum" gyakori betegséget a sámánok "szent forrás"



vízzel gyógyították, - mint Ithe, aki maga is ,,praktizált" a csanaki
forrásvízzel (561).
Szentkirályházán Ják mester kun bíró és László fráter a vasvári
kolostor inkvizítora előtt Sama ellen indított vizsgálatánál a tanúk
útján feltárták, hagy a népi nyelven Erwag (Érvágó?) néven nevezett
sámán, hályog-operációkra is vetemedett. Demeter, Szent Mihály
káptalan cselédje szerint, akin a műtétet végrehajtotta, a legjobb
eredménnyel. Ugyanilyen ügyeskezű szemorvos volt a Sáros megyei
Borberek "villában" Chene fia
Farkas sámán is. Róla Moys nádor és Simon fráter, valamint két meg
nem nevezett orvos jelenlétében nem kisebb tanú vallotta, mint
fráter Blasius, a turuli Ágoston-rendi barátok főnöke, hogy
csodatevő, mert neki is leoperálta, - Dea adiuuante - Isten
segítségével - szeméről a hályogot, mint "sokaknak másoknak"
(562). Az említett tanú hét társa a kihallgatásnál ,,szent"-nek
nevezték a sámánt, pedig az még a "yotenri" nevében gyógyított és
arcanumait botra róva őrizte, mindenkitől rejtve.
Egész különleges helyet foglalnak el a népi betegségek sorában a
szentek nevével jelölt kórok. Legrettegettebb a "morbus sancti
Lazari", ennek első nyomait már Szent István korából ismerjük az
esztergomi kórház nevében (563).
A nép félelme a leprásoktól nagy volt és ahol megjelentek, rögtön
hírük ment. A hozzátartozók igyekeztek rejtegetni betegjeiket és
nagyobb emberi csoportosulásokba, városokban rejtették el. Hanis
mágus perében, az egyik tanú szerint, Győrbe is becsempészték a
kórt.
A szent Lázár- betegség gyógyítása elől a sámánok sokszor
igyekeztek kitérni, mert csak a megjelölt kórházakban, erre
kiszemelt betegápoló rend tagjainak volt joguk velük foglalkozni. Az



esztergomi lepra-kórházon kívül a sárospataki és nagyszebeni
leprás telepekről tudunk a sámánperek tanúvallomásaiból. Ahol a
betegség felütötte fejét, ki kellett tűzni a fekete zászlót jeladásként a
veszedelemre.
Szent Ill és baja is gyakorta szerepel és pedig embert, állatot
egyaránt támadó kór gyanánt. A csanaki perben Hanis sámán, a
győri püspök testvérét (564), Kisajtódon Káld (565), a somogyi
Merke faluban Chitár fia Boks a (566), gyógyítottak ki Szent Illés
bajából betegeket és lovakat. A Túróc-megyei királyi hálósok
falvainak egyikében is volt Szent Illés forrás, ahol a beteg lovakat
mosogatták, mint azt Farcasy fehérvári prépost és Marcellus
inkvizítor előtt több tanú vallotta a Magóc fia Bordas és Bő fia Jos
elleni perben (567). Ugyanilyen forrás létezéséről tanúskodnak
Csatkán Móric tárnokmester és Cyprian inkvizítor előtt a Lattomas
fia
Leuko perében kihallgatott tanúk.
Miután a Szent Illés kultuszának nyomai vannak őseink kievi
várában, ahol temploma is volt és a patkoló kovácsok védőszentje
lévén, minden jel arra mutat, hogy az ősi ázsiai mithikus kovács
király hagyományai éltek tovább benne.
A János-lovagok, vagy a hospitálosok félig papi, félig betegápoló
szerzetes rendje ,- amely kórházakat tartott fenn Magyarországon
és különösen nagy érdemei vannak az akkoriban és az Anjou-korban
kitört és az egész Európát megtizedelő feketehimlő idején, -
különösen féltékeny volt a sámánokra az "incisio corporis" vagyis
műtéti beavatkozások miatt, melyet több neves sámán sikerrel
alkalmazott a hozzátartozók sürgetésére: Farcasy fehérvári prépost,
a királyi udvar vicekancellárja és Marcellus, a Túróc-megyei királyi
hálósok falvaiban a Vág mentén Bardást, "mágóc" fiát többek között



azért vádolták ördögi praktikával, mert kelevényeket, daganatokat
merészelt felvágni (569). Gardás sámán vádlistája az összesek
között a legsummásabb, mert a 18 tanú vallomásából olyan
sokszerű tevékenységre következtethetünk, hogy csak valami
rendkívüli rosszakarat vihette őt az inkvizíció elé.
Országos ügy lett Rajag fia Ladamer- és a besenyő Boksa
"csodatevő" sámánok peréből, akiket az inkvizíció már elítélt ugyan,
de valaki a hívek közül a Nyulak-szigetén élő Domonkos-rendi
királyleányt, Margitot sikerrel rávette, hogy közbelépjen az
érdekükben. V. István, aki nagyon szerette nővérét, Margitot, új
vizsgálatot rendelt el és kiküldte Megyerre Sup (Swp) comest,
Nemel királyi tisztet és Miklós frátert, a Nyulak-szigeti kolostor
lelkészét és gazdasági ügyeinek intézőjét. Érdekes megemlíteni,
hogy Margit királyleány alamizsnát küld nekik és kéri őket, hogy
gyógyítsák tovább a szegényeket (570).
A sok háborúskodás, amely a 13. századot végigkísérte, sok
halottat, sebesültet, nyomorékot jelentett a magyarság életében. A
hadakat kísérték a királyi és főnemesi udvarok orvosai, akik azonnal
kéznél voltak, ha szükség volt rájuk. Az egyszerűbb hadinépet néha
csak "kuruzslók", vagy tábori felcserek vették az elsősegély
hevenyészett kezelésébe. A sámánok ilyen esetben nemcsak
megtűrt, hanem egyenesen kívánatos elemei voltak a hadseregnek.
Főleg a nyílvesszők kihúzásában voltak nagy mesterek. Köewesd
(Kövesd?) nevű faluban a "thamaturgus" Ebed sámán perében
tanúskodó, Mád nemzetségbeli Rycolf comes a vádlott védelmében
vallotta, hogy Baksa György seregében Podolinnál lábába nyíl
fúródott és senki, sem merte kihúzni, csak a vádlott, aki
ugyanebben a csatában a harc bevégeztével sokak életét
megmentette azzal, hogy a nyílhegyeket kitépte sebeikből.
Ugyanezt vallotta Tumbold nembéli Benedek, Borkus fia Marcellas



kun sámánról. Myke fia Márton sárosi comes vállába egy tatár nyila
fúródott, amikor Halicsban 1287-ben csatáztak. Kísérete már
elveszettnek hitte és magára hagyták, de Miklós fia Borch sámán,
aki az íjászok között szolgált, észrevette, hogy él és kirántotta a
sebből a nyíl betörött hegyét (571).
A magyar hitvédelmi intézmény biztosai az inkvizíció lényegét a
sámánokkal szemben a népi gyógyítások, kuruzslások irtásában
látták. Valójában ez a lényeges különbség a nyugati országok ilyen
irányú pereivel szemben. Nyugaton a betegségek gyógyításával,
kuruzslással foglalkozókat egyszerűen boszorkányság vádjával
égették meg. Ezt a nagy különbséget minden kétségen felül nagyon
kidomborította a magyar sámánok valóban meglepő "szaktudása"
az egykorú orvosokkal szemben is.
Ma már nehéz lenne megállapítani tudásuk forrását, bár sok adat
arra mutat, hogy egy régi, ősi, magasfokú kultúrának, a puszták
népeinek sok százados öröksége folytán jutottak hozzá.
Összegezve a gyógyító sámán tevékenységéről szóló adatainkat,
elismeréssel tartozunk ezeknek az eltűnt, természet titkait kutató
egyszerű emberek emlékének, hiszen századokkal előre
megsejtették azokat a gyógymódokat, amelyeket a mai
orvostudomány használ.
527. A mai "gyógykovács" fogalma testesült meg az állatorvosi
teendőket ellátó sámánban. Még a 18. században is voltak pl. a
hadseregnél ilyen gyógykovácsok", akik tekintélye falvainkban
rendíthetetlen, még a végzett állatorvosok felett is.
528. A középkori magyar orvosi és gyógyszertárosi adatokat
levéltári kutatásai alapján Wertner M. dolgozta feL (Századok, 1893.
594-608. oldal.)
529. Kassai kódex: "Monita magistri Pauli". Töredék.



530. BÉKEFFI: i. m. 82. (Czobor: Magyarország Történelmi Emlékei.
Milleneumi kiadás).
531. Kassai kódex: Anno 1253.
532. M. E. V. Szent Margit kanonizációs perének egyik "kvalifikált"
tanúja.
533. BÉKEFFI: i. m. 82.
534. Kassai kódex: Anno 1278 (?). Degesd sámán pere.
535. U. o.: Anno 1256.
536. A felsorolt nevek zöme részletesen szerepel a "Sámánok papi
rendje" című fejezetünkben.
537. Kassai kódex: Anno 1268.
538. ,,Exite spiritus malignus" a keresztelés latin szertartás szerinti
szavai.
539. Kassai kódex: Anno 1276 (?).
540. U. o. Anno 1252.
541. Patra és Paula sámánnők ügye.
542. A vizeletvizsgálat ősi ázsiai eredetét, az izlám előtti arabok
közvetítésével a görög "Hypokrates" és rajta keresztül a salernói
egyetem orvosi fakultásáig, tudományos alapon Miell A. dolgozta fel
(1. m. 297.). Káldus eredete szerinte is valószínű. De hogy a magyar
sámánok "első kézből" kapták ezt a tudásukat, ahhoz semmi kétség
nem fér, hiszen kultúrérintkezéseink nyugati behatásai az egyszerű
nép fiait már csak ezért sem érhették el, mert azok minden nyugatit,
mint "keresztény gyanúsat" éppúgy elvetettek, mint az inkvizítorok
minden keletit. A vizelet vizsgálat eme manapság is használt faja,
tehát a természet ölén élő, fűt, fát, virágot ismerő embernek a
betegség szimptómák felismerésére épül, amellyel a kórokozó,
ártalmas külső hatásokat éles megfigyelőképességükkel, a vizelet
elváltozásán is észrevették.
543. Túróc megye, a Vág-völgy nagyon sokat szerepel a perekben,



tehát az ősi magyar, besenyő vallás sokáig is mély gyökerekkel
tartotta magát ezeken a- ma már teljesen eltótosodott - részeken.
544. Kassai kódex: Anno 1279, "...conversus ad ordinem", ami azt
jelentette, hogy a "conversus" testvérek sorába, tehát nem a papi
rendbe lépett.
545. Az ősmagyarság tisztálkodását és higiénéjét Padányi V.:
"Dentu magyaria" című munkája hosszasan tárgyalja.
Elgondolásaihoz csak annyit kell "kiegészítésül" hozzászőnünk,
hogy az általa festett állapot még csak a honfoglaláskori idők
Európáját idézi, pedig nyugaton sokáig nem változott a helyzet.
Mikor a magyar II. András leányát, a kis Erzsébetet Thüringiába
küldte jegyesével, Lajossal, 1216-ban, bizonyára tudta és ismerte a
nyugati tisztálkodás elmaradott voltát, azért adott leányának
hozományul egy "ezüst fürdőkádat", amelyet az egész akkori
németség szájtátva bámult, az egykorú német krónikák szerint. De a
"Nap-Király" sem fürdött sokat a fényen és pompán kívül másban,
amit pl. víznek neveznek. Híres palotájában nem is volt fürdőszoba
(Lásd: G. Lenotre: Historias intimas de Versailles. Madrid, 1945.).
Híres kurtizánjai is csak meglocsolták magukat illatos vízzel,
tisztálkodás helyett. Maga a Nap- Király borzalmas bűzt lehelt és 40
éves korában már egyetlen foga sem volt, csak pár rossz
foggyökere. Fogorvosa, a "világhírű" Cabanés, aki a király "sinusitis
maxilar"ját kezelt, mondja el ezeket az intimitásokat. - De a
Habsburgok sem voltak sokkal tisztábbak: ők a "spanyol etiquette"
szerint éltek, amely szerint egy király, vagy királyné, soha sem lehet
annyira piszkos, hogy fürdenie kelljen. Még a b. e. Erzsébet
királynénknak is harcolnia kellett, hogy "kicsikarjon" magának egy
fürdőszobát. Mária Terézia és udvarhölgyeinek "fejkaparóját" bárki
megtekintheti a bécsi k. u. k. Hofmuseumban. Ez a különös
szerszám, valójában kb. 30 cm. hosszú ezüstbotocska, amelyet
boldogult tulajdonosai arra használtak, hogy megenyhítsék a



barokk, tornyos paróka hajviselet alatt lapuló, apró élősdiek okozta
kínjaikat, megvakarászva vele fejbőrüket.
546. Nem szabad elfelejtenünk, hogy az úgynevezett sámánperek
zöme - eltekintve azoktól az eljárásoktól, amelyek nem
dézsmakövetelés miatt folytak - olyan esetekről szól, ahol valami
szerencsétlen körülmény folytán a beteg meghalt és halála okozóját
a sámánban látták. Ezek mögött a felsorolt esetek mögött azonban
nagyon sok sikeres gyógyítás rejtőzik, melyekről a források nem
adnak számot.
547. "Vízpákász" nevében kétségtelenül az ősfoglalkozást jelző
"rákász" rejlik.
548. RADLOFF: I. m...
549. Kassai kódex: Anno 1265. No. 8. 550. LT, o.: Anno 1257.
551. Máig is ezt használ a kemenesaljai nép a "szárazbőr"-nek
nevezett bőrbetegség ellen.
552. "Suklan" az Altaj-vidéki népeknél egy ősi legendában szerepel,
mint terhes asszonyokat megszálló démon, akinek csuklása messze
elhangzik.
553. "Nieva" kifejezés a perakta szerint "népi kifejezés" volt
"abortus quem, vulgaris locutio nieva appellat". Talán "a nincs és
van" összevonása?
554. Arta nagyon sokszor szerepel Paulus Hungarus "Notabilia" c.
munkájában; a Vatikán könyvtárában van: Fondo Borghes 26I.
"Titulus XI: De impotentia coeundi: ...Item cum arta non potest
contrahi matrimonium. Item, si aliqua sít arta viro suo, ita quod nullo
modo potest deflorari, si alii non sit art a, non est matrimonium cum
primo". Kutatásaim szerint a szó a magyar nyelvből került ezek
szerint a Codex Juris Canonici középkori példányaiba. A mai magyar
használat a mesterségesen meddővé tett anyasertések



megjelölésére szolgál.
555. Kassai kódex: Anno 1278.
556. Nagyon szigorúan büntették - pápának fenntartott eset - 1.) ha
a csecsemő nem volt megkeresztelve; 2.) ha már egyszer, vagy
többször is előfordult.
557. Monumenta Romana Ep. Vesprimiensis. I. 316.
558. Kassai kódex: Anno 1269.
559. Bár sokan Roger Bacon-nek tulajdonítják a szemüveg
feltalálását, általánosabb és biztosabb az a felfogás, hogy a
Domonkos-rendi Spina Sándor találmánya volt. v. ö.: Mieli i. m. II.
216.
560. Kassai kódex: "Monita Magistri Pauli". De colIirio.
561. Kassai kódex: Petra és Paula sámánnők pere.
562. Kassai kódex: Anno 1235.
563. TOLDY F.: i. m. ,1. 53. "Zent Lasar Sigini..."
564. V. ö.: 561. jegyzet,
565. Kassai kódex: Anno 1259. No. 7.
566. U. - o.- Anno 1259. No. 9.
567. U, o.: Anno 1268 No. 2.
568. A kievi Szent Illés templom - Cerkova Sv. Elie a Nestor-féle, ősi
orosz krónika adatai szerint, a Dnyeper keleti partján állt, közel
ahhoz a helyhez, ahol a nagy szigetek után a folyam két ága újra
egyesül és az ősi magyar udvarhelytől - Ougorskoe - kissé
északabbra. -A Nestor-krónika 881-ben már létezőnek mondja a
templomot, tehát honfoglalás előtti magyarság idejében állnia
kellett. A templom ,,titulusa" Szent Illés, nem a bibliai Illés próféta,
hanem a Chorasan-beli Marw váras legelső püspöke, aki már kb. K.
u. 200-ban alapította székhelyét. Alberuni híres "Chronológiájában"
megemlíti. hogy a Melkiták főpapja Merwben lakott és később
ünnepét áprilisi 25.-én tartották: V. ö.: Sachau: Litteratur



Bruchstücke... 978. Az Illés-templom sokszor szerepel az első
oroszok történetében és a 13. században, mint ,,magyar örökséget"
emlegetik. Korsky Jácint, lengyel főúrból Domonkos-rendi
szerzetessé lett misszionárius, aki Magyarországon több kolostort
alapított, Kievben éppen a Szent Illés mellett telepedett meg magyar
rendtársaival, amíg az ortodox keleti egyház fanatikusai el nem
űzték őket 1238-ban. V. ö.: Fiavigny de C. "Saint Hyacinthe et leurs
compagnons". Paris, 1902. A Tarján-törzs, amely a kievi
fegyverkovács központ felügyelője volt, fejlesztette tovább a Szent
Illés-kultuszt, amely még a francia középkori kovácsok védőszentje
is és lovak gyógyítójaként szerepel.
569. A "mágóc" szó ebben az esetben a besenyő telepek sámánját
jelenti és egyben mutatja, hogy a középkorban is ismert és használt
szó, amelyet megbélyegző értelemben használtak, mint a besenyők
nevével, vagy foglalkozásával összefüggő neveket, mint pl. pecér,
vagy Békefi szerint "besnikő"-knek nevezték: "A királyi vadászok
harmadik nagy csoportjához tartoztak a kutyapeczérek (caniferi),
akiket III. Endre egy 1293-iki oklevele szerint szlávosan besnikőknek
is neveztek, - quos vuigaros locutio Besnucos appellat - ha talán
nem is országszerte, hanem csak a Felvidéken". I. m.: 458. Ezzel
semmi esetre sem fogadhatjuk el, hagy a "mágóc" szláv eredetű,
hiszen az ó-törökben is - ujgur átírásban! - előfordul, szintén
megvető, megbélyegző értelemben: "...ol'moguclorqa tas bisiknig
bulunginta..." - "...ezeknek a mágócoknak adott egy formátlan
(alaktalan) követ..." (V. ö.: Bang: ,,Zur Kritik und Erklaerung der
Berliner Uigurischen Turfanfragmente". Sitzungsberichte usw. 1915.
653.). A besenyők sorából kerültek ki nagyobbrészt a királyi és
monostori halászok is és a ma is használt: pete - hal; petézni
halászni, szintén az ő nevük eredője. A Túróc-megyei és Vág-völgyi
halászok is minden bizonnyal besenyők voltak, innét következtetjük
a jelzett "mágóc" szó besenyő eredetét.



570. Kassai kódex: Anno 1270 (?).
571. U. o.: Anno 1289.
XVII.
AZ ÁLLATGYÓGYÍTÓ SÁMÁN
A sámánnak az állatok védelme terén is nagy szerepe volt. Az ősi
foglalkozással, az állattenyésztéssel élő-haló középkori magyarság
fiai egy-egy szerencsétlen, dögvészes esztendő után hosszú időre
koldusbotra juthattak volna. Állandó veszélyérzetükben, hogy valami
ártás, verés ne érje jószágaikat, maguk közelében akarták látni az
állati betegségekkel szemben, szerintük védelmet nyújtó
sámánokat. Így a bakonyi őstölgyesek makkoltató kondásai, a
Hanság és Csallóköz pákászai, halászai, vagy a királyi hódászok
saját maguk tartottak maguknak sámánokat (572). A veszprém
megyei és zalai sámánok, amikor az "erdei embereket" elkísérték
makkoltató kiszállásaikra, egyúttal a régi tradíciókat is tovább adták,
tanították a fiatalságot népük dicső tetteire, megénekelve,
elmesélve nekik a hajdankor nagyjainak vitézségét, vándorlásait, és
valószínűleg vallási hiedelmeit is. A legelemibb tudásra is ezek az
egyszerű emberek tanították az egészen fiatal gyermekeket, mint
azt több peradatból láthatjuk. Ekkor adták át nemzedékről
nemzedékre azt a tudást is, amely a nemzet vagyonát, az
állatállományát, lábasjószágát védő óvintézkedésekből álltak.
Nagyon sok, még ma is élő népszokás - pl. a faszén a jószág
ivóvályújában stb. már szerepel a 13. század sámánjainak
állategészségügyi programjában, hogy a víz által terjedő
betegségeknek gátat vessenek.
Az állatszaporulat különös gondját képezte az ősi foglalkozásokat
űző föld népének és a sámánok ezt a terhet igyekeztek levenni a
régi titkokat, varázsfogásokat nem ismerők vállairól. Hetesi Mihály



királyi vadász vallomásából tudjuk a fizgoi Boksa mágus és három
társáról Badhar, Delkó és Nuwes, hogy ismerték az
állatbetegségeket és azok orvosszereit. Miután a sertéstenyésztés
egyedüli zsírforrása volt népünknek, amely a növényi olajat és
zsiradékot nem nagyon ismerte, nagy gondot fordított annak
szaporulatára és felhizlalására. A táplálkozás eme elsőrangú
fontosságú tényezőjét, a sertést, egész sor szertartással,
ünnepekkel vették körül, mint a gazdasági jólét biztosítékát. S
ezeknek a szertartásoknak, ünnepeknek a papja a sámán volt, nem
mint hiedelmek, vallási nézetek, vagy babonák hordozója, hanem az
észszerű állattenyésztés tudatos művelője és irányítója, aki
tevékenyen kivette részét a kondások, makkoltatók munkájából. A
Szent György-nap a korai középkor óta, mint a tavasz kezdete, nagy
szerepet játszott a magyar kondások életében is, amikor a párzások
megindultak, a sámánoktól minden koca, emse után átadtak a
tulajdonosoknak egy-egy ,,gorgolo vesszőcskét", amely nyírfagally,
vagy fűzfa fiatal hajtása volt. A vádiratokban sűrűn szerepel a
"gorgolo", a ma is használt görgök - görget szavak formájában,
amelyek a sertés párosodását jelentik és kétségtelenül
kapcsolatban állnak a tavaszi párzások idején megtartott Szent
György nevével s így nem ősi magyar eredetű szó, hanem
honfoglaláskori, éppúgy, mint az őszi takarulások bevégezte után
Szent Mihály ünnepén, a hízlalásra szánt sertéseket régi szóval
"miskároló" műveletet is ebből a korból kell származtatnunk. A
meddősertés neve az "arta", a mai ártány kezelési módjára is tudtak
a bakonyi kondások "kádenciát". A két ünnep, a tavaszi és őszi
"lovas szentek" napja mindig nagy élmény volt az állattenyésztő
ősök életében és ezekből a sámánok is kivették részüket. Gulyások,
csikósok, kondások, Szent György napján álltak "szolgálatba" és
szegődésük Szent Mihályig tartott a rideg marha mellett.
Elválaszthatatlanul hozzátartoztak ezek a "szegődések" a sámánok
tennivalójához is, mert pl. Szent Gál bakonyi falu "tenyércsapó",



jótálló tanúja a sámán volt, aki előtt szerződéseket kötöttek az
állattenyésztés ősi formáját művelő magyarok, akik nagyobb
bizalommal voltak ehhez a "jogbiztosítékhoz", mint a káptalani, vagy
egyéb hites helyek nótáriusaihoz. Sok példát tudunk felsorolni a
jegyzőkönyvekből, ahol a sámánra hivatkoznak, mint tanúra az
adás-vételnél, sőt határjárásnál is (573). Az egyszerű nép számára,
amely az "írásbeliség"-et még a 14. században sem vette igénybe, a
sámánok előtt adott szó szent és sérthetetlen. Ompudus mester és
Sycardus inkvizítor előtt folyt le Chiko nagymágus Bod fia Harsány
és társaik ellen egy inkvizíciós eljárás, amelyben a sok vallási és
gyógyítási probléma mellett még egy súlyos vád is szerepel: a
lókötés. A lótolvajt, János nevezetű jobbágyot, jobbkeze levágására
ítélték és miután egy nagyértékű lóról volt szó, melyet Chebreg
comes vásárolt meg, öt márkát adva érte a tolvajnak, Chiko öreg
mágus tanúságtétele mentette meg a comest az orgazdaság
gyanújától. Az esetről maga Chebreg comes, Damassal földjének
birtokosa, számolt be a mágus és társa javára az ellenük vezetett
perben (674). Az állatorvos sámán tevékenysége mellett meg kell
említenünk azt a kétségtelenül érdekes és ma már naivnak látszó
eljárást a lovak párosítására azzal, hogy "szélirányában varázsfűvel
bedörzsölték a kancák farka alját és szabadon engedték a csődörök
előtt" (575). Mindezt természetesen tanúk vallják nem mint vádat a
Degesd, zalai mágus ellen folyt perben, hanem mint hozzáértést
azzal a nagyrabecsüléssel, amelyben még ma is részesülnek a
magyar falvak gyógykovácsai. A sertésvágás szertartásos
mozzanatai, a hólepelbe burkolt hajnali magyar falvakon is ők
végzik. A mestert, aki a vágást és a hús feldolgozását végzi, a
dunántúli végeken "böllér"-nek nevezték. A böllér talán a
sámánizmus hiedelmeiben élő altáji rokon népek "bö"-je - sámánja,
a mai magyar "bölcs" szó egy tőről szakasztott kivirágzása egy ősi,
lassan a feledés ködébe hulló nyelvnek..



Hogy teljes legyen a, kép az állatokat gyógyító sámánról, van
adatunk, hogy a tejét lassan elapasztó tehenet azzal ösztökélte
továbbtejelésre már 1280-ban Degesd mágus, hogy "flautá"-t,
valami fuvolaszerű készséget dugott a tehén farka alá s azt fújta
(per anum), míg az állat tőgye felduzzadt, hogy több tejet adjon.
Hogy ez eredményes módszer volt, azt a tanú, Kusdi Simon
szűcsmester vallomásának lelkes szavaiból azt biztosra vehetjük
(576). Ugyanez a tanú említi, hogy a sámán a "méheknek is tudott
énekelni" és ha a pogány szokásokat kiszorítani szándékozó ,,áldás"
sorozat méhekre szóló hamvasan naiv és gyermekien természetes
imáját - sajnos már csak keresztény átírásban - olvassuk, okvetlenül
kiérezzük a régi sámán méhcsalogató varázsénekének a szövegét,
úgy, ahogy azt Paulus Hungurus ajánlotta szövegből, mai nyelvre
lefordítva, olvassuk: ,,Kényszerítlek téged, méhek Anyja, az élő
Istenre és reád olvasom a megváltó Isten erejét, hogy se nagyon
magasan, se nagyon hosszasan ne szálldossál, hanem minél
gyorsabban telepedjél egész népeddel erre a fára, itt van néked egy
jó kaptárocska, ahol Isten nevében szorgosan dolgozzál, hogy
nekünk az Isten házában viaszoddal világítsál: a mi Urunk Jézus
Krisztus ereje által, Ámen."
Így rajzolódik elénk a, 13. század magyar falvainak "felcser
lódoktora", a magyar sámán.
XVIII.
A SÁMÁNPEREK JEGYZŐKÖNYVEI
A sámánperek jegyzőkönyveinek teljes értékeléséhez belső
tartalmuk, külső formájuk, valamint a közölt fordításuk
szempontjából fontosnak tartom a következő, előlegezett
magyarázatokat felsorolni.



B.) Szövegfordítás szempontjából az eredeti latin jegyzőkönyvek
sablonos kérdés-formulái felesleges szóhalmazok állandó
ismétlését jelentették volna és ez roppant egyhangúvá tehette volna
a magyar szöveget, úgy, hogy a fordításban igyekeztem ezt
elkerülni. Ugyanez a helyzet az állandó esküformákkal, a vádak
majdnem mindig azonos szövegével is.
LATÓD FIA HANIS SÁMÁN ÉS TÁRSAI ELLEN A GYŐR MELLETTI
CSANAK FALUBAN FOLYTATOTT ELJÁRÁS JEGYZŐKÖNYVE 1272
OKTÓBER 23.-ÁN
Moys úr, Sopron ispánja, a kománok bírája, Simon mester a budai
Szent Miklós kolostor Domonkos-rendi perjele, Magyarországon a
hit-tisztaság védője és vizsgálóbiztosa szorgos vizsgálatából és
inkvizíciójából leírt adatok, amelyeket a király úr kegyes orvos
doktorainak és fizikusainak, Albert és Márkus uraknak jelenlétében
Látód fia Hanis mágus és társai ellen felvettek Csanak faluban, a
győri vár közelében, ahol a vádlottak laknak és vádoltatnak elméjük
hamissága miatt, amellyel visszaélnek, énekekkel himnuszokkal
akarják visszaadni a betegek testi erejét a hiszékeny emberek
lelkeiben babonát terjesztve. Beszélik, hogy a vádlott a falvakban és
az említett Győr külvárosaiban és telepein társaival együtt sok
súlyos betegséggel küszködőt meglátogat, azoknak a vizeletét
összegyűjtve, vagy külön-külön megvizsgálja, hasonlóképpen, hogy
a betegeknek a testét és tagjait megtapogatja, majd a betegeknek
szirupokat ad inni, hogy a gonosz lelkek ellen gyakorolja az
ördögűzést, hasonlóképpen, hogy túllép a szeméremérzés határán
azzal, hogy a női betegeket ágyaiknál meglátogatja, testüket,
melleiket, hasukat megérinti, hogy a betegeknek mondta és mondja:
"Én téged meggyógyítlak Hakit nevében, ha hiszel nekem ... ",
hasonlóképpen, hogy a betegek gyógyításáért pénzt fogad el.
Királyi megbízásból és kifejezett parancsból, ha a vádak valónak
bizonyulnának és Látód fia Hanis, a vádak valódisága alapján



elmarasztaltatna, akkor ... örök hallgatásra kényszeríttetik, eszközei,
jelvényei, írásai, ha ilyenek vannak, megégettetnek, nehogy a vádlott
gyarlósága és merészsége büntetlenül maradjon. Az inkvizíció alatt
megnevezett tanúk mindnyájan esküt tettek, hogy sem barátság,
sem gyűlölet, sem félelem nem vezeti őket, hanem egyedül az
igazság (577).
Első tanú: Mócs fia Márk, a győri püspök íjásza, megkérdeztetvén,
hogy ismeri-e a vádlottat és társait a jelen ügyben, mire ő azt
válaszolja, hogy Hanis mágust ismeri, de társait csak látásból. Arra a
kérdésre, hogy mit tud a vádlott gyógyításairól, elmondja, hogy a
nemrégiben végigszenvedett betegségében, Keresztelő Szent
János születésének napja körül, Hanis sámán meglátogatta őt
betegágyánál, megnézte és megvizsgálta vizeletét és oly szorgosan
gondozta őt, hogy azt hiszi, ha Isten és az említett sámán nem
lettek volna segítségére, az említett betegségből nem gyógyult
volna ki. A megszűnt betegség szent Vitus (Vid) dühe volt, amelyet
veszett kutya harapása okozott. Arra a kérdésre, hogy a
gyógyításnak voltak-e jelenlevő tanúi, azt válaszolta, hogy jelen
voltak felesége, fia Marcel, leánya Borbála, valamint Harsan, akit a
nép nyelve bács (bachus) néven illet és Duru, az említett Hanis
szolgája. A sámán bére felől a tanú azt vallja, hogy a vádlott
semmiféle pénzről nem akart tudni, amit ajánlottak neki. A
betegségek fajairól, melyeket a sámán gyógyítani szokott, a tanú
nem tudta felsorolni, mert nagyon sokféle azok száma. A vádlott
gyógyító művészeterőt úgy nyilatkozott, hogy a sámán, aki őt
nagyon sokszor meglátogatta a vár melletti házában, jobban
gyógyít, mint a várasban lévő orvosok. Az ördögűzésről nem tud
semmit, sem nem, hallotta Hakit szellem nevét és természetét
senkitől sem említeni. Az orvosságok mineműségéről csak annyit
tud, hogy a sámán neki egy italfélét adott, egy világos színű
folyadékot, amelyet népi nyelven Somának neveznek. Mielőtt őt



megitatták volna, Harsan bács előzőleg megízlelte azokat. A mágus
famulusainak a tennivalóiról a tanú azt mondatta, hogy egyikük
litániákat énekelt, míg a másik, Duru nevezetű, a gyógyfű-keveréket
készítette el és minden szükséges készség odanyújtásával
segédkezett. A gyógyítás költségére vonatkozólag azt vallotta, hogy
sem maga az említett Hanis, sem segédei semmiféle pénzt nem
akartak elfogadni. Arra a kérdésre, hogy amiket elmondott
barátságból, vagy gyűlöletből, vagy más valami okból mondotta-e
el, azt válaszolta, hogy az esküje szerint csak a való igazságért
mondotta.
---- 3. rész ---



Fehér M. Jenő: Középkori magyar inkvizíció 3. rész
Fehér M. Jenő: Középkori magyar inkvizíció 3. rész
Második tanú: Lőrinc fia Domonkosa várfalon kívülálló faházban, a
sertés vásártérhez közel lakó tanút megidézték, feleskették Szent
György katona ünnepéhez közel eső kedden. A vádlottakat ismeri,
mert azok - mint mondotta - mindig jót cselekszenek. A vádlottak
gyógyításáról és hitéről azt mondta, hogy mikor fejfájással és
fülbajjal betegen feküdt a rossz kenyér miatt, Hanis meglátogatta őt,
miközben Szent György vesszőit osztogatták szét a népnek a
szomszéd falvakban, s ez alkalommal megtapintotta érverését, hogy
a betegségének az okát megállapíthassa, megvizsgálta a vizeletét
is, majd hangos szóval hívta segédeit, akikkel együtt olyan
gondosan ápolta őt, hogy italaitól hamarosan visszanyerte
egészségét. Arra a kérdésre, hogy milyen italokat adtak neki,
válasza az volt, hogy Hanis italt adott neki, amelyet Harsan
gyógyfüvek főzetéből kevert, éneket recitálva s amely három színből
állott. Az első valami zöldes színű, a második világosabb és a
harmadik olyan volt, mint kristálytiszta víz, de hogy mi módon
keverték össze őket, nem, tudja, csak azt látta, hogy a füvek nevei
nyílra voltak feljegyezve, amelyet a tegezében hordott a sámán.
Hogy Hanis és társai szoktak-e betegeket látogatni igenlően
válaszolt. Megkérdeztetve. hogy ismer-e olyan betegeket, akiket a
sámán meggyógyított, felsorolta Sebestyén urat, a püspök
vérszerinti testvérét, akit "ydropica" betegségétől szabadított meg,
amikor az említett úr a kórházból visszatérve, Szent Illés bajának
mondott nyavalyában szenvedett, hasonlóképp Orbán katonát, a
királyi udvarnokok falujából, akit "strumosa" betegségéből
gyógyított meg. A gyógyításait kísérő szertartásokról azt vallja a



tanú, hogy hangos szóval litániákat énekelt, segítségül hívta a
szentek neveit, főképpen Hakit nevét említette. Hogy ki az a Hakit, a
tanú biztonsággal nem tudta ugyan, de hallotta, hagy a sötétség
szelleme és nagyon gonosz. Megkérdezték tőle, hogy Hanis
pénzszerzés szándékával látogatta-e meg. Azt válaszolta, hogy az
általa felajánlott pénzt a sámán visszautasította.
Harmadik tanú: Ubad fia Jakab szűcsmester, aki a városban (Győr)
lakik, a Rába-parthoz közelálló ,,zarándokok kapuja" helyhez. A
tanút elővezetik, megesketik és kérdezik, hogy mit tud az említett
Hanis gyógyításairól, s azt válaszolja, hogy mikor ő a legutóbbi
negyvennapi böjt idején kezdődő és egészen Keresztelő Szent
János születésének az ünnepéig tartó időkig súlyos betegségben
szenvedett és végtagjait megmozdítani is képtelen volt,
meglátogatta őt Bálint mester, az orvosi tudományok doktora és
hasonlóképp Gyárfás és Márton "fizikusok" és mindnyájan
odaítélték őt a halálnak. Erre ő elvitette magát az említett Hanis
házába, Csanak faluba, ahol rövidebb ideig maradt, s mint mondja,
csodatevő gondossággal és bölcsességgel gyakorolja orvosi
művészetét és minden látogatóját különbség nélkül, gyógyítja.
Később az említett Hanis meglátogatta őt a Rába-parti fürdőház
mellett, ahol a sámán és segédje, Harsan, akit a nép nyelvén bács
vak neveznek, csináltak neki különféle szirupokat, betegszobájába
fürösztötték és "struphakat" (?) alkalmaztak, testét gyakran
megkenték kenettel és oly gondosan ápolták, hogy kigyógyult
betegségéből. Hanis tisztességére vonatkozó kérdésekre, hogy
vajon nem lépte-e át a szeméremérzés határát, amikor beteg
asszonyokat látogatott meg, természet által elrejtett szemérmet
szemléit, amiket férfinek látnia nem szabad, sem azokat
megvizsgálni, sem kezeit, melleit, hasát, lábát stb. tapintani, mint ő
cselekedte, mire a tanú válasza az, hogy ezelőtt sok asszonyt
inkább hagytak meghalni, semhogy betegségeik titkait felfedték



volna férfiak előtt, mindezt az asszonyi nem tisztességének és
szemérmének védelmére. Emiatt sok asszony pusztult el, nem
akarván, hogy orvosok tudomást szerezzenek rejtett
betegségeikről, mint erről Győrben már közszájon járó hír volt, hogy
egyes dőrék ostobák és a régi sámánok tudományát megvető
emberek, akik a betegségeket titokban akarták tartani, behurcolták
a városba Szent Lázár nyavalyáját, amelyet a nép nyelvén leprának
neveznek. A nevezett mágus gyógyításainak hatásáról kérdezve, a
tanú válasza az, hagy Hanis nagyon jártas ebben a művészetben,
éppen azért jobb, ha megengedik neki a praktizálást, semhogy a
betegek elhaljanak. Arra a kérdésre, hogy a vádlott abban a
reményben látogatta-e meg a betegeket, hogy tőlük pénzt
szerezzen, a tanú válasza az, hogy erről nem tud, de azt tudja, hogy
őtőle sok unszolás után fogadta csak el az adományt a következő
szavakkal: "Egyet elfogadok, százat neked adok ..."A mágus
segédeinek a gyógyítás alatti tevékenységéről a tanú azt mondotta,
hogy az egyik énekelve és zenélve olyan hatást váltott ki
tehetségével, hogy a hallgatóságot észveszejtő izgalomba tudta
sodorni, a másik pedig az orvosságok és italok keverésével
működött közre.
Negyedik tanú: Gergely sarukészítő, győri polgár, aki az itt létező
prédikátor testvérek kolostora közelében lakik, elővezetve,
felesketve és megkérdeztetve, hogy ismeri-e a vádlottakat, mondja,
hogy magát Hanist nagyon jól ismeri, de segédeit csak látásból. A
vádlott gyógyításairól a tanú azt vallja, hogy amikor ő veséivel beteg
volt és a fizikusok kezébe került, a felesége hallotta, beszélni a
piacon a püspök katonáját. Gyárfást, hogy őt és másokat az említett
Hanis Isten segítségével meggyógyította betegségeikből. Akkor a
felesége elhívatta a sámánt az ő házába, aki mikor megérkezett,
azonnal megvizsgálta vizeletét, megtapintotta érverését (pulzusát).
Míg ezek történtek, csináltatott neki valami folyadékot többféle



gyógyfűből, mint a "nepita'', ,,ebulo vigra" (?) és más hasonlókból,
amelyeket nem ismert fel, - hogy vele megitassák. Amikor az ital
készen volt, olyan undort váltott ki belőle, hogy nem akarta azt
meginni. Megkérdezték a tanút saját betegségének meggyógyítása
felől, mire ő azt válaszolta, hogy a nevezett Hanis utasítására a
felesége tüzet rakott faszénből az ő testhossza és szélessége
méretére, amely tűzre aztán sokféle gyógyfüvet szórt s mikor az
illatos füvek hamuvá oszlottak, elseperték a parázst és a meleg!
földre fektették őt, amíg bőséges verejték öntötte el egész testét.
Ezek után vászonlepedőbe csavarva ágyába fektették, mialatt a
sámán segédje élénk hangon énekelt. Megkérdezték tőle, hogy
kötött-e megállapodást a sámánnal, hogy őt ápolj a betegségében
és házában látogassa, mire a kérdezett nemlegesen válaszolt.
Tudakolták tőle azt is, hogy szokott-e a sámán és segédje Győr
városában és a környező falvakban betegeket látogatni, mire a tanú
azt válaszolta, hogy nagyon sokan hívják őket házaikhoz a betegek,
mert szerintük a sámán jártasabb a tudományban, mint az orvos
magisterek, vagy a király úr fizikusai.
Ötödik tanú: A Csanak faluban lakozó Orsolya, Déres özvegye, aki
esküje szerint vallva elmondotta, hogy a nemrégiben múlt Szent
Kristóf ünnep körül, nagy láz öntötte el, betegségében
meglátogatták az orvos magisterek, többek között egy fráter a
Szent János ispotályosok közül, úgyszintén a boldog emlékű király
volt orvosa, Albert mester és még mások, akik azonban nem tudtak
rajta segíteni. A betegség annyira hatalmába kerítette, hogy az
említett ünnepet követő szerdán már beszélőképességét is
elveszítette és az orvosok már halottnak vélték. Így is történt volna,
ha az említett Hanis sámán meg nem jelenik házában, aki mihelyt
megérkezett, azonnal megvizsgálta a vizeletét, megtapintotta
érverését, majd először valami átlátszó folyadékot s utána egy fajta
szirupot adott neki inni és ottmaradt alvókamrájában ápolására.



Ezek után oly nagy gonddal kezelte őt, hogy Isten segítségével ma
egészséges és teljesen elmúlt a láza. A bizottság tudakolta tőle,
hogy látta-e, hogy a vádlott sámán és segédje másokat is
meglátogatott a városban, vagy a környező falvakban gyógyítás
céljából, mire a kérdezett azt válaszolta, hogy ő személyesen nem
látta, de másoktól hallotta, hogy sokakat gyógyítottak. A gyógyítás
lefolyására vonatkozólag még elmondotta, hogy mikor a sámán
betegszobájába lépett, botjával a négy égtáj felé ütött, az
élelmiszerekre, ruhákra és mindennemű használati szerekre valami
folyadékot hintett, a küszöböt ujjaival tisztelettel érintette, élénk
szóval énekelt a gonosz szellemek ellen, mondván: "Hakit, Hakit,
távozz ebből, a házból, hogy sem föld felett, sem föld alatt ne
legyen semmi hatalmad" és más ehhez hasonlókat. Arra a kérdésre,
hogy a vádlott sámán pénzért, vagy más anyagi előnyökért
látogatta-e őt meg, a tanú válasza az volt, hogy a nevezett Hanis
nem kért semmit, és a neki felkínált pénzt is visszautasította.
Hatodik tanú: Janka, a királyi íjászok néhai parancsnokának, Jakab
mesternek özvegye, aki szintén Csanak faluban lakik, esküje szerint
elmondta, hogy nemrégiben vesebántalmai voltak, miért is
Esztergomba szállították az ottani Szent Lázár kórházba, hogy ott
keresse a gyógyulást. Tizenegy napig feküdt ott súlyos betegen,
hogy a János-rendiek mestere és fráterei megállapítsák a baj okát,
de semmit sem értek el. Mikor a tizenkettedik napon a sikertelenség
miatt türelmetlen lett, visszavitette magát házába és miután sokat
hallott a sámán gyógyításai felől beszélni, elhívatta őt magához.
Mikor a sámán megérkezett, megnézte őt ágyában, megtapintotta
ütőerét, megvizsgálta vizeletét és mihelyt ezzel végzett, azt
mondotta, hogy Isten segítségével újra egészséghez juttatja. Ezután
több napon át meglátogatta őt és ilyenkor inni adott neki valami
csodálatos vízből, amely kristálytiszta volt és amelynek erejétől ma
újra egészséges. Arra a kérdésre, hogy tudja-e, miből volt a



nevezett folyadék, azt válaszolta, hogy szükségtől késztetve ő maga
is megkérdezte a sámánt egyes gyógyfüvek erejéről és hatásáról,
mire az azt felelte, hogy "jobb ha a füvek nem találhatók mindenütt,
mert nem mindenkinek adatott hatalom a természet titkos erőinek
keverésére, hanem csak azoknak, akiket az "ioltenrim" kiválasztott
és akik soha sem tértek el a küszöb árnyékában élő régiek
szellemétől". Megkérdezték a tanút, hogy a nevezett sámán a régi
pogányok gonoszságait, vagy az elvetemült eretnekek babonáit a
betegek között terjeszteni törekedett-e, mire a kérdezett válasza az
volt, hogy előtte a sámán soha hitbéli dolgokat nem említett, sem
azt nem vette észre, hogy őt be akarja vonni valamilyen babonába,
mert tudja róla, hogy csak mint gyógyító látogatta meg. Ilynemű
szándék felől ugyanis a bizottság szintén érdeklődött, mire a tanú
azt válaszolta, hogy a szándékokról csak Isten mondhat ítéletet.
Hogy a sámán megállapodott-e, a gyógykezelésre vonatkozólag
valamilyen összegben, azt a választ adta, hogy semmit sem
fogadott el tőle, csak tejet és kenyeret. Arra a kérdésre, hogy látta-e
a sámánt más betegekhez menni, vagy jelen volt-e ilyen esetnél, azt
válaszolta, hogy nem, de hallotta többektől is, akiknek a nevét nem
ismeri, hogy Hanis sok beteget meggyógyított és csodatevő híre
közszájon forog. A meggyógyult betegek nevei között megemlítette
Jeremiás zsidó nevét, akit a "guta" nevű bajból kúrált ki, a
patkolókovácsok mesterét is talpra állította, aki már nem tudott járni,
ugyancsak meggyógyította Jakab úrnak, a vendéglősnek unokáját,
aki fejbántalmakban gyötrődött, és a fiatal Demeter katonát, aki
szent Vitus-táncában szenvedett és másokat, akiket nem ismer.
Feltették neki a kérdést, hogy a sámán csak mint orvos látogatta-e
meg híveit, vagy más minőségben is, azt válaszolta, hogy az említett
Hanis mágus házasságkötési szertartást végzett a püspök
íjászainak mostani parancsnoka és Orsolya asszony között a vár
közelében és hogy Csanak faluban ő vezette a táncmeneteket
(choreis) az új-kenyér ünnepén. Megkérdezték afelől, hogy mit tud



Hakit természetéről, mint rossz szellemről, akinek a nevét a vádlott
oly sokszor emlegette, a tanú azt felelte, hogy bizonyosat nem tud,
de azt hallotta saját anyjától mesélni, hogy az említett szellem,
mihelyt a hold feljön, bizonyos társaival összeállva, meghatározott
időben, meghatározott helyen, amelynek a neve "pat", összejönnek,
amely hely parlagon áll és sem apró, sem lábasjószág rajta meg nem
él, emberek jelenléte lehetetlen, mert nincs rajta semmi lehetőség
az életre, csak a rablásra és harácsolásra. Itt tartják gyűléseiket a
gonosz lelkek, -akiknek a feje Hakit, - férfiak, asszonyok és mindkét
nembéli gyermekek ellen, az egész emberi nem elvesztésére. Mikor
azonban a Hakit nevét kiáltják, annak el kell tűnnie, mert elveszíti
hatalmát, miután ereje ördögi nevében van. Megkérdezték a tanút,
hogy hisz-e Hakitban, mire ő nemlegesen válaszolt és igazolásul
felkínálja, hogy a keresztény vallás szentségére is felesküszik.
Hetedik tanú: Jank a, Márkus csanaki patkolókovács felesége,
elővezetve, felesküdve a következőket vallja: ismeri a Hanisnak
nevezett sámánt és segédjeit, jó embereknek tartja őket, akik a
betegségben szenvedőket segítik. Megkérdezték tőle, hogy mit tud
az említett gyógyításokról, mire elmondotta, hogy Szent Lukács
evangélista ünnepe táján férje súlyos beteg lett és sok orvos
meglátogatta, többféle orvossággal kísérletezve, de eredményt nem
tudtak elérni. Márkus kovács erre a vádlott sámánt hívatta házához,
aki amikor megjelent, megtapogatta a beteg érverését és azt
mondotta Márkusnak és a tanúnak: "ha hisztek bennem és ha
akarjátok, akkor meggyógyítalak". Mire a házastársak egyetértve,
kifejezetten megkérték öt erre és elégséges jutalmat ígértek neki. A
nevezett Hanis sámán azonban azt mondotta, hogy ő nem pénzt
akar, hanem barátságot. Ezek után tizenkét napon keresztül a
beteget állandóan látogatta és oly gondossággal ápolta, hogy Isten
segítségével meggyógyult. A gyógyítás módjáról a tanú elmondotta,
hogy a vádlott személyesen adott a betegnek valami átlátszó, tiszta



folyadékot inni és sok "impiast"-ot rakott mellére, szolgái (segédei)
pedig imádságokat énekelve segédkeztek neki. A sámán babonáiról
a tanú nem tudott semmit sem mondani. Arra a kérdésre, hogy a
jelzett vádlott Csanakon, vagy más helyeken is szokott-e másokhoz,
mint betegekhez járni és hogy személyesen volt-e jelen ilyen
gyógyításoknál, a tanú nemlegesen válaszolt.
Nyolcadik tanú: Katalin asszony, Márton úr özvegye szintén Csanak
faluból, elmondotta, hogy nemrégiben fia, Márk, beteg lett és ő több
orvost és fizikust hívott a házhoz és miután állandó nagy lázban
feküdt a beteg, a jelzett orvosok mindent elkövettek, hogy
meggyógyítsák, de sikertelenül. Ekkor az anya elküldött a nevezett
Hanis sámánért és amikor ez megérkezett, rögtön érverését
tapintotta a betegnek és megígérte, hogy meg fogja őt gyógyítani.
Ezek után gondosan ápolta és víztiszta, átlátszó folyadékot adott
neki napjában többször inni, amelytől belső részei kitisztultak és a
láz, amely eddig hatalmában tartotta, megszűnt, visszanyerte
egészségét, amit az összes látogató orvosok nem tudtak
visszaadni. A kérdésekre, hogy milyen falvakban, vagy
városrészekben szokott az említett vádlott betegeket látogatni,
hogy ilyen gyógyításon személyesen vett-e részt, látta-e, hogy
betegek vizeletét vizsgálja, tud-e róla, hogy csak úgy ígért
gyógyulást betegeinek, ha bért kapott érte, mindenre azt válaszolta,
hogy semmit sem tud, csak azt, amit már előbb elmondott.
Záradék: Így folyt le és fejeződött be előttünk Hanis sámán és társai
ellen folytatott inkvizíció Szent Lukács evangélista ünnepét követő
szombaton, Moys gróf mint a törvényszék elnöke és Simon mester,
az eretnekségek inkvizítora jelenlétében. A hit ellen nincs panasz. A
tömlöctartó őrizete alá utasíttatik, hogy rendelkezésre álljon.
572. Az ".ősfoglalkozásokat" űző, kétkezűk után élő pákász-rákász,
hódász, agarász, madarász, halász stb., jobbágyréteg egyébként is



éppen természet ölén élve, hajlamos is az ilyen "tisztségre".
573. A Merse-család vámperben az ajtódiakkal szerepel egy Mocha
nevű sámán, akinek a tanúságtételét "testimonum qualificatum"-nak
nevezik.
574. Kassai kódex: Anno 1252.
575. U. o.: Anno 1280.
576. U. o.
577. Ez az esküformula alig változó szavakkal, végigkíséri az összes
pereket, mint bevezető szöveg és még a 15. század vége felé sem
sokat változott, legfeljebb hozzáteszi, hogy "a Szent Evangéliumot
testileg is érintve- esküszik.
VIZSGÁLAT DEGESD SÁMÁN ELLEN SZENT GYÖRGY-FALVÁN (Zala
m.)
Moys nádor, Sopron comese és a kánok bírája, Simon mester és
János fráter a kisebb testvérek rendjéből, mint királyi orvos,
megidézték az előírások erejével és törvényes formában Degesd
sámánt azzal vádolván, hogy a zalai Szent György-falván levő
kápolnát lerombolta, megszentségtelenítette, az abban levő szentek
ábrázolásait meggyalázta, betegeket gyógyított, magát
csodatevőnek hagyta nevezni és "püspökök módjára szertartásokat
végzett". Hasonlóképp megidézték az alább említett tanúkat, akiktől
megkövetelték, hogy a szent evangéliumot testileg is érintve
megesküdjenek, hogy sem gyűlölet, sem harag, sem barátság nem
vezeti őket a tanúságtételben, hanem csak az igazság.
Az első tanú: Kundi fia Simon szűcsmester, aki tudomása szerint
"talán 75 éves", így vallott, ahogy következik: Kisded, gyermek, ifjú
és férfi korában mindig Szent György-falván, a makkoltató kondások
között élt, neveltetett. Nagyszüleitől és szüleitől hallotta, hogy
Degesd családja már emberemlékezet előtti időkben a faluban élt.



Azt is vallotta, hogy a nevezett atyja, molnármester volt és egy
halastavat birtokolt, amelyben a tanú gyermekkorában sokszor
fürdött. Ennek a tónak a balpartján állott a kápolna, benne egy lovas
szentnek fából készült szobrával. Hogy ki építette a kápolnát,
senkitől sem hallotta, de azt biztonsággal tudja és vallja, hogy az
emberemlékezet előtti idők óta fennállt és a falubeliek és molnárok
meséiből azt is tudja, hogy itt valamikor fehér lovat szoktak áldozni.
Biztonsággal hallotta, azt is a "fatens", hogy az öreg mágus a
kápolna padlózatába süllyesztett sírkő angyalainak a szájába köpött
és a szenteknek arcára taposott (578). Hallotta a tanú azt is, hogy
sok beteget visznek a vádlott házához, még a mai időkben is, és
hogy sokan hívatják betegeikhez, különösen a szülő asszonyokhoz,
akiket a küszöbre ültet a régiek szokása szerint. Hallotta és látta is,
hogy lovakat is gyógyít és ha azok nem fogamzanak, akkor farkuk
alját varázsfűvel szál irányából megdörzsölte, hogy szüljenek, a
teheneknek alfelébe "flauta"-val fújatott, hogy azok megduzzadva
több fejet adjanak és hasonló varázslattal élt, a méheknek is
énekelvén. Azt is hallotta, hogy a vádlottat "thaumaturgos"-nak
(csodatevő) nevezték, és hogy falujába visszatérve a megégett
templomocska romjait látta, de a tűz szerzőjét, vagy okát nem
ismeri.
A második tanú: Márkus "subulcus" (makkoltató kondás) 80 év
körüli, Szent György falujában élő öreg, így vallott, ahogy
következik: Volt egy nagyon öregkoráig élő nagyapja, akitől azt
hallotta, mintha a kápolnát valami "remete presbiter" építette volna,
vagy legalább is mellette lakott és iskolát tartott a gyermekeknek,
amíg a tatárok nyilától meg nem halt. Utána sokáig senki sem
látogatta a helyet, amíg az öreg molnármester, a mostani Degesd
apja, a helyet meg nem váltotta a halastóval együtt, amelynek a
partján van ma is a kápolna. Hallotta nagyapjától azt is, hogy a
kápolnában egy szent lovas szobra állott, amelyet a népek nyelvén



"zenlow"-nak neveztek és, hogy a falakon sok szokatlan dolog volt
festve "harcoló katonák, muzsikáló vadászok, négylábú
szörnyetegek kígyófarokkal, halak, négylábú állatok fejeivel és
egyéb állatok", a padlón pedig épp úgy, mint Szent Márton
monostorában, szenteknek a képei voltak vésve, amelyeken lábbal
tapostak az emberek. Hallotta a tanú azt is, hogy a népek
"thamaturgos"-nak nevezték az öreget. Arra a kérdésre, hogy a
vádlott gyógyított-e betegeket, vagy legalább is megkísérelt-e
ilyesmit velük, a tanú igenlőleg válaszolt. Feltették a kérdést, hogy
ismer-e személyeket, akiket a sámán kezelt és hogy azokat fel
tudná-e sorolni, a "fatens" a következőket mondotta: ismerek
ilyeneket, mint az öreg katona, akit Sebestyénnek hívnak és akinek
tumorja volt, Degesdhez ment gyógyulást keresni, aki jeleket rajzolt
a beteg hasára, amíg a daganatot megtalálta, majd éjjel-nappal tejet
itatott vele (579) és a nevezett beteg még ma is él a házában. Egy
bizonyos Borbála nevezetű asszonyt Veszprém vidékéről hoztak
hozzá bénasággal (paralisi morbo contracta) és mivel járni nem
tudott (carens pedum officiis), faluról falura segítettek vonszolni őt a
falvak lakói, épp úgy, mint a tanú is, aki a mocsaras vidéken
szolgáival együtt átsegítette a nevezett beteg asszonyt. Negyven
napig lakott egyedül egy kis kamrácskában, ahol csak egy személy
látogatta meg övéiből, hogy étellel-itallal ellássa és a sámán
forrázott füveivel a beteg asszony testét naponta háromszor
lemosta (herba decocta corpum infirmae abluere). A füvek nevét
egy régi botról olvasta le és negyven nap múltán az asszony
gyógyultan távozott saját lábán. Ugyancsak hallotta és tudja, hogy
Gergely comesnek egy szolgálója (ancilla), aki sokáig vak volt és
testvérei szokták vezetgetni, visszanyerte látását a sámántól aki
szeméről "lemosott" egy fátyolt és a mai napig egészen egyedül és
vezető nélkül megy ahova ura parancsolja, (küldi). Arra a kérdésre,
hogy tud-e róla, hogy a vádlott elfogadott-e, vagy kért-e valamiféle
javadalmazást vagy ajándékot azoktól, akiket kezelt, a tanú azzal



válaszolt, hogy nem tudja.
A harmadik tanú: Tar fia Gyárfás, körülbelül ötven éves, úgy vallott,
amint következik: Gyermekkorában sokat járt a kápolna melletti
házba, amelyet iskolának is neveztek. Ünnepeken sok gyermek (fiúk
és lányok) gyülekeztek a kápolna körül, ahol az öreg sámán tanította
őket énekre és amire a papok szokták tanítani a gyermekeket.
Megkérdezték, hogy emlékszik-e, hogy a vádlott szidalmazta volna
e a szenteket, mire a tanú nemlegesen válaszolt, csak annyit
említett még, hogy a "lovas szenteket" (580) tisztelte, akiknek
ünnepei a kápolnában kiváltságos napok voltak. Nem tudott a tanú
semmit sem a templom leégetésének az okáról sem és csak
gyengén emlékszik, hogy szörnyetegek és harcoló katonák voltak a
falra festve. János fráter kérdésére a gyógyításokra vonatkozólag,
ugyanannyit tudott, mint az előbbi tanú.
A negyedik tanú: Parjad Jakab, úgy vallott, mint az első tanú, annyit
mondott hozzá, hogy nagyon jól tudja és hallotta öregkort élt
szüleitől, hogy a kápolnát valami remete építette, aki ott is lakott a
környéken és "az énekes gyermekek iskoláját" igazgatta és
ugyanakkor, mint szerpap segédkezett Degesdnek a betegeknél és
más szertartásoknál. Hogy honnét tudja, hogy az énekeseket a
remete tanította, azt válaszolta, hogy mikor gyerek volt és Szent
György napján a "vesszőket" szétosztották a házaknál és énekeltek,
akkor ő is járt egy csoportban tizedmagával a kondásokkal. A
gyógyításról annyit tudott, hogy Degesd mondotta meg, hogy mikor
és hol kell az illatos füveket gyűjteni, mert volt neki egy varázsbotja,
amelyre fel voltak róva a titokzatos füvek nevei. Ama kérdésre, hogy
a sámánnak járt-e fizetség a gyógyításért vagy az orvosszerekért, a
kérdezett azt vallotta, hogy senkitől sem hallotta, hogy a vádlott
valamit is elfogadott volna.
Ötödik tanú: Dominus Marcus de Kemen ugyan így vallott, mint az



első tanú és még elmondotta, hogy a sámán sok kárt hárított el
azzal, hogy az állatokat is kezelte. Az állatállományból ugyanis
tavasszal nagyon sok elpusztult, különösen tehenek, amelyeknek a
bőrét a sámán lehúzatta, belsőrészeiket vizsgálta és csontjaikat a
kápolnához közelálló "százhalomnak nevezett berekben" elásatta. A
tanú még megtoldotta vallomását azzal, hogy a sámán "püspök
módján" szertartásokat végzett, madártollas ruhába öltözött, lábán
madárkörmös lábbelit viselt, süveget hordott és ha betegek
házához hívták, sót hintett a küszöbre és a szögletekbe, azokat
kitisztítva, vizet loccsantott. A tanú, mikor állatdögvész volt a
falujában, magához hívatta a sámánt, aki fenyőgyantával dörzsölte
be a beteg állatok orrát, ivóvizükbe faszenet dobott és amely állatot
így kezelt, az nem is pusztult el. A bizottság kérdésére, hogy a
nevezett vádlott a járványból jutott-e anyagi előnyökhöz, a tanú azt
válaszolta, hogy tudomása szerint csak az elhullott állatok szarvát
kérte és fogadta el.
Hatodik tanú: Miskei Benedek, királyi katona a sümegi várból
látogatóban lévén Szent György falujában lakozó rokonainál, a
bizottság előtt önkéntes akaratából megjelenve, a jelenlevő
inkvizíció tagjait kérte, hogy Degesd mestertől cseppeket
kérhessen, amelyekkel eddig szemeit hatásosan gyógyította és
amiért valójában ily messzire jött házától. Elmondotta, hogy a
vádlott sámánt ismeri és rokonai izenetéből értesült, hogy a
nevezett sikeresen gyógyítja a beteg szemeket. Kérdezték tőle,
hogy hittel hisz-e, hogy a sámánnak csodálatos gyógyító ereje van,
mire a tanú válasza az volt, hogy nemcsak hiszi, hanem sajátmagán
tapasztalta is, mert mióta a sámán cseppjeivel gyógyítja szemeit,
"visszanyerte látását és a dolgok formái világos fénnyel rajzolódnak
ki előtte" (receptisque visibus formas rerum luce lustrat clarissima).
Hogy milyen cseppeket használt a vádlott, a tanú biztosan nem
tudta, de hallotta, hogy az egyik rokonasszony a nép nyelvén



"zentazonveragh"-nak nevezte. Arra a kérdésre, hogy a vádlott kért
e fizetést a gyógyításért, a tanú nemlegesen válaszolt mondván,
hogy a mágus csak "Isten szerelméért" gyógyította.
VIZSGÁLAT CHELE FIA GOGÁN SÁMÁN ELLEN ALMÁS VÁRÁBAN,
1245-BEN
Hegun comes, János szebeni prépost és Wolfgang, Erdély
inkvizítora hallgatják ki a megidézett tanúkat Oculi vasárnapját
követő hétfőn.
Daruk Benedek, almási várjobbágy vallotta, hogy ismeri a sámánt,
aki nagyobb ünnepeken megjelenik a várban. Az erdőben bujkáló
pogányoknak papja, s áldozatokat mutat be, vannak ruhái, amiket a
régi valláson lévő papok viseltek és sok toll vari rajta. Ama kérdésre:
kikkel szokott érintkezni, azt felelte, hogy a várba sereglő szegény
nép között társalog. A kérdésre, hagy hol lakik a vádlott, a tanú nem
tud választ adni. Hogy a régi pogány szokásokat gyakorolja-e a
vádlott, a tanú azt válaszolta, hogy a "nyárősz ünnepen" (festo
Narews), amikor az új kenyeret ünneplik, szokott a várba hozni
egyeseknek egy-egy új kenyeret (tortam panis novi). Arra a
kérdésre, hogy szokott-e ezért pénzt kérni, azt a választ adta, hogy
nem tudja. Hogy a vádlott a köteles papi tizedek ellen beszélt volna,
a tanú csak azt hallotta tőle, hogy a szebeni prépost, a kerci apát és
a fejésvári püspök is kér tizedet, de legjobb egyiknek sem adni, nem
hogy háromnak. A kérdésre, hogy ki előtt mondotta ezeket, a
válasza az volt, hogy sokak előtt, akik küldöttséget menesztettek a
gyulafehérvári püspökhöz, hogy nem tudják kinek kell fizetniök.
Arról, hogy mezítelen lányokkal gyűjtet gyógyfüvet az erdőn, nem
hallott és nem is tud semmit.
Kérdezték tőle, hogy a vádlott használ-e írott varázsjeleket, mire a
tanú azt vallotta, hagy a sámán a régiek írását ismeri és hosszú



botocskára írja dolgait. Hogy látott-e a vádlottnál ilyen botokat, a
tanú igenlően válaszolt. Hogy miket tartalmaznak az írott botocskák,
a tanú azt válaszolta, hogy nem ismeri az írás művészetét. Arra a
kérdésre, hogy hova szokta rejteni az írott botokat a vádlott, a tanú
válasza az, hogy tegezébe a nyilai mellé. Hogy hallotta-e a
vádlottról, hogy részeges és sokszor hányik, a tanú válasza: mikor ő
látta és beszélt vele, mindig józan, volt.
Ecelmárton tövisi plébános vallja, hogy ismeri a vádlottat, tudja róla,
hogy az erdei szegény emberek pogány papja, szertartásaiknál
szerepel és hallotta róla, hogy mindenféle pogány cselekményekben
része van. Ismeri családját, szüleit és testvéreit is, tudja, hogy a
család hetedik gyermekeként született és éppen ezért a pristaldus
hozta a keresztelőre a tövisi plébánia templomába. A bizottság
feltette a kérdést, hogyan lett mégis újból pogánnyá, sőt a pogányok
papjává, mire a tanú elmondotta, hogy a vádlott körülbelül húsz
éves korában megszökött a szülői háztól és amikor pár év múlva
visszatért, mindenki tudta róla, hogy sámánná lett, bár figyelmes
keresztény nevelést kapott és a szentségeket, melyekkel az egyház
a lelkeket igyekszik menteni, ő, a tanú, személyesen szolgáltatta ki
neki. A tanú tudott az írásokról is, amelyeket a vádlott mindig
magánál hordott és ö, a tanú, egy alkalommal a kezébe is vette
ezeket a botocskákat, de nem tudta értelmüket megfejteni, mert a
régiek írásával voltak feljegyezve, amelynek betűit nem ismerte.
Megkérdezték a tanút, hogy milyen alkalommal kerültek kezébe az
írott botocskák, mire elmondotta, hogy a vádlott idős apja halálos
betegségében fia, a sámán is odajött a haldokló ágyához és akkor ő,
mint a beteg plébánosa is jelen volt. Ez alkalommal a sámántól
elkérte a botocskákat és mikor nem tudta elolvasni írásukat,
kérdezte a vádlottat a jelek tartalma felől és tudakolta tőle, honnét
vette, mire a vádlott azt válaszolta, hogy gyógynövények és
orvosságok nevei vannak rajta és hogy egy nagyon öregembertől



kapta, akit vándorlásában ismert meg. Kérdezték a tanút, hogy tud
e a vádlott esetleges gyógyításairól, mire a tisztelendő tanú azt
válaszolta, hogy tudomása szerint a sámán még nagyon fiatal
ahhoz, hogy a gyógyítás művészetét elsajátíthatta volna. A vádlott
pogány szertartásai felől vallatva, a tanú válasza az volt, hogy ő
csak hallomásból tud róla, aminek nincs nagy értéke. Az egyházi
dézsma leadásáról a tanú a következőket mondotta: Az egész
környéken zavarban vannak a hívő keresztények, mert a kerti apát, a
fejérvári püspök és a szebeni prépostság követeli magának az évi
tizedet és senki sem tudja, kinek adja le. Feltették neki a kérdést,
hogy szerinte a három vetélytárs közül melyiknek a követelését
tartja jogosnak, mire a tisztelendő tanú a következőket válaszolta: "A
tisztelendő szebeni prépost jelenlétében erről lelkiismeretem nem
enged válaszolni." Hegun comes tiltakozott ilyen természetű
kérdések ellen és ő maga kérdezte, hogy vajon igaz-e, hagy a
vádlott részeges és részegségében a keresztény egyház ellen lázítja
az embereket? A tisztelendő tanú vallomása szerint soha sem látta
részegen a sámánt, és soha sem hallotta a keresztény egyház ellen
beszélni és hogy őt, mint presbitert mindig tiszteletben tartotta és
tartja. Ama felszólításra, hogy óhajt-e lelkiismerete szerint még
valamit a kérdezettekhez hozzátenni, a tisztelendő tanú
megemlítette, hogy a vidéken nagyon sokan vannak, akik a
háromszoros tized miatt inkább a pogánysághoz húznak és a
keresztény ünnepeket csak kényszerűségből és félelemből tartják.
János prépost kérdésére, kinek óhajtják a környék keresztényei
leadni a dézsmákat, a tanú azt válaszolta, sokaktól hallotta, hogy a
szász a szásznak, a magyar a magyarnak. Hegun comes ismét
tiltakozott és elbocsátotta a tanút.
Balkó almási várjobbágy ismeri a vádlottat, elmondja, hogy együtt
gyermekeskedtek vele és rokonok is. Megkérdezik, hogy védeni
akarja-e, vagy betartja esküjét, mire a tanú megismétli, hogy



lelkiismerete szerint csak az igazságot mondja. Megkérdezték tőle,
hogy a vádlott valóban az erdei szegény emberek pogány papja-e,
mire a tanú azt válaszolta, hogy rokona nem pogány, és csak
keresztény kötelességét teljesíti, hogy a szegény erdei emberekkel
tart, akik elvonulnak az erdőkbe, mert nem akarnak és nem tudnak
három úrnak dézsmát fizetni, hanem inkább a pogány erkölcsökhöz
térnek és az ördög zsákmányai lesznek. Megkérdezik a tanút, hogy
kinek fizetnének szívesebben a népek, mire azt válaszolta, hogy a
fejérvári püspökségnek, mert az a magyarokat védi Tisztelendő
János prépost kéri, hogy vesszőzzék meg a tanút, de Hegun comes
tiltakozik és a tanút elbocsájtják.
A comissió ítélete: a vádlott köteles pogány dolgait elégetni és
homlokára a kereszt jelét kell égetni. Ez utóbbi végzés változást
szenved, mert az elítélt felesküdött a keresztre ("iuravit ad crucem")
saját költségén és élete veszedelmével (581).
UGYANAZON BIZOTTSÁG VIZSGÁLATA DALA FIA UNDÓ SÁMÁN
ÜGYÉBEN, 1245.
(Feria tertia post Dominicam Oculi.)
Cristianus szászrégeni plébános, aki a vádlottat ismeri, tudja, hogy
istentelen szokásokat, pogány erkölcsöket terjeszt és személyesen
is hallotta, hogy az egyházi dézsma ellen lázít, buzdítva másokat,
hogy a leadásokat megtagadják. Vallotta, hogy a múlt évben, Szent
Péter apostol napján, amikor a szászrégeni templomban befejezte a
misét, nagy zajt hallott a téren, ahol a nép megtámadta a
dézsmaszedő prokurátort, Bithel Jakabot és két társát, Koncz Pétert
és Hummel Gáspárt. A tanú szerint a veszekedés elindítója a vádlott
volt, aki istentelen káromkodással illette a keresztény egyházat és
főképp annak papjait, míg társai betörték a prokurátor fejét és két
társát is súlyosan bántalmazták. A nevezett sámánról tudja, hogy



követőivel ismeretlen helyeken jönnek össze és pogány
szertartásokat végeznek. Nem tudott választ adni, hogy honnét
tudja és, hogy milyen szertartásokat végez a vádlott. Tisztelendő
János prépost kérdésére, hogy vajon adtak-e le neki a vádlott
követői a böjti halászatból tizedet, a tisztelendő tanú nemlegesen
válaszolt. Hegun comes tiltakozik további kérdések ellen, ha a
tanúval nem tétetnek esküt. János prépost tiltakozik, hogy egyházi
személyről van szó, mire a comes felfüggeszti a további kihallgatást.
- Feria quarta post Octavam Domini. - Tisztelendő János prépost
távol tartja magát.
Folken Simon szebeni polgár ismeri a vádlottat, aki a nagy
veszekedést szervezte a szászrégeni templom előtt a nagyvásárt
követő Szent Péter apostol ünnepén. Megkérdezték, hogy miként
zajlott le a veszekedés, mire a tanú elmondotta, hogy Jakab mester,
a prokurator mondotta egy tövisi embernek: úgy-e, jobb itt lakni,
mint az erdőkben? mire a tövisiek rátámadtak és betörték a fejét,
társait pedig megverték. A bizottság kérdezte, hogy gyalázták-e a
keresztény egyházat és a papokat, mire a tanú azt válaszolta, hogy
az egyházat nem, hanem csak a plébánost, aki a dézsmaszedők
segítségére sietett. Emlékszik a tanú arra is, hogy dulakodás közben
a vádlottak azt kiabálták Jakab mester és társainak: "ti három gazda
kutyái vagytok és háromszor szeretnétek enni .." Megkérdezték a
tanútól, van-e tudomása arról, hogy a vádlott arra tanítaná a népet,
hogy a házassági eljárás a besenyők, vagyis kutyák módjára is meg
van engedve (coitus per modum canis, more besseniorum) Hegun
comes tiltakozik ilyen kérdések feltevése ellen és megtiltja a
válaszadást, majd felfüggeszti a vizsgálatot.
Ítélet: A vádlottat és 28 társát, akiket a szebeni prépost kérésére
fogtak el, szabadon bocsájtják (582).
578. Ildomtalannak, ízléstelennek látszik e kifejezés, hogy "a szájába



köpött", de ezzel biztos adatot nyerünk afelől, hogy s jelzett
templomban egy, vagy több, domborművekkel díszített sírkőlap volt
a padozatba építve és a templom látogatói, természetszerűleg,
járásban-kelésben tapodtak rajta, A köpködést pedig talán
megbocsáthatjuk, ha pl. megemlítjük, hogy Nagy Péter orosz cár
európai körútján a bécsi Hofburg selyembrokát, mennyezetes
ágyaiba sarkantyús csizmával együtt feküdt le aludni, és ébredéskor
az volt a szórakozása, hogy a "plafonra" köpdösött. A magyar
sámán és az orosz cár közötti összehasonlítást - főképp időben - az
olvasóra bízzuk, bár bizonyosak vagyunk az eredmény felől...
579. A "gyomorfekély" népi kúrája még ma is az általános
tejfogyasztás.
580. A "lovasszentek" ábrázolása nagyon kedvelt művészi formája
középkori miniatura és templomfestőinknek, szobrászainknak.
Közéjük soroljuk Szent László, György, Márton, sőt Mihály arkangyal
alakját is és, hogy hazánkban oly nagy kultusznak örvendenek,
éppen "lovas" mivoltuknak köszönhetik. A lovakban is
megkülönböztették a fehér lovat: a Képes Krónika festőjét azért
tartjuk vitathatatlanul magyarnak, mert még véletlenül sem festett
királyaink alá mást, mint fehér lovat.
581. A középkori "votavit crucem" - fogadalmat tett a
keresztviselésére, vagyis csatlakozik a keresztes hadakhoz a Szent
Sír felszabadítására, - minden nagyobb bűntényt kővető ítélet alól
kivéve a "crimen laesae maiestatis" - felségsértés - felmentette az
elítélteket. A 14. században az Anjou-korban, amikor a
zarándoklatok annyira szokásba jöttek, rendszerint Achenbe, vagy
Compostellába, vagy még inkább Szent Miklós sírjához, Bariba
vándoroltak el gyalogosan a vezeklők.
582. Az erdélyi szász papság majdnem mindig anyagi természetű.
motívumokat kevert az inkvizíciós perek vádjai közé. A nagyszebeni



prépostok különösen sok erőszakosságot követtek el nemcsak a
magyar és székely nép rovására, hanem magukat a magyar és
székely papokat is állandóan károsították. A székelyudvarhelyi
Domonkos-rendi kolostor különösen sok támadásnak volt kitéve,
mert ez volt az egyedüli székelyekből álló közösség. 1377-ben már
maguk a segesvári szász Domonkos-rendiek is megsokallták
székely rendtársaik meghurcolását és Rudolf perjel a kalocsai
érsektől kértek számukra védelmet, mert a szász részeken
egyszerűen lehetetlenné tették a székely barátok számára az
átutazást. "Ex Archivo Capituli Albensis Transsylvaniae". 5. V.
CSÖGÜ TATÁR SÁMÁN ELLENI ELJÁRÁS KÁLD KÖZSÉGBEN, 1245
(?).
Letnik és Herman ispotályos lovagok, János nagyszebeni prépost,
fráter Wolfgang az erdélyi részek inkvizítora, segesvári perjel
folytatják le a vizsgálatot a Deés melletti Káld községben.
Első tanú: Földvári Lázár (de Feltwar) királyi jobbágy a Szent
Evangéliumra megesküdve vallja, hogy ismeri a nevezett Csögü
(Chewgu) sámánt, aki a vidéken él, amióta a tatárok elvonultak és,
hogy a nevezett vádlott valóban tatár-e, arról csak annyit tud, hogy
ezeknek a népeknek a nyelvét beszéli. Arra a kérdésre, hogy honnét
tudja, hogy a tatárok nyelvét beszéli a vádlott, elmondja a tanú,
hogy őt annakidején a tatárok nem bántották, mert Lázár
(bélpoklos) volt és megtanult tőlük valamennyit beszélni és a
sámánnal is beszélt már akkor, aki amikor meglátta, hogy a tanú
Lázár, felkereste öt faluszéli házában és kenőcsöket adott neki baja
ellen, amely már sebei gyógyulása folytán a kenőcsöktől elmúlt és
ma már nem Lázár. Arra a kérdésre, hogy a vádlott igyekszik-e
rábeszélni a népet, hogy az egyházi tizedet ne fizessék meg a
papoknak, a tanú nemlegesen válaszolt. Feltették neki azt a kérdést,
hogy a vádlott valóban megmérgezte-e a Maros és több patak vizét,



hogy az állatok elpusztuljanak, mire a tanú azt válaszolta, hogy
hallotta másoktól, de azok gyűlöletből beszéltek.
Merse András deési polgár: megesketve a Szent Evangéliumra, azt
vallja, hogy ismeri a fogoly vádlottat, akit tatárnak is mondanak, de ő
többször beszélt vele és neki azt mondatta, hogy nem tatár, csak
azok foglya volt és itthagyták, amikor elmentek. Arra a kérdésre,
hogy istentelen szokásokra tanította-e a népet a vádlott: a válasza
az, hogy nem hallotta, de tudja, hogy magyarul a sámán nehezen
beszél. Hogy tudomása szerint lebeszéli-e a népet az egyházi tized
leadásáról, azt válaszolta, hogy a vádlottat hallotta emlegetni, hogy
az ő népénél ilyen adót nem kell fizetni, mert ott a papok maguk
mennek minden, nap a nép közé és koldulnak. Hogy hol vannak
ezek a népek, a tanú nem tudta megmondani. Megkérdeztetvén,
miszerint a vádlott megmérgezte volna a Körös-menti falvak vizeit,
hogy az állatállomány elpusztuljon, a tanú nemlegesen válaszolt.
Balás fia Gáspár deési királyi jobbágy (serviens) megesküdve a
Szent Evangéliumra, azt vallotta, hogy ismeri a vádlott tatár sámánt,
akivel együtt szöktek meg a tatároktól, amikor azok elvonultak. Arra
a kérdésre, hogy hallotta-e, hogy istentelen praktikákra tanítja a
népet, a válasz az volt, hogy nem tud róla. Megkérdezték tőle, hogy
eljár-e betegekhez, vagy azokat fogadja-e, mire a tanú válasza,
hogy sokan mennek hozzá, akiknek tatár betegségük, nyílt sebeik
vannak és akiket Lázároknak neveznek. Arra a kérdésre, hogy ezt
honnét tudja, mondotta, hogy a segesvári Antonius kórház fráterei
mondották, akik sok Lázár-beteget ápoltak, hogy a nevezett
sámánnak valami csodálatos erejű kenőcse van, amivel a Szent
Lázár-rosszát meg lehet gyógyítani. Arra a kérdésre, hogy hallotta-e
hogy a nevezett vádlott valami porral megmérgezi a Körös-menti
vizeket és ezzel elpusztítja az állatokat, a tanú azt vallotta, hogy ezt
a "calumniát" orvosok terjesztik, akik gyűlölettel vannak irányában,
mert ingyen és jól gyógyítja a legsúlyosabb betegeket is.



Ersi Eastók somlói székely vallja, hogy ismeri a fogságban tartott
vádlottat, mert többször volt a falujában. Arra a kérdésre, hogy
tudja-e róla, hogy istentelenségekről beszél a népnek, a tanú
nemleges választ adott, míg a vádra, hogy a tizedelés ellen beszél,
azt vallotta, hogy amennyire megértik a nyelvét, nem annyira a tized
ellen beszél, hanem arról, hogy a papoknak szegényeknek kellene
lenniök és csak annyit szabadna elfogadniok, amennyit megesznek
és hogy a néptől kellene minden nap alamizsnát kérniök, mint az ő
hazájában. Arra a kérdésre, tudja-e a tanú a vádlottól, hogy hol van
a hazája, azt válaszolta, úgy hallotta tőle, hogy sok hegyen és folyón
kell keresztül menni amíg odáig elér az ember. Megkérdezték, tudja
e, vajon a nevezett keresztény-e; vagy sem, a tanú azt vallotta, hogy
a somlói papok megkeresztelték, amikor a tatárok elvonultak. Arra a
kérdésre, hogy a nevezett sámán gyógyít-e, a tanú azt válaszolta,
hogy tudomása szerint sokakat meggyógyít kenőcsével, amelyet ő
maga készít. Hogy milyen természetű betegségeket gyógyít, azt
válaszolta, hogy főképpen Lázárokat, de minden tatárbajt is gyógyít.
A folyó vize megmérgezéséről hasonlóképpen válaszolt, mint a
harmadik tanú.
Gata János somlói szabad székely, az Evangéliumra esküdve vallja,
hogy ismeri a nevezett sámánt, aki sokszor járt Somlón és a
hegyekben, s hogy mindennemű munkát elfogad, amit adnak neki.
Arra a kérdésre, hogy beszél-e istentelen dolgokról, vagy a régiek
erkölcseit akarná visszavezetni, azt válaszolta, hogy nehéz
beszédét megérteni, legtöbben kinevetik, a gyermekek kigúnyolják,
de sohasem haragszik. Az egyházi tizedekről csak annyit hallott
tőle, hogy a mai papok sok gazdagságot gyűjtenek és a népeknek el
kell vinni hozzájuk a tizedet, pedig az ő hazájában nagyon
szegények és csak annyijuk van, amit aznap megesznek és eledelt
mennek kérni a néptől, amely nagyon tiszteli őket. Arra a kérdésre,
hogy hol van a vádlott hazája, azt válaszolta, hogy több ízben



hallotta tőle, hogy az ő hazájában nincsenek erdők, a hegyek sokkal
magasabbak és tetejükön mindig hó van. Tudakolják tőle, hogy igaz
e, hogy a vádlott beteget gyógyít és orvosságokat készít, azt
válaszolta, hogy valóban sokféle gyógykenőcse van a vádlottnak,
amelyeket magával hord és bár nagyon szegény, nem fogad el
semmit a gyógyításért Arra a kérdésre, hogy a vádlott
megmérgezte-e a folyók és patakok vizeit, azt válaszolta, hogy ez a
szász orvosok rágalma, akik nagyon sokat kérnek a gyógyításokért
és a nagyon szegény népek sokszor meghalnak, de nem tudnak
hozzájuk menni, a vádlott sámán pedig ingyen is elmegy házaikhoz,
ha hívják. Emlékeztetve esküjére, hogy nem elfogult-e a vádlottal
szemben, azt felelte, hogy csak lelkiismerete szerint beszélt és hogy
a sámán valójában nem is tatár, hanem csak azoknak szerencsétlen
foglya volt, akit a tatárok idáig hurcoltak és valamiképpen itt
felejtettek.
VIZSGÁLATI JEGYZŐKÖNYV KINCSÖR SÁMÁN ELLEN SOMBÉKON
1245 (?).
A pert Kökényesrenholt-nembéli Mikód ispán, Gellért fráter inkvizítor
és kolozsvári Domonkos-rendi perjel vezetik Kinchewr (Kincsőr?),
népiesen Korpás nevezetű sámán ellen. A per színhelye "Terra
siculorum, rivulo Tir" partján, amelyet a nép Sombékának nevez.
Janka asszony, Venaci Jakab özvegye vallja, hogy ez év Szent
András vigíliáján gyermeke torokbajban súlyosan megbetegedett és
a szomszédok elhívták hozzá a nevezett sámánt, aki a beteget egy
éjszaka folyamán kezelte, de a gyermek reggel felé megfulladt. Arra
a kérdésre, hogy miképpen kezelte a beteget a vádlott, az özvegy
azt vallotta, hogy miután a gyermek nehezen tudott nyelni és nagy
lázzal küszködött, meleg kemencébe tette és hogy ebbe ő, mint
anya beleegyezett, mert teljes bizalommal volt a sámánhoz, akinek
csodás gyógyító híre van. Elmondotta, hogy nem érez sem bosszút,



sem gyűlöletet a nevezettel szemben, mert nem benne látja
gyermeke halálának okozóját, mert ezekben a napokban, Szent
András ünnepe után a szomszédságban is több gyermek meghalt,
akikhez a segesvári orvost hívták. Azelőtt a sámánt nem ismerte,
csak amikor a gyermekeket öldöklő fekete angyal megjelent a
vidéken, sokan hívták őt házukhoz és ő is, mint szomszédjai, kérték,
hogy segítsen rajtuk. Arra a kérdésre, hogy kívánja-e a sámán
megbüntetését fia haláláért, a tanú azt válaszolta, hogy nem, mert
amikor gyermeke meghalt, a vádlott nagy siránkozást csapott és
Istent hívta segítségül.
Berlag Rufus segesvári polgár, városi kapuőr vallja, hogy a vádlottat
ismeri, mert a környéken nagy híre van, remete életet él és csak
akkor jön az emberek közé, amikor hívják, vagy pedig a régiek
erkölcsei szerinti ünnepeket tartják. A vádlott gyógyításairól azt
vallja, hogy erdei házában, ahol lakik, sokan felkeresik
betegségeikkel és hogy az eltörött csontokat nagyon jól gyógyítja és
őt magát is meggyógyította. Elmondta, hogy mikor a segesvári
várhoz egy alkalommal többedmagával követ szállított, feldőlt
szekér, ő alatta maradt és mindkét lába eltörött. A hospitálius
fráterekhez került, ahol hosszú ideig feküdt bénán és nem tudta
tagjait mozdítani, sem lépéseket tenni. Mikor a fráterek hazaküldték,
mint gyógyíthatatlant, szomszédai említették Korpás sámán nagy
hírét, erre elvitette magát lóháton a házához és a sámán újra eltörte
a lábát, fába rakva meggyógyította úgy, hogy tud járni és a városnak
szolgálni. Arra a kérdésre, hogy mit fizetett a gyógyításért, azt
válaszolta, hogy a sámán nem fogadott el semmit. Arra a kérdésre,
igaz-e, hogy a sámán a régiek erkölcseit hirdette és pogány
isteneknek áldoz, a tanú azt vallotta, hogy ő szász ember lévén,
nem ismeri a régiek szokásait és nem érti beszédeit, valamint, hogy
a magyarok közül sokan tartanak olyan ünnepeket, amiket a
kereszténység másképpen tart, például Krisztus születése ünnepén



a régi magyarok a sólyom ünnepét tartják. Arra a kérdésre, hogy
ezeken az ünnepeken a vádlott részt vett-e, a tanú azt vallotta, hogy
azt ő nem tudja, csak azt tudja, hogy ekkor minden régi és idős
ember ünnepelni szokott. A tanú megismételte, hogy esküje szerint
csak az igazságot vallotta.
Darlási Péter tövisi, várjobbágy ismeri a nevezett Kincsőr sámánt és
tudja, hogy "csodaszerei vannak amelyeket a hegyeken, erdőkön és
réteken gyűjtöget össze. Hogy ezeket honnét tudja, azt válaszolta,
hogy több ízben meglátogatta őt a remeteségében, ahol egyedül él.
A kérdésre, hogy a vádlott szokott-e istentelen és régiek erkölcseit
magasztaló beszélgetéseket folytatni, a tanú nemlegesen válaszolt.
Tudakozódtak tőle, hogy hallotta-e, hogy a sámán egy gyermeket
megölt azzal, hogy rosszul kezelte, mire azt válaszolta, hogy úgy
hallotta, hogy egy gyermek meghalt, de azt is tudja, hogy
ugyanabban a betegségben a német orvosok és hospitályos
fráterek sem tudtak több gyermeket megmenteni, mert a fekete
öldöklő angyal járt a vidéken. Hallotta, hogy a szász orvosok
sokszor nem mennek el a szegényebb magyar és székely
nemzetségbeli betegekhez és ezek a sámánt hívják, akinek jobb híre
van, mint a szász orvosoknak. A tanú vallja, hogy a vádlott őt magát
is meggyógyította Isten segítségével, pedig már gyermekei és
felesége is a halálát várták ágya körül, amikor háza tetejéről leesett.
Elmondotta, hogy minden végtagját meghúzta, fejét, amely vérzett,
bekötözte és valami italt adott neki, amelytől több napon át aludt és
amikor a szász orvos Segesvárról megérkezett, már nem kellett
semmit sem tennie. Arra a kérdésre, hogy a gyógyításért mit kért a
sámán, a tanú azt válaszolta, hogy családja tagjai kínáltak neki
három márkát, de nem fogadta el, míg a szász orvos öt márkát
követelt a látogatásért. Hogy esküje ellenére védeni akarja-e a
sámánt, vagy sem, azt felelte, hogy nem, de tudja, hogy a sámán
remete mindig ingyen segített a betegeken, míg a szász orvos a



magyaroktól és szegényektől mindig többet kért, mint a szászoktól
és gazdagoktól.
Musna Jakab tövisi várjobbágy vallja, hogy Korpás sámánt már
nagyon régen ismeri, amikor még élt a családja, akikre rászakadt a
házuk, amikor földrengés volt sok évvel ezelőtt. Ama vádra, hogy a
sámán istentelen és pogány szokásokat akar felújítani és ezekről
beszél a népeknek, a tanú válasza az, hogy erről mit sem tud, csak
azt tudja, hogy több esetben látta őt a remeteségében egy fa alatt
imádkozni. Kérdezték tőle, hogy milyen Istenhez imádkozott a
vádlott, a keresztény vagy a pogány Istenhez, mire a tanú azt
válaszolta, hogy ő nem ismeri a kettő között a különbséget és
hogyan kell egyikhez vagy másikhoz imádkozni. Minden
bizonyossággal tudja, hogy a vádlott keresztény, mert a kerti Apát
urak szolgája volt. Arra a kérdésre, hogy mit tud a nevezett sámán
gyógyításairól, azt válaszolta, hogy mint öreg ember, aki sok
betegségen ment át, sok tapasztalattal gazdagodott és most segít
azokon, akik fájdalmaikat enyhíteni akarják. Megismételve a kérdést,
a tanú azt vallja, hogy mikor még fiatalabb volt a sámán, akkor
többször járt Tövis várában és többeket gyógyított orvosságaival.
Megkérdeztetvén a gyógyultak személye felől, a tanú megnevezte
dominus Wolfgangot, dominus plebanus de Apold, Jakab tövisi
várkatonát és ennek feleségét három gyermekével és sokakat,
akiknek a nevére nem emlékszik. Hogy a felsoroltakat milyen
betegségből gyógyította meg, a tanú azt válaszolta, hogy dominus
Wolfgang lóról esett le, csontjai kijöttek a helyükről, azokat
helyreigazította. Dominus plebanus de Apold súlyos fejfájásban
szenvedett és egész haját elveszítette, de a sámán meggyógyította;
Jakab katona és családja romlott ételtől majdnem meghaltak, a
szomszédok elhívták a sámánt és az megmentette őket. Arra a
kérdésre, hogy mindezeket kitől tudja, azt mondotta a tanú, hogy a
nevezettek maguk mondották el neki gyógyulásuk történetét. Arra



vonatkozólag, hogy esküje szerint vallott-e, vagy akarja-e a sámánt
menteni, mondotta, hogy esküje szerint vallott és hogy akarja, hogy
a sámánnak ne essék büntetése olyan betegségekért, mint a
gyermek halála, mert sok gyermek halt meg ott is, ahova nem a
sámánt, hanem szász orvosokat hívták.
ELJÁRÁS ABKARAK "TATÁR" SÁMÁN ELLEN ALMÁS VÁRÁBAN,
1245 (?).
Fráter Gellért, kolozsvári perjel és inkvizítor vezetésével az előbbi
bizottság folytatta a vizsgálatot.
Bod János megesketve a Szent Evangéliumra vallja, hogy a vádlott
sámánt ismeri, akit a nép "Tewkews tatárnak is nevez. Arra a vádra,
hogy a nevezett sámán a keresztény egyház ellen beszél, a tanú azt
vallja, hogy többször hallotta tőle, hogy a keresztények sokszor
gonoszabbak a pogányoknál. Kérdezik tőle, hogy a vádlott milyen
istent imád, mire a tanú azt vallja, hogy ő többször megkérdezte a
vádlott sámánt efelől, de soha sem válaszolt kérdésére. Vallatták,
hogy a sámán lázít-e a dézsma ellen, a tanú válasza nemleges volt
és, hogy nem hallotta tőle ezt soha. Ugyancsak nemlegesen
válaszolt arra a kérdésre is, hogy a vádlott szokott-e gyógyítással
foglalkozni. Arra a kérdésre, hogy a nevezett vádlott a folyók és
források vizeit megmérgezi-e, újból nemlegesen válaszolt.
Tudakolván tőle, hogy a vádlott hol lakik és miből él, a tanú szerint
mindenütt és sehol sem és csak alamizsnából él.
Orendt János szász polgár vallja, hogy a vádlottat ismeri, mert
többször megjelent házánál alamizsnát kérni. Feltették neki a
kérdést, hogy ilyen alkalommal a sámán szokott-e beszélni a
kereszténység ellen, terjeszt-e istentelen erkölcsöket, mire a tanú
azt vallja, hogy ő úgy tudta és tudja, hogy a vádlott néma, mert
házánál soha egy szót sem szólt és csak kézjelekkel kért valami



ennivalót és távozott. Arra a kérdésre, hogy kiknek a társaságában
látta, vagy kinek a házában szokott megszállni, a tanú válasza az,
hogy mindig egyedül látta őt és ott szállt meg, ahol engedélyt adtak
neki. Tudakolják tőle, hogy a sámán szokott-e betegeket gyógyítani,
mire a tanú azt válaszolta, hogy többször látta, amint az asszonyok
hozzá viszik gyermekeiket és a vádlott a kicsinyek fejére tette a
kezét, de hogy gyógyítani akarta-e, vagy sem, azt nem tudja, sem
azt, hogy a gyermekek betegek voltak-e, vagy sem.
Orsolya, Krempes János özvegye vallja, hogy a vádlottat ismeri,
mert házánál többször megjelent és eledelt kért. Vallja, hogy nem
tudja, hogy a nevezett sámán valamelyik koldus fraternitáshoz
(testvériség, egyesület) tartozik-e vagy sem, mert nem látta mellén
a koldusok jelvényét, de egy fatányért szokott magával hordani az
ételneműnek. Arra a kérdésre; hogy a vádlott lázít-e a
kereszténység ellen, a tanú azt vallotta, hogy ő sokszor óhajtott
társalogni vele, de nem értette beszédét. A gyógyításra vonatkozó
kérdésre azt válaszolta a tanú, hogy egy alkalommal, amikor tél
idején nagyon beteg volt és szomszédai ápolták, a sámán is
megjelent házánál, de csak vizet hozott a forrásból és rőzsét a
tűzre, egyébbel nem foglalkozott. Arra a kérdésre, hogy
kereszténynek tartja-e a vádlottat, a tanú válasza: "Hitében nem
tudom, de erkölcseiben biztonsággal tudom, hogy jó keresztény.''
Ítélet: Az ispotályos lovagrend birtokába veszi, mint foglyot és
megkereszteltetéséről gondoskodik (583).
582. Az erdélyi szász papság majdnem mindig anyagi természetű.
motívumokat kevert az inkvizíciós perek vádjai közé. A nagyszebeni
prépostok különösen sok erőszakosságot követtek el nemcsak a
magyar és székely nép rovására, hanem magukat a magyar és
székely papokat is állandóan károsították. A székelyudvarhelyi
Domonkos-rendi kolostor különösen sok támadásnak volt kitéve,



mert ez volt az egyedüli székelyekből álló közösség. 1377-ben már
maguk a segesvári szász Domonkos-rendiek is megsokallták
székely rendtársaik meghurcolását és Rudolf perjel a kalocsai
érsektől kér számukra védelmet, mert a szász részeken egyszerűen
lehetetlenné tették a székely barátok számára az átutazást. "Ex
Archivo Capituli Albensis Transsylvaniae". 5. V.
583. A volt tatár foglyok visszamaradásáról a szászok pontosan
voltak értesülve, de itt sem a vallási motívum volt a vád alapja,
hanem a félelem, hogy a dézsma felől esetleg más országok
szokásairól is értesülnek a jobbágyok.
VÍZSGÁLAT LŐRINC FIA SÁMÁN ÉS FURKUS, VALAMINT BOKSA
SEGÉDSÁMÁNOK ELLEN TOPLUCHA (Topolcsány?) VÁRÁBAN,
1273 (?).
A perben Moys nádor, soproni comes, komán bíró; Ladolfus és
Jakab mesterek, mint királyi orvosok, valamint fráter Simo n, a budai
Szent Miklós kolostor perjele, mint inkvizítor végzik a
kihallgatásokat.
Obel várjobbágy, a következőket mondotta: Ismeri a vádlottakat akik
fogságban vannak. Lakóhelyükön a vár melletti alsó faluban
dolgoznak, mint a többi emberek és csak annyit tud róluk, hogy
esténként, különösen ünnepnapokon házakhoz járnak, ahová hívják
őket. Az összejövetelek célja szerinte az, hogy régi meséket
mondanak, amiben különösen Boksának van nagy híre. A tanú
szerint sok éneket ismer és megtanítja rá mindkét nembéli
fiatalságot. Az ének, és mesék tartalmáról annyit tud, hogy a régi
királyok harcairól és vadászatairól szólnak. A sámánok
tevékenységéről azt vallotta, hogy Furkus dobbal jár és dobolva
táncol ruhájában, amelyen madártoll, lábain pedig vascsörgők
vannak (584). Kérdezték tőle, hogy mikor szoktak ilyen ünnepeket



tartani, azt mondotta, hogy az elsőt, amikor a sólymokat vadászatra
eresztik és sok nép viszi oda madarait, amiket a sámánok
megáldanak; a másodikat, amikor az áIlatokat legelőre hajtják és a
pásztornépek elmennek messze; a harmadik, amikor az új kenyeret
adják Szent Péter ünnepe körül; a negyediket pedig, amikor a
mezőkön nagy tüzeket raknak és akkor van a nagy ének és tánc és
Farkas dobbal táncol. Hallott a tanú a sámánok gyógyításairól is,
amikor házhoz hívják őket, akkor Furkus nagy éneklést és lármát
csap és nem megy be a házba, csak kívül marad. Boksa segít a
"nagy sámánnak", aki gyógyít és adja neki, litániákat mondva az
orvosszereket és mindent ami kell, mert az igazi gyógyító Lőrinc fia
sámán. Azt is tudja, hogy csak két ember halt meg azok közül,
akiket kezeltek. Derke Menyhért, akinek elfogyott a sok lázban a
tüdeje és Chinka Péter, aki mérget vett be étellel, sok évekig beteg
volt és amikor a sámánok kezelésbe vették, hamarosan meghalt. Azt
is tudja, hogy a pogányoknak vannak régi temetőik, ahová a
sámánokat temetik még ma is, mert a topulcháni plébános nem
engedte őket a templom mellé temetni. Arra a kérdésre, hogy hol
van a pogányok temetője, a tanú azt válaszolta, hogy mindenki
tudja, hogy "száz sírhalom berkében", (in memore centum cumuli
vocato) ahová senkinek sem szabad belépni csak a sámánoknak és
arrafelé mindenki félve jár, csak ők nem.
Katalin, Derke Menyhért özvegye vallja, hogy mind a három
nevezettet ismeri. Annyit tud róluk, hogy járnak házakhoz,
énekelnek és régi meséket mondanak, amit sokan hallgatnak
szívesen. Azt is tudja, hogy Furkus a dobjával jövendőt tud mondani
borsóval, amely ugrál a hártyán. Arra a kérdésre, hogy látta-e őt
személyesen jósolni, elmondotta, hogy igen, mert amikor férje a téli
favágásnál beteg lett és nagyon köhögött, elhívta a sámánt és kérte,
hogy mondja meg a jövendőt. Ez meg is jelent és dobjáról a borsóval
megmondta, hogy férje nem sokáig él. Azt is mondta, hogy a démon



ugat belőle, amely a tüdőt lassan megeszi, amikor szárazon köhög.
Elmondotta hogyan gyógyították beteg férjét: sokszor jöttek hozzá
és fekete kakas vérét itatták meg a beteggel, húsának levét és máját
megetették vele és kiválasztottak egy tehenet, mondván, hogy
annak tejét kell innia víz helyett és, hogy nem szabad házastársi
közösüléssel élnie. Azt is közölték, hogy a tüdődémon erősen
kapaszkodik a betegben és nem tudják kiűzni. Arra a kérdésre,
hogyan választották a, tehenet, amelynek a tejét itta, azt válaszolta,
hogy kinyitották az állat száját és befogták orrlukait és hallgatták a
lélegzését, s akkor mondták, hogy a tehénben nincs semmiféle
démon, a tejéből az ősök küszöbére is öntöttek és mondották, hogy
ennek a tehénnek a tejét igya a beteg. Arra a kérdésre, hogy mit
kértek tőle a gyógyításért, ezt felelte: mondották, hogy nekik
többjük van és nem fogadtak el semmit. Hogy hol van a sámánok
pogány áldozati helye, azt válaszolta, hogy mindenki tudja, hogy a
"szent berek"-ben szoktak összegyűlni a vidék sámánjaival, de ő
nem ismeri a helyet, mert oda a halandók nem mehetnek be
büntetlenül. Arra a kérdésre, hogy van-e benne gyűlölet a sámánok
ellen, mert férje meghalt, azt válaszolta, hogy nincs, mert előre
mondták, hogy a tüdődémon el fogja vinni a beteget.
Galád Péter várjobbágy, ismeri a nevezett vádlottakat, akik
fogságban vannak. Tud arról, hogy a sámánok házakhoz járnak,
énekelnek és mesékkel töltik az idejüket, mert a nép maga is hívja
őket. Tudja azt is, hogy énekekre tanítják a fiatalságot és amikor
ünnepek vannak, mindig megjelennek és Furkus dobol és énekel.
Arról is tud, hogy a nevezett Furkus nagyon érti a dobbal jósolást.
Arra a kérdésre, hogy ezt honnét tudja, mondotta, hogy ő is
kérdezett tőle többször jövendőt és megmondta neki. A betegségek
gyógyításáról mondotta, hogy sokan mennek hozzájuk, hívják őket
házukhoz és nem kérnek semmit, csak ennivalót, amíg a házban
vannak. Arra a kérdésre, hogyan gyógyítanak azt válaszolta, hogy



egyszer jelen volt, amikor Chinka Péter az éretlen gyümölccsel
megmérgezte magát és kólikája volt. Akkor látta, hogy a fűzfaszén
porát adták be neki mindenfajta énekkel kísérve. Arra a kérdésre,
hogy mit énekeltek, mondotta, hogy amennyire értette a régiek
mondását, a fekete port adnak a vörös démonnak, hogy az
elmeneküljön a testből. Hogy a beteg a sámánok kezelésében halt-e
meg azt válaszolta, hogy a beteg már a halálán volt és nem tudott
rajta senki sem segíteni. Arról is tudott a tanú, hogy a sámánok
gyülekezési helye, ahová csak nekik szabad menniök, a Keledi
Domokos úrnak az erdeje mellett egy berek, amelyet "száz sírhalom
bereknek" nevez a nép és tudja, hogy ott nagyon sok csont van
eltemetve. Hallotta, de nem tudja biztonsággal, hogy nagy,
őspogány szentek is ott vannak eltemetve és hogy kőszobor is van.
Mikor kicsi fiú volt, többed magával ő is járt arra, de a sűrű bokrok
és kerítés miatt nem tudtak és nem mertek bemenni.
Balkó Demeter tapolcsányi várjobbágy megesketve vallotta, hogy
ismeri a nevezett vádlottakat, akik most fogságban vannak. A
pogány sámánok berkéről azt vallotta, hogy ott sok nemzedék óta
temetkeztek a régiek, most pedig a sámánok, akiket a plébános nem
enged a templom mellé temetni. Hogy szoktak-e ott pogány
szertartásokat végezni, a tanú nem tudott válaszolni. A
gyógyításokról annyit tudott, hogy sokan hívják őket, különösen
Lőrinc fiát, akinek nagyon jó híre van.
VIZSGÁLAT GULA FIA PÓKA ÉS FOTAK FIA BOKSA SÁMÁNOK
ELLEN SZECSŐDÖN
Moys nádor, Sopron comese, comán bíró, Landolfus és Jakab királyi
fizikusok és Simon fráter, budai Szent Miklós perjele vizsgálata.
Batos Sebestyén jobbágy, aki ismeri a nevezetteket, tud pogány
szertartásaikról, tudja, hogy az egész vidéken nagyon tisztelik őket.



A tanú szerint gyakorta énekelnek régi históriákat és pogány
énekeket, sokszor pedig, mikor híveik énekelnek, Póka sámán
fuvolán, Boksa pedig dobbal kíséri őket énekükben. Vallatják, hagy
mikor szoktak ilyen énekeket tartani, mire azt válaszolja, hogy
főképpen téli estéken és amikor pogány ünnepek vannak.
Megkérdezik tőle, hogy való-e, miszerint a vádlottak a régi
pogányságra akarják nevelni a fiatalságot, mire a tanú nem tud
választ adni. Érdeklődnek a tanútól, hogy a sámánok valóban
tudnak-e esőt csinálni, mire azt válaszolja, hogy mikor a népek
gabonájukat malomba viszik és nincs elég víz, akkor a sámánoktól
kérik, hogy hozzanak esőt. Megkérdezik tőle, hogy a legutóbbi
Szent Cecília szűz és vértanú napját követő kedden a sámánok
csinálták-e az esőt a szecsődi molnárok kérésére, mire a tanú azt
válaszolja, hogy nem tudja, miszerint maguk a molnárok kérték-e,
de tudja, hogy többen említették, hogy kellene eső, mert nem
tudnak őrölni, nem jön víz a malomra. Vallatják, hogy mit tud a
sámánok gyógyítása felől, akik asszonyokat is látogatnak és a
vizsgálatnál a szemérem határát átlépik. A tanú válasza szerint
valóban hívják őket szülő asszonyokhoz, sőt ő maga is hívta, amikor
felesége nehéz órája elérkezett, de hogy a szemérem határát
átlépték volna, nem tudja és nem is hiszi, mert nagyon éltes és jó
emberek. Kérdezik tőle, hogy mit műveltek a sámánok a házánál,
amikor gyermeke született és a kérdezett elmondotta, hogy az, ő
házánál Póka sámán jelent meg hívásra és a házat kitisztította, a ház
küszöbére tejet öntött, lisztet hintett és letakarta azt fehér gyolccsal
és amikor az asszony nehéz órája elérkezett, a küszöbre ültette és
őa ház körül dobját verve futkosott. Hogy mindezeket miért
cselekedte, a tanú nem tudott válaszolni, csak annyit mondott, hogy
a gyermeke egészséges. Szándéka felöl kérdezik, hogy menteni
akarja-e a vádlottakat, a tanú azt válaszolta, hogy ő csak a
lelkiismerete szerint cselekszik és esküje szerint beszélt. Feltették
neki a kérdést, hallotta-e, tudja-e, hogy a nevezett vádlottak egyike,



vagy mindegyike szokott-e az új kenyér ünnepén "tortarn panis"-t
osztani a népnek és ezért fogad-e el pénzt, a tanú azt mondotta,
hogy szoktak vinni a szegényeknek az első kenyérből, de hogy
pénzt fogadnak el érte, azt nem tudja és nem is hallotta. A vádra,
hogy ebben az esztendőben, amikor Szent Péter apostol ünnepe
után a nevezettek széthordották a "tortam panis"-t, sokan
megbetegedtek, a tanú azt felelte, hogy hallotta, de azt is tudja,
hogy ez minden esztendőben van, mert a gyermekek ebben az
időben az éretlen gyümölcsöt eszik. A tanú azt állítja, nem hallotta
senkitől, hogy a vádlottak mezítelen nőkkel gyűjtetik össze a
gyógyfüveket. Kérdezik tőle, hogy a sámánok végeznek-e
ördögűzési szertartásokat, a tanú nem tudja, hogy ez mit jelent,
nem értve az exorcizmus szót. A megismételt kérdésre azt felelte,
hogy a sámánok ha hívják őket beteghez, először mindig, az egész
házat tisztára festetik, mosatják és minden zugot kitisztítanak és
akkor kezdenek csak a gyógyításhoz, amikor már a beteget is
megmosdatták. Hogy ezt miért teszik, a tanú azt mondotta, hogy
ezt hallotta és tudja apjától, aki szintén sámán volt, hogy a gonosz
démonok a piszkos és undok helyeken rejtőzködnek és lesik, mikor
árthatnak az embereknek. Vallatták, hogy baráti viszonyban van-e
valamelyik nevezett sámánnal, a tanú igenlőleg válaszolt, mondván,
hogy Fotak fia Boksának rokona.
Pous (Pós) fia Jakab molnár jobbágy vallja, hogy ismeri a nevezett
vádlottakat akik fogdában vannak. Arra a kérdésre, hogy tud-e arról,
hogy a sámánok esőt csinálnak és ezzel sokszor ártanak a népnek,
azt válaszolta, hogy azok tudnak esőt csinálni, mert amikor a küllős
malmokra nincsen víz, akkor hozzájuk szoktak fordulni. Kérdezik
tőle, hogy a vádlottak előre tudják-e, hogy mikor kell csinálni esőt,
mire a tanú nem tud választ adni, csak azt mondja, hogy amikor
mondják, hogy jön, akkor biztosan jön eső. Arra sem tud válaszolni,
hogy a sámánok kérnek-e az esőcsinálásért pénzt a népektől, de



azt hiszi, hogy nem, mert mindig mindent ingyen cselekszenek, ami
embertársaik javára van. A tanú nem tud arról sem, hogy a vádlottak
pogány szertartásokat végeznének, csak azt tudja, hogy a régi
históriákat éneklik és ünnepeken fuvolával és dobbal kísérik a
táncokat is. Arról is tud, hogy sok históriát mondanak abból az
időből, amikor a népek még mind pogány hiten voltak. Hallott arról,
hogy az "új kenyér ünnepén" adott "torta panis"-tól, amit a vádlottak
osztottak, többen megbetegedtek, de nem hiszi, hogy ez
gonoszságból történt volna. Vallatják a tanút, hogy vajon a Szent
Cecília szűz és vértanú napja utáni kedden, amikor a nagy zápor
elvitte a szecsődi nagyobbik küllősmalmot, a sámánok csinálták-e
az esőt, mire a tanú nem tud választ adni, csak azt tudja, hogy a
molnármester (magister molendini) őket okolja a kárért. A tanú arról
sem tud, hogy a sámánok kártérítést ígértek volna a molnárnak.
Megtudakolják tőle, hogy kik segítettek a molnárnak a sámánok
házát felgyújtani, mire a tanú válaszában a molnár két fiát említi,
mint segítőtársakat. Megkérdezték, hogy a sámánok milyen
fegyverekkel védekeztek támadóik ellen, mire a tanú kést és
lándzsát nevez meg. A tanú nem tudta megmondani, ki ölte meg a
molnárt, mert a (a tanú) közben tüzet oltott. Kérik vallomását, hogy
a gyilkosságok miatt a falu népe meg akarta-e ölni a sámánokat,
mire a tanú részletesen válaszolt, hogy a falu népe nem, csak a
molnár rokonsága. Felszólították, hogy lelkiismerete szerint van-e
valami mondanivalója még, mire azt mondotta, kívánva kívánja, hogy
győzzön az igazság.
Tana fia Sükősd (Sixtus) molnár jobbágy tanúsítja, hogy ismeri a
vádlottakat, akiknek igaztalanul költik gonosz ember hírét, tudja
róluk, hogy szépen énekelnek, fuvoláznak és, hogy minden
ünnepen, amikor vígadás van, részt vesznek a pogányok és
keresztények között egyformán. A sámánok esőcsináló hatalmáról
az a véleménye, hogy azt valójában nem birtokolják, hanem mint



nagyon öreg és tudós emberek, megérzik előre és megmondják,
mikor lesz. Tud a mérgezett "torta panis"-ról is, de tudja, hogy ez a
liszt hibája volt, mert abban az évben a sok eső miatt nem érett meg
a gabona. A gyilkosságról azt tudja, hogy a sámánok nem voltak
otthon, amikor a molnár és két fia kezdték gyújtogatni a házukat és
hallotta, amikor Demeter molnár mester kiabálta: "az én malmomat
elvitte a ti vizetek, a ti házatokat vigye el az én tüzem". Kérik, hogy
vallja meg, ki gyilkolta meg a molnárt, mire a tanú határozott hangon
mondotta, hogy Gula fia Póka sámán, míg Boksa a tűzbe lökte a
molnár fiát, Mátét.
Temerd molnár jobbágy vallomása szerint tud a vádlottak pogány
üzelmeiről, régi históriás énekekről, melyben a sámánok mesterek,
Boksa mondja a szövegeket Szent Lászlóról és a dicsőséges
"leuentes" (?) vadászatairól, harcairól.
Az esőcsinálásról annyit tud, hogy az öreg Póka sámánt többször
látta kitárt karokkal az ég felé fordulva imádkozni, de hogy ilyenkor
mit mond, azt nem tudja. Szent Cecília ünnepe után is látta
imádkozni a sámánt esőért. A gyilkosságról elmondja, hogy látta a
molnárt, amint betörte a sámánok házának ajtaját és gyújtogatott,
miközben kiáltozta, hogy átkozott legyen, aki odamegy tüzet oltani.
Nem tudja, ki ölte meg a molnárt, de a fiát, Mátét, Boksa lökte tűzbe.
Ítélet: "Hit ellen semmi", de eljár a világi hatalom karja.
584. A "tollas ruha" jellegzetes maradványa a "napimádók" vallási
hiedelmeinek. Szerepel pl. az inkák papi, öltözeténél is, vagy a
mundák híres tollköpenyei is ennek a napkultusznak a maradványai
és egyben választó vonal az északi "rokon" peremnépek u. n.
"sámánizmusától".
JEGYZŐKÖNYV A BESENYŐ MOCHA SÁMÁN ÜGYÉRŐL SZENT
GÁLOTT.



Miklós, a királyi étekhordók comese, komán bíró, Dezső királyi orvos
és Gyárfás fráter, esztergomi inkvizitor vizsgálata a nevezett sámán
ellen.
Orbán, a királyi agarászok ispánja vallja, hogy a nevezett Mocha
sámánt ismeri, tudja róla, hogy ősi pogány szertartásokat végez.
Megkérdezik, hogy ezek a pogány szertartások melyek lennének,
mire a tanú felsorolja a pogány keresztelést, házasságkötést,
gyógyításokat és halotti gyásztort. Vallatják arról is, hogy vajon
látott-e ezeken a szertartásokon a pogányokon kívül keresztényeket
is vagy sem, mire a tanú igenlő választ adott. Arra vonatkozólag,
hogy látta-e, hogy keresztényekkel is végzett szertartásokat, vagy
azok csak mint nézők vett szerint és az ő két fiát is megkeresztelték
ezen a módon. A tanú azt állítja, hogy ez a, pogány szertartás
azonos a hajnyírással (tonsura). Vallotta, hogy a házasságoknál a
besenyők szokása szerint jártak el. A sámán lándzsával temetett.
Azt is mondotta, hogy a sámán terjesztette a hetedik nemzedék
vércsókját (osculum sanguinis usque ad septimam generationem).
Arra a kérdésre, hogy tud-e a vádlott gyógyításairól, a tanú azt
vallotta, hogy Mocha sámán sok betegséget gyógyít és hogy az
ördögöket is kiűzi a megszállottakból. Vallatták, hogy az
exorcizmust keresztény szokások használatával végzi-e a vádlott,
mire azt a választ adta, hogy nem ismeri a keresztény exsorcizmus
szokását és szertartását. Kérdezték tőle, hogyan űzi ki a nevezett
sámán az ördögöket, mire ő azt válaszolta, hogy két lándzsa alatt
kell átmennie a betegnek és a lándzsák felett szalmát gyújt, és hogy
Mocha sámán minden beteget így kezd gyógyítani.
Arra a kérdésre, hogy mit tud a tizedpénz, a két márka létezéséről,
amit Mocha sámánnak le kellett volna adnia a királyi adószedőnek, a
tanú vallotta, hogy amikor az útonállók megtámadták az öreg
sámánt, akkor nála volt a pénz, amit Szent Márton napján akart
leadni az ispánnak. Tudakolták, hogy a sámán fiai jelen, voltak-e a



rablásnál, mire a tanú azt vallotta, hogy az öregebbik vele dolgozott,
de az ifjabbikról nem tudja, hogy apjával volt-e. Arra a kérdésre,
hogy az útonállók másokat is kiraboltak a közelmúlt Szent Márton
előtti hétfőn, a tanú nemlegesen válaszolt. Azt sem tudta, hogy
mást is elvittek a vádlottól az útonállók, mint a tarisznyáját, ruháját
és kését (kardját), ruháját is lehúzták és így találta, amikor a bokros
helyen járt.
Herep fia Máté, a királyi "besnikek" tizedese (decurio) ismeri Mocha
sámánt és elmondotta, hogy az előbbi tanúval lóháton mentek Szent
Gál-faluba, a Szent Márton napi tizedért és egy kis erdőcskében
megtalálták a nevezett vádlottat ruha nélkül, mint holtat. A nevezett
sámán pogány tevékenységéről tudja, hogy a régiek szertartásait
végzi és népe felett nagy hatalma van. Hogy keresztényeket
visszatérít a régi hitre, azt nem tudja, csak azt, hogy a fiatalságot
"pilisezi" és, hogy sokan járnak hozzá tanácsért és orvosságért.
Hogy a vádlott lebeszélné a pecérek népét, hogy ne adják le a
tizedet, a tanú nem hallotta. Arra a feltevésre, hogy nevezett sámán
esetleg csak elrejtette a Szent Mártonnapi tizedet, útonállást
színlelve, a tanú azt a választ adta, hogy lelkiismerete szerint ezt
nem hiszi, mert az öreg sámánt mindenki nagyon tiszteli és
becsületes és igaz embernek ismerte ő is. Arra a kérdésre, hogy
miért vitte a nevezett sámán a tizedet a pecér jobbágyok
tizedesének a házához, a tanú azt vallotta, hogy mindig ez volt a
szokás és a sámán a Szent Márton előtti vasárnapon meg is
mondotta neki, hogy a hétfői napon vinni fogja a tizedet. Mivel a
sámán nem jött, elindultak a nevezett vádlott Szent Gál faluban levő
háza felé és útközben találták kirabolva az erdőben.
Tanuz besenyő jobbágy, felesketve azt vallotta, hogy ismeri a
nevezett sámánt, aki a nép régi "papja". A közbevetésre, hogy
vannak-e még a besenyőknek papjaik, akik nem keresztények, azt
felelte, hogy a nép szokásos mondása szerint nevezte őt papnak,



nem a keresztények elnevezése értelmében. Vallatták, hogy tudja-e,
hogy a sámán régi szertartások szerint keresztel és más
szertartásokat végez, mire a tanú azt felelte, hogy biztosan tudja,
hogy a nevezetthez sokan elviszik fiaikat, hogy megáldja és
pilisezze őket, de hogy őket régi erkölcsökre tanítaná, arról nem tud.
Arra a kérdésre, hogy őt magát is felavatta-e a szokásos
szertartásokkal, a tanú igennel válaszolt. Ugyancsak igennel felelt
arra a kérdésre is, hogy a sámán szokott-e gyógyítással foglalkozni.
Azt is vallja a tanú, hogy a sámánt mindenki elhívja halottja sírjához,
hogy a gonosz lelkek lándzsáját a sír mellé földbe tűzze (lanceam
demonii), valamint a házasságok kötéséhez is meghívják. A dézsma
megtagadására való lázításról a tanú nem tudott. Megkérdezték
tőle, hogy esküje ellenére védeni akarja-e a sámánt, mire a tanú
tagadólag válaszolt, de elmondotta lelkiismerete szerint, hogy a
sámán olyan, mintha mindenki apja lenne a királyi agarászok
falvaiban. Megkérdezték tőle, hogy a Szent Márton napi esedékes
tizedet újra meg fogják-e fizetni az agarászok, ha azt a
dézsmaszedők követelik, mire a tanú azt felelte, hogy minden
agarász, akivel beszélt, hajlandó újból fizetni, ha az útonállókat nem
találnák meg.
Ítélet: "Accusatus liberatur", de megbélyegzés és vagyonvesztés
terhe alatt megtiltják neki, hogy pogány szertartásokat végezzen és
hogy a veszprémi Domonkos-rendiek saját belátásuk szerint
mindenkit újra kereszteljenek.
ELJÁRÁS KUNDU FIA DÉNES, BÖ FIA ZORDON ÉS UBUL SÁMÁNOK
ELLEN BACSUNATELKÉN
Az eljárást István mester, gömöri comes, komán bíró és Simon fráter
vezették a Zemplén-megyei Mád községben, Mád nembéli Rycolf
mester kérésére. Mindhárom vádlott fiatalkorú. Rycolf mester
vallomása: a nevezettek pogány dolgokat énekeltek, dobbal



jósoltak, a szenteket régi néven nevezik, babonás dolgokat
cselekszenek, hamuból jövendőt olvasnak. Tizedet nem neki
akarnak fizetni, hanem Simon fia Tamás ispánnak, pedig már szüleik
is az ő földjén éltek és élnek már több nemzedék óta, mint "caniferi"
(agarászok).
Kelemen, Rycolf mester serviense ugyanazt vallja, mint gazdája.
Szerinte erkölcstelen életet élnek, minden vigadásban részt vesznek
és pogány énekekre tanítják a fiatalságot, különösen Ubul, aki
nagyon érti a fuvolázás művészetét.
Erwn (?), a nevezett Rycolf mester serviense ismeri a vádlottakat,
tudja róluk, hogy szombaton nem böjtölnek és látogatják a pogány
berkeket. Azt is hallotta róluk, hogy mezei tolvajok.
Pós fia Jakab vallja, hogy őt egy ízben kirabolták, mikor a vásárra
ment Patak vára mellett. A bizottság kérdésére, hogy mikor történt
ez a rablás, a tanú válasza szerint: körülbelül öt évvel ezelőtt.
Megkérdezik tőle, hogy most hány évesnek tartja a vádlottakat, mire
a válasz: körülbelül húsz évesek.
Ítélet: ;,Hit ellen nincs panasz" és mert mindnyájan kiskorúak,
megintetnek, hogy éljenek keresztény erkölcsök szerint és miután a
tanúk vallomásainak hitelessége kétséges, mindnyájan szabadon
bocsáttatnak.
VIZSGÁLAT A HODÁSZI WANSA ANAS ÉS PÓS ELLEN
SZARVASKENDEN 1236 (?)
A bizottság tagjai Ják mester, a királyi hírnökök ispánja és kun bíró,
István mester, a vasvári Szent Mihály káptalan éneklő kanonokja,
fráter László esztergomi perjel, inkvizítor.
Jólegín fia Márton, a hódászok ispánja, esküvel vallja, hogy a



nevezettek a hódászfalvi jobbágyok és kivon Ják magukat minden
alól, ami a királyi hódászok keresztény kötelessége. A nagyböjti
időkben mellőzik a hód-tized leadását, nem jelennek meg a
keresztény ünnepeken sem, de főképpen Szent Péter apostol
napján maradnak el a közös istentiszteletről, ezzel szemben tudja,
hogy a pogány szertartásokra eljárnak és a régi erkölcsök szerint
élnek. Wansa, a pogányok Rába parti füzeseiben, az "elhagyott
puszta hely"-nek hívott részen, amelyet a nép nyelvén "Mihályháza
tetejé"-nek is neveznek, pogány szertartásokat végez segédeivel.
Wansa-ról állítja, hogy látomásai vannak, amikor a fákhoz támasztott
létrákra felmászik, ott Istennel találkozik, aki vele titkos dolgokat
közöl. A jövendőt hamuba írja a pogányok jeleivel. Látomásaival a
keresztény lakosságban olyan hiedelmeket kelt, amelyek
ellenkezésben állanak a keresztény szokásokkal és a szentek
tiszteletével. Azt is tudja, hogy a vádlott Wansa és társai látják Szűz
Máriát és üzeneteket vesznek át tőle a népnek.
Pele Péter, szarvaskendi jobbágy vallja, hogy a nevezett vádlottakat
személy szerint ismeri és tudja róluk, hogy a régiek szokásai szerint
élnek, hajukat pogány módra nyírják. Tudja azt is, hogy Wansa
sámán, Anas pedig az ő harsánya, aki segít neki a pogány
szertartásoknál. Elmondja, hogy a vádlottak keresztény
szertartásokon nem vesznek részt, templomba nem járnak és, hogy
a hódászok plébánosa már a nevezett Wansa apját sem engedte a
templom mellé temetni, mert ő is sámán volt. A nevezettek tizedet
nem fizetnek, bár ők is fognak hódakat a királyi hódászok birtokán.
Bozod Lóránt szarvaskendi jobbágy vallja, hogy ismeri a vádlottakat,
tudja róluk, hogy a régi erkölcs hívei és arra is tanítják a népet.
Keresztény szertartásoktól távolmaradnak és Wansa sámán a Rába
parti berekben a füzesek között levő "Mihály háza teteje" nevű
helyen létrával a fűzfák tetejére mászik, ott magával az Istennel
beszél és a népnek elmondja az üzenetét.



Ság Menyhért vallja, hogy Wansa a régi hitűek papja aki a fiatalságot
pogány szertartásokra tanítja, Anas pedig famulusa. Elkerülik a
keresztény templomot és pogány berkekben járnak sokadmagukkal.
Teke János jobbágy szerint Wansa a környék legnagyobb pogány
papja és híveivel, akik sokan vannak, gyakran összejönnek a pogány
berekben, ahol a régiek sírjai vannak és sok csont a fák tövében.
Ilyenkor Istennel beszél, a szenteknek visz üzenetet és hamuból
megmondja a jövendőt.
Kolke Péter ugyanazt vallja, mint az előbbi tanú és elmondja, hogy a
pogány szertartásokon Anas énekel az ősök tiszteletére.
VIZSGÁLAT KÁMÁN FIA MIKE, BODOR FIA CHEB ÉS TÁRSAIK
ELLEN A CSEPEL-SZIGETEN, 1269 (?)
A vizsgálatot Benedek nádor, V. István udvarbírája, Tódor fráter,
királyi orvos és Gellért fráter Domonkos-rendi perjel, mint inkvizítor
vezetik.
Felnagy Dénes, a királyi hálósok tisztje, aki az esztergomi érsek
parancsára lefogatta a vádlottakat, vallja, hogy egy Dag nevű öreg
ember házában találta őket elrejtőzve Pókafalván. Arra a kérdésre,
hogy miért kellett elfognia őket, azt válaszolta, hogy az érsek úr
citálására első ízben, az ó-budai káptalan citálására másodízben
nem jelentek meg, mire ő fegyvereseivel Virágvasárnapon megjelent
a jelzett Pókafalva nevezetű halászfaluban és a templom előtt várta,
hogy a vádlottak, ha ott vannak, akkor elővezeti őket. Egyik sem volt
jelen a pálmaosztáson, hanem többedmagukkal a nevezett Dag
öregember házában tartózkodtak, és nem fejtettek ki ellenállást.
Kérdezték, hogy a vádlottak ez alkalommal gyalázták-e a tisztelendő
érseket, a válasz nemleges volt.
Vubula pókafalvi királyi halász-jobbágy vallotta, miszerint ismeri a



nevezetteket, akikkel együtt szokott dolgozni. Arra a kérdésre, hogy
valamelyik pogány szokásokat vett-e fel és ilyenekre másokat is
biztat, a tanú azt válaszolta, hogy Bodor fia Cheb, amikor a
kosárhálót kiveti, előbb mindig pogány ceremóniákat végez, de arról
nem tud, hogy másokat is arra tanítana. Hogy milyen szertartásokat
végez a nevezett Bodor fia Cheb, a tanú ezt válaszolta; "követ dob a
vízbe négyfelé és mondja, hogy akié a mindenség, azé a víz, akié a
víz azé a hal, és te adj nekem haladból, akié a víz, mert megkértem
azt, akié a világ, hogy adj az embereknek enni". Arra a kérdésre,
hogy ezt a mondást honnét ismeri, a tanú vallotta, hogy ő is mondja,
mert apjától így hallotta. Vallatták, hogy a nevezettek valamelyike
foglalkozik-e gyógyítással, a tanú azt válaszolta, hogy Kámán fia
Mike aki nagyon öreg, sok gyógyfüvet ismer, amit szívesen ad
azoknak, akik kérnek tőle.
Arra a kérdésre, hogy eljárnak-e házakhoz betegekhez, a válasz
nemleges volt. Hogy a vádlottak szoktak-e a kereszténység ellen
beszélni, a tanú nem tud semmit. Hogy a vádlottak a tized-leadás
ellen beszéltek volna, nem hallotta. Megkérdezték, hogy nevezettek
"famulusai" keresztények-e és hogy hallotta-e, hogy "felavatják"
őket, amikor halászni mennek, mire azt válaszolta, hogy a famulusok
a legfiatalabb halászok, akik a nevezett öreg sámánok vezetésével
tanulják meg a halászat mesterségét, és amikor először mennek a
halászatra, akkor megmártják őket a vízben és mondanak valami
ceremónia mondásokat, amiket ő nem ismer, mert az a sámánok
titka.
Vallatták, hogy mikor őt "avatták", milyen szertartásokat végeztek a
sámánok, mire válasza az volt, hogy őt nagyon fiatal, majdnem
gyermekkorában avatta az öreg Cheb és sokra nem emlékszik, csak
arra, hogy hátrafelé kellett vízbe lépnie és hátrafelé kellett onnét
kijönnie. Arra a vádra, hogy sokan megbetegedtek az elmúlt
időkben azoktól a halaktól, amiket nevezettek vezetésével a pécsi



püspök ó-budai házában az utolsó nagyböjtben leadtak, a válasz az,
hogy rosszul készíthették a halakat. Arra a kérdésre, hogy esküje
ellenére védi-e a sámánokat, a tanú azt válaszolta, hogy esküje
szerint beszélt és lelkiismeretében mondja, hogy azok a halak nem
voltak megmérgezve, mert családja és sokan mások is ettek belőlük
és nem lettek betegek.
Lewch (Lőcs?) a királyi hálós-jobbágy ismeri a vádlottakat, mert
velük együtt dolgozik, de hogy nevezettek és famulusaik pogány
szokásokat folytatnának, arról nem tud semmit. Arra a kérdésre,
hogy amikor a sámánok a fiatal halászokat "avatják", végeznek-e
pogány szertartást, a tanú válasza az, hogy szertartást végeznek,
de nem tudja, hogy az pogány. Vallatták, hogy amikor őt "felavatták"
mit cselekedtek vele, a tanú válasza szerint betekerték hálóval, a
fejére kosarat (?) húztak és a vízbe küldték. A vádra, hogy a
vádlottak beszéltek a kereszténység ellen, a tanú nemmel felelt.
Kérdezik, hogy a sámánok gyógyítanak-e betegeket, mire a tanú
válasza, hogy Kómán fia Mike sámán sok betegséget ismer, még
több gyógyszert, sokan kérnek is tőle és ő ad mindenkinek. Hogy a
vádlott ismeri-e a mérges füveket, a tanú nem tudott választ adni.
Arra a kérdésre, hogy mit tud a mérgezett halakról, melyektől a
nagyböjtben a Tisztelendő pécsi püspök ó-budai házában sokan
megbetegedtek, a tanú csak hallotta, hogy milyen
életveszedelemben volt a Tisztelendő püspök úr, de hogy a halaktól,
azt nem hallotta.
Karap Lóránt, a királyi hálós-jobbágy ismeri a nevezetteket, mert
sokszor dolgozott velük. Nem tudott választ adni arra a kérdésre,
hogy a vádlottak vissza akarták-e állítani a régi pogány erkölcsöket,
sem arra, hogy végeznek-e pogány szertartásokat a halászat
kezdete, vagy végzésekor. A sámánok gyógyításáról annyit tudott,
hogy az öreg Kálmán fia Mike nagyon jókezű és annak idején ő
mentette meg a tanú leánykájának életét, aki halszálkát nyelt. Tudott



arról, hogy a sámánokat hívják sokan a házukhoz, ha betegeik
vannak. A Tisztelendő püspök úr házánál leadott mérgezett, vagy
romlott halakról nem tudott semmit.
Kendu halász-jobbágy vallja, hogy ismeri a vádlottakat, akikkel
együtt dolgozott hosszú évekig. Pogány szertartások végzéséről
nem tud. Arra a kérdésre, hogy a jelzett sámán, vagy famulusai
szoktak-e gyógyítással foglalkozni, igenlő választ adott. Arról, hogy
a vádlottak a szokásos dézsmák leadásának megtagadására
bújtogatták volna a népet, a tanú nem tud és nem is hallott semmit.
A mérgezettnek mondott halakról azt vallja, hogy azokat ő vitte
szekéren Ó-buda városába és a káptalan prépost-kanonokjának is
abból adtak, valamint a kisebb, szegény testvérek és a prédikátorok
szerzetének juttattak belőle ajándékot és azok nem betegedtek
meg. Felteszik neki a kérdést, hogy védeni akarja-e a sámánokat,
vagy hogy lelkiismerete szerint beszélt-e, a tanú azt válaszolta,
hogy ő csak esküje szerint tanúskodott és, hogy a sámánok mindig
igaz és becsületes emberek voltak.
Katalin asszony, Turuskun halász özvegye vallja, hogy ismeri a
sámánokat, de a famulusokat nem. Vallja továbbá, hogy Kámán fia
Mike és Bodor fia Cheb a régiek papjai és pogány szertartásokat és
babonákat végeznek. Arra a kérdésre, hogy ezt honnét tudja,
elmondotta, hogy amikor még férje élt, vele együtt többször látta,
hogy a nevezettek a pogányok berkében sokak előtt babonás
szertartásokat végeztek. Vallatták, hogy kik vettek részt ezeken a
szertartásokon, mire ő azt válaszolta, hogy ő csak az asszonyok
csoportjával, messziről nézhette a tevékenykedőket, akiket miután
azok majdnem mind háttal álltak, vagy ültek, személy szerint nem
ismert fel és nem is tudna megnevezni, de biztonsággal tudja, hogy
sokan voltak. A bizottság vallatta, hogy asszonyokat, akik esetleg
jelen voltak, meg tudná-e nevezni, mire a kérdezett felsorolta Póka
fia Böd özvegyét, Katalin asszonyt, Ilona asszonyt, Tömörd



özvegyét, Hetes Márton özvegyét. Megkérdezték a tanútól, hogy az
említett szertartás mikor és milyen alkalommal történt, mire a tanú
azt vallotta, hogy húsvét előtti időben, de az alkalmat nem ismeri,
csak arra emlékszik, hogy nagyon hideg szél volt és sokan a tűzhöz
mentek a férfiak közül melegedni. Vallatva a tanút, hogy a jelen
időben is folynak-e hasonló szertartások, a kérdezett válasza igenlő
volt. Ugyancsak elmondja, hogy azt a szertartást végzik még ma is
többek között, amely szertartásnak az ő férje is áldozata lett.
Kérdezik tőle, hogy miként történt az eset, elmondja, hogy Szent
Péter apostol ünnepén, amikor a legöregebb halász pogány szavak
kíséretében vízbe dobta a szokásos gyűrűt és a többiek a folyóba
ugrottak, az ő férje nem jött fel élve a vízből, hanem a jelenlevők
húzták ki már holtan.
Megkérdezik tőle, hogy ez mikor történt, mire a kérdezett azt feleli,
hogy talán már tizenöt éve is van az esetnek, ha nem több.
Kérdezik, hogy milyen pogány szavakat mondott a legöregebb
halász és kik végezték a szertartásokat, mire a tanú elmondja, hogy
a nagyon öreg halász Kergő sámán volt, aki azóta már meghalt és
segédjei voltak a jelenleg vád alatt levő Mike és Cheb sámánok is. A
tanú igenlőleg felelt arra a kérdésre, hogy a jelzett szertartásokat a
mai napig tartják-e a nevezett sámánok. A mérgezett halakról a tanú
csak hallotta, hogy veszélyeztették a Tisztelendő püspök úr életét
és megemlíti, hogy a sámánok mérges füveket is gyűjtenek. A
kérdésre, hogy a sámánok elleni gyűlölet, vagy bosszú vezeti-e
vallomásában, azt válaszolja, hogy csak esküje szerint mondott
mindent, de a sámánok az ördög szolgái.
VIZSGÁLAT BAKSA FIA BADUR, ITHE SÁMÁN ÉS ÁGOTA,
VALAMINT MARSA SÁMÁNNŐK ELLEN A SÜMEGI VÁRBAN
Kalán nembéli Pós fia Nana, a királyi hálósok ispánja, Mathmer
prépost, János orvos-fráter a Ferencesek rendjéből, valamint Pál



fráter, a győri Domonkos-rendiek perjele és inkvizítor vádolják
istentelen, pogány erkölcsök visszaállításával, többnembéli
kuruzslással és eretnekséggel a vádlottakat, akik, miután kétszeres
idézésre sem jelentek meg, most fogságban vannak. -A tanúkat az
Evangéliumra felesketik, hogy mindenben az igazságot fogják
mondani és sem rokonszenv, sem gyűlölet nem vezeti őket
vallomásaikban.
Kátai Gyárfás, a sümegi vár tisztje vallja, hogy a nevezetteket ismeri,
mert sokszor megfordultak a várban családokat és katonákat
látogatva és ilyen esetekben a régiek erkölcseiről és szokásairól
szoktak beszélni, azt állítva, hogy Isten büntetése azért van a
népen, mert a régiek tiszteletétől elhajlottak a nép gazdagjai és
magukkal rántják a szegényeket is. Hallotta, hogy vádolják a
nevezett sámánokat és sámánnőket azzal is, hogy a szokásos
dézsma megtagadására késztetik a népet olyan papokkal szemben,
akik nem élnek Isten törvényei szerint, bár ezeket nem a vádlottaktól
maguktól hallotta. Azt azonban bizonysággal hallotta, hogy Badar
sámán a húsvét előtti időben a templomból kijövőknek hangos
szóval mondotta, hogy az emberek erkölcseit a hasuk minőségéről
ismeri meg: akinek nagy hasa van, az fecsegő, falánk és az
érzékiség szolgája, ("Se dixit cognoscere mores hominum per
dispositionem ventris. Qui autem habet venterem rnagnum, est
indiscretus, vorax et servus libidinis.") A tanú szerint a vádlott
ezeket a szavakat a Tisztelendő Prépostra értette és még mondotta,
hogy a sok szegény, aki sovány és dolgos, táplálja a kövéreket, akik
nem érdemlik meg a tizedet. Azt is elmondotta a tanú, hogy a
hallgató népség a templom téren nagy helyesléssel kiáltott fel a
sámán szavaira és igazat adtak neki. Megkérdezik a tanútól, hogy
felismerne-e valakit a jelenvoltak közül, mire a kérdezett azt
válaszolta, hogy ő a háza ajtajánál állva, csak messziről hallotta a
beszédet, de nem látta a jelenvoltak arcát. Tudakolták tőle, hogy a



dézsmaszedők hívták-e őket olyan házakhoz, ahol nehézségeik
támadtak a jogos tized behajtásánál, vagy a lakók egyenesen
megtagadták a törvényes járandóságok beszolgáltatását. A
beszolgáltatás megtagadásának okát kérdezve, a tanú azt
válaszolta, hogy a szegénység, rossz termés és sok esetben az,
hogy a prépost nem él Istennek tetsző életet és nem érdemli meg a
tizedet. A fizetni vonakodók között a tanú felsorolta Borza, Örse,
Bachuna várjobbágyok és serviensek, és Chiken fia Radóz neveit.
Arra a kérdésre, hogy a két nővér beszélt-e hasonló értelemben a
tizedek ellen, azt válaszolta: személyesen nem hallotta, de tudja
másoktól, hogy azok házakat látogatva erről beszélnek, hallott-e
arról, hogy a nevezett vádlottak valamelyike gyógyítással
foglalkozik, mire azt válaszolta, hogy a nővérek gyógyítják, akik
meglátogatják, őket és hívják is őket betegekhez, majd megnevezte
Orsolya és Ágotha asszonyt, Sebestyén katonát, László mester
kúriai bírót, akiket, amint hallotta, meg is gyógyítottak
betegségükből. Arra a kérdésre, hogy milyen természetű
betegségeket gyógyítottak a vádlottak, a tanú azt felelte, hogy nem
tudja biztonsággal, de hallotta, hogy a szembetegségeket sikeresen
gyógyítják. A vádakra, hogy a sámánok a régi pogány erkölcsöket és
szokásokat dicsőítik és buzdítják a népet azok követésére, a tanú
azt válaszolta. hogy Ithe sámán neki is mondotta, hogy jobb volt
akkor, amikor élt még az ősök tisztelete, mert akkor nem kellett
érdemteleneket szolgálni. A kérdésre, hogy tud-e még valamit, amit
a vádlottak mondtak, vagy tettek a jó keresztény szokások ellen, a
tanú nemleges választ adott.
Leonardus plebanus de Tapolca: vallja, hogy ismeri a nevezett
vádlottakat, kivéve Chikea fia Rado z-t. Tud arról, hogy gyógyítanak,
elmondotta, hogy őt is meggyógyították egy ízben szembajából (de
lippitudine oculorum), hogy sok orvosságokat adtak neki, melyek
mindig hatásosak voltak és különböző betegségekből szerencsésen



kigyógyították. (variorum morborum felici curatione resultabant.)
Megkérdezték tőle, hogy milyen betegségekből gyógyították ki és
milyen orvosszereket adtak neki, mire a következőket válaszolta:
"Vesekövem volt, (tenebam lapidein in renibus) és orvosságként
vizet itattak velem, amelyben előbb szilvát főztek (aqua in qua prius
pruna fuerit decocta), meggyógyítottak gyomorgyengeségből is (ex
debilitate stomachi). Az orvosságról a nővérek azt mondták: végy
lisztet, amelyet összekeversz háromszor annyi súlyú édesgyökérrel,
főzd meg, hogy pépes legyen és fűszerek porával ízesítsd, mert
étkezés előtt vagy után nagyon jót tesz". (Tolle harinam cui misces
scariole cocte usque ad mellis apisis et speciarum pulverem
temperabis ante ciburn et post cibum accipies quia optimum est).
Azt is tudta a sámánokról, hogy másokat is gyógyítottak: Agatha
asszonyt meggyógyították vérfolyásból, hasonlóképpen Bolkhaz
Tamás fiacskáját veszett kutya harapásából ugyancsak Keze László
fiát mérgezésből, Sidonia asszonyt romlott ételektől való
felfúvódásból (de inflaeione stomachi de cibis corruptis), és sok
másokat különféle betegségekből. Elmondotta azt is, hogy miként
bonyolították le a gyógyításokat, milyen praktikákat alkalmaztak a
nővérek azon esetben, ha az említetteket a beteg házához hívták.
Ilyenkor kísérte Baksa fia Badúr, aki nem ment be a házba, hanem a
házat körüljárja és énekelt, a régiek énekeit citálva. A nővérek, ha
mindketten mentek beteghez, egyikük megvizsgálta a beteget, a
másik a régiek módján, (ut antiquis moris erat) isteneiket hívta és
dicsérte, (deos suos invocans atque laudans), majd a ház négy
sarkából port szedett össze (de quattuor angulos terre in pugno
collegit) és a küszöbre hintette (de illa terra in limite domui jactavit).
Megmondották, hogy milyen orvosságot kell a betegnek ennie vagy
innia és mindhárman eltávoztak. Vallatva, hogy honnan tudja az
elmodottakat, azt válaszolta, hogy két ízben jelen volt beteg
gyógyításánál, mert ő maga hívta őket oda, sietve lovagolva



házukhoz. Orvosságukról messze földre eljutott a hír, hagy náluk
minden van, ami az orvosoknak vagy patikusoknak szükséges.
Különféle őrlemények változatossága, tört búza, fenyőmag, konkoly,
zab, lencse, borsó, stb. (Cuius rei notitia usque mihi uisa est tam
medicis quam farmacopulis necessaria... de diversitate farine, de
grano fracto, de grana citri et grana pini, zizania, ordeo, milio, faba,
lenticula, cicere etc.). A sámánnők a gyógyításért nem kértek
semmit, csak Isten szerelméért tették.
Vallatták, hogy milyen istenekről énekeltek a sámánnők, mire a tanú
azt válaszolta, hogy azokról, akiket ő csak gyermekek énekeiből
ismer és nem tudja, hogy valóságban isteneknek nevezik-e őket.
Megkérdezték, hogy tudja-e hogy miért szórtak a sámánok földet a
küszöbre, mire a tanú válasza szerint azért, mert ez a régiek
szokása és az ajtó küszöbe alatt gonosz szellemek lakoznak a nép
hiedelme szerint. Vallatták, hogy ő mint presbyter, miért nem ment a
királyi orvosokhoz betegségében, mire a tanú válasza az, hogy volt
már Esztergomban a hospitálos frátereknél, de nem tudták
meggyógyítani és mert szegény az orvosokat fizetni. Arra a
kérdésre, hogy lelkiismerete szerint van-e valami, amit mondania
kell, a tanú azt válaszolta, hogy ő csak mint gyógyítókat ismeri a
sámán nővéreket és hogy az egész nép nagy bizalommal van
hozzájuk.
Kisczer Mihály várjobbágy: ismeri a vádlottakat, akik a fogságban
vannak, hallotta, hogy az egyházi tizedek ellen beszéltek, és húsvét
előtti böjtben, a templom előtt hallotta amint Baksa fia Badúr
mondotta a népnek, hogy a kövérek, akik az Istennek szolgálatában
élnek, inkább a testnek a szolgái, mint az Istené és ezért nem
érdemlik a tizedet. Hogy a többiek is beszéltek volna hasonló
dologról, azt nem hallotta. Tudja, hogy fiát, sok társával, a
sólyomünnepen, amit a régi hitűek az Urunk születése napján
tartanak a télben, Ithe sámán arra tanította, hogy ha megnő, akkor a



régi szokásokhoz kell húznia, mert akkor jobb lesz a szülőknek is.
Arra a kérdésre, hogy mondott-e más ilyen dolgokat a nevezett
sámán, a tanú azt válaszolta, hogy ő csak azt tudja, amit a fiától
hallott. Hogy Ithe tanítja-e a fiát és más gyermekeket a régiek
istentelen énekeire és meséire, a tanú válasza az, hogy sok éneket
tanulnak. A nevezett vádlottak gyógyításáról azt vallja a tanú; hogy
az ő feleségét is meggyógyították vérfolyásból.
Az előbbi Mihály felesége vallotta, hogy ismeri az összes
vádlottakat, akik fogságban vannak. Megkérdezik tőle, hogy miként
gyógyította meg őt a két sámánnő, de a tanú vonakodik választ adni,
Arra a kérdésre, hogy lelkiismeretében és az esküjére hivatkozva
akarja-e János fráternek gyónás formájában a választ megadni (in
foro confessionis) a tanú igenlően válaszolt. Újból elővezetve a
tanútól megkérdezik, hogy milyen orvosságokat használtak a
sámánnők a gyógyításnál. Fráter János tiltakozott a tanú vallatása
ellen mondván, hogy a vádlottaknak maguknak kell erre a kérdésre
válaszolniok, ha másként nem, tüzes vas vallatással (et si per ferrum
candentem). Megkérdezik a tanút, hogy védi-e a vádlottakat, vagy
kívánja-e azok szabadságát és büntetlenségét, mire a tanú válasza
az, hogy ő csak a lelkiismerete szerint cselekszik, ahogy az esküje
kötelezi és hogy az igazságot kívánja, mert a sámánnők nagyon jók.
Ismeri Ithe sámán tetteit és mondásait, amellyel a fiatalságot tanítja
és tudja, hogy nagyon hasznosak, mert a gyermekeket megtanítja a
vadászsólymokkal bánni. Arra a kérdésre, hogy hallotta-e hogy a
nevezett sámán a régi erkölcsökről dicsőítőleg beszélt és azok
visszatérését kívánja, azt válaszolta, hogy hallotta a sámánt erről
beszélni, dicsérve az ősapák (preavum) dicső tetteit és énekelni
győzelmeikről. Kérdezték azt is; hogy beszélt-e az említett sámán a
régi pogány istenekről, mire az a válasza, hogy ezekről nem tud
semmit. Arra a kérdésre, hogy lelkiismerete és esküje szerint tud-e
még valamit, amit el kellene mondania, azt válaszolta, hogy mást



nem tud, csak azt, hogy mind a sámánnők, mint Ithe sámán nagyon
jók.
Erked Péter vallja, hogy ismeri a börtönben lévő vádlottakat és tudja
róluk, hogy a dézsma elleni lázítás miatt vannak fogságban, de ő
maga nem hallotta a tized-leadás ellen beszélni. Azt csak
hallomásból tudja, hogy pogány erkölcsök terjesztésével vádolják
őket. A bizottság kérdésére, hogy hallott-e a sámánok gyógyító
tevékenységéről, a tanú válasza az, hogy több ízben tanúja volt ilyen
gyógyításnak és elmondta, hogy egy alkalommal ő vitte el a
sámánnőket Zalavárra, ahova egy sokáig vajúdó asszonyhoz hívták
őket; azt is elmondotta, hogy amerre átmentek a falvakon, elterjedt
érkezésük híre és sok beteget hoztak eléjük az útra, de ők nem
maradtak, nem gyógyítottak, mert mint mondották, nagyon sietnek,
de megígérték, hogy visszatértükben meggyógyítanak mindenkit
Isten nevében. Vallatják a tanút a sámánnők gyógyszerei felől is,
mire elmondotta, hagy az előbb említett úton egy ládát vittek
magukkal, abban voltak az orvosszerek. A nevezett sámánnők
asszonyi tisztességéről érdeklődve, a bizottság azt a választ kapta,
hogy mindkét nővér nagyon tiszteletreméltó személy, akiket a nép
nagy szeretettel vesz körül és nagyon bízik bennük. Felszólítják,
hogy lelkiismerete szerint van-e még mondanivalója az eddigi
kérdések mellett, mire a tanú azt a véleményét fejezte ki, hogy ha
csak azért vannak fogságban a sámánok, mert népeket
gyógyítottak, akkor ki kellene őket azonnal engedni a legnagyobb
tisztelettel, mert így kívánja a nép java (propter bonura populi).
Bolkház Tamás, sümegi alvárnagy ismeri a vádlottakat, akik a
katonái őrizetére vannak bízva és ő látja el őket élelemmel. Dézsma
elleni lázításukról csak a tisztelendő préposttól tud, aki 15 nappal
ezelőtt a várnagy engedélyével a foglyokat megdorgálta
börtönükben és egyiküket botjával megütötte, mire a két sámánnő
az öreg segítségére sietett, letépték a tisztelendő prépost ruháját és



nagy kiabálást vittek végbe, mialatt ütötték Isten emberét. A
bizottság megkérdezi a tanút, hogy milyen szavakra emlékszik a
veszekedésből, mire a tanú megemlíti, hogy csak annyira emlékszik,
hogy a tisztelendő prépostot "kutyafi"-nak (filius canis) mondották
és kiabálták, hogy "kövérséged a pokolé, mert az érzékiség szolgája
vagy", de többre nem emlékszik. Kérdezik a tanútól, hogy jelen volt
e a veszekedés kezdeténél, mire azt válaszolta, hogy nem, volt
jelen, csak a kiabálásra futott oda katonáival, akik megelőzték őt. A
sámánnők gyógyításáról tudomása van, mert mint elmondotta,
Szent Jakab vigíliáján 12 éves fia társaival a vár terén játszott és egy
beteg kutya megharapta, mire a felesége a szolgálójával gyorsan
elhívatta Marsa sámánnőt, aki éppen a várban volt egy beteg
házánál és ez sietve jött a fiúcskához, hogy meggyógyítsa.
Megkérdezték, hogy miként járt el a sámánnő és a tanú elmondotta,
hogy kendővel becsavarta a fiacskája karját, amíg az egészen kék
lett és akkor megtüzesített késsel kiégette a sebet, ahol a harapás
látszott, ezek után valami italt öntött a fiúcska szájába, amitől az
mélyen aludt, míg a sámánnő három napig mellette maradt és a
fiúcska egészséges. A bizottság kérdésére, hogy a gyógyításért
kért-e valami díjat a vádlott asszony, a tanú azt válaszolta, hogy nem
kért semmit és nem is fogadott el még ajándékot sem. Azt is
megkérdezték a tanútól, hogy tud-e valamit a sámánok istentelen,
pogány szertartásairól és énekléseiről. A tanú azt vallja, hogy
tudomása szerint Ithe sámán, amikor Sümeg várában járt, mindig
lovak istállójában kért és kapott éjszakai szállást. Ilyenkor szokott
énekelni és régi történeteket mondani, amit a katonák és családjaik
szívesen hallgattak, de más pogány szokásáról nem tud. Azt is
tudja, hogy Ithe, akit jól ismer, egy tiszteletreméltó aggastyán, aki
egyedül és szegényen él házában. Felteszik neki a kérdést, hogy
szándékosan védeni akarja-e a sámánokat, mire a tanú kijelenti,
hogy ő csak esküje szerint beszélt, bár óhajtja a foglyok



szabadságát.
Kezel László vallja, hogy a vádlottakat ismeri, kivéve Radóz sámánt,
hallott arról, hogy a dézsmaleadás ellen izgatták a népet, de nem a
sámánoktól maguktól, hanem a tisztelendő préposttól, aki húsvét
másodnapján házához jött és elpanaszolta, hogy mit cselekszenek a
sámánok a keresztény egyház érdekei ellen. A vádlottak
gyógyításával kapcsolatos kérdésekre a tanú "nagy lelkesedéssel"
beszélt és elmondotta, hogy Isten után bennük van a legnagyobb
bizalma a betegségek idején, melyeket Isten megenged és ilyenkor
mindig a sámánnőket hívatja, akik eddig meggyógyították nemcsak
őt, hanem a családját is. Feltették neki a kérdést, hogy milyen
betegségekről tud, amelyeket házánál gyógyítottak, mire a tanú
elsorolja, hogy amikor Esztergomban és Székesfehérvárott volt, a
királyi kúriában, felesége veséjével súlyos beteg lett és mire a hírt
megkapta és haza sietett, már a két sámán nővér meg is gyógyította
az asszonyt, hasonlóképp a sámánnők gyógyították meg leányát, aki
valami gyümölcstől véres kólikát kapott egészen kicsi korában,
később pedig mikor nagyobb lett, mérgezéstől majdnem meghalt,
és Ágota sámánnő egy tyúktollal addig csiklandozta torkát, amíg a
mérget kihányta. Mikor pedig ő maga volt beteg a szemével és
egyiket lassan hályog nőtte be, Ithe sámán magától, hívás nélküli jött
a házhoz és azt mondotta, hogy el fogja távolítani a fátyolt: adott
neki egy erős italt, amelytől elaludt és mikor felébredt fájt ugyan
erősen a feje, de látott mint mikor még szeme egészen ép és
egészséges volt. Megkérdezték a tanút arról is, hogyan gyógyították
meg a feleségét, mire elmondotta, hogy adtak neki egy italt, a
"napa" nevű növény kifőtt levéből, amely nagyon keserű volt és
heteken keresztül a betegnek olyan forró fürdőbe kellett ülnie,
amilyet teste elbírt és ezektől a vesékből minden tisztátalanság és a
kövek eltávoztak és arra az asszony meggyógyult.
Ezért a gyógyításért, a tanú vallomása szerint, a sámán nem



fogadott el semmit, de azóta sokszor megy a házába vinni neki tejet,
sajtot és kenyeret. Arra vonatkozólag, hogy segíteni akarja-e a
vádlottakat és kiszabadítani, azt válaszolta, hogy esküje értelmében
vallott ugyan, de ha rajta múlna, azonnal elbocsájtaná őket a
fogságból. Arra a kérdésre, hogy lelkiismerete és esküje szerint
akar-e még valamit mondani, a tanú a következőket mondotta:
miután írástudó ember vagyok, többször kértem Ithe mágust, hogy
a sok történetet elődeink dicső tetteiről mondja el, hogy azokat örök
időre leírjam, azt válaszolta, hogy Isten nem akarja, hogy azok
szentségtelen kezekbe kerüljenek és csak kiválasztottak
emlékezetébe írja ezeket a dolgokat, így mondották neki az öregek,
akiktől tanulta.
Sidónia, Márkus özvegye azt vallotta, hogy a nevezett vádlottakat
személy szerint ismeri. Arra a kérdésre, hogy a tized megtagadására
késztetik a népet, azt válaszolta, hogy húsvétkor a templom előtt
Baksa fia Badúr azt mondotta, hogy a kövér egyháziak nem érdemlik
meg a sovány szegények kenyerét. Vallatták, hogy hallotta-e, hogy a
sámánok régi szokásokat elevenítenek fel, azt válaszolta, hagy arról
nem tud, de azt tudja, hogy sokan, ő maga is, de főképpen a
fiatalság sokszor jár Ithe sámán kunyhójához, aki sokat mesél a régi
idők nagy és dicső tetteiről, amelyekkel őseink éltek és, hogy sok
szép énekre tanítja a gyermekeket. A vádlottak gyógyításairól tudja,
hogy eredménnyel és sokakat gyógyítanak, többek között őt magát
is meggyógyították, amikor egy alkalommal romlott ételt evett,
súlyos beteg lett és mindenki halálát várta. Elhívták a tisztelendő
prépost urat is házához; az utolsó kenetre, amikor megjelentek
házánál a sámánnő testvérek, akik meghányatták és adtak neki
orvosságot, amely elmulasztotta a gyomorgörcseit, amit a romlott
étel okozott. (Exivit inflamatio stomachi cibis corruptis).
Arra a kérdésre, hogy miből állott ez az orvosság, a tanú azt
válaszolta, hogy sohasem kérdezte meg a sámánnőket, mert akkora



bizalma volt, hagy ezt nem látta szükségesnek. A gyógyításért nem
fogadtak el semmit, mondván, hogy nekik többjük van. Arra a
kérdésre, hogy akarja-e, hogy azok kiszabaduljanak, a tanú válasza,
hogy esküje és lelkiismerete értelmében beszélt, de tudja azt, hogy
ki fognak szabadulni, mert Isten segíteni fogja őket, mert ők is
segítik felebarátaikat.
Agatha özvegy azt vallja, hogy személy szerint ismeri a vádlottakat.
A tized megtagadásáról személyesen tőlük soha nem hallott
semmit, csak a tisztelendő prépost tette szóvá több ízben és
egyházi átokkal fenyegette meg őket. Arra a vádra, hogy a régi
pogány istentelen erkölcsöket akarják visszahozni a sámánok, azt
mondta, hogy Ithe, a nagyon öreg sámán, amikor karácsonykor a
fiatalság az első új sólymokat felrepteti, szokott énekeltetni és
beszélni a régi idők nagy és szép eseményeiről és megfogadtatja a
fiatalsággal, hogy ezeket a dolgokat emlékezetéből kiveszni nem
hagyja. Arra a kérdésre, hogy minemű dolgokat nem akar a sámán,
hogy kivesszenek, a tanú azt válaszolta, hogy amennyire az ő
értelme felfogja, a sólyommadarak nevelését és röptetését. A
sámánok gyógyításairól is tud, főképpen azért, mert őt magát és
nővérét többször gyógyították, sőt amikor télben nem volt tüzelőjük,
Baksa fia Badúr hozott rőzsét a házhoz és intézte el a ház körül
szükséges dolgokat. Hogy milyen betegségét gyógyították, azt
válaszolta, hogy neki állandóan reumás fájdalmai és fejgörcsei
voltak, de amióta Badúr sámán kezeli, ezek elmúltak. Amikor súlyos
gyomorbántalmai voltak, Ágota sámánnő jött az említett Badúrral és
melegvizes ruhával gyógyította ki őt. A gyógyításért nem fogadott el
semmit, de neki az a szándéka, hogy házát és szőlőjét reájuk
hagyja, mert ő már elhagyott özvegy és senkije sincsen. A tanú
állítja, hogy ő csak esküje szerint vallott, de ha tőle függne, akkor
azonnal a legnagyobb ünnepélyességgel (maxima cum solemnitate)
engedné mindnyájukat szabadon.



Darác János, a sümegi vár serviense a vádlottakat személy szerint
ismeri és tagadja, hogy hallott volna a vádlottak beszédjeiről, hogy a
papi tizedet ne adják le. Ugyancsak nemlegesen válaszolt arra a
kérdésre, miszerint a régi erkölcsöket akarnák feleleveníteni. A
sámánok gyógyításairól hallotta, hogy azok nagyon eredményesek.
Hogy kiktől tudja, hogy ez így van, azt válaszolta, hogy sokaktól,
mert akiket kezelnek, azok meggyógyulnak. Nem fogadnak el
semmit, még csak ajándékot sem. Arra a kérdésre, hogy a vádlottak
javára akar-e vallani, azt válaszolja, hogy neki az esküje szerint csak
az igazságot szabad kívánnia.
Kisdi Demeter sümegi várkatona vallja, hogy amikor a tisztelendő
prépost ezelőtt 15 nappal meglátogatta börtönükben a vádlottakat,
akkor hallotta először, hogy a papi tizedről van vita. Ő van a foglyok
őrizetével megbízva és amikor a tisztelendő prépost botjával
megverte az öreg Ithe sámánt, a többiek rátámadtak és mondották,
hogy nem érdemli meg a tizedet. Vallatták, hogy milyen szavakra
emlékszik a veszekedésből, mire azt válaszolta, hogy csak arra
emlékszik, hogy Ágota a sebesült Ithe arcát törölgette, míg Badar és
Marsa a prépostot verték és mindenféle szavakat kiabáltak, ami
nagyon megalázó volt a tisztelendő prépostra. Megkérdezték, hogy
akarj a-e a szavakat gyóntatás formájában János fráternek
elmondani, de a tanú azt nem látja szükségesnek és, hogy Badar azt
mondotta, a tisztelendő prépostnak, hogy "kutyafia" (filius canis),
Marsa pedig, hogy "te nem vagy Isten szolgája, hanem az
érzékiségé" (non eres servas Dei, sinu libidinis ... ). Arra a kérdésre,
hogy a tisztelendő prépost mit válaszolt, a tanú azt vallotta, hogy
nevezett nem mondott semmit, mert Badar sámán fogta a nyakát,
mikor a többi katonák és a várnagy is megjelentek, hogy
szétválasszák őket. Lelkiismerete szerint a tanú megemlítette, hogy
amikor a várnagy megbotoztatta a vádlottakat a támadásukért,
Badur minden ütésnél azt mondta, hogy ezért tízszer annyit adjon



az Isten a tisztelendő prépostnak.
Gereb Dénes, a sümegi vár serviense ismeri személy szerint a
vádlottakat, hallotta, hogy a nevezettek a tized ellen beszéltek és
tudott a veszekedésről, ami tizenöt nappal előbb történt a
börtönben. Az istentelen régi szokások visszahozásáról a tanú
válasza nemleges volt. Hallotta, hogy nagyon sokakat
meggyógyítottak, de amikor kérdezték, hogy kiket, nem emlékezett
senkire. Lelkiismerete szerint megemlítette, hogy az öreg Ithe
sámán nagyon beteg és a várnagy parancsára senki nem mehet be
hozzá az őrségen kívül, kenné, hogy a beteg lelke megmentésére
valaki a tisztelendő testvérek közül látogassa meg.
Zengeli László, a sümegi vár tisztje (officialis castri) arra a kérdésre,
hogy a sámánok a papi tized megtagadásáról beszéltek-e a népnek,
azt vallotta, hogy ő sokszor szedett már adót a népnél, de még a
legszegényebbek is mindig megtartották a kötelességüket. A
kérdést újra felvetve a tanú azt vallotta, hogy nem hallotta, csak a
börtönben levő öreg Ithe sámántól tudja, hogy emiatt vannak
lefogva. Hogy istentelen régi szokásokra akarják tanítani a népet, a
tanú válasza az, hogy ő a gyermekeit mindig elküldte Ithe
sámánhoz, aki a régi dicsőségeket és harcokat mesélte nekik és
énekekre, táncokra tanította őket, de istentelen és ördögi
praktikákról nem tud semmit. Gyógyításaikról, a tanú válasza, hogy
tudomása szerint sokakat meggyógyítottak és bár Isten
segítségével eddig még nem volt rájuk szüksége, de bizodalma van
hozzájuk. Barátság és elfogultság nem vezeti vallomásában, mert ő
esküje és lelkiismerete szerint tanúskodott. Lelkiismerete szerint
közölte, hogy a vádlottak nem a papi tized, sem istentelen praktikáik
miatt vannak fogságban, hanem azért, mert a tisztelendő prépost
bosszút akar rajtuk állni, pedig a híveknek nagyobb bizalmuk van a
sámánokhoz, mint az említett préposthoz.



Borza várjobbágy azt vallja, hogy ismeri a vádlottakat és, hogy a
papi tized ellen izgattak volna, arról nem tud semmit. Arra a
kérdésre, hogy ő a tized leadását azért tagadta-e meg, mert a
vádlottak biztatták rá, a tanú azt mondotta, hogy ő nem tagadta
meg a tizedet, csak haladékot kért, mert két tehene elpusztult,
termése nagyon szűkös volt, és ezt nem azért tette; mert valaki
biztatta volna rá, hanem azért; mert ő és családja nagy szükségben
vannak. Arra a kérdésre, hogy a gyógyításokról tud-e valamit, azt
válaszolta, hogy tud, mert már sok évvel ezelőtt, amikor leesett a
háza tetejéről és lába eltörött, Ithe sámán gyógyította meg.
Orse zalaapáti várjobbágy azt vallja, hogy ismeri személy szerint az
összes vádlottat, de a tizedet nem miattuk tagadta meg, hanem
csak haladékot kért, mert nagy ínségbe jutott, de nem a vádlottak
adták neki a tanácsot. Gyógyításaik felől megkérdeztetve azt
válaszolta, hogy Isten segítségével eddig nem volt beteg és nem
vette őket igénybe, de hallotta, hogy a sámánok a zalai falvakban
nagyon sokat gyógyítanak Isten segítségével és saját
tudományukkal.
Bachuna zalaszentgyörgyi várjobbágy ismeri a sámánokat, de a
sámánnőket nem. Hogy biztatásukra tagadta-e meg az egyházi
tized fizetését, azt vallotta, hogy ő nem tagadta meg az adót, csak
haladékot kért, mert nagy ínségben van, ugyanis két fia meghalt
villámcsapás következtében. A gyógyításokról azt vallotta a tanú,
hogy évekkel ezelőtt nyáron, amikor egyik fia, aki most nemrég halt
meg, beleesett a Zala folyóba és amikor kihúzták már halottnak
vélték, és a siránkozást a véletlenül arra járó Baksa fia
Badúr meghallotta, kirázta belőle a vizet és "új lelket öntött bele"
(infumdit animam novam. .. ). Lelkiismerete szerint hozzátette, hogy
életét adná nevezett Baksa fia Badúr sámánért, aki fiát évekkel
ezelőtt életre keltette.



Herke Demeter sümegi várjobbágy vallja, hogy ismeri a vádlottakat.
Arra a kérdésre, hogy miattuk tagadta-e meg a tizedet, azt
válaszolta, hogy ő nem tagadta meg, csak nagy ínségben haladékot
kért. A gyógyításokról szóló kérdésre azt válaszolta, hogy hallotta,
hogy sok betegséget, sőt szemhályogot is gyógyítanak és, hogy a
sámánnőknek istenáldott kezük van. Lelkiismerete szerint kívánja,
hogy az igazság győzzön, mert akkor tudja, hogy a sámánok
szabadok lesznek.
Kalmár Gáspár sümegi sarukészítő ismeri a vádlottakat. A kérdésre,
hogy tudta-e, hogy a vádlottak felbújtatják a népet, a tanú azt
vallotta, hogy ő nem hallott semmit a felbújtásról, és, hogy ő sem
tagadta meg a papi tizedet, hanem csak haladékot kért, mert Szent
György napja előtt Zalába vásárra ment és útonállók minden
árujából kifosztották. A gyógyításról azt vallotta, hogy a
sámánnőknek sok csodálatos orvosságuk van, amellyel mindenkit
meg tudnak gyógyítani. Megkérdeztetvén az orvosságok
természetéről, azt válaszolta, hogy két évvel ezelőtt, amikor a
veszprémi vásárra ment árujával, szekéren magával vitte Ágota
sámánnőt, aki egy faluba ment és ez alkalommal kérdezte a
nevezett Ágota csodálatos orvosságairól, aki azt válaszolta, hogy ez
egy olyan titok, amit anyjától és annak anyjától hallott és eskü alatt
senkinek sem mondja el, de azért a tanú megkérdezte, hogy van-e
benne embervér, mire a nevezett Ágota hallgatott. A bizottság
kérdésére, hogy akar-e gyónás formájában erre vonatkozólag
vallani, a tanú igenlően válaszolt. Dominus Mathmer királyi orvos ez
ellen tiltakozott azzal, hogy nincs szükség a tanú vallomására, mert
Ágota tüzesvas próbával vallani fog. Arra a kérdésre, hogy
lelkiismerete szerint óhajt-e valamit még mondani, a tanú azt
válaszolta, hogy szerinte a sámánok sok jót tesznek a köz
érdekében a nép között.
Merze várjobbágy ismeri a vádlottakat és ők adták neki a tanácsot,



hogy mondja el a nyomorúságot, amiben él és kérjen haladékot a
tizedleadásra, de annak megtagadására nem biztatták.
Gyógyításaikról azt mondotta, hogy számos beteget gyógyítottak
már meg a vidéken és mindent Isten nevében, ingyen cselekedtek.
Arra a kérdésre, hogy ismer-e valakit, akit meggyógyítottak,
megnevezte saját leányát, Ágnest, aki vérfolyásban szenvedett,
mindig nagyon halovány és gyenge volt, de amikor a sámánnők
kezelésbe vették, meggyógyult; hogy mivel gyógyították meg és
hogyan, ez asszonyok dolga és ő szeméremérzetből soha nem
kérdezte meg, csak azt tudja, hogy a mai napig Ágnes leányának
Isten kegyelméből hat gyermeke van és egészséges. A bizottság
kérdésére, hogy segíteni akarja-e a vádlottakat, azt válaszolta, hagy
esküje szerint az igazat mondta és ezzel bizonyára segíti őket, mert
oldalukon az igazság.
Tarkó Sámuel, a sümegi várkovács ismeri a nevezett vádlottakat
személy szerint, mert ő rakta rájuk a bilincseket, amikor a börtönben
megtámadták a tiszteletreméltó prépostot. A tized megtagadásra
való felbújtásról csak akkor hallott, amikor a börtöni veszekedés
lefolyt. A sámánok gyógyításáról sokaktól hallott, akik
meggyógyultak és ő személyesen a lovak betegségeinek a
gyógyításához szokta elhívni Ithe sámánt, aki a pókos lovak lábait és
katarusait mindig eredményesen gyógyította. Arra a kérdésre, hogy
ezekért elfogadott-e valami díjazást, a tanú válasza az volt, hogy
egy-egy éjszakára szállást kért és csak tejet, fogadott el. A vádakra,
hogy a sámánok istentelen régi praktikákat folytatnak és a régi
erkölcsök előnyeit hirdetik, a tanú azt vallotta, hogy amikor éj
szakánként szállást kért a vár istállóiban aludva, mindig sokan
összejöttek a várkatonák és jobbágyok közül, mert az említett
nagyon szépen énekelte Jutas vezér hőstetteit, László király harcait
és sok más legendát a régi időkből, amiket emlékezetből ismert és
mindenki hallgatta, sokszor a hajnali órákig.



Megkérdezték, hogy tudott-e erről a várnagy, vagy más tisztje a
várnak, a tanú azt vallotta, hogy a várnagy nem, de a tisztek közül
sokan még gyermekeiket is elhozták a sámán hallgatására. A
bizottság kérdésére, hogy biztatta-e a hallgatóságot, hogy térjenek
vissza az ősök hitére, azt vallotta, hogy a sámán csak annyit
mondott, hogy boldogabbak voltak akkor még a magyarok,
fényesebbek voltak akkor az ég csillagai. Felszólították, hogy
lelkiismerete szerint óhajt-e valamit mondani, mire a tanú azt
kérdezte, hogy beszélhet-e büntetlenül, szabadon.
Rendreutasíttatván azt mondotta, hogy életének legszomorúbb
cselekedete az volt, hogy a várnagy parancsára az öreg Ithe kezeire
és lábaira bilincset kellett vernie, sőt életében először asszonyokra
is, mert női foglya még nem volt a börtönnek, csak ez, a két
tisztességes nővér, akik olyan sok jót tettek a beteg néppel. A tanú
megdorgáltatott és Nana comes parancsára megbotozták.
Myske Benedek, a vár prókurátora vallja, hogy ismeri a vádlottakat,
akik fogságban vannak, a tizedleadásról csak most utólag értesült, a
veszekedéskor. Gyógyításaikról tud és vallja, hogy maga is sokszor
megy gyakori fejbántalmaival a sámánok házába orvosságért és
azok mindig segítenek rajta. Istentelen tanításaikról nem tud a tanú,
bár vallja, hogy szent királyok életéről és hősi harcairól beszélni és
énekelni hallotta ugyan az öreg Ithe mágust, de ördögi
erkölcstelenségekről nem beszélt előtte soha. Kérdezik, hogy
lelkiismerete szerint van-e valami mondanivalója, mire a tanú azt
válaszolja, hogy ő, mint a vár prokurátora tudja, hogy ebben az
esztendőben sok természeti csapás érte a népet és a
tizedfizetéssel mindenütt hátra vannak és legtöbben haladékot
kérnek és, hogy ezért nem lehet senkit sem joggal büntetni.
Albert fráter, az esztergomi istápolyosok perjele vallja, hagy a
vádlottakat csak most ismerte meg személyesen, bár Agota és
Marsa hírét hallotta és tudja, hogy a kórház Szent Lázár betegei



(bélpoklosok) Zala megyéből mind nagy szeretettel emlékeznek
meg a nővérekről. Megkérdezik, hogy miután nem kapott idézést a
tanúvallomás tételére, akar-e megesküdni? Nemlegesen felelt,
mondván, hogy lelkiismerete szerint cselekszik, amikor a
gyógyításokért járó büntetési eljárás felfüggesztését kéri és reméli
ehhez a tiszteletreméltó, jelenlevő királyi orvosok hozzájárulását.
Dominus Mathmer orvos tiltakozik a beavatkozás ellen.
Megkérdeztetvén a nevezett frátert, hogy mi a véleménye a tizedek
megtagadásáról, a kérdezett válasza az, hogy Esztergomból eddigi
útján látta, mekkora szegénységben élnek a falvak lakói a sok
természeti csapás miatt és az emberi nyomorúság égbekiáltó szavát
sokszor hallotta (clamantem ad coelum audiens) is így nem az
akarat hiányát látja a beszolgáltatásnál, hanem a kényszerűséget és
tehetetlenséget. Arra a kérdésre, hogy van-e még mondanivalója,
azt válaszolta, hogy az összes vádlottnak csak kettőt kér: "Isten és a
ti irgalmasságtokat" (misericordiam Dei et vestram).
A SÁROSPATAKI SÁMÁNLÁZADÁS INKVIZÍCIÓS MONSTRE PERE
1268 OKTÓBER 28.-ÁN
A lázadás előzményeit az "Inkvizíciós könyv" adataiból összegezve a
következőket tudjuk meg:
A sárospataki Domonkos-rendi kolostor, amely Szent Erzsébet
születése helyén épült, és az ő tiszteletére volt szentelve, az 1234
as évek óta Szent Domonkos napján tartotta a környéken híressé
vált vásárát, amelyre messze földről.
Sok kereskedő verődött össze. Miután megválasztották az
úgynevezett vásárbírót, az kijelölte a vásári tanács tagjait, hogy az
esetleges vitáknál szavuk döntő erejű legyen. Többen felszólaltak a
megválasztott Borkács fia Simon ellen azzal a kifogással élve, hogy
a pogány sámánok családjából származik és ezért nem fogadják el



sem őt, sem az általa kijelölt tanácstagokat, akik rokonságából
kerültek ki. A Domonkos-rendiek is beleavatkoztak a vitába és a
nagy veszekedésben a sámánok részéről valaki egy nyilat lőtt a
tömegre és hátulról halálosan megsebesítette Miklós frátert, a
kolostor perjelét. A megdöbbent tömeg meg akarta lincselni a
gyilkost, aki övéi közé menekült és akik szintén nyilakkal
felfegyverkezve léptek fel, úgy hogy hamarosan három halott és sok
sebesült maradt a piactéren, míg a tömeg a domonkosok
templomába menekült, de a kívül maradtak közül a sámánok
csoportja még többeket megsebesített.
A vásár napját általános gyász követte és a király, IV. Béla, fiának
Béla hercegnek erélyes udvarbíráját, Ompudus mestert, Gergely
szepesi prépostot, Scela fia Miklós t, a kománok grófját, Szakállas
(Barbatus) Lőrinc és Gellért királyi orvosokat küldötte ki fráter
Sycardus főinkvizítorral, a Domonkos-rendiek tartományi főnökével
az élükön.
A vádlottak javarészben menekülésben voltak, de a szepesi
káptalan, a sárospataki királynéi várkatonaság, valamint a kassai
városi fegyveresek közel három hónapi kutatás után, főképpen a
tályai szőlőkben és a bodrogközi nádasban összeszedték a
menekülők egy részét, szám szerint tizenhat sámánt, akiket
bilincsbe verve vittek a sárospataki várba, hogy lefolytassák ellenük
a nagy inkvizíciós monstre pert.
A fővádlott a gönci sámán, Bodon fia Sámson volt, akinek híre az
egész Bodrog-közben és Tokaj-hegyalján roppant nagy volt. A
vádlott társai között szerepelnek olyan nevek, akiknek a
nemzetisége bizonytalan. Sámson mágussal együtt elfogott és
perbefogott sámánok: Mike fia Dániel, Bogomér kám, Chang fia
János, Letenye Menyhért, Chyko fia Ratos, Topol Harsány, Tarkövi
Demeter, Bács fia Semlye, Csötör fia Sike, Torja Tályáról, Deleny fia



Kám, Kelemen Vizsolyból, Bőd fia Csöge, Dankó szikszói sámán és
Szederkerti Sámuel. A 16 vádlott jelenlétét a sárospataki tragikus
vásáron már bebizonyítottnak vette a bizottság és a perben úgy
látszik az volt a cél, hogy megállapítsák, nem volt-e tervszerű
megmozdulás, hogy a keleti részeken a krimi tatárokkal élénk
kapcsolatban álló kunság politikai terveit akarták volna
megvalósítani. Miután V. István kiskirály az erdélyi és felvidéki
részek birtokában volt, a kisebbik király, Béla herceg bizalmas
embereit küldte oda (Ompudus mester) a vizsgálat megejtésére.
A sárospataki várat megerősítették a szikszói és szerencsi várak
fegyvereseivel, mert tartottak tőle, hogy esetleg nagyobb lázadást
szítanak és félig-meddig titokban folytak le a vizsgálati eljárások,
gyorsított ütemben, Ompudus kívánsága szerint. Az egész per
három hónapig tartott és miután Béla herceg erősen
megbetegedett, a vezetést átadták IV. Béla bizalmi emberének, a
királyi családdal rokonságban levő Moys nádornak, aki a tőle
megszokott szigorral igyekezett minél előbb véget vetni a sokáig
húzódó pernek. A sárospataki Szent Erzsébet kolostorba vezették
egyenként a foglyokat és csak akkor vitték vissza őket a várba erős
kísérettel, amikor kínvallatás alá vették őket. A tanúkihallgatások is a
kolostorban folytak. A megkínzott vádlottak egymásra hárították a
felelősséget és gyötrelmeikben olyan részletek derültek ki, melyek
valóban egy országos összeesküvés jellegét mutatták.
A kihallgatott tanúk sorában fontosság szerint legelsőként Morgas
sárospataki várjobbágy szerepelt, akit a lázadók csoportja annak
idején megsebesített és magával hurcolt, majd három hosszú
hónapig a Bodrogköz mocsaraiban, füzeseiben velük együtt
táborozni kényszerült. Elmondotta, hogy amikor az erős fagyok
beálltával a mocsarak felett nyugodtabban lehetett járni, sikerült
megszöknie és Göncre menekülnie. Mint koronatanúval, vele
szembesítették az összes vádlottakat, akiknek a neveit nem



ismerték. A tanú vallomása szerint a vádlottak sokáig megkötözve
tartották, bár sebeit nagy gondossággal gyógyították és minden
élelemmel ellátták. Nappal nádkunyhókban rejtőzködtek és csak
éjjel merészkedtek ki a szomszédos falvakba élelemért. Egy éjjel a
leleszi prépostság állataiból több tehenet elhajtottak, de mivel az
állatok a mocsaras vidéken csak nehezen tudtak járni és erős
nyomokat hagytak maguk után, kénytelenek voltak rejtekhelyüket
megváltoztatni. Ugyancsak elmondotta a tanú, hogy a környező
falvak lakói szívesen segítették a bujdosókat és sokan látogatták
őket éjszaka idején élelmet és borostömlőket hozva nekik, egyúttal
értesítve őket a történtek felől. Különösen Vizsoly és Tálya
lakossága közül jöttek többen is, akik közül a tanú felismerte
Kelemen vizsolyi embert, amiért is a bizottság erős katonacsoportot
küldött a nevezett házához, amelyet felgyújtva, állatait elhajtva, őt
magát is a sárospataki várba kísérték. Ugyanez történt Letene
Menyhért tályai sámánnal, akit a tanú szintén felismeri.
A tizenhat vádlott sűrű kínzások hatása alatt beismerő vallomást
tett, melynek értékét azonban maguk a bizottság tagjai is
viszonylagos értékűnek ítélték. A kínvallatás során két sámán,
Szederkerti Sámuel és Chank fia Janis (?) belehaltak a gyötrésbe,
Bagomér pedig szemevilágát vesztette. Gellért fráter, királyi orvos
több ízben tiltakozott a kegyetlenkedés ellen, de Szakállas Lőrinc
sürgetésére, hogy az ügynek mielőbb véget vessenek, nem
változtattak a módszeren. Összegezve a vádlottak kicsikart, vagy
önkéntes vallomásait, a vádak, amelyek alapján elítélték őket, a
következők: Vissza akarták állítani a régiek pogány szokásait;
feldúlták az Istennek szentelt helyeket; felbujtották a tömeget, hogy
Isten szolgáira kezet emeljenek; meghamisították a magyar nép
dicsőséges szent királyainak tetteit; pogány neveket adtak az
egyház és a kereszténység halhatatlan szentjeinek, hogy így a
tudatlan népet tévedésbe ejtve, a maguk vallása mellé térítsék;



amuletteket osztogattak a nép között, mintha azok a dicsőséges
szentek ereklyéi lettek volna és ezért pénzt fogadtak el; áldozatokat
mutattak be több helyen, de főképpen a Sárospatak vára mellett
levő erdőségben a "látomás-telkének" nevezett erdőben. Többen
közülük állították, hogy látomásaik és vízióik vannak, amelyekben a
legszentebb Szűz Máriát és Szent László dicső királyt ismerték volt
fel; gyógyfüveket gyűjttettek mezítelen asszonyokkal;
szeméremsértő orvosi vizsgálatokat végeztek asszonyokon; pogány
módra kereszteltek pilisezéssel; hamuba írt jelekkel jósoltak
jövendőt a népnek; beteg állatokat gyógyítottak és
ellenszolgáltatást kértek és kaptak érte; kirabolták a leleszi hiteshely
kanonokjainak a pincéit; foglyokat tartottak és azok életével
rendelkeztek.
Egy másik fontos tanú, a hejcei plébános Henrik volt, aki már
részletesebben vallott a "régiek vallása" fogalomról, amelyet mint
mondotta, azért ismer, mert Bács fia Semlye sámánnal, aki a
vádlottak között volt, annakidején többször beszélgetett, mutatván,
mintha rokonszenvezne vele (demonstrando simpatiam). A
plébános szerint a régiek hitében egész sor démon élt, mint az
"akatoc" - "karatoc" - "izus" - "kormocus" - "izcacus", akiknek a
régiek engesztelő áldozatokat mutattak be. Minden családnak volt
hét "larese", akiknek az ajtó küszöbe alatt volt a szenthelye és fából
faragott szobrocskákat a ház közepén felakasztva tartották és vajjal
etették őket. A Bács fiától értesüléseit a tanú úgy szerezte, hogy
részegségbe ejtve a sámánt, kivallatta mások előtt "lelkének nagy
derülésére" ("ad magnam hilaritatem anime mee").
Dezső, tályai plébános személy szerint ismeri az összes vádlottakat
már régi idők óta. Főképp panaszolta, hogy a vidéken már régóta
elhanyagolják a templomba járást, mert majdnem minden
keresztény ünneppel párhuzamosan a régiek is tartanak őseik hite
szerint szertartásokat. Szent Péter apostol ünnepe táján az új



kenyér ünnepét tartják és a sámánok széthordják vagy küldik az
általuk sütött kenyeret a szegény népeknek és ezekre a
szertartásokra az öregek megszokásból, a fiatalok pedig
kíváncsiságból mennek el. Ugyanez történik karácsonykor is, amikor
a fiatal sólymokat a sámánok megáldják és a fiatalság az avatás
végeztével vadászatra megy velük.
Több tanú szerint inkább csak a gyilkosság részletei tárulnak fel,
valamint többször szó esik lókötésről, mikor is fehér lovakat loptak,
bár a tolvajokat nem tudták megnevezni, majdnem minden ilyen
esetet a sámánok rovására írtak
A kínvallatások alatt kicsikart vallomások értéke még a bizottság
szerint is kétséges, de a tanúk vallomásai alapján mégis elítélték
őket. A 16 vádlottból az ítélethirdetéskor már csak 12 volt életben,
mert a már említett két sámán mellett, akik nem bírták ki a
kínzásokat, Topol harsányt a vádlott társai egy éjjel megfojtották,
mert szerintük többet vallott a kelleténél, míg Bőd fia Csöge
felakasztotta magát. - Az ítélethirdetés napjára az egész környékről
nagy tömeg jött össze és a királyi íjászok mindenre felkészülten
állták körül a bírákat. A Szent Erzsébet templom terén, miután a
főinkvizítor, fráter Sycardus, segítségül hívta a Szentlelket, hogy a
bírák elméjét megvilágosítsa, kihirdették az ítéletet: A vádlottakat
bűnösöknek találván elrendelik, hogy közülük azokat, akik bűneiket
őszintén megvallották, enyhe büntetésként homlokukra a kereszt
jelét égessék, hajukat levágják és hétfalu határából kiűzzék őket. A
bűneikben megátalkodott és a gyilkosságért fizikailag felelős
bűnösöket, Bodon fia Sámsont, Tankövi Demetert és Dankó
sámánokat átadják a világi karhatalomnak, hogy azokat az ország
törvényei szerint az eretnekeknek és gyilkosoknak kijáró büntetés
szerint megégessék az ítélethirdetést követő második napfelkelte
előtt. Az ítélethirdetést Te Deum fejezte be és az elítélteket a
fegyveresek a várbörtönbe kísérték. Vagyonukat is elkobozták, de



ezt a végzést később, V. István halála után Erzsébet királyné a még
életben levő sámánok, vagy azok utódai javára megváltoztatta, mint
Ratos, Sike és Csőg esetében, akik a jelek szerint valószínűleg
kunok voltak.
VIZSGÁLAT BOKSA SÁMÁN ÉS HÁROM TÁRSA, BADHUR, DELKO
ÉS NUWES SÁMÁNOK ELLEN A VESZPRÉM-MEGYEI THEPEY
(TÁPÉ) FALUBAN
Magister Ompudus, a kománok bírája, fráter Sycardus a
prédikátorok rendjéből mint az ország inkvizítora és Gellért királyi
orvos, a veszprémi egyházmegyében Thepei (?) faluban, Ladvég
királyi tiszt, Kerecsnuk nevezetű birtokán, megidézték a "mágusok
főpapját" (pontifex maximus magorom) Boksa sámánt három
társával, Badhur, Delko és Nawes "diakónusokkal" együtt, akiket a
Szent Márton monostor (585) tisztelendő apátja azzal vádol, hogy
az általa épített fizgoi (?) kápolnát a besenyők falvaiban; az ottani
kondások pogány szertartásokra használják. A fentnevezett
vádlottak végzik a babonát terjesztő összejöveteleken a
ceremóniákat, tizedeket szednek a néptől a sertésszaporulat idején,
sértik az apátság érdekeit. Szent László személyét babonaságukba
belevon Ják, ördögi versenyekkel töltve ünnepét, keresztséget
szolgáltatnak a régiek szokása szerint.
A tanúkat megesketik az Evangéliumra, hogy sem gyűlölet, sem
félelem nem tartja vissza őket az igazság megvallásától. Urbán
szűcs bizonyságot tett, mondván: Én nyolcvan éves vagyok és soha
sem hallottam, hogy a fizgoi kápolna, amelyben Szent László
hajdani nagynevű (preclarus) királya Magyarországnak nyitott volt
forrást, hogy ez a kápolna a Szent Márton apátságé lett volna. Arról
sem hallott és semmit sem tud, hogy ősei vagy szülei tizedet vagy
akármilyenféle ragáliát fizettek volna a nevezett monostornak. Csak
Szent Márton napján vitt és visz mindenki személye megváltásában



egy kenyeret, és akik korai vagy késői gyengeség miatt járni nem
tudnak, azok is küldenek (586), akiknek adományát botokra róják
(587). Megkérdeztetve a tanú, hogy hol nyerte a keresztséget, azt a
választ adta, hogy a fizgoi Szent László kápolna előtti forrásnál.
Megkérdeztetvén; hogy mikor történt ez, válaszol mondván: biztos
határozottsággal nem tudja, de kevés idővel azelőtt, mielőtt szülei
házasságra vezették volna. Arra a kérdésre, hogy ismeri-e a papot,
aki megkeresztelte, igenlőleg válaszolt és azt mondotta, hogy a
makkoltatók főpapja keresztelte sokadmagával együtt. Arra a
kérdésre, hogy emlékszik-e milyen szertartással keresztelték,
elmondotta, hogy a haját elöl lenyírták, a forrásban megmosták a
fejét, mellét és hátát megkenték olajjal és kapott egy bőrből való
övet. Arra a kérdésre, hogy az említett Boksa mágus és segédei
(famuli) végeznek-e keresztelési szertartásokat, a tanú igenlőleg
válaszolt. Tudakozódva afelől, hogy ismeri-e a sámánok
szertartásait, a tanú azt válaszolta, hogy csak azokat, amelyeket a
,,lovas szentek" ünnepein végeznek és Szent László napján. Ama
kérdésre, hogy kik a "lovas szentek", az volt a válasz, hogy a tavaszé
Szent György, az őszé Szent Márton. Kérdeztetvén, hogy milyen
szertartásokat végeznek ezeken a napokon, azt válaszolta, hogy a
besenyők régi szokásai szerint ünnepelnek nagy vigalommal. Arra a
kérdésre, hogy hallotta-e, vagy tudja-e, miszerint a nevezett
vádlottak Szent György napján adományokat szednek "vulgo gorgol
dicta" a sertés szaporulatok után, a tanú nemlegesen válaszolt.
Csak azt tudja, hogy a "gorgoló" vesszőcskéket ezen a napon
osztatták szét a makkoltatók, akiknek a nép sört, bort, és egyéb
ételeket adományozott. Arra a kérdésre, hogy Szent László király
napját milyen szertartásokkal ünneplik a fizgoi kápolnában, a tanú a
következőket vallotta: Lovasversenyeket tartanak, ahol a győztes
egy egész évig nem dolgozik és a makkoltatók tartják el és a
győztes lovát odaajándékozzák a sámánoknak (588).



Hetesi Mihály (de Hete) királyi vadász (venator regis) hatvanöt éves,
megesküdött és tanúságot tett, mondván: Szüleim házában sokszor
megszálltak a Szent Márton monostor szerzetesei, amikor utaztak
Veszprém felé, de soha sem hallottam tőlük, hogy ők építették volna
a kápolnát, amelyet Szent Lászlónak ajánlottak fel. Kérdezvén a
tanút, szoktak-e tizedet, vagy más járandóságot fizetni Szent
Mártonnak, válasza az volt: biztonsággal tudja és állítja, hogy sem
egyiket, sem másikat nem szoktak fizetni. A felől kérdezve, mikor
ész hol keresztelték meg őt, a fatens a következőképp válaszolt: a
subulcusok sámánja (589) keresztelte a Szent László forrásnál, de
hogy mikor, arra nem emlékszik. Arra a kérdésre, hogy ismeri-e a
vádlottak tevékenységét, vagy sem, igenlőleg válaszolt mondván,
hogy Boksa ismeri az állatbetegségeket és mindenféle
orvosságokat. A sertéskanokat Szent Mihály napja táján Kerecsnuk
villában, Fizgo (?) és környékén ő kasztrálja. Badhur, Delko és Nues,
népi nyelven Jankó, tanítják a gyermekeket és ifjakat a makkoltatók
csoportjainál és tudja, hogy Jankót mint "ludi magisten"-t is
emlegetik (590). Szertartásaikról annyit tud, hogy látta, amikor
haldoklóhoz hívták Boksát, aki bement a házba a beteghez, de két
társa Badhur és Delkó kívül maradtak és nagy lármát csaptak,
füstölték a ház sarkait, a fákat, bokrokat, amelyek közel, voltak
hozzá. Badhur madártollas öltözetben ugrált, miközben hangosan
énekelt. A beteg meghalt és csak akkor ment el a sámán, amikor
már a küszöbre olajat és bort öntöttek (591). Azt is kérdezték a
tanútól, hogy a vádlott, vagy vádlottak kértek-e, vagy elfogadtak-e
valamit szertartásaikért, mire a válasz az volt, hogy a szokásos
falbontásért és sírbarakásért egy lovat, nyergestől. Vallatták, hogy ki
volt a halott, mire a tanú megemlítette Móghi Domonkos úrnak a
nevét.
Bolkhas Lóránt királyi jobbágy megesküdött és tanúságot tett, amint
következik: Hetven, vagy talán még több éves vagyok, de sem



szüleimtől, sem másoktól nem hallottam, hogy a Szent László
templomot a Szent Márton apátság építette volna, de annál inkább
hallottam, és gyermekkoromban láttam is, hogy egy lovasszobor állt
a kápolna előtt, még mikor a tatárok nem is jártak arra, ahová a
forrás miatt az emberek és betegek sokasága sereglett a nagy
ünnepekre. Kérdezték, hogy az apátság, vagy a veszprémi
püspökség papjai jártak-e ezeken az ünnepeken istentiszteletekre,
vagy a szentségek kiszolgáltatására, mire a tanú nemmel válaszolt;
és hozzátette, hogy ez az "öregek hagyományos istentisztelete"
volt, amikor még a nemzetek mind pogányok voltak. Megkérdezték,
hogy kinek fizettek tizedet, vagy más ilyen természetű
járandóságot, a fatens határozottan válaszolt azzal, hogy senkinek
sem, csak voltak, akik Szent Márton ünnepén elzarándokoltak az
apátságba és vittek magukkal kenyeret, mások libát, mert a más
falvak lakóitól ezt így látták, de ez az adomány csak jószántukból
(motu proprio) volt. Boksa sámánt és három társát, a tanú ismeri
mondván, hogy az első gyermekkorában játszótársa volt, mert anyja
halála után az ő szülei vették maguk házába az árva Boksát, amíg
ifjú sorba jutott és apja magával vitte a subulcusok falvaiba. Badhur
testvére Boksának és született sámán. A tanút saját keresztsége
felől is megkérdezték, hogy hol és mikor keresztelték, mire ő azt a
választ adta, hogy miután szüleinek hetedik gyermeke volt és
sámánnak kellett volna lennie, az isteni gondviselés szerint a
thepey-i pristaldus személyesen vitte a szent forrásra ahol a
plébánia templomban keresztelték meg már akkor, amikor még nem
tudta használni az eszét. A fatens ismeri a sámánok csodás írásait,
amelyeket botokon őriznek és az ősi, pogány, ördögi istenek neveit,
a szellemek öt rosszát is tartalmazzák. Arra a kérdésre, hogy
működött-e mint sámán, és bölcs (írástudó), a tanú nemlegesen
felelt és kiegészítve mondá, hogy a pristaldus tanította meg írni és ő
kérte meg, hogy a sámánok tudományát az emberek és állatok
gyógyítására tanulja meg. Megkérdezik, hogy a fizgói kápolnában



mikor tartják az ünnepeket és hogy azok keresztény ünnepek-e,
erre a következőket vallotta: Szent Györgykor tavasszal, amikor az
erdőket füstölik, Szent László ünnepén, amikor a lovasfutások
vannak és "elsőt" választanak, és Szent Márton napján nagy
embertömegek látogatják a szent forrást és a kápolnát. Hogy
keresztény ünnep-e, azt nem tudja biztonsággal, mert a besenyők is
ünnepelnek ezeken a napokon és sok keresztény vesz részt, de
Szent Mártonból még nem voltak ott az ő tudása szerint a
presbiterek. Saját magát kereszténynek tartja és vallja a tanú.
Bagol Tamás királyi szolgálattevő (serviens regis), hatvan éves,
megesküdött és a következő tanúságot tette: Sohasem hallottam
senkitől, sem magam nem láttam, hogy a Szent Márton apátság
szerzetesei építették volna a fizgói Szent László kápolnát, azt
ellenben hallottam a régiek hagyományából, hogy itt már régen
szent hely volt és, hogy valamikor egy szent lovasszobra állott fából,
még mikor a tatárok jöttek, akkor is meg lett volna. Arra a kérdésre,
hogy fizetett-e valamilyen formában tizedet, vagy valami más
járandóságot a fentnevezett monostornak, a tanú nemmel válaszolt.
Megkérdezték, hogy ki keresztelte őt, hol és mikor, a tanú azt
válaszolta, hogy a makkoltatók Szent László ünnepén sok fiatal fiút
szoktak keresztelni a forrásnál a sámánok, akik a kondásokkal élnek
és azok gyermekeit tanítják; őt egy öreg sámán keresztelte, akinek a
nevére nem emlékszik, de tudja, hogy nem messze a forrástól van
eltemetve. Amikor meghalt, emberek nagy sokasága jelent meg a
temetésen, és arra is emlékszik, hogy a keresztelése akkor történt,
amikor a tanú első ízben vett részt a Szent László napi "első" (592)
választásánál a lovasversenyen. Arra a kérdésre, hogy a vádlottakat
látta-e működni a kápolnában, a tanú nemlegesen válaszolt. Azt is
megkérdezték a tanútól, kereszténynek vallja-e magát keresztség
szerint, mire igennel felelt.
Hedmeghi Bálint (de Hedmegh) ötvenöt éves, megesküdött és a



következő tanúságot tette: nem hallotta, hogy a rigói kápolna Szent
Márton monostor birtoka lett volna, tizedet soha a nevezett
apátságnak nem adott. Boksa mágust személyesen ismeri és mint a
környék legnagyobb jótevőjét tiszteli (benefactor maximus), mert az
állatbetegségek idején ő mentette meg tudásával a sertésállományt,
ezért nevezik őt a besenyők főpapjának is (593). Arra a kérdésre,
hagy a vádlottak szoktak-e fizetséget elfogadni a gyógyításokért, a
tanú nemmel felelt. Megkérdeztetvén, hogy kereszténynek vallja-e
magát, a tanú igennel válaszolt.
Sengur György, ötven éves Thepey-i lakos, megesküdött és a
következőket vallotta: a Szent László kápolna mindig a makkoltatóké
volt, ők díszítették és tartották benne az ünnepeiket a szent
lovasszobor előtt, amely már nagyon régi volt és mikor a tatárok
lerontották a kápolnát, újra csak a kondások építették fel. Arra a
kérdésre, hogy adtak-e tizedet valakinek a fizgóiak, azzal válaszolt,
hogy nem, és csak a sámánoknak adtak szabad akaratból, amit
akartak, mikor azok a "görgölő vesszőcskéket" (594) osztották szét
Szent György-napján a népnek. Boksát ismeri és nagyra értékeli,
mint az állatok orvosát és aki sok éneket és históriát tud a régiekről
énekelni. Testvére Badhur írástudó és tanítja a makkoltatásra vonult
családok gyermekeit. Saját kereszténységét érvényesnek tartja, bár
őt is a sámán keresztelte sokadmagával és sót nem hintett szájába,
de vízzel úgy mosta meg a fejét, mint a keresztény papok szokták.
A jegyzőkönyv teljes záradék a: "Ez a vizsgálat Boksa sámán és
követői ellen a Veszprémi Püspök Úr parancsára Tepey villában
tartatott, az Úr megtestesülésének 1252. esztendejében, olajban
főtt Szent János előnapján. A vádlottak a hit ellen nem vétettel és a
jog szigora a jóság szelídségével enyhíttetik velük szemben,
azonban a tanúk mindegyikét újra kell keresztelni és ez a döntés
érvényességéhez tartozik ..." (595).



V1ZSGÁLAT KOMAFIA GAGO SÁMÁN ELLEN DALANTHA FALUBAN
Ifjabb Moys nádor, kun bíró és Simon fráter vezetik a jelzett ellen az
eljárást a nevezett Moys nádor Dalantha nevű birtokán. A vádak: a
sámán nőies ruhákban jár, jövendölésekkel nyugtalanítja a népet,
dobbal és hamuval jósol, ünnepségeken a tilalmazott tollruhát
magára ölti, haját régiek szokása szerint hordja és a fiatalság
énekléseiben részt vesz. Vádolják továbbá, hogy sokszor volt részeg
az új kenyér ünnepén és ilyenkor a lakosságtól ajándékokat fogadott
el, mintha az ősi dézsma lett volna. Az ügyben kihallgatott 6 tanú a
vádlott mellett szólalt fel és így a szokásos "contra fidem nihil est"
végzéssel felmentik.
585. A pannonhalmi bencés apátság magának vindikálta
helytelenül - Szent Márton toursi püspök születési helyét. Ma már
történelmileg bizonyított tény, hogy a nevezett szent, Sabaria
Szombathely szülöttje volt.
586. A "Márton-lud" ősi szokása még a legújabb időkig ismeretes
volt és a vasmegyei Szent Márton falucska - ma a megszüntetett
Domonkosrendiek kolostora környékén elterülő városrésze
Szombathelynek - rendkívüli ünnepi népi sokadalommal ülte meg.
587. A "rovására írják" ( adósság) értelemben.
588. A "venator"-oknak - vadászoknak az ősfoglalkozások terén
nagyon tiszteletreméltó szerepük volt. Lásd: Békefi i. m.
589. A "subulcus", kondás makkoltatók sámánjait határjárási
vitákban gyakran, mint "szakértőket" hívták.
590. Iskolamester, tanító.
591. érdekes megjegyezni, hogy pl. Kublaj tatár kán udvarában is
mekkora figyelmet szenteltek a küszöbnek: aki belebotlott,
lenyilazták.
592. Az "első" - primus, a verseny győztese.



593. "Pontifex magorum bissinorum''.
594. Kapcsolat a sertéspárzás "görget" népi szavával (Vas, Zala,
stb.).
HITVÉDELMI ELJÁRÁS LŐRINC FIA TAMÁS SÁMÁN ELLEN
KAPARUSKA (KAPROSKA?) NEVŰ FALUBAN
Az előbbi bizottság , valamint Muthmer királyi orvos prépost
folytatták le a kihallgatást a Moys-család birtokát képező faluban. A
vádlott híres volt a szülések levezetésében, ahol esetenként a
"szent bábát" hívta segítségül, tilalmak ellenére a küszöbre helyezte
a vajúdókat, miközben pogány szertartásokat végzett és énekelt. A
legsúlyosabb vád azonban az volt ellene, hogy új kenyér ünnepén
olyan cipókat osztogatott, melyektől sokan megbetegedtek. A
tanúvallomásokból kiderül, hogy abban az évben nemcsak a sámán
készítette kenyérből, hanem más lisztből készült ételektől is sokan
mérgezést kaptak, úgy, hogy Muthmer magisten szerint "sok
feketeszemű gabona" termett az évben a sok eső miatt és az
mérgezte meg a lisztet. Féléves fogságának elismerése után a
vádlott kiszabadult.
VIZSGÁLAT CSENE FIA FURKUS ÜGYÉBEN SÁROS-MEGYE
BORBEREK FALUJÁBAN
Ifjabb Moys, Simon fráter és két névtelen királyi orvos vezetik a
vizsgálatot Furkus ügyében. Vádolják, hogy több alkalommal
lóáldozatot mutatott be és tömegesen jelentek meg jóslatain. A
nyolc tanú, akit kihallgattak, nem vádolta, sőt az egyikük, a turuli
szentágoston-rendi perjel, Balázs fráter, egyenesen védelmére kelt,
mert szerinte ő távolította el szemeiről a hályogot, amely már teljes
vaksággal fenyegette. A tanúvallomásokból az is kiderült, hogy
messze földön híres nemcsak gyógyításairól, hanem látomásairól is.
A legmagasabb fák tetejéig nyúló létrán szokott felkapaszkodni és



ott találkozott az Istennel. Ilyenkor látomásai voltak és hangokat is
hallottak tőle, mintha valakikkel beszélgetett volna. A keresztény
szenteket is sokszor segítségül hívta, mintha az ő javára lettek
volna. Mindig madár formájában, vagy képében jósolt (effige avis)
és főképpen a katonákat tartotta rémületben jóslataival, melyek
háborúról és pusztításról szóltak. Felmentik a szokásos végzéssel:
"contra fidem nihil est" és erre kifejezi kérését Simon fráter előtt,
hogy a Domonkosok-rendjébe akar lépni és ott szolgálni Istennek és
felebarátainak.
VIZSGÁLAT REGWES (REGŐS), ÉS SEGÉDJE SÁMA ELLEN
DEVECSER FALVÁN
II. Moys és Simon fráter vádolják Devecser nevű faluban Regwest
(Regös?) és segédjét Sámá t, akiket "jaculatores" címmel illettek.
Azzal vádolják őket, hogy a nép között "esőcsináló" hírüket
terjesztik és ezért ajándékokat fogadnak el. Ugyancsak a vád
tárgyát képezi, hogy régi meséket és énekeket terjesztenek a nép
között és főképpen a fiatalságot biztatják, hogy éjszakai
mulatságokon részt vegyen, énekeiket hallgassa, miközben sok régi
történetet elevenítenek fel azokból az időkből, amikor még a
nemzetek nem voltak keresztények. A kihallgatott nyolc tanú
mindegyike érdekükben vall és bizonyítja, hogy "sok szép történetet
mondanak a régi vadászok és dicső katonák" életéből. Egyben azt is
bizonyítják, hogy a vádlottak soha sem mondották, hogy esőt
tudnak csinálni, sőt tiltakoztak ez ellen a hit ellen és egyikük sem
fogadott el esőcsinálásért pénzt, vagy más adományt.
VIZSGÁLAT LŐRINC FIA TUBA SÁMÁN ELLEN KÁLNOKPUSZTÁN
A per II. Moys és Simon fráter, Muthmer királyi prépost jelenlétében
folyik. A vád szerint Tuba az újkenyér ünnepén, és az azt követő
napokban mezítelen leányokkal gyűjtetett volna magának bizonyos



gyógyfüveket, hagy azoknak nagyobb ereje legyen. A
beteggyógyítással is foglalkozó sámánról a tanúk vallomásai nagy
elismeréssel beszélnek. Szerintük a vádlott a vizelet színéből is meg
tudta állapítani a betegség okát. Orvosságszerei között szerepelt
egy "észveszejtő" erős ital, amelytől az ápoltak erősfokú izzadást
kaptak. A legsúlyosabb vád azonban az volt, hogy az izzasztó
módszert ősi szokás szerint úgy alkalmazta, hogy felhevített
kövekre vizet öntve, a gőzbe ültette betegeit. Egy Kozma nevű
beteg így fulladt meg, mert hozzátartozói, az ő távollétében, tovább
akarták folytatni az izzasztás műveletét. A tanúk mind a sámán
érdekében szólaltak fel, még a halott Kozma fia is, akinek a
vallomása szerint a sámán megtiltotta, hogy az ő távollétében
gőzöljék a beteget, de az olyan állhatatosan kérte, hogy enyhítsék
meg fájdalmait és így kamrájában újra gőzölték és azt hitték róla,
hogy elaludt, pedig már halott volt. A bizottság "contra fidem nihil
est" jeligével feloldotta ugyan a vádlottat, de Muthmer prépost
halálbüntetés terhe alatt eltiltotta minden betegség kezelésétől.
VIZSGÁLAT KOPAS, MÁSNÉVEN TAR SÁMÁN ELLEN
SEPTEPUSZTÁN
II. Moys és Simon inkvizítor vizsgálták Kopas, népi nevén Tar sámán
ügyét, akit azzal vádoltak, hogy lóáldozatot mutatott be és húsát
olyanoknak is szétküldözgette, akik soha sem voltak pogányok. Az
áldozatot egy "Septe" nevű pusztán mutatta be és közben
jóslatokat is mondott. Gyerekeket is gyógyított babonájával és
kézfeltétellel, ugyancsak használta a nyilat is, mint jövendőmondás
tilos eszközét és a keresztények szentelt vizéhez hasonló vizet
osztott a nép között. Perében kilenc tanút hallgattak ki.
VIZSGÁLAT DASTOR SÁMÁN ELLEN BOLTERAG (?) NEVŰ
PUSZTÁN, 1272-BEN



Magister II. Moys és Simon fráter eljárnak Dastor sámán ügyében,
Miklós comes Bolterág (?) nevű birtokán. Dastor perével az
"elrévülések" során már részletesebben foglalkoztunk (596), de a
szokásos vádak az exorcizmusról, ördögűzésről is szerepelnek a
tanúvallomásoknál. Az egyik tanú szerint 38 unokája volt, akik
sokszor meglátogatták őt. Házában mindenféle gyógyszereket
tartott, amelyeket mindenkinek ingyen osztogatott, ha hozzá
fordultak. Egy Dávid nevezetű tanú szerint, nagyon értett a
felfúvódott állatok megmentéséhez és ilyenkor, tavasszal, amikor
friss legelők voltak, az öreget mindenfelé vitték az állatállomány
gyógyítására. Ha elment hazulról, mindig hagyott valami írásos jelet
háza oldalán és olykor sokan várták hazatértét. Vele együtt vád alá
fogtak 12 falubeli embert is, akik a jelzett tűznél, amikor "révületbe
esett", nem engedték az oltást. Mindegyikük azzal védekezett, hogy
"valami erő" tartatta őket vissza, amikor a sámán intette őket, hogy
ne oltsák a tüzet. Mint tudjuk, az egész ügy felmentéssel végződött
a vádlott élemedett kora miatt.
VIZSGÁLAT CHIKÓ "SÁMÁNFŐPAP" ÉS BODFI HARSÁNY ELLEN
Ompudus mester és Sycardus fráter tartományfőnök előtt, Chikó
"sámánfőpap" és segédje Bodfi harsány ellen vezetett per,
amelyben a vádlottak gyógyításaikért és lóáldozat bemutatásáért
kerültek vád alá, Csepreg comes birtokán. A "sámánfőpap" főként a
gyerekbetegségekhez értett, legalábbis ezt vallották a tanúk, szám
szerint nyolcan, és elég nagy eredménnyel dolgozott a
vérhasjárvány ellen. Egy embert, akire rádőlt az épülő ház fala és
sokáig mozdulni, sem tudott, mindkét lába rosszul forrott össze, újra
eltörve sípcsontjait, úgy meggyógyította, hogy önként jelentkezett a
kihallgatandó tanúk között.
Ügyükben a királyi kúriai bíró is szerepelt, mert mint említettük, a
"lóáldozatok" során, egy alkalommal fehér lovat vágtak le, amelyet



tudtukon kívül egy "lókötőtől" vásároltak (597). Az ügy a szokásos:
"contra fidem nihil est" végső szavakkal zárult.
VIZSGÁLAT ABADÉD IRÁSTUDÓ SÁMÁN ELLEN FÜREDEN
Moys nádor és Magyarország inkvizítora vezetik a peres eljárást a
nagyon öreg és vak sámán ellen, akit az "irástudó sámán" c.
fejezetből már ismerünk. A megidézett tanúk követséget
menesztettek a bizottsághoz és, lelkiismeretük nyugalma érdekében
kérik, hogy tekintsenek el az öreg elleni eljárástól. A vak sámán a
somogyi Füred falu mellett lakott nagy szegénységben és csak
jószívű szomszédsága segítette nagy nyomorúságában és főképp
télen állandóan mellette állva és nagy fázékonysága miatt állandóan
tüzeltek mellette. Sok csecsemőt vittek hozzá, hogy kezeit fejükre
téve, megáldja őket. Minden családot ismert, sokszor hetedíziglen
elmondva azok leszármazását. Állandó látomásai voltak és mindig
akadt hallgatósága, akik előtt régi történetek sorát szokta
elmondani. Gyógynövények terén nagyon széleskörű ismeretei
voltak és a betegségdémonok neveit, gyógyító mondásokat botokra,
rovásírással rögzítette és azokat ujjaival tapogatva, nagy
könnyedséggel olvasta (598).
VIZSGÁLATI ELJÁRÁS BORKUS FIA MARCEL ÉS A BESENYő BOKSA
SÁMÁNOK ELLEN BENEDEK COMES FORRÓ NEVÜ BÍRTOKÁN
Tumbolth nembéli Benedek comes Forró birtokán idézték meg
Ompudus mester és Sycardus fráter azzal a váddal, hogy pogány
szertartásokra kényszerítik az embereket, bájitalokat osztanak szét
a nép között és, hogy besenyők módján "piliseznek". A vád egyik
pontja szerint engedélyezték a besenyők módján történő házassági
elhálást is ("more bissinorum"). Miután életük fenntartásához
erősen hozzásegítette őket a háztartási eszközök és edények
javítása, készítése, engedélyt kaptak, hogy tovább is látogathatják a



családi házakat, de gyógyítással nem szabad foglalkozniok.
Szegénységükre jellemző a jegyzőkönyv eme mondata: ,,Tél idején
mezítláb jelentek meg a bizottság előtt..." (599). Benedek comes
egyébként is megvédte Marcel sámánt azzal, hogy elmondotta,
hogy sebéből hogyan tépte ki a nyílhegyet, amely belétört, és így
életét is megmentette.
ELJÁRÁS BOKSA BAKONYI SÁMÁN ÉS TÁRSAI ELLEN
A besenyő makkoltatók "főpapja", Boksa már szintén ismerős a
László-lovasversenyekből. Az ott említett vádak mellett rovására
írták, hogy társaival együtt a hozzávitt fiatalokat "pilisezi" és
sertésszaporulat idején fűzfavesszővel járják a falvakat és ezzel
sértik a veszprémi püspök jogait, mert állítólag adományokat
fogadnak el ezért. Annyira mentek merészségükben, hogy -a vád
szerint - Bakony különböző részein kápolnákat építettek az "erdei
embereknek", akiket a pogány szokások megtartására ösztökélnek.
Hirdetik, hogy "csak a lovasszenteket kell tisztelni". A nevezett
Boksa püspökök módján süveget viselt, szertartásainál tollakkal
ékesített palástot ölt és a nép "pontifex maximus bissenorum"
bessenyő főpapnak címezi. A nevezett sámánok egész éven át
kísérik a sertésmakkoltatók csoportjait és a gyermekeket, mint "ludi
magistri" tanítják mindenre, amire a papok tanítani szoktak.
VIZSGALAT URKUND SÁMÁN ELLEN A KOMLÓSI VÁRBAN
Magister Ompudus, Sycardus fráter vezetik a kihallgatásokat
Urkund ellen, akit a szokásos dézsma megtagadás vádja mellett
azért is tartanak fogságban, mert a Komlós vára melletti nádas
kigyulladásakor visszatartotta a népet az oltástól. A bizottság
kérdéseiből kitűnik, hogy látszat szerint tűzimádással gyanúsították,
de a tanúk vallomásai e téren mind kitérőek. Urkund személyesen
bevallotta, hogy ő gyújtotta fel a nádast, mert éjszaka a mezei



tolvajok idehajtották a lopott állatokat és az útonállók kedvenc
rejtekhelye lett. Feloldják a vádak alól, csak a fahíd felégetéséért
rónak ki rá 5 márka pénzbírságot.
GATA SÁMÁN ÉS SEGÉDJE, MÁRTON BOKSA PERE
CSEPPTELEKEN
Ompudus mester és Sycardus fráter hallgatják ki a budavári
Klarissza apácák birtokán működő sámánokat azzal a váddal, hogy
egy csecsemőt megrontottak nézésükkel, aki az igézés hatása alatti
folyton hányt, míg végül elpusztult. Vádolják őket, hogy pogány
szellemekhez énekelnek és éneküket szentek neveivel keverik ég,
így a keresztényeket is megtévesztik. A falu plébánosa jelentette fel
őket, megtoldva vádlistájukat azzal, hogy a dézsma leadás ellen
lázítanak. A kihallgatott tanúk között szerepel a halott csecsemő
anyja is, aki annak idején saját maga vitte a sámánokhoz a
gyermeket, hogy meggyógyítsák, de a vádlottak vonakodtak
bárminemű orvosi tanácstól és kitértek azzal, hagy Isten már
magának szánta a legyengült beteget. Az anya bevallotta, hogy férje
erősen ellenezte, hogy a sámánokhoz vigye és éjszaka idején verte
fel őket, titkon megszökve hazulról amíg a házbeliek mindnyájan
aludtak. Azt is bevallotta nagy sírások között, hogy már a harmadik
csecsemője hal: el folytonos hányásban legyengülve és az első
kettőt a sámánoknak nem mutatta meg. Gata mágus és segédje
felmentő ítéletet nyertek az ügyben és ez annyira meghatotta őket,
hogy a bizottság előtt "fogadalmat tettek a keresztre", ami azt
jelentette, hagy adandó alkalommal csatlakozni fognak a
Szentföldre induló keresztesek hadához. Sycardus fráter "osculum
pacis"-szel, békecsókkal vált el tőlük.
VIZSGÁLAT HOLDU SÁMÁN ELLEN AZ ESZTERGOM MEGYEI
LÁBATLANON



Ugyancsak a "makkoltató kondások" falvában, ezúttal az
Esztergom-megyei Lábatlan faluban, amely a veszprémi püspökség
birtoka volt, idézi meg Ompudus mester és Sycardus
tartományfőnök Holdu mágust. Vádolják azzal az erkölcstelen
szokással, hogy újholdkor mezítelen asszonyokkal gyűjtette az
orvosságokat, amelyeket a gyermektelen asszonyoknak adott
később, mint hathatós szert. A kilenc tanúvallomásból egyébként a
halottak eltakarításáról szóló értékes adatokat tudunk meg (600). A
halotti lepelt már előre elkészítették azoknak, akik hosszan
betegeskedtek, de szövésük megkezdésére jóslatot kértek a
sámántól. Látomásaiban a "szent bábát" többször említik, aki
"ragyogó fehér ruhában jelenik meg" a sámánnak és megjósolja az
asszonyok szerencsés szülését. Vádolják amulettek osztogatásával
is, amelyeket a nevezett "szent bába" megérintett. Apró kék
kövecskék voltak ezek, amelyeket a gyermek nyakába fűztek a
szülők. Miután adományokat nem fogadott el minden gyógyítást
"sikeresen az Isten nevében" gyakorolt, a jelenlevő Gellért királyi
orvos közbenjárására nem ítélték el, de eltiltották, hogy az
asszonyok nehéz órájában szertartásokat végezzen, de egyben, a
veszprémi püspök kiküldöttjének kívánságára kitiltották az
egyházmegye területéről.
VIZSGÁLAT BOT FIA GÁL, KELCS ÉS ÖRS SÁMÁNOK ELLEN IDOL
FALUBAN
István mester, pozsonyi comes, a kunok bírója és Ma rc e 11
inkvizítor előtt jelennek meg idézésre Bot fia Gál és társai, Kelcs és
Örs sámánok Yagol (Igol?) faluból. A vádak szerint egy "Lapbújó"
nevezetű áldozati helyen lovat vágtak volna és nagy jövendölő
szertartást szerveztek a vidék lakóinak. A nádas helyén igen sok
"álkeresztény" jelent meg, akik részt vettek az áldozatot követő
,,istentelen agapén" (szeretetlakoma!). Vádolták őket azzal is, hogy
a pogány szokások szerint "legényavatást" vagy keresztelőt



tartanak és gyakorolják a "vércsók" szertartását. A
házasságkötések szertartásainál is pogány szokásokat elevenítenek
fel és ilyenkor sokat részegeskednek. Legfőbb vád ellenült azonban
az volt, hogy a vásárra menőket fosztogató útonállóknak szállást
adtak, mint azok elfogásuk után bevallották. Mikor a tanúk
vallomásaiból kiderült, hogy a menekülő rablók azzal áltatták a
sámánokat, hogy régi vallásuk miatt üldözik őket és ezért kérnek
menedéket, a bizottság felmentette a vádlottakat a bűnrészesség és
rejtegetés vádja alól.
VIZSGÁLAT RAJAG FIA LADOMÉR ÉS BOKSA ELLEN
BÉKÁSMEGYEREN
Sap (Swp) comes, Nemel királyi tiszt és Mi klós fráter újrafelvételi
pert bonyolítanak le II. Moys és Simon fráter által elítélt
Rajag fia Ladomér és társa, a besenyő Boksa ellen. A jelzettek a
Nyulak-szigeti Domonkos-rendi apáca kolostor birtokán, Meger
villában (Békásmegyer?) működtek és az volt ellenük a vád, hogy a
Duna-parti rejtekhelyeken áldozatokat mutattak volna be, hogy
"esőcsináló hírük" volt és ezt ügyesen anyagi előnyükre fordították,
valamint, hogy gyógyfüvekkel gyógyítottak. De a legnagyobb
panasz az volt ellenük, Muthmer prépost, királyi orvos véleménye
szerint hogy "incisio"-t, sebészetet gyakorolnak azzal, hogy a
betegek daganatait felvágják és ezzel súlyos kihágásokat követnek
el. Tizennyolc tanú szerepel ügyükben, akik egyhangúlag
"thaumaturgus"-oknak, csodatevőknek tartják a két vádlottat.
Legjellegzetesebb a tanúk között a négy "begina" (félapáca)
szerepe Fehéregyházáról. Nevük szerint Mirtha, Ledina, Agnes és
Katalin, akik a jelzett faluban dolgoztak az Ispotályos keresztes
lovagok szövőtelepein; felkeresték a sámánokat Megyeren, mert
hallották róluk, hogy "Isten nevében gyógyítanak" és hogy Ledina
lábán levő nagy daganatot eltávolítsák. Sikerült is a műtét, de az



Ispotályosok Szent Erzsébetről nevezett kórházának a perjele, aki a
Gellért hegy alatt lakott, hírét vette a műtétnek és elhurcoltatta
fegyvereseivel a két sámánt, akiket nagyon meg is vertek.
A Gellért-hegy alatti Erzsébet kórházban elítélték a két vádlottat és
sokáig fogságban tartották őket. A négy begina vallomása szerint
őket is megbüntették, mert "pogány papokhoz fordultak
betegségükben". Az egész ügy valamiképpen a Nyulak-szigetén élő
királyleány, Árpádházi SzentMargit hallomására jutott és az ő
kérésére és V. István személyes parancsára engedték szabadon a
foglyokat és 18 tanút idéztek meg ügyükben. Az újabb perből tudjuk
meg, hogy "Szent László füvét" is használták gyógyításaiknál és
műtéteik előtt nagy imádságokat tartottak, valamint azt is, hogy "a
beteg testének csak azt a részét látták, amely a fehér lepel nyílásán
az ,incisio'-ra elő volt készítve és így nem lépték át a szemérem
határát sem nézésükkel, sem tapintásukkal". A per tartama alatt
óriási tömeg jött össze, akik hangosan követelték a vádlottak
szabadon bocsátását.
Miklós fráter beszédet tartott nekik és elmondotta, hogy a
"szentéletű és tiszteletreméltó királyi úrnő, Margit nevében jöttek
igazságot szolgáltatni, a király különleges hatalmával" és a rászoruló
szegények nyugodtan jöhetnek Ladomérhez és Boksához, mert ez
"Margit úrnő akarata".
VIZSGÁLAT BŐ FIA TÓDOR SÁMÁN ELLEN
Miklós sümegi comes és Marcellus fráter inkvizítor előtt lezajlott per
Bő fia Tódor ellen, akit népi nyelven "Tudó"-nak is neveztek.
Nagyapja is szerepel a tanúk között, aki szerint unokája azokat az
énekeket és mondásokat a régiek életéből, melyeket pogány
szokásnak mondanak, őtőle tanulta, amíg a szülei házában élt, bár
nem is volt "hetedik gyermek". Kénytelen volt beismerni, hogy



unokája "szent kézzel választja ki a gyógynövényeket", sikeresen
gyógyít és, hogy a "szegények orvosa Isten akarata szerint".
Vádolták azzal, hogy megátkozott madarakat küld haragosai vetése
és háza fölé, hogy azokat a jég elverje, megveri szemével a
marhaállományt és az elpusztul. Miután minden tanúvallomás
érdekében szólt, felmentik a szokványos: "Contra fidem nihil est"
végzéssel.
595. "Haec inquisitio acta et facta est contra magum Boksa et
sequaces eius ex mandato Dni. Eppi Vesprimiensis in villa Tepey
anno Dni 1252, in festivitate Sancti Johannis ante portam Latinam,
Contra fidem accusati nihil tenent et iuris rigorem beningniatis
mansuetudine temperatur, testes vetro omnes rebaptizari tenentur
et hoc ad validitatem."
596. V. ö. "A sámán és a révület"c. fejezetünket
597. Csebreg comes "lókötési" ügye.
598. V. ö.: "Az írástudó sámán" c. fejezetünkkel.
599. Kassai kódex; Anno 1260.
600. Őshitünk hiedelmeiben a holtak szellemeinek visszajárását
azzal igyekeztek elkerülni, hogy a halottat nem az ajtón, hanem egy
falban bontott nyíláson keresztül, vitték ki. Ezt a falbontást, a jelek
szerint, mint a végtisztességhez tartozó szertartások egyikét, a
sámánok végezték el. Ugyancsak ők ásták a sírt is. Ezért járt nekik
mintegy "megváltás" címén a halott lova, ha tehetősebb családtagja
volt, vagy csak a nyerge, ha szegényebbé. Mint már többször láttuk,
ez a szokás a keresztény egyházba is átmentődött. Már tudniillik a
ló és a nyeregadományozás.
VIZSGÁLAT BAGOL SÁMÁN ELLEN LAPISPATAKON
Ják mester, a királyi hírnökök ispánja és kunbíró, valamint László
fráter esztergomi inkvizítor hallgatják ki a nyolc tanút, akiket a



Lapispatakon élő Bagol sámán ügyében megidéztek. A vádlottat a
környéken "thumaturgus" - csodatevőnek nevezik sikeres
gyógyításai miatt. Külön vád ellene, hogy "muliebriter" - asszonyos
módon öltözködik, utánozza a keresztény főpapok ruházatát és
ezzel tévedésbe ejti a környék keresztény lakosságát. Azt állítja
magáról, hogy víziói vannak, keresztény szentekkel áll állandó
kapcsolatban, akik neki üzeneteket közvetítenek. Dobjával jósol és
sokszor rettegésben tartja hallgatóit. A legfőbb vád - amelyet
minden tanú tagadásba vesz - hogy a dézsma ellen lázítja a népet.
VIZSGÁLAT MÉNFEJE SÁMÁN ELLEN PUSZTAVER VILLÁBAN
Ják mester és László perjel vezetik ezt a vizsgálatot is Pusztaver
villában, Márkus nemes úr birtokán. A vádlottat a lovasversenyekből
már ismerjük. A tizennyolc felsorakoztatott tanú a sámán érdekében
vallott és végül is a szokatlan, de hatásos "propter indignationem
populi vausa relicta" - "közfelháborodás miatt befejezett ügy"-nek
nyilvánítják a pert és a vádlott felmentést nyer.
VIZSGÁLAT SILVAG SÁMÁN ÉS SEGÉDJE, FELES ELLEN VIS
FALUBAN
Ugyancsak Ják mester és László fráter hallgatják ki a tanúkat Vis
faluban a megboldogult Moys nádor birtokán. Vád ellenük, hogy az
ifjúságot mulatozásokra szoktatják, pogány énekekre tanítják, Silvag
dobbal veri a tánc ütemét, míg harsánya, Feles, fuvolán kíséri az
éneket. Vádolják őket, hogy hamuból jósolnak és a legények
számára házasság előtti szertartásokat végeznek. Miután
erkölcstelenség terjesztésével is elmarasztalták őket, a kihallgatott
nyolc tanú - mindegyike egy-egy leány szülője - méltatlankodva
utasítja vissza a vádat. Kozma, az egyik leány apja kéri a biztosokat,
hogy jelöljék meg a feljelentő személyét, de kérését
rendreutasítással elvetik: "a hit védelmében nem sérthetünk meg



ilyen titkot" - kifogással. A vizsgálat mindkét vádlottat felmenti.
VIZSGÁLAT KESE SÁMÁN ELLEN A SOMOGY-MEGYEI ECSE
BIRTOKON
Ják mester és László perjel folytatják ezt a vizsgálatot is Kese
sámán ellen, akit azzal vádolnak, hogy révületében fákra
kapaszkodik, ahol a magasban Istennel társalog, szentekkel
beszélget és akiknek izenetét a földi kíváncsiaknak közvetíti. Sűrűn
használja látomásaiban és révületében a keresztény szentek neveit
és ezzel tévedésbe ejti a hívőket. Felróják neki a "kék
varázsgyöngyök" osztogatását is. Ért néhány betegség kezeléséhez
és a kórokozó démonok neveit vesszőcskékre róva hordja magánál
és ha házhoz hívják beteghez, énekléssel űzi el a gonosz lelket. A
kihallgatott tíz tanú szerint sikeresen gyógyít különféle bőrbajokat
maga csinálta kenőcseivel. Az egyik tanú szerint "jobb orvos, mint a
király úr fizikusai...". Ügye felmentéssel és azzal a végzéssel zárul,
hogy a súlyosabb betegeket utalja orvosokhoz.
VIZSGÁLAT A KÉT HÉBER, APA ÉS FIA SÁMÁNOK ELLEN
Az előbbi biztosok hallgatják ki a megidézett nyolc tanút. A
sámánokat egyenesen gyilkossággal vádolják, mert izzasztó
módszerükkel egy Márkus nevű beteg életét veszítette. Az
"izzasztó"-t úgy készítették, hogy a házon kívül, szélmentes helyen
a beteg testének méreteihez szabott puszta földdarabon illatos
füvekből máglyát raktak és a fű elhamvadása után, a hamut
elseperve, helyére fektették a pácienst, akit takarókba csavartak. A
vádlottakat az özvegy vallomása mentette meg azzal, hogy
bevallotta, miszerint fiával a sámánok távollétében megismételtek
ezt a műveletet, de rosszul takarították el a máglya helyét és a beteg
takarói az ottmaradt szikrától lángralobbantak és mire észrevették, a
beteg megégett. A tanúvallomások egyöntetűen védték a



vádlottakat, mint "arvis"-okat és így az ügy "ad pedem comitis
curiae", a királyi udvarbíró hatáskörébe utaltatott.
VIZSGÁLAT CHEPE, NÉPIESEN LÁPKOMÁNJA SÁMÁN ELLEN
KAPUVÁROTT
A fenti bizottság, Ják mester és László fráter ítélkeznek Chepe
sámán ellen, akit a nép "Lápkománja" néven ismer és a Kapuvár
melletti vizenyős helyeken lakik. Azzal vádolják, hogy "esőcsináló
hírét költi önmagának" és ebből anyagi előnyöket húz, pogány
szertartásokkal ébren tartja a régiek erkölcseit, hamuból jósol és
magas fákra jár Istennel beszélni. Nyolc tanú vallomása felmentőleg
szól, mellette.
VIZSGÁLAT KOMÁN FIA ECSÖL SÁMÁN ELLEN A CSALLÓKÖZBEN
Ják mester és László perjel vizsgálják a nevezett sámán ügyét, aki
Bökény comes csallóközi birtokain, Kürtön, Pakán, Bekén és
Csütörtökhelyen tevékenykedett. A vádlott szakállt visel,
menyétprémes köntösben díszeleg hermelines palástja is van, mint
az esztergomi érseknek. Vádolják többnejűséggel is, valamint
állatcsontokból őrölt orvosságok és egyéb szokatlan gyógyszerek
készítésével, Vallástalan beszédeket tart és "tagadja hogy a
keresztény vallás jó vallás lenne". Kilenc tanúvallomás alapján a
vádak bizonytalanokká válnak, de Bökény comes szolgájával a
bizottság elé küldi az elkobzott hermelines palástot és kéri a
bizottságot, hogy a keresztény erkölcsök védelmében a nevezett
sámánt a négy faluból utasítsák ki.
VIZSGÁLAT MAJSA SÁMÁN ELLEN MONOSZLÓ FALUBAN
Ják mester és László perjel vizsgálják a nevezett sámán ügyét, akit a
csázmai káptalan prépostja idéztetett az inkvizíció elé, mert hit
dolgaiban veszedelmesnek tartja tevékenységét. Népi nyelven



"Siger"-nek is nevezik és azzal vádolják, hogy pogány szellemeket
idéz. Varázsvesszőjével megtalálja az elapadt források vizét, sőt
újabbakat is feltár vele és erről annyira híres, hogy messze földre
hívják és állítólag nagy összegű pénzeket kér. A kihallgatott nyolc
tanú vallomása szerint azonban mindezt ingyen, Isten szerelméért
cselekszi és főképp a szegények érdekében ügyködik, míg a
csázmai kanonok kérését, hogy nekik is tárja fel a lappangó
forrásokat, megtagadta. Felmentik, de kitiltják a nevezett káptalan
birtokairól.
VIZSGÁLAT TASD SÁMÁN ELLEN A TOLNA-MEGYEI LAÁZ
FALUBAN
Ják mester és László fráter vezetik a Tolna-megyei Laáz falu
sámánja, Tasd ellen a pert, amelyben tizenkét tanú szerepelt. A
legsúlyosabb vád az "incisio corporis", műtéti beavatkozás volt.
Főképpen sok asszony járt hozzá a szülés után maradt
betegségeikkel, akiket sikeresen gyógyított. Értett a hályogok
eltávolításához is és messze földről felkeresték ily természetű
szembetegségekkel, mint az egyik tanú vallotta Demeter katonáról,
aki a vasvári Szent Mihály káptalan embere volt és Tolnába ment
feleségével, hogy a szemét meggyógyítsák. A vádlott értett a lovak
és tehenek meddőségének gyógyításához is és az egész környék
"arvis"-nak nevezte. Az asszonyokon végzett gyógyítása miatt
érdeklődtek a legtöbbet. A kihallgatások négy napot vettek igénybe
és közben a vádlott megszökött, menekülés közben nyíllal
megsebesítették, de a környékbeli asszonyok bevonszolták a
templomba és ott "jus asilii"-t kért. A bizottság megjelent a
templomban és ott végezte be a tanúkihallgatásokat, amelyek mind
érdekében hangzottak el. A bizottság felmentette "contra fidem nihil
tenet" jeligével, de a királyi orvosok belátására bízta, hogy a
gyógyítással fel kell-e hagynia, vagy sem.



VIZSGÁLAT LADÓ FIA BÖD SÁMÁN ELLEN A TOLNA-MEGYEI
BELCS KÖZSÉGBEN
A jelzett bizottság, Ják mester és László perjel vizsgálják ezt az
ügyet is. A vád szerint Ladó fia Böd "nőies" ruhákban jár, madártollal
ékes palástot visel, lábain pedig csörgők vannak. Látomásai vannak,
amelyeket magas fákra kapaszkodva szemlél, és lejövet jóslatokat
mond a népnek. Ugyancsak szerepel a vádak sorában az új kenyér
ünnepén osztott cipó is, amelytől többen betegek lettek. A tanúk
mindnyájan a vádlott mellett szólalnak fel és így az ügy felmentéssel
végződik.
VIZSGÁLAT A SOMOGY-MEGYEI KÜRD VILLA SÁMÁNJA, ÜGE
ELLEN
Ják mester és László perjel hallgatják ki a megidézett tanúkat az
Üge elleni perben, akit azzal vádolnak, hogy esőt tud csinálni és
ebből nagy anyagi haszna van. A tanúvallomások szerint inkább
"jaculator", nem sámán és nagyon ért az emberek vidámságának
felkeltéséhez és ébrentartásához. Többek szerint nagyon jószívű
ember és önkéntesen szegénységben él, megélhetési forrása
edények, háztartási eszközök javítása, amelyért élelmiszert fogad
csak el, mert a pénzt megveti. A gyermekeket tanítja, hogy
botocskákra vésve írjanak, amit a lakosság szívesen vesz tőle.
VIZSGÁLAT EBED, NÉPIESEN "KENŐ" SÁMÁN ELLEN TENGÖLD
FALUBAN
Vulfe t, a királyi étekfogók ispánja és fráter Marcel inkvizítor előtt
zajlik le a Tolna-megyei Tengul (?) villa Euse nevű pusztáján ez a
per, ahol a vádlott sámán állítólag a szomszédos Chebrag falu lakói
előtt lóáldozattal egybekötött jövendölő szertartásokat tartott.
Esőcsináló hírben van, szándékosan késleltetni tudja a
termésbetakarítást, ahol nem fizetnek neki dézsmát. Jégesővel



elvereti a határt, ha úgy akarja. Létrára kapaszkodva találkozik
Istennel és üzeneteket hoz a népnek. Gyógykenőcseivel sokakat
meggyógyított bőrbajukból, innét népies a neve. A tanúk
mindegyike mellette vall, főképp azért, mert mindig Isten nevében
gyógyít. Örökké vidám, sokat énekel és a szomorúakat vígasztalja
bajaikban. Felmentik.
VIZSGÁLAT A TURÓCZ-MEGYEI HALÁSZFALVAK SÁMÁNJAI,
MAGÓC FIA BORÁS ÉS TÁRSA JÓS ELLEN
Farcasy fehérvári prépost, királyi alkancellár és fráter Marcel sorra
járva a Túrócz- megyei halászfalvakat, a Vág túlsó partjáról maguk
elé idézik a nevezett sámánokat azzal a váddal, hogy a "Béga" nevű
víziszörnyeteggel tartanak fenn kapcsolatot, aki eltépi a halászok
hálóit. Ugyancsak vádolják őket illetéktelen gyógyításokkal, amikor
is istentelen énekekkel járják körül a beteg házát, vizeletet
vizsgálnak és ujjukat a beteg torkába dugva, meghánytatják.
Sokakat elvisznek a Szent Illés forráshoz és ott fürösztik őket,
mintha annak csodálatos ereje lenne, Boras sámán ismeri a csillagok
járását, jósol belőle épp úgy, mint a madarak röptéből és hangjáról.
Szertartásokat végez asszonyos ruhákba öltözve, tollas díszekkel és
lábcsörgőt visel tánc közben nagy lármát verve. Gyakoroltatja az
"osculum sanguinis" (vércsók?) pogány szokást is. A vallomások
szerint "Béga" szellemet a vidéken a nép nem is hallotta említeni, de
a gyógyításokat mindegyik nemcsak beismeri, hanem egyben
nagyra is értékeli. A vádlottakat felmentik.
VIZSGÁLAT GONDAS SÁMÁN ELLEN BORHUD (?) FALUBAN
Domonkos boldogemlékű Béla király volt tárnokmestere, valamint
Simon, a budai Szent Miklós klastrom perjele, IV. László egyenes
parancsára eljárást indítanak a Nyulak-szigeti apácák birtokán,
Borhud birtokon élő sámán ellen, akit "víziói" miatt idéznek maguk



elé, mert a népet valóságos forrongásba hozza jövendöléseivel,
Vésett botocskái is vannak és mint "jaculator" járja a vidéket.
Pogány, babonás szertartásaival botránkoztatja meg a környék
lakóit.
VIZSGÁLAT OLBOD FIA BAKSA SÁMÁN ÉS FAMULUSA ELLEN
KORTULON (?)
Uza fia Péter, somogyi comes és a vasvári Domonkos-rendi perjel,
Mihály fráter, indítanak eljárást a Sághegy környéki Kortul birtokon a
nevezett sámánok ellen, akiket lóáldozat bemutatással és a velejáró
jóslásokkal vádolnak. A szertartás végén "keresztény agapé"
módjára ételosztást rendeztek volna. Bakra sámán "révületbe" esve,
Istennel társalog. Gyermekeket szoktak hozzá vinni, hogy
kézfeltevéssel megáldja őket. Az asszonyokhoz is hívják nehéz
órákban és ő a vajúdókat a küszöbre ülteti, segítségül híva a "szent
Bábát", akiről azt hirdeti, hogy a "népek anyja". Miután a tanúk közül
többen tőle kapták a keresztséget is, a bizottság elrendeli azok
újrakeresztelését, de a vádlottakat felmenti.
VIZSGÁLAT AZ UZLARI BOTH SÁMÁN ÉS FAMULUSA, MARK
HARSÁNY ELLEN
Gergely somogyi comes és a vasvári Szent Kereszt kolostor perjele,
Mihály folytatják le a nevezett sámánok ellen. Both sámán "more
episcoporum" - "püspökök módján" öltözködik, miközben harsányja
"disconatu fungebatur officio" - "szerpap tisztjét betöltve
működött". Pogány szellemű énekekkel tartják szertartásaikat.
Főképpen Márk nagy mester ebben, aki sok régi legendát ismer és
énekel a házaknál tartott összejöveteleken, ahol sokszor táncra
perdülnek a népek. Both ért az "aqua vitae" (pálinka) előállításához
is, rothadt gyümölcsből és a folyadékot mint orvosszert alkalmazza
betegségeknél. "Contra fidem nihil" végzéssel felmentik



mindkettőjüket.
VIZSGÁLAT LEUKO ÉS MÁRK SÁMÁNTESTVÉREK ELLEN
CSEPTELEKEN
Móri c, Erzsébet királyné tárnokmestere és Ciprián esztergomi perjel
folytatják le a tanúkihallgatásokat a nevezett testvérek ellen a
Csepel-szigeti Csepteleken. A vádak szerint a két testvér
"muliebriter" öltözködik, pogány erkölcsöket hirdet, gyógyítás
ürügyével látogatják a környező falvakat, miközben jóslással is
foglalkoznak. A nyolc tanú vallomása szerint inkább "jaculator"-ok,
igricek, mint sámánok.
VIZSGALAT LAZKO SÁMÁN ÉS SEGÉDJEI ELLEN A ZALA-MEGYEI
LETENYÉN
Moys varasdi comes és fráter Simona budai kolostor perjele idézik
maguk elé a sámánokat, akiket a fiatalság megrontásával vádolnak,
mert pogány szertartások szerint avatják őket, karácsonykor
sólyomáldást tartanak és ezzel elvon Ják a népet keresztényi
kötelességeik teljesítésétől. Pogány szellemű énekeikkel
botránkoztatják a híveket, sámándobjukkal jövendőt mondanak és
ebből anyagi előnyökre tesznek szert. A nyolc tanúvallomásból
kitűnik, hogy a nép hívja őket előszeretettel, mert értenek a
vígasságok élénkítéséhez.
ELJÁRÁS BOGOMER, A ZALA-MEGYEI BESSENYŐFALU SÁMÁNJA
ELLEN
Az előbbi perben nevezett Moys és Simon hallgatják ki a megidézett
tanúkat a sámán elleni perben. Vád: a nevezett dobjóslással
foglalkozik, "megátkozza a madarakat" amelyek ellenfelei háza felett
átrepülnek, vagy a vetéseket elvereti átkával. A legényeket
házasságkötés előtt pogány szokás szerint avatja. A tanúk



mindegyike érdekében tesz vallomást.
VIZSGÁLAT ARTA SÁMÁNNŐ ELLEN SZENT GÁL, SOMOGY
MEGYEI FALUBAN
Moys comes, Simon fráter és János királyi orvos vezetik a
hosszadalmas vizsgálatot a már több perből ismert agarászfaluban,
Szent Gálott, a híres sámánnő ellen. A sümegi várban már hónapok
óta letartóztatásban élő sámánnőt fegyveresek kísérték Szent Gál
faluba, ahol tizennyolc tanút sorakoztattak fel ellene, többek között
a fegyveres kíséret vezetőjét, Dénes "tizedest" is. A vád nagyon
súlyos volt; három gyermek halvaszületéséért vádolták, mert a
szülés előtt álló asszonyoknak egy "arandug" nevezetű gyökér
főztjéből adott inni. A tanúk sorában szerepelt mindhárom asszony,
akik elvesztették gyermeküket. János orvos kérdéseire válaszolva
Rasa asszony tanúról kiderült, hogy eddig már négy gyermeke
született halva, amikor még Arta sámánnőt nem ismerte, míg Janka
asszony, Péter felesége, a második gyermekét szülte holtan. János.
mester megállapítása szerint mindkét asszony "in summa debilitate"
-a legnagyobb fokú gyengeségben szenvedett és ez volt az oka,
hogy halott gyermekeket hoztak a világra. A harmadik asszony
pedig a születés előtt nagy életveszedelemben volt, mert kigyúlt
felette a ház és két élő gyermekét csak nehezen tudta kimenteni
férje távollétében a tűzből. Arta asszony elmondása szerint az
"arandug" nevű gyökeret sokáig főzte és tiszta vászondarabon
átszűrve adta inni a szülés előtt az asszonyoknak, hogy "mozduljon
a vérük". A vádak között szerepelt az is, hogy a "szent Bábát" hívta
segítségül a szülésnél és hogy énekkel riasztgatta a gonosz
szellemeket. A tanúk mindegyike felsorolja, hogy Arta hány
gyermeküket segítette a világra jönni és mindnyájan egészségesek.
Dénes katona szerint a rabságban az asszony nagyon sokat sírt és
imádkozott "ismeretlen szentjeihez", de mindenben nagyon
engedelmes volt. Az egyik asszonytanú szerint, ha egy várandós



asszonyt megszáll a "suklan" nevezetű betegségdémon, akkor a
gyermek mindenképpen halva születik.
VIZSGÁLAT PETRA ÉS PAULA, VALAMINT FÉRJEIK ELLEN
GYŐRÖTT
Pósa fia Nana, a királyi halászok comese, János mester, V. István
király orvosa, Mathmer prépost, valamint Marcell és Pál inkvizítorok
jelenlétében zajlott le a győri sámánok monstre pere. Ithe mágus és
felesége, Petra sámánnő, valamint ennek nővére Paula, és sámán
férje Jakab ellen indítottak egy nagy pert, ahol az egész város
mozgásba jött. A szokott módon vádolják őket vizeletvizsgálattal,
ütőértapintással, szivárványhártya vizsgálattal. Nagy hírük volt
sikereik miatt, különösen a két sámánnővérnek. Ithe
szemgyógyítással is foglalkozott nagy sikerrel. Használták a csanaki
forrás vizét, mint gyógyító hatású ásványvizet is. Tevékenységüket
már ismertettük a "Gyógyító sámán" c. fejezetben.
VIZSGÁLAT MÁNOK ÉS LEVED FERTŐ- VIDÉKI VÁNDORSÁMÁNOK
ELLEN
Az előbbi bizottság előtt vallanak a megidézett tanúk a két sámán
ügyében. Ők is inkább "regősök" - "jaculator"ok, bár két tanú szerint
ismerik a gyógynövényeket. "contra fidem nihil" jeligével felmentik
mindkettőjüket.
VIZSGÁLATI JEGYZŐKÖNYV A NEMESI SZÁRMAZASÚ GUTHA DE
ZUB (SZOB?) ÜGYÉBEN MÓRICHIDÁN
Moys nádor, Sopron comese, kománbíró, valamint Ladolfus és
Jakab királyi orvosok jelenlétében Simon fráter, a budai Szent Miklós
kolostor perjele, mint Magyarország inkvizítora előtt folytatott
vizsgálat tizennyolc tanújának vallomásával. A nevezett vádlottat
Orbacius, pozsegai nagyprépost jelentette fel, pogány vallás



terjesztésének gyanújával. A nemesi vádlottra a mórichidai
premontrei prépostság szerzetesei is panaszkodtak, hogy birtokaik
nyugalmát állandóan zaklatja és érdekeiket sérti. Vádolják azzal is,
hogy jobbágyaitól megköveteli, hogy a régi vallás szertartásain részt
vegyenek. Állítólag lóáldozatot is mutatott be, ahova messze földről
összesereglettek az óhitű magyarok. Menedékjogot ad azoknak,
akiket a törvény és magányos sérelmesek üldöznek, izmaelitákkal
üzleti kapcsolatokat tart fenn, a mórichidai révnél illetéktelenül
vámot szed, az iskolákban, amelyeket birtokán tart pogány
szokásokat elevenítenek fel, a fiatalságból éneklő csoportokat
szervez és ezzel a keresztény híveket botránkoztatja.
A tizennyolc tanú érdemben a vádlott javára vall, bár az anyagi
természetű vádakban nem mernek nyíltan véleményt formálni. Az
ítélet: "contra fidem nihil", de vagyonelkobzásra ítélték és ez a
végzés megfellebbezhetetlen úgy a királyi kúriához, mint magához a
király személyéhez.
JEGYZŐKÖNYV A KALOCSAI SÁMÁN-LÁZADÁS BŰNÖSEINEK
VALLOMÁSÁRÓL, 1269
Ez az egyetlen jegyzőkönyv, amely eltér a többi periratoktól és nem
sorol fel tanúvallomásokat, hanem csak a kínpadra feszített
vádlottból kicsikart vallomásokat rögzíti. A vallomások egy
közelmúltban lefolyt sámánégetésről tesznek említést. A
jegyzőkönyv bevezetéseként a következő sokat sejttető mondat áll:
"Többeknek, akik őt őrizték, sok dolgot önkéntesen bevallott, de
miután bűntársait megnevezni nem akarta, tüzesvassal kínoztatott"
(601-a).
A jegyzőkönyv teljes szövege: "Márkus fia Phylpes, a kalocsai érsek
volt katonája, önkéntes akaratából az alább írottakat egészben és
részleteiben bevallotta, hogy tudniillik, amikor a sümegi várba volt



száműzve Kalocsa érsekétől, mivel az említett érsek által
megégetésre ítélt rokonainak és sámánoknak a védelmére kelt
lévén, arra gondolt, hogy Kalocsán ott van még Miklós úr, az ő
unokaöccse (Nicolaus dominus eius nepos) és a megégetett Demes
sámánnak a fia, valamint mások, akiknek nevére most nem
emlékszik és akiknek a rokonait megégették és, hogy annakidején
több alkalommal és különböző időben felkérték őt arra, hogy a régi
szokások védelmére visszatérve újra kiálljon és az érsekre, aki
rokonai halálát okozta, megfelelő büntetést szabjon és a még
fogságban, levőket kiszabadítsa.
Item dixit: sümegi száműzetése alatt sokszor gondolt ezekre a
felhívásokra, és elhatározta, hogy azoknak eleget tesz, legfőképpen
akkor, amikor körülbelül 25 nappal ezelőtt egyik rokona azzal az
üzenettel küldötte a fentnevezett Miklós úrhoz és Demes sámán
fiához, hogy azoknak tudomásukra hozza, miszerint hamarosan
Kalocsán lesz. Mást nem mondott neki, sem megbízást nem adott.
Item dixit: hogy ettől az időtől kezdve, talán öt másik nap múlt el,
amikor egy másik futárt menesztett Kalocsára, hogy a következő
héten már úton lesz.
Item dixit: hogy a várfogságból; ételosztás utáni időben, fogolytársai
közül kilépett, fejét, arcát eltakarta és sikeresen távozott egy zalai
faluba, amelynek nevére nem emlékszik. Itt szállást kért egy házban,
ahol még a régi erkölcsök szerint éltek, A szállásadók egyik
familiárusa elkísérte őt az erdei úton és éjjel-nappal lovagolt, csak
annyi időre szállt le lováról, amíg az legelt, és bár városokon,
falvakon keresztül ment, igyekezett, hogy fel ne ismerjék. Kalocsára
érkezett egy keddi napon, alkonyatkor és a piaci kapu felől lépett a
városba, közel a Szűz Mária templomához, ahol lováról leszállt és
rögtön bement a templom melletti szőlőskertbe és ott éjjel egy
óráig, vagy még tovább időzött.



Item dixit: hogy ebben az éjjeli órában elküldötte a familiárust Miklós
úrhoz azzal, hogy értesítse, miszerint már megérkezett és, hogy
abban a bizonyos szőlőkertben van. Üzente, hogy Miklós úr hozzon
magával két friss lovat, egyiket önmagának, másikat pedig Phylpes
úrnak és amikor a két lovat a nevezett Miklós elhozta, mindketten
nagyon óvatosan, ahogy csak tudtak, Phylpes úr házába mentek és
egy óráig, vagy körülbelül addig, ott maradtak.
Dixit etiam: hogy amíg a házban voltak, megjelentek Demes sámán
fia és sokan mások, akiknek nevére nem emlékszik, de akiket, amint
mondotta, Miklós úr és Demes fia bizalmasan értesítettek
érkezéséről és ő minden jelenlevőnek elmondotta, hogy nem királyi
kegyből hagyta el a sümegi várat, amint azt először mondották volt,
hanem megszökött, hogy az érsek őszentségét fogságba ejtsék,
kíséretét, ha ellenáll, levágják, amire vonatkozólag két tervet
dolgozott ki.
Primo: hogy barátaikkal és a velük rokonszenvezőkkel megszállják
az érsek palotáját és őt magát fogságba ejtve, gyorsan lóra kapnak
és elvágtatnak vele, ismeretlen helyre elrejtve őt és utána
szétszélednek.
Secunda: hagy Vízkereszt ünnepén a reggeli órákban a templom
körül szétszóródva felkészülnek, hogy a barátokkal és
rokonszenvezőkkel mise közben elfogják az érseket kanonokaival
együtt, ez utóbbiakat az úton eleresztik, míg az érseket foglyul
viszik. Miután a jelenlevők a második tervet könnyebben
keresztülvihetőnek ítélték, szétszóródtak, hogy még több barátot
szerezzenek az ügynek, kivéve Demes sámán fiát, aki képtelennek
mondotta magát fegyveres fellépésre levágott keze miatt, de
felajánlotta szolgálatait az ügyben és ő is eltávozott.
Itern dixit: hogy az említett Miklós úr meghívta házához Demeter



milest is, akit annakidején Demes sámán meggyógyított súlyos
bajából és kérte, hogy csatlakozzék a barátok csoportjához, mire az
említeti Demeter először megígérte, hogy részt vesz az ügyben, de
később meggondolta magát és házába távozott azzal az ígérettel,
hogy titokban tartja a hallottakat. Hasonlóképp beszéltek Sombek
katonával, akinek a fiát gyógyította a megégetett sámán, mire ő is
megígérte, hogy 15 katonájával részt vesz az összeesküvésben, de
amikor meghallotta, hogy dominus Péter is részt vesz embereivel az
ügyben, akkor azt mondotta, hogy neki ellensége Péter úr és
visszalépett. Similiter meghívta Menyhért urat is, aki harminc lovat
ígért alkalmas időben, alkalmas helyre a barátoknak.
Item dixit: hogy pénteki napon átment dominus Miklós házába, ahol
összejöttek a barátai és ott látott több, mint hetven alkalmas ifjút
(ultra septuaginta apti iuvenes supra nominatos) a nevezetteken
kívül.
Item dixit: hogy elrendelte (decreverat), hogy a szombatot megelőző
éjjelen, amikor Vízkereszt ünnepe esett és amely napon tudomása
szerint az érsek a katedrálisban az összes kanonokkal és prelátussal
misét celebrálni készült, minden a csoporthoz tartozó ember,
akiknek a számát kétkedés nélkül több mint 300 fegyveresre tette
(quos ut asseruit non dubitabat, quod excessisent numerum CCC
armatorum), hogy a templom körüli lakatlan házacskákban
rejtőzködjenek el, az éj sötétje idején. Az összeseket, mint
mondotta, négy csoportra osztotta: az első csoport a város piaci
kapujához, a második a templom két oldalára, a harmadik és
negyedik pedig a templom-térre kellett, hogy menjenek, amikor az
érsek úr és a nép a templomba bevonulnak.
Item dixit: hogy Demes sámán fia megkapta a rendeletet, hogy négy
társával Krisztus teste konszekrálásának pillanatában, a tisztelendő
érsek istállóira és palotájára tűzcsóvát vessen, hogy amikor minden



ember a palotát menteni siet, könnyebben foglyul ejthessék az
érseket és kíséretét (ipsis tempore consecrationis Corporis Christi
ignem in stabulo Reverendissimi ac su palacio impossuissent ... ).
Item dixit: hogy elrendelte, miszerint mindenkit, aki ellenáll, meg kell
sebesíteni, ha szükséges, le kell szúrni, és az érseket élve kell
elhurcolni kanonokjaival együtt.
Item dixit: hogy nem kételkedett abban, hogy a megégetett rokonai
és a sámánok életéért bosszút áll és, hogy a királyi kegy az érsek
életéért az összes még fogságban levőket szabadon, bocsájtja.
Jegyzet: Phylpes urat még Vízkereszt ünnepén elfogták és kínpadra
vonva az inkvizíció szorgoskodása folytán bűntársait folytatólagosan
vádolta, amíg majdnem ötvenet ezek közül felakasztottak a
vesztőhelyen, magát Phylpes urat pedig a városon kívül akasztották
fel, miután az inkvizítor kihirdette felette az ítéletet ... és sokan
vannak még a vádlottak, akiket folytatólagosan akasztanak és ennek
az inkvizíciónak a befejezését megírni nem tudom, mert még nem
ért véget
Eddig a jegyzőkönyv. A világi hatalom kara ebben az esetben
Ompudus mester személyében volt képviselve és miután az
inkvizítor fráter személye nincs megemlítve, feltételezzük, hogy a
majdnem minden esetben vele együttműködő Sykardas fráter
lehetett. Ompudus mester egyébként a Phylpes ügyben még egy év
múltán is megidézi Nádasdi Kornélt, a nagyváradi monostor
jobbágyát és István pozsonyi grófot, akikkel a nevezett valamikor
kapcsolatban állhatott.
601/a. "Ubi plerisque ex his, qui eum custodiebant, interrogantibus
sponte minta confessus, sed coxnplices nominari nolens ferro
candente torturatus est"



III. RÉSZ POGÁNYOK, ERETNEKEK, SZAKADÁROK
XIX.
A POGÁNY KUNOK ÉS "CUCURBITÁK" INKVIZÍCIÓJA
A 13. századi inkvizíció legtöbb tennivalója a magyarföldi kunok
ügyében volt. Ez a belső-ázsiai származású, rokon nép kezdetben a
mai Moldva és Besszarábia területén települt meg és a 10. század
óta állandó harcban állott a magyar királysággal. Gyakori
betöréseikről, rablóhadjárataikról krónikáink színes képeket festenek
és főképp Szent Lászlóval kapcsolják össze az ellenük folytatott
védekező harcokat. A görög császárok ravasz diplomáciája gyakran
felhasználta a két rokon nép friss erőit, egymás ellem uszítva, hogy
mindegyiket gyengítve az állandó vérveszteségekkel, saját hatalma
alá kényszerítse őket.
A kunság nem tudott önálló és tartós államot alkotni, mint a magyar
és így arra kényszerült, hogy a szomszédos népek szolgálatába
állítsa mozgékony hadierejét. Magyarországon II. István uralma
idején jutnak először nagyobb szerephez és amikor a fiatal király
1127-ben Kiev ellen hadat vezetett, ők voltak legfőbb támogatói
magukkal a magyar főurakkal szemben is, akik megtagadták az
engedelmességet királyuknak. II. István elfojtotta a lázadást, amikor
a kunok kegyetlensége -a lefogott főurak csupasz hátán szárított
lótrágyából raktak tüzet -a dolgavégezetlen hazatért és Egerben
súlyosan megbetegedett király népszerűségét annyira aláásta, hogy
haldoklása hírére kedvenc kunjait országszerte irtották. Sokan csak
úgy tudtak menekülni,, hogy a "jus asilii-t, a templomi menedékjogot
vették igénybe, aminek következménye kényszerű
megkeresztelésük volt.



Közel száz évig éltek mint látszatkeresztények a magyar
közösségben, sok gondot okozva az egyháznak pogány
érzelmeikkel. II. Géza korában újabb kun hullám érkezett Moldvából,
közel 100.000 ember kért engedélyt betelepedésre és bár a
királynak nagy szüksége lett volna reájuk, hogy hadseregét velük
felfrissítse, megegyezett Mánuel görög császárral, hogy a Balkánon
telepítik le őket. Macedónia területén ekkor alakultak a kun városok
és falvak: Komanova, a lissai völgyben Komanics és a Kastoria-tó
mellett Komanicsovo (60l-b).
Mint később látni fogjuk, ezek a kán csoportok szétszórtságukban is
jelentős erőt képviseltek és mikor a 13. század legnagyobb
eretneksége, a "bogumil" vallás felütötte fejét a Balkánon, a
bolgárok mellett ők voltak a leghűségesebb követői és belőlük
táplálkozott a magyarországi "cucurbita" kunoknak - félig pogány,
félig katarus, manicheista szintézis - mozgalma, amely oly sok
gondot okozott az inkvizíciónak.
A 11. századi, kun telepeket erősen feltöltötte a harmadik és
legutolsó kun bevándorlás, amelynek már menekülési jellege volt a
tatárok közeledése miatt. A Kalka-menti csatavesztés után a rövid
életű Kunország alapjaiban megingott. Ekkor két királyuk, Kötöny
(Kuthen) és Jónás vezetésével Magyarországra jöttek. Sátorozó,
nomád pásztornép volt még, zömében ősi pogány vallás követője,
bár Jászvásár és Kiev Domonkos-rendi missziói elég szép sikereket
értek el térítésükben Tódor püspökkel élükön (602).
A jászvásári kun-magyar kolostor irodalmi és fordítási
tevékenységet is folytatott (603).
A nagyobbik csoport feje, Jónás király, a magyarság ellenkezését
látva és Róbert esztergomi érsek követelését, - hogy tömegesen
keresztelkedjenek meg - visszautasítva, népével együtt a Balkánra



vonult, ahol a bizánci- francia császárság örömmel fogadta őket,
mint fegyvertársakat a közelgő veszedelemmel szemben. Véd- és
dacszövetséget kötöttek az ősi ázsiai szokás szerint: vércsorgatva
boroskupába (604). Alberik flamand cisztercita apát, aki a 13.
század folyamán Magyarországon járt látogatóban, írja le - mint
szemtanú - hogy a rövid ideig uralkodó Jónás király a Boszporusz
partján meghalt és az ősöknek kijáró tisztelettel temették, egy
hamarjában összehordott, mesterséges domb mélyébe helyezték
aranyszékre ültetve, vele együtt elhantolva nyolc hűséges
fegyveresét és 26 legszebb lovát (605).
A kun nép csak, addig létezett, amíg meg nem keresztelkedett, de
addig töretlen pogánysága botrányköve volt a kereszténységnek.
Még a keresztségét követő második generáció is hajlamosabb volt
az "új manicheizmus" eretnek csoportjainak kötelékébe lépni.
A kunok történelmének alaposabb vizsgálata azt mutatja, hogy
keresztényellenes magatartásuk oka maga a kereszténység volt,
amely ezt az ázsiai népet nem tartotta egyenrangúnak és még
kevésbé méltónak önmagához. E tekintetben a magyarság sem volt
kivétel. Már a legelső bevándorlások ideje óta valóságos
közellenségnek tekintették őket. IV. Béla idejében ezek az
ellenérzések, közvetlen a tatárjárás előtt, ki is váltották a véres
eseményeket, gyöngítve mindkét népet, a kunt és a magyart
egyformán, a közelgő tatár veszedelemmel szemben. Maga Béla
király a tatárjárás után is bizonyos merevséggel kezelte őket és
amikor fia, V. István, Kötöny kun király unokáját feleségül vette,
valósággal mentegetődzik a pápa előtt, hogy "egy kun leány" került
a királyi, családba.
Ugyanez az ellenszenv mutatkozik egyházi részről is a friss erővel
feltörő kunság ellen. Ez a jelenség azonban egész Európában
egyöntetű: a cseh Brúnó püspök levele, vagy a frissen római



császárrá avatott Habsburg Rudolf levelei a pápához (606), mind
azt mutatják, hogy a magyarok jelenlétével úgy-ahogy, már-már
megbékélt keresztény Nyugat nem jó szemmel nézte egy újabb,
ázsiai eredetű és egyben, a magyarral közeli rokonnép feltűnését.
A keresztény nyugati szokás, hogy a tőlük idegen népeket
gúnynévvel illessék, a kunok esetében sem maradt el: ahogy a
tatárokat "kutyafejű"-ebnek nevezték farkasprémes süvegjeik miatt,
a kunok gúnyneve "cucurbita", "tökfej" lett.
A "cucurbita" szó valójában a kunok kopaszra nyírt fejére
vonatkozott és eredete egyidős a kunság Kaukázus-vidéki
feltűnésével, mert már az izlám előtti, arab irodalomban is e néven
szerepel, bár nem ebben a formában, de azonos értelemmel (607).
Lényegtelennek látszik ez a gúnynév, pedig később, főként a 13.
század második felében, egy különleges vallást jelentett az ázsiai
manicheisták és a nyugati "katharusok" vagy "lombardusok"
eretnekségének ötvözetéből. Krónikáink közül már Anonymus
"cucurbiták"-nak nevezi a kunokat: "tonsa capita cumanorum,
tamquam cucurbita", azaz: "a kunok kopasz feje olyan, mint a tök"
(608). Ugyanígy említi őket a Képes Krónika is. Magister Paulus
1218-ban Bolognában tartott egyetemi előadásain a szónak már
különleges jelentősége volt és az egyházjogban egyre sűrűbben
alkalmazzák a már említett, különleges vallási egyvelegre, majd még
a századfordulón, egyben az erkölcstelen feslett életű nők
megjelölésére is, és így még jobban megbélyegzik ezt a rokon népet
(609). Pál mester szerint vétkeznek azok a "lombardusok", akik
eltaszítják maguktól feleségeiket, mert talán valaki "cucurbita"
névvel illette őket. A hitvédelmi bizottságok jegyzőkönyvei is sűrűn
használják ezt a megbélyegző szót (610). IV. Béla és a pápák közötti
levélváltások főképp ez utóbbi értelemben alkalmazzák a
"cucurbita" elnevezést és a heves vérmérsékletű kun nőkkel
szemben viseltetett ellenszenv főképp a görög származású Laskaris



Mária, Béla felesége részéről volt a legerősebb.
Miután a kunság zöme a Dobrudzsa és Moldva területén, valamint a
Fekete-tenger nyugati partjain települt meg számottevőbb
rétegben, ezeknek a tömegeknek megkeresztelése volt Róbert
érsek és segédpüspöke, Tódor, Domonkos-rendi kun püspök
elsőszámú feladata. A pápai udvar egyházpolitikája, amely ebben a
korszakban az olasz városköztársaságok, főképp Genova és
Velence érdekeit támogatta, nagyon vigyázott, hogy az új nép
megtérítése és irányítása ne kerülhessen a magyar papság kezébe.
Eme irányzat részben talán azért is volt az egyházpolitikának fontos,
mert még mindig nem bízott meg teljesen a magyar kereszténység
őszinte voltában, vagy talán attól is tartott, hogy az új és friss erejű
rokonnép túlságosan is megerősíti a magyarság helyzetét és esetleg
a Fekete-tengerig terjeszti hatalmát, veszélyeztetve ezzel az olasz
tengerész-kereskedő városok egyeduralmát, amelynek már szűk
volt az Adria. Kétségtelen, hogy a lombard városok kereskedői az
annyira fontos Fekete-tengeri és Duna-torkolati részeken igyekeztek
"kultúrteret" teremteni, hogy így érdekeiket jobban biztosíthassák.
Róbert esztergomi érsek és Tódor püspök sikereit látva, a pápaság
külön "latin püspökséget" szervezett a Fekete-tengerparti telepek
lelki vezetésére és ezt a tisztséget mindig genovaiakkal töltötte be.
Jászvásár Domonkos-rendi kolostorában, amely a kun misszió
központjaként szerepelt, annak ellenére, hogy a hittérítők zöme
magyar, a vezetés a genovai domonkosok kezében volt. A hatalmas
olasz kereskedő város valóságos gyarmatot teremtett a kunok
közvetlen szomszédságában, velük állandó kereskedelmi
kapcsolatokat tartott fenn és jelenlétük a "zsinovizi" (genovai)
kultúrszó formájában az egész Fekete-tengeri, sőt Kaukázusi
térségben még ma is megtalálható (611). A genovaiak, akik
különben Lombardiából nagyon sok "kiselejtezett" emberanyagot
telepítettek át gyarmatvárosaikba, részben az eretnekségek gyors



terjedésének is utat nyitottak, hiszen a legtöbb kivándorló a II.
Hohenstaufeni Frigyes-féle vérengző eretnekirtása elől menekült el
ősei földjéről. Az említett jászvásári kolostor, amely ebben a korban
még a magyar Domonkos-rendiek tartományához tartozott,
egyetlen esetet sem sorol fel, vagy említ meg, hogy a "zsinovézek"
gyarmataira menekült eretnekeket üldözték volna. Ezt veszélyt
elhárította a gazdag lombard város és pápai udvar közös érdeke.
Az olasz szerzetesek, akiknek a kezében volt a magyar kolostor,
magyar és kun papjainak vezetése, elsősorban a kunsággal
kapcsolatban álló honfitársaik hatalmi érdekeit tartották fontosnak.
Erre mutat a kolostor nagy irodalmi tevékenysége is, amelyből a kun
nyelvemlékek zöme Született. Egyik ilyen legfontosabb nyelvemlék a
"zsinovéz" kereskedők használatára szerkesztett kun szótár, amely
kétségtelenül genovai, szerzetesek tollából származik (612). Magyar
szerzetesek inkább a vallási kötelességüknek igyekeztek eleget
tenni azzal, hogy a híres "Mária himnuszok"-at fordították
magyarból kun nyelvre.
Miután a Duna-torkolati és Fekete-tenger térségi kunság körében
annyira elterjedt a bogomul-katharus-lombardus eretnekség, melyet
az inkvizíció nem üldözött, nem tartjuk kizártnak azt a lehetőséget,
hogy a "cucurbita" kun eretnekség ezeken a gócokon keresztül
kapta jellegzetes "keresztény" színezetét (613).
A kunok ellen folytatott hitvédelmi perek a rokon nép kétféle vallása
- az ősi pogány vallás és a "cucurbita" eretnekség -- miatt két
különböző csoportot alkotnak és a legfeltűnőbb, hogy a ,,cucurbita"
eretnekség elleni küzdelem legerélyesebb irányítói maguk az ősi
pogány hiten lévő kunok voltak. Fajtestvéreiket javarészben ők
jelentik fel az inkvizíció előtt, ha a bogumil-katharus kővetői lettek. A
megmaradt jegyzőkönyvek tanúsága mellett ezt bizonyítják Sacson
Reiner Domonkos-rendi szerzetes emlékiratai, aki 17 éven keresztül



"déd"-je, bogumil püspöke volt a Duna-torkolat vidékének és
megtérése után részletes beszámolókat írt az eretnek egyház belső
életéről. Szerinte a bogumil "cucurbita" vallás legjobb és
ragaszkodóbb hívei a kunok voltak (614).
Amennyire kímélték felsőbb utasításra a "zsinoviz" városgyarmatok
eretnekjeit a hitvédelem biztosai, annál nagyobb eréllyel üldözték a
velük szoros vallási, kulturális és kereskedelmi kapcsolatokban élő
"cucurbita" közösségeket. A legelső ilyen inkvizíciós adat 1228-ból
származik, egy, a pápának, IV. Incének a végzésével elrendelt
házasságbontás formájában. Érdemes ezt a legmagasabb egyházi
fórum ítélkezését tartalmazó levelet teljes egészében idéznünk,
mert nemcsak azt mutatja, hogy az egyház milyen gyökeres,
mélyreható eszközöket alkalmazott az eretnekekkel szemben,
hanem azt is, hogy a "cucurbita" vallás az előkelő származású,
nemesi rendű kunok között épp úgy hódított, mint az egyszerű nép
körében: "A kunok püspökének és esperesének üdvözlet! Szeretett
fiúnk, a nemes származású kun férfiú, Arboz, kérését és panaszát
meghallgatva, nejétől Marza kun asszonytól, akivel több mint húsz
évig házasságban élt - eltekintve attól, hogy vérségi rokonságban is
vannak és mivel a jelzett kun nő (Cumana), nemcsak hogy
valóságban is katharussá lett személyileg, hanem férjét, családját és
szomszédjait éjjel-nappal hitétől eltántorítani igyekszik - mint ahogy
saját nővérét máris eretnekségbe vitte - és miután férjétől a neki
kijáró köteles házassági jogot megtagadja, tőle elhúzódik és mivel
az egyházi vizsgálóbizottság megidézésére nemcsak hogy
megjelenni vonakodik, hanem azt meg is veti, sőt gúnyolja azért.
601/b. Lejean: "Les populations des Balkanes". Revue
Anthropologique, 1899. 40. oldal,
602. V. ö.: "Az inkvizítorok" c. fejezetünkkel.
603. U. o.
604. LEJEAN: i. m. 486.



605. SZENDREY: "Árpádkori hadtörténeti leletek". Milleneumi kiad. I.
35.
606. MIGNE PP. LL. 789. "Rudolphus victoriam summo Pontifici
Romam significat: ...nos et filius noster Ludovicus rex Hungarie..." Ex
a levél az első Habsburg, első történelemhamisítása és egyben
figyelmetlensége, ahogy Ladislaus helyett Ludovicus nevet használ.
Epistolae Rudolphi I. 33.
607. A "cucurbita pepo" a tök növénytani meghatározó neve és
átvitt értelemben, a fej kopaszsága miatt így nevezték a kunok~
katharus-bogumil vallást felvett tagjait. Maga a név, ősi gúnyolódás
a kunokról és Marquart kimutatása szerint már az arabok
irodalmából ismeretes, az Izlám előtti időkből. (V. ö.: "Volkstum der
Kumanen" c. munkáját. Maga a "Codex Cumanicus" is hozza tréfás
kérdései között a Xuun - kun - tök értelemben. (V. ö.: 126 sor a 144,
rejtvény.) Magyar részről Bálint J. dolgozta fel az erre vonatkozó
nyelvtani kutatásokat a X(ch)arachaj - x(h)-ún név alatt. Keleti
Szemle, X. évf. 105.
608. Anonymus: Cap. 8.
609. V. ö.: Codex Vat. Bibl. Fond. Borghese 261. fol: 85/r: "Item
contra lombardos, qui amittunt uxorem ideo quod aliquis dicit eam
cucurbitam."
610. Kassai kódex: Anno 1228. No. 3, No. 19; anno 1235.
611. Jellemző erre a telepítéspolitikára, hogy a besenyőket - éppen
vallásuk miatt az egész országban szerteszéjjel szórták, míg a friss
erejű kunokat, később a jászokat, az ország szívébe telepítik meg.
612. RADLOFF: ,.Zur Geschichte des türkischen Vokalsystems. Der
Codex Cumanicus besteht aus einem grösseren lateinische
komanischen Wörterverzeichnisse, wahrscheinlich genuesische
Kaufleute, die ihnen zur Umgangssprache nöthigen komanischen



Wörter aufgezeichnet heten..." 440 old. A himnusz fordításokat
magyar missziósok végzik.
613. A Radloff-említette genovai kereskedők hatalmas Duna
torkolati és Fekete-tengeri gyarmataival csak kevesen foglalkoztak,
mint a mai Románia etnikai és nyelvi alakító faktorával. Pedig a
"zsinoviz"-ok szinte az egész Fekete-tengeri térséget behálózták
hatalmas kereskedelmi összeköttetéseikkel, kikötőikkel,
áruraktáraikkal és az olasz és dalmát kikötő és rakodó munkások
ezreit foglalkoztatták és számukra egész városnegyedeket
építettek. Román részről Bratianu I. G. foglalkozott ezzel a "zsinoviz"
kérdéssel hosszabban és alaposabban, anélkül azonban, hogy
tanulmányainak igazi jelentőségét levonta volna. Amit feldolgozott, a
Duna-torkolati görög városokból, főképp Sapronról, Vicináról, vagyis
azokról a városokról, amelyekről már Bíborban született Konstantin
is megemlékezik és amelyekből később a besenyők nagy
erősségeket építettek ki megkezdve egy besenyő állam
megalapítását, de a Komnenos dinasztia elfoglalta tőlük és utódaik a
tatárdúlás után a Paleológusok még nagyobbá tették, mint nagyon
fontos kereskedő és kikötő városokat. A genovaiak kezébe került,
1318-ban, akik hatalmas kolonizáló terveikkel egészen
újjáélesztették a Fekete tenger parti városok életét, megtömve őket
az olasz kikötővárosok rakodómunkásaival, száműzöttjeivel, rovott
múltú egyéneivel, akik itt új életet kezdhettek.
Bratianu tanulmánya szerint Genovában talált 38 eredeti okmányt,
amelyek erről a nagy ,,zsinoviz" államról beszélnek és nagyobbnak
állítják be, mint a bizánci francia császárságot, annak idején. Az
olasz és később a dalmata tengerészek és kereskedő segédnépek,
raktárosok, hajcsárok és árufelhajtók, sőt hajógyárak munkásai, már
1358-ban, saját metropolitájukkal és latin püspökségükkel
rendelkeznek, így érthető, hogy a kunokkal is voltak állandó
kapcsolataik, akiknek a nyelvemlékeit javarészt ők írták össze. Nagy



összekötő városuk, a Konstantinápoly elővárosaként szereplő Péra
volt, ahol szintén püspökségek és kezdődő egyetem áll
rendelkezésére a balkáni olasz és latin elemeknek. Mindezeket
Bratianu tárta fel egy tudós elfogulatlan komolyságával, arra
azonban már nem volt ideje, vagy szándéka, hogy a 14. századi
nagy olasz települések, a ,,zsinoviz" kolóniáknak jelentőségét
felmérje, mint az oláh nyelv mai alakjának "latin"szülőanyját és
egyedül elfogadható magyarázatát, hanem inkább hagyta, hogy a
dákóromán elmélet fantasztái, Trajánus császár "benősült"
légionáriusainak adják azt a dicsőséget, hogy ők voltak a mai
románság szülői. Pedig a "zsinovizek" számban többszörösen
felülmúlták a romladozó Római Birodalom szedett-vedett
légionáriusait és időben és térben is sokkal közelebb álltak és állnak
a románság eredetéhez, mint az elsők. Bratianu egyébként egész
sor tanulmányával járult hozzá ezekhez az eredményekhez:
"Recherches sur Vicina et Cetatea Alba". Bucarest, 1935. Priviléges
et franchises municipales dans 1'empire byzantin". Paris, 1936. és a
"Dacia" folyóirat sok számában megjelent tanulmányaival.
614. Az említett Rainerio Sacsoni, a "lombardul" eretnekek "dédje"
volt, és megtérése után, mikor a Domonkos-rendiek közé lépett,
részletesen beszámol a lombardusok tévhitéről. A "lombardus"
eretnekség Olaszország északi részein volt erősen elterjedve és
valójában helyi elnevezése a bogumilizmusnak, vagy a dalmaták
katharusok, a dél-franciák ,,albigensek" vallásának.
615. Teljes szövege: Függelék .. szám.
616. Kassai kódex: Anno 1223. "A kunok püspökének és
esperesének üdvözlet! Szeretett fiúnk, a nemes származású kun
férfiú, Arboz, kérését és panaszát meghallgatva, nejétől Marza kun
asszonytól, akivel több mint húsz évig házasságban élt - eltekintve
attól, hogy vérségi rokonságban is vannak és mivel a jelzett kun nő
(Cumana), nemcsak hogy valóságban is katharussá lett személyileg,



hanem férjét, családját és szomszédjait éjjel-nappal hitétől
eltántorítani igyekszik - mint ahogy saját nővérét máris
eretnekségbe vitte - és miután férjétől a neki kijáró köteles
házassági jogot megtagadja, tőle elhúzódik és mivel az egyházi
vizsgálóbizottság megidézésére nemcsak hogy megjelenni
vonakodik, hanem azt meg is veti, sőt gúnyolja, azért az Egyház
ítélkezésével házasságukat felbontjuk és férjétől a nemes kun
férfiútól elválasztjuk" (615). A többi már az inkvizíció feladata volt:
Arboz három kiskorú fiát a Domonkos-rendiek kolostorába utalták
nevelésre, két nagyobb és már "cucurbita" vallásra térített leányát
pedig az apácasomlói hiteshelyi apácák gondjaira bízták (616).
A "cucurbita kunok csoportonként többízben kolostorokat is
alkottak, főúri, gazdagabb honfitársaik támogatásával. A Debrecen
melletti Józsa falu birtokosa, Csemez, "cucurbita" az 1230-as évek
elején "déd"-je, püspöke lett hitsorsosainak és mint ilyen, birtokán
73 személyből - férfiakból, nőkből vegyesen - szervezett egy
kolostori közösséget, "nagyon erős kőházában". A "cucurbita"
közösségek tagjai majdnem mindig írástudó és tanult emberfők
voltak, úgy hogy nem lephet meg bennünket a jegyzőkönyv
megállapítása, hogy a könyvtáruk sok, nagyon díszes kötésű,
hártyára írt, képekkel ékesített könyvet tartalmazott. Miután a
"cucurbiták" vallása - követve a bogumil-katharus-lombard
eretnekségek irányzatát - elvetette a házasság szentségi jellegét,
már a férfiak és nők közös kolostori élete is közbotrány számba
ment a keresztény lakosság között. Így Miskolcz-nembéli Bors
comes és Teutón János főinkvizítor megidézték Csemez "déd"-et és
felszólították, hogy királyi parancsra azonnal oszlassa fel a
"cucurbita" kolostort s mikor ez vonakodott a parancsnak eleget
tenni, birtokát elkoboztatták, nemességétől megfosztották és
nyelvét kitépve kellett a vidékről távoznia. A "cucurbita" szerzetesek
követték dédjük ellenállását és valóságos közelharcot folytattak a



kolostor megmentésére, könyveik elrejtésére, de a hitvédelmi
bizottságot kísérő fegyveresek megszállták a falut, 19 kun férfinak a
homlokára a kereszt jelét égették, az asszonyokat, leányokat
lekopasztva azzal a fenyegetéssel kergették széjjel, hogy
visszatérésük esetén az lesz a sorsuk, mint a könyveiknek: a máglya
(617).
Majdnem azonos az eljárás és végzés a Szőlős faluban élő
"cucurbita" kolostorral szemben, ahol Barsa kun nemes volt a
vezetője egy férfiakból és asszonyokból álló közösségnek, akik
vallási szertartásaikat sátorban tartották, miután templomépítési
engedélyt nem tudtak szerezni (618).
Miután a tatárjárás előtti korszakból a hitvédelmi perekről nem
vezettek rendszeresen jegyzőkönyveket, adataink a "cucurbiták"
pereiről meglehetősen szórványosak, de ezekből kitűnik, hogy az
őshitű, pogány kunok meglepő buzgalommal vettek részt
fajtestvéreik eretnekségének irtásában. Egy bizonyos Kamsa nevű
pogány kun feljelentésére nyolc "cucurbita" közösségben élő
eretnek csoportot vont vád alá a bizottság. A, feljelentő azzal okolta
meg eljárását, hogy a vádlottak családja több tagját "az erkölcstelen
cucurbita" vallásra térítették (619).
A tatárjárás utáni években, főképpen Kun László uralma idején a
"cucurbita" közösségekről nem történik említés, ami azt mutatja,
hogy a királyi család és rokonsága befolyására újból az ősi, pogány
kun vallás került túlsúlyba azok között a kunok között, akik nem
vették fel a kereszténység szelíd igáját. Maguk a keresztény kunok
sem voltak azonban meggyőződéses hívei az egyháznak és így
valójában három csoportot alkottak vallásilag, amely csoportok
sokszor éles ellentétben álltak egymással. Maga Kun László két
ízben verte szét az egymás közt vetélkedő kun csoportokat, akikkel
anyja, Kún Erzsébe t, nagyon szelíden bánt.



A kun pogányság és a "cucurbita" eretnekség előretörését IV. Béla
és fia, V. István jóváhagyásával tervszerűen és hathatósan féken
tartották maguk az országnagyok is, akik nem engedték a kun
nemeseket és főurakat magasabb tisztségek és hivatalok
betöltéséhez szóhoz jutni. A két király egyébként is állandó
ösztökélést kapott a pápáktól az eretnekek irtására, akik ellen a
Balkánon több ízben valóságos utóhadjáratot vezetek. A két király
szándékát a hevesvérű és a kereszténységet szívből gyűlölő kun
Erzsébet, Kötöny unokája igyekezett mindenben semlegesíteni és
ártalmatlanná tenni, hogy kedvenc kunjait, akármelyik
vallásfelekezethez tartoztak is, védelmezze. A pogány szellemű
királyné eme hajlamai miatt sokszor került összeütközésbe apósával
és férjével és egyelőre nagyobb hatást csak saját vérrokonsága
körében tudott elérni az őskun vallás szellemének ébrentartásával,
amelyet még leányába, s a Nyulak-szigetén élő Domonkos-rendi
apácába, ifjabb Erzsébetbe is igyekezett belécsöpögtetni.
V. István 1272 augusztus 2.-án hirtelen bekövetkezett halála
egyszeriben felszabadította az özvegy királyné elfojtott kun
indulatait, aki ettől kezdve szabad teret engedett kedvenc kunjainak
nemcsak az országvezetésben, hanem vallási téren is. Ettől kezdve
"Imperatoris Cumanorum Filia", -a kunok császárának leánya - címét
viselte büszkén, sőt ilyen felirattal pecséteket is csináltatott
magának. Az alig 10 éves László király helyett ő uralkodott és így
módjában volt az inkvizíció által már régebben elkobzott birtokok
visszaadására hajdani birtokosaik, vagy azok utódaik kezébe (620).
Nagyban támogatta a lóáldozatok ősi, keleti szertartását is (621). A
"cucurbiták" aranykorszaka is ebben az időben fejlődött ki teljes
egészében, engedélyt kaptak, hogy vallási életük, szertartásaik
biztosítására saját birtokaikon az eddigi sátrak helyett templomokat
emeljenek. Az Árpádházi Szent Margit sírját látogató országos
zarándoklatok tagjait és a magányosan érkező keresztényeket azzal



botránkoztatta meg, hogy a Boldogasszony templomot, ahova V.
Istvánt és két kiskorú gyermekét temették, elhaltjai sírja felett, kun,
pogány írásokkal díszítette.
Bár Muthmer szepesi orvos-prépost, a gyermek királyné nevelője,
minden igyekezetével azon volt, hogy a fogékony lélekben a
keresztény vallás eszméit meggyökereztesse, a pogány anya
pogány szelleme erősebbnek bizonyult. A fiatal király két ellentétes
irányzatú nevelésének meg is volt a hatása, valóságos kétlaki életet
élt, magyar és kun vér gyümölcse, keresztény és pogány vallások
neveltje, keleti és nyugati politikai érdekek függvényeként folyton
ingadozott és nem csoda, hogy történelmünk egyik legtragikusabb
uralkodója lett.
Nápolyi Erzsébettel kötött házassága csak névleges, sőt nejét
állandó fogságban tartva, kun ágyasaival élt együtt és anyja mindent
elkövetett, hogy kedvenc kunjait minél nagyobb befolyáshoz
juttassa. A fiatal király, anyja hallgatólagos jóváhagyásával, Edua kun
nemes asszony rokonságával vétette körül magát. A pápai legátus,
Fülöp fermói püspök, több mint tíz esztendőt töltött
Magyarországon, hogy a könnyen befolyásolható királyt súlyosabb
tévedésektől a pápától különleges hatalommal felruházva,
visszatartsa. Hogy a király közvetlen közelében lehessen, a Nyulak
szigetén levő érseki palotát vette bérbe. Így zajlottak le a
leghevesebb viták a fiatal király és a legátus között, amelyek
folyamán legtöbbnyire a keleti kapcsolatokat kereső uralkodó
szándékait bírálták éles hangon. Ismeretes a pápai levelezésekből,
hogy Kun Lászlót, a nyugatról Magyarországra menekülő eretnekek
és a keleti egyház híveinek nyújtott szabadságok miatt, sűrűn
megróják. Főképp a cseh király informátora, az olmützi püspök,
részletezi a magyar vendégszeretet veszélyét az egyház ellenségei
javára. Kun összeköttetései mellett azzal is vádolták, hogy titokban a
keleti egyház szakadárjaihoz csatlakozott (622).



A fiatal királynak minden oka megvolt, hogy a nyugati kultúrvilággal
szemben elutasító és merev legyen. Uralkodása elején hatalomra
segítette Habsburg Rudolfot - Magyarország későbbi történetének
nagy hátrányára - és ezért a világtörténelmi tényért csak
hálátlanságot kapott cserébe, Legnagyobb vesztesége az
országnak, a fiatal király uralkodása alatt, kétségkívül a veszprémi
székeskáptalani iskola és könyvtár felgyújtása volt, a cseh király
érdekeiért küzdő kőszegiek részéről, amely vandalizmust maga a
fiatal uralkodó is mint korának szégyenét tartotta számon a művelt,
keresztény Nyugat részéről, elpusztítva olyan hatalmas
kultúrértékeket, amelyek még a tatárdúláskor megmenekültek
(623). Rokonsága befolyása mellett ezek a keserű nyugati élmények
bizonyára csak erősítették a fiatal királyban keletre néző
törekvéseinek kialakítását. Ezért kereste először a krimi tatárok
szövetségét, amelyet családi kapcsolatok révén óhajtott
megalapozni azzal, hogy kezdetben Nogaj kán öccséhez akarta
feleségül adni a Nyulak-szigeti kolostorban élő húgát Erzsébete t,
később ő maga akarta eljegyezni a kán leányát, akinek már gyűrűt is
küldött. A nyugathoz tartó főurakon múlott, hogy ez a terve nem
sikerült, mert Nogaj hadait Boksa György Fodolinnál szétverte
(624).
Csak Simon fráter, a budai Domonkos-rendi Szent Miklós kolostor
perjele és Magyarország inkvizítora, egyben a király bizalmas
tanácsosa merészkedett szembeszállni a fiatal király és főképp Edua
szeszélyeivel. Egy ilyen ránk maradt dorgáló beszéd (625) mutatja a
király egyéniségének ingatagságát, fellobbanó haragját, de egyben
csendes szemhunyását is az események felett, amelyek lelkületén
gyakran úrrá lettek. "Egy bizonyos szerzetes, elvetve az emberektől
való félelmet, egyedül istenfélelembe öltözve és felövezve a lelki
erősség fegyvereivel, keményen megdorgálta a királyt és ágyasát,
az ország ugyancsak bűnös urai jelenlétében. Ez a szerzetes,



bizonyos fráter Simon, Isten erejébe öltözötten a következőket
mondotta: Isten és szent elődeid, akik ezt az országot hajdanán
olyan bölcsen kormányozták, nem tudnak veled kibékülni, óh király,
mert az országot, amit tőlük örökségül kaptál, szándékod
gonoszságával és akaratod gyengeségével lerombolod azzal, hogy
vezetését átadod a kun nemzetségnek. Hajdanán, mikor mint
gyermek, súlyos beteg voltál, sőt agyad megrendülése miatt életed
is veszélyben volt és a szent emlékű Margit úrnőnek közbenjárása
után egészségedet visszanyerted, ünnepélyes esküvel ígérted,
hogy az országnak hűséges védője és kormányzó királya leszel. Ma
ennek ellenkezőjét látja az egyház és a kereszténység. A kunok
kezében, van az ország irányítása, pedig a kunok könnyelműséggel
telt emberek, pogány szokások szerint élnek, asszonyi puhasággal
öltözködnek, hajukat pogány módon hosszúra növesztik és
fonatokkal díszítik, nevetséges lábbeliekben járnak és te, óh király,
közöttük élsz, nekik kedvezel, akik minden jogot megvetnek, Istent
bántatlanul káromolják, kolostorokat felégetnek, templomokat
megszentségtelenítenek, gúnyolják a kereszténységet, a falvak ifjait
rabszolgaságba hurcolják. Éppen ezért, óh király, térj vissza a szent
elődeid ősi szokásaihoz, vesd meg a pogány erkölcsöket, vetkőzz ki
a barbárságból, kerüld az ágyasok pestist hozó közelségét, ítéld el a
kunok kegyetlenkedéseit, mert nem illik neked idegen erkölcsök
szerint élned és sem Isten bocsánatában, sem a kereszténység
szentségeiben nem részesedhetsz amíg szent esküdhöz híven a
régi keresztény erkölcsök útjára nem térsz". Már említettük Simon
fráter dorgatóriumának hatását a kúpokra, de főképp Eduára, aki
sokáig, amíg újabb kegyencek le nem váltották őt, minden
igyekezetével nehezítette az inkvizíciós törekvéseket.
A Nyulak-szigeti kolostor is veszedelmes helyzetbe került, amikor
erőszakkal kihozták onnét Erzsébetet, V. István leányát, László király
húgát, 1287 novemberében, hogy falkensteini Rosenberg Zavis cseh



főúrhoz feleségül adják. Az inkvizíció sérelmezte, hogy a pápai
felmentés mellőzésével, Erzsébetet kényszerítik a házasságra. A
kolostorban törtek-zúztak a kunok, amíg a leendő menyasszonyt
sikerült csónakon elrabolniok.
Még nagyobb lett a kavarodás, amikor a "sacrilegium" miatt Fülöp
pápai legátus két küldöttjével, egy olasz kanonokkal és fiatal, világi
kancellárjával, tiltakozó és kiközösítéssel fenyegetőző levelet küldött
a királyhoz és ezt Edua bizalmasai elfogták, a követek szemeit
kitolták, nyelvüket kivágták (erutis, oculis, linguaeque amputatae) és
nyakukba egy táblát akasztottak ezzel a felírással: "Nincs olyan
messze a pápa legátusa, hogy ne tudna személyesen beszélni a
királlyal". A hazavezetett és megcsonkított követek láttára, Simon
fráter újból a királyhoz ment és szemére hányta álnokságát,
kegyetlenségét, azzal magyarázva a legátus kemény magatartását,
hogy a pápa követe nem léphet olyan palotába, amely bordélyházzá
vált és abban házasságtörő uralkodik (quia palatio fit prostibulum,
ubi adulter regnat). A király, Finta erdélyi vajda sürgetésére,
kénytelen volt elégtételt adni és Simon inkvizítor kérésére
kiszolgáltatott két alantas származású kunt, mint bűntény
végrehajtóit, akiket még aznap az óbudai téren lefejeztek, a nép,
főképp a kunok távoltartásával, nehogy lázadásra okot
szolgáltassanak (626).
Ugyanekkor Finta vajda és Simon fráter vezetésével szigorú
inkvizíciós eljárás indult két kun főúr - valószínűleg Edua rokonai
ellen, akikben a királyi ágyas felbújtóit látták, de a jelek szerint nem
mertek velük szemben teljes eréllyel fellépni, mert Erzsébet
anyakirályné közbelépett érdekükben.
Edua e véres tette lehetett az oka, hogy a fiatal király kegyeit
elvesztette és helyét Mandula kun leány töltötte be. Rokonai, akiket
László a legmagasabb méltóságba helyezett, Edua bosszújától



felbuzdítva, a király életére törtek. Tervük sikerült is és a három
legbefolyásosabb Edua rokon, Árbóc, Törtel és Kemence
meggyilkolták új kun ágyasa sátorában, Keresztszeg közelében az
alig 28 éves királyt, 1290 július 10-én.
A király halálát követő hónapokban megindult az újjászervezett
inkvizíció munkája, Ladomér esztergomi érsek és kelemen fráter, a
budai Szent Miklós kolostor perjelének vezetésével és az erdélyi
vajda támogatásával. Országszerte fogságba hurcolták László király
kedvenc embereit, főképp a kunokat, magát Eduát, Mandulát és
többi volt ágyasát is.
Az új inkvizíciónak politikai megtorlás jellege tagadhatatlan.
"kuntalanítási" eljárásnak estek áldozatul a királyi csillagjósok iratai,
melyekről már megemlékeztünk (627).
A pécsi kun iskola is ekkor ért véget (828).
615. Teljes szövege: Függelék ... szám.
616. Kassai kódex: Anno 1223.
617. U. o.: Anno 1232 (?) No. 7.
618. U. o.: Anno 1232 (?) No. 8.
619. U. o.: Anno 1232 (?) No. 9.
620. Hazai Okmánytár: I. ~6 szám. Látamás fia Lökét visszahelyezi
apja volt birtokába, amelyet "Chun"-nak nevez, 1272 szept. 22.
621. Aladár tárnokmester elleni per.
622. Kassai kódex.: "Miscelanea".
623. ,,Emberemlékezet óta ehhez hasonló gonoszság az országban
nem törtért" -- írja Kun László. Megsemmisült a káptalani főiskola,
személyzetének 64 tagját lemészárolták, az épület tűz martaléka
lett, kincseit elrabolták, vagy megsemmisítették. Az elpusztult
könyvek értéket ma már nem lehet felbecsülni - akkoriban 3000



márkára értékelték - elpusztult a könyvmásoló műhely is és Pál
prépost hatalmas kódex gyűjteménye, szintén a lángok martaléka
lett.
624. HÓMAN- SZEKFŰ: i. m.: I. 608
625. Kassai kódex: "Miscelanea"
626. U. o.
627. V.ö.: "Nyelvemlékeink az inkvizíció mérlegén" c. fejezettel.
628 A pécsi iskoláról már megemlékeztünk a "Nyelvemlékeink az
inkvizíció előtt" c. fejezetünkben. Kultúrtörténeti szempontból meg
kell említenünk a Kassai kódex: "Miscelanea" fejezetében jelzett és
töredékeket ,,Gramatica Fris. Fabiani" címmel. A közölt kun- latin
szótárrészlet mutatja, hogy latint is taníthattak az itt összegyűlt
kunoknak, vagy pedig a leendő misszionáriusokat készítették elő a
kun nyelvre. Asztronómus böszörmények pedig az arab nyelvet
tanították, kétségtelen hittérítőket előkészítő szándékkal.
Erzsébet anyakirálynét a Nyulak-szigeti kolostorba kényszerítették,
ahova leánya, ifjabb Erzsébet, miután falkensteini Rosenberg az év
augusztusában szintén meghalt, újra visszatért. Erzsébet
anyakirályné, V. István özvegye, aki, mint láttuk, ébrentartója volt az
ősi kun hagyománynak, kénytelen volt végignézni az inkvizíció
eljárását, amely kedvenc kunjait és a pár magyar főurat, akik
udvarához tartoztak, sorra Budára hozatta és keményen vallatta. Így
került sorra Aladár, a királyné tárnokmestere, a Káta nembéli
Bertalan comes, hajdani udvari tiszt, Kozma komáromi bíró, sőt Ind
a, Pedika Médus leánya, Kun László dajkája, majd később Erzsébet
egyik legbizalmasabb udvarhölgye is, a vizsgálóbizottság elé.
Miután a kihallgatásoknak vallási jellege alig volt, nem is részletezik
nagyon a jegyzőkönyvek.
Sokkal hosszadalmasabban, tanúk kihallgatásával tárgyalták a



hajdani híres, Miskolc nembéli Ponity fiának, Jakab mesternek az
ügyét, akit "neugerizmus"-sal vádoltak, vagyis a pogány kun és
tatár kapcsolatokból származó vallás követésével. Ez valójában az
ősi kun hiedelemvilág közeledését jelentette az Arany Horda felé és
bár a pápai levelekben sűrűn szereplő kifejezés, lényegét nem tárják
fel a periratok. Az említett Jakab mester, akinek apja már IV. Bélának
is bizalmi embere volt, őt küldötte annak idején Kabilaj kán
karakorumi udvarába, ahova fráter Marcellus is elkísérte (629).
Nagyműveltségű és tekintélyű udvari ember volt, és szabadulását
csak Mathmer szepesi prépost-orvosnak köszönhette, aki annak
idején Kun Lászlóval, mint gyermekkel együtt nevelte őt V. István
udvarában.
Ugyancsak hosszadalmasan tárgyalta Ladomér vezetésével
kelemen fráter, a fogságban tartott Aba nembeli Atina Lőrincet,
akinek Erzsébet anyakirályné még 1290 tavaszán is nagyobb
birtokokat adott jutalmul hűéért. Különösen rovására írták, hogy ő is
kun leányt vett el feleségül és házasságát kun módon kötötte. A
bizottság felülvizsgáltatta adományleveleit, melyek alapján Sopron
és Vas megyékben egészen új birtokhoz jutott és amelyeket az új
király, III. András vezetésével megsemmisítettek. Ugyancsak
elkobozták tőle a 200 darab jóminőségű lovat is, amelyeket
Erzsébettől kárpótlásul kapott különféle követségek folyamán
felmerült veszteségeiért.
Erzsébet özvegy anyakirályné nem sokkal élte túl fiát: 1290
decemberében ő is meghalt és ekkor még nagyobb erővel indult
meg a "kuntalanítás", amely addig magyaros lovagiasságból és
kegyeletből, inkább csak anyagi természetű és politikai színezetű
vádakkal foglalkozott. Most Benedek püspök, királynéi kancellár
társul Ladomér és Kelemen mellé, hogy tovább folytassák a
vizsgálatokat. Hosszadalmasan húzzák az időt, míg a volt udvari
csillagászok, böszörmények és neogirek ügyeit tárgyalják. Nem



voltak tekintettel a Nyulak-szigetén élő kun származású apácákra
sem, sőt magát, ifjabb Erzsébetet is kihallgatják az esetleges kun
kapcsolataira vonatkozólag. 1293-ban Benedek és Kelemen
rendeletére a Boldogasszony templomba küldik fráter Egidias
kőfaragó szerzetest, a Szent Miklós klastromból, hogy a "szent
helyek profanizálása nélkül távolítsa el az ottani kun írásokat,
jelvényeket (630).
A már említett Aba nembeli Atina Lőrinc kedvelt kunjaiból
egybeverődött cucurbita- közösség, a hajdani Locsmánd-megye
területén, Lanzsér várában, szintén épített magának egy kolostort,
ahol szokás szerint férfiak és nők közösen éltek szerzetesi életet.
Lőrinc fiai, Jakab, Miklós, János, és Péter, atyjuk iránti kegyeletből
erősen támogatták ezt a kolostort, de az inkvizíció nyomására
kénytelenek voltak feloszlatni. Harminchárom férfi lakója kénytelen
volt újra keresztelkedni és a pozsonyi cisztercitáknál időnkint
jelentkezni, hogy ellenőrizzék őket vallási kötelességeik
betartásában. Könyvtárukat, szokás szerint, elégették (631 ). Lőrinc
négy fiának pedig esküt kellett tenniök, hogy többé szerzeteseket
semmiféle formában nem támogatják, sőt újabb összejöveteleik
esetén kötelességszerűen feljelentik őket.
Ugyancsak a nyugati határszéleken járt el a bizottság Kelemen
fráter és Benedek veszprémi püspök személyében a Vas-megyei
Nyögér falu cucurbita kolostorával szemben (832). Itteni
védnöküket nem jelzi a jegyzőkönyv, csak 24 "szerzetesről" számol
be mindkét nemből, akik nagy szegénységben éltek, de könyvtáruk
itt is gazdag volt (633).
A cucurbiták-bogumilek térhódítása a kolduló rendek megalakulása
előtt szinte az árvíz gyorsaságával terjedt. Erejük, népszerűségük
titka az evangéliumi szegénység megvalósítása volt, amely éles
ellentétben állott a középkori egyháziak gazdagságával,



fényűzésével és ezen az alapon az elszegényedett és kizsarolt
néprétegek szemében az új vallás egyszersmind szociális
forradalomszámba ment. Ez a nagyfokú előretörés erősen
megtorpant - mint láttuk - a mezítlábas, koldus szerzetesek
megjelenésével. Ezek is erősen bírálták az egyházi visszaéléseket,
főképpen a lelkiismeretlen vagyonszerzést és így a nép
rokonszenvét magukhoz ragadták, ami annál könnyebben sikerült
nekik, mert a vallási élet megtagadása nélkül, az egyház
közösségében maradva hódolhattak az új eszméknek anélkül, hogy
hittagadókká kellett volna lenniök.
Ezt a vonzóerőt azonban a két kolduló rend már alig egy századnyi
működés után lényegében elveszítette, mert a pápai felmentéssel,
mintegy privilégiumként, elfogadott királyi és főúri adományozások
őket is a gazdag monasztikus rendek mellé sorozták. Mit sem
használt az egyházjogi megkülönböztetés, hogy a "votum
paupertatis"-sal, a szegénység fogadalmával, nincs ellentétben, ha
a közösség, mint olyan a birtokos, míg a szerzetesek a maguk
egyéni személyében semmiféle ingó, vagy ingatlan javat nem
birtokolhatnak, mert az egyszerű nép, a nagy vagyonok élvezőit
látta a hajdanán kolduló rendek fiaiban, akik vagyonuk mellett azért
a régi jogszokást, a koldulást még mindig megtartották.
Ezzel szemben a cucurbita-bogumil szerzetesek valóban végig
megmaradtak az evangéliumi szegénység, az őskeresztény vagyoni
közösség eszménye mellett, úgy, hogy a nép bizalma ismét feléjük
fordult és az alapító, gazdag főuraknak sem került olyan nagy
áldozatába egy-egy kolostor szervezése, mint a keresztény
egyháznál, hiszen a szerzetesek maguk gondoskodtak
fenntartásukról kézimunkájukkal és a nép alamizsnáiból.
A "cucurbita"-dédekkel több ízben került szembe az inkvizíció. A
máramarosi sóbányák falvaiban találkozunk egy csoportukkal, ahol



kitört egy népforradalom a sokat szenvedett lakosság körében,
amely hol a magyar királyoknak, hol a kipcsáki tatároknak volt
kénytelen dolgozni és az egyház mégis követelte tőle a dézsmát.
1282-ben egy fegyveres hitvédelmi bizottság sorra vizsgálta Slatina,
Sugatagfalva, Kárpátfalva, Dezsőfalva és Hernerháza lakosait, mert
"valle fluvii Sugatag"-ban nagyon sok idegen eredetű, manicheista
gyanús család telepedett meg. A bizottságot meglepte a
szervezettség, amelyben éltek: Tamata kun, tisztes asszony a Gyula
nemzetségből" fogadta őket és elmondotta, hogy a Sugatag
völgyben nincsenek eretnekek, mert akik voltak, azokat a
muzulmánok elragadták rabszolgának. Két keresztény pap, a
dezsőfalvi Deske és a Bugatagi Simon házasok voltak, nagy
szegénységben éltek és mindkettő felesége a sóbányáknál
dolgozott. A papok latin tudása csak a misekönyv olvasására
szorítkozott és miután a tatárjáráskor a falvak kőtemplomai
elpusztultak, fenyőtörzsekből építettek templomot falvaikban.
Bár a ferences vándorszerzetesek már hozzákezdtek egy kolostor
építéséhez Szlatinán, gyakran jártak a moldvai részekre is, és így
lelki igényeiket a nép a "dedus"-hoz járva elégíthette ki. A bizottság
vezetője Máté domonkos szerzetes, maga elé citálta a "dedust", aki
annyira öreg volt, hogy hívei hordozható széken, vállaikon hozták a
dezsőfalvi templom elé. Hosszú fehér köntösbe öltözött és fehér
szakálla volt. A bizottság vallatására, hogy szokott-e keresztelni, azt
felelte, hogy ő nem keresztel, hanem a "lelket adja azoknak, akik
hozzá jönnek". Kiderült, hogy sem ő nincs megkeresztelve, sem
hívei. A bizottság elrendelte, hogy Deske pap azonnal keresztelje
meg híveivel együtt, de az aggastyán "minden testi és lelki erejével
ellenállt ennek az üdvös rendeletnek", mire Máté fráter a "világi kar"
hatalmának adta át. A "karhatalmat" Árdán beregi comes képviselte,
aki 12 embert azonnal elfogatott, hogy azokat Ilosvára kísérjék és
megbüntessék a törvény szigorával. Tamata azonban az



egybesereglett asszonyokkal megtámadta és tettleg is bántalmazta
Ardán somest és kiszabadította a megbilincselteket. A felkelés
hírére a bányákban dolgozó férfi és asszony lakosság is a "dedus"
segítségére sietett, ámbár ez híveivel együtt csak énekelt, megtiltva
a vérontást és mindenféle erőszak alkalmazását, sőt magához
hívatta Máté frátert és arra kérte, hogy bilincselje meg őt újra, hogy
"legyen Isten akarata szerint". A szerzetes vonakodott kérésének
eleget tenni és a nagy tumultusban az asszonyok a frátert is tettleg
bántalmazták.
Az eset nem csitult el. Szent András napján újból megjelent a
bizottság, de már nem Máté fráter, hanem a besztercei perjel,
Gottfrid képviselte az inkvizíciót és nagyobb csoport fegyveres
kísérte őket, ismét a beregi comessel Együtt. A "dedus" már annyira
beteg volt, hogy halálát várták. A bizottság elment fagerendából
épült sugatagi házához és nagy szegénységben találta az
aggastyánt, akit éneklő hívei vettek körül. Miután a nép vonakodott
távozni, a bizottság parancsára, rájuk gyújtották a házat, úgy, hogy
a "dedust" ágyával együtt a szabadba kellett vinniök. Az
"excommunicatio" - kiközösítés hírére csak kevesen maradtak a
haldokló mellett és elmenekültek a hegyekbe. Tamata asszony
házát, javait elkobozták és átadták a sugatagi Simon papnak, hogy
abban lakjon, azzal a paranccsal, hogy esztendőre mindenkit
megkereszteljen és aki vonakodna azt lelkiismerete szerint esküt
téve - feljelentse, a cucurbiták tartózkodási helyét felfedje, hogy
Isten irgalmasságából és a tiszta hit érdekének megvédésével
eleget tegyen a törvény szigorának.
Hogy a vidék lakossága állandó szegénységben és minden lelki
gondozás nélkül élt, azt mutatja egy 1352-ben a beregszászi
domonkos kolostorba küldött kérés, Gyulafi Dragos comes részéről.
A comes szerint "az ő birtokát képező Sugatag-völgyi falvakban,
Szlatinán, Dezsőfalván és Sugatagfalván, nem kevésbé a hozzá



tartozó moldvai falvakban" elhatalmasodott az istentelen
eretnekség és a kiküldött papokat nem fogadják szívesen, a Szlatina
faluban lakozó ferencesek a nagy szegénység miatt nem
maradhattak és az egész környék, ahol a "sógyárak" (fabricae salis)
máskor olyan Istennek tetsző és hasznos munkát folytattak, most a
"gentes olachales" fészkévé váltak, minden istentelenség és
latorságnak helyet engedve. Kéri, hogy a beregszászi Domonkos
rendiek vegyék át a lelki gondozást és, hogy a jámbor domináknak
itt is alkossanak kolostort, ahol a szüzek vagy özvegyek, Istennek
tetsző közösségben élhetnek, mint Németiben (634).
Ezek az adatok már írásos bizonyítékok az oláh népetnikum
térhódításáról, magyarföldi lassú beszivárgásáról, mert az ősi
magyar és kun lakosságot, amelyet a krimi tatárok mellett még az
inkvizíció is állandó rettegésben tartott vallása miatt, lassanként
kiirtották. Az új telepesek meglapulása és nagyfokú
alkalmazkodóképessége nem tűnt fel a hitvédelmi bizottságnak,
hiszen a "zsinovizek" hatására az erős szláv beütés mellett bizonyos
"latinitas" mezében jelentek meg és pópáik a görög szakadár
egyház ügyes politikai ágensei "buzgó kereszténységükkel"
ügyesen álcázták Róma-gyűlöletüket. A római egyház eme
szándéktalan, hozzá nem értő politikája tehát nagyban elősegítette,
hajdan színmagyar lakta országperemeken, egy bizonytalan
etnikumú népség csendes "honfoglalását".
Annak ellenére, hogy a máramarosi vidék sóbányái roppant
jövedelmet biztosítottak a mindenkori királyoknak, a vidék lakossága
állandó szegénységgel, majdnem nyomorral küszködik. A
sóbányász-falvak nyomorának híre még Rómába is eljutott - bár
későn - és egy 1499-ből keltezett rendelet utasítja a máramarosi
születésű Márk fráter, Domonkos-rendi szerzetest, hogy
Beregszász kolostorából szervezzen országos gyűjtést a
sóbányászok nyomorának enyhítésére (635).



A kunok lassú felszívódásával, beolvadásával a "cucurbita" vallás
említése is eltűnik, elszínteledik annyira, hogy már a 14. század
végén nem is találkozunk vele és az inkvizíció sem különbözteti meg
többé a szokásos bogumil, patarénus vagy katharus
eretnekségektől. A "cucurbita" dédek névtelenségbe vonultak, mert
így könnyebben tudtak lappangó híveikkel érintkezést tartani és
könnyebben elkerülték az inkvizítorok éles szemét. Utolsó ilyen
dédről aki Nagyszeben környékén húzódott meg, 1452-ből tudunk,
akit II. Samai bogumil pápa, a Konstantinápolyt ostromló török
előrenyomulásáról értesít (636).
XX.
BESENYŐINK POGÁNYSÁGA
A besenyők, az ősi úz nép egyik ága, Taksony vezér idejében
települt pár törzsével magyar földre és ősi pogányságához
keményen ragaszkodva, már Szent Istvánnak komoly gondokat
okozott térítő munkájában. Ismerjük az országszervező király
kegyetlen intézkedését, hogy egyik vezérüket, Tonuzóbát, nejével
együtt elevenen temettette el, mert nem akart megkeresztelkedni A
kényszerítés ellenhatásaként maga az egyszerű bessenyő nép még
Nagy Lajos korában is inkább az őshitéhez húzott, mint a színleg
felvett kereszténységhez, bár szórványos adatok vannak arra is,
hogy a misztikumot és sejtelmeset annyira kultiváló nép között a
"beginizmus" is tért hódított.
Településtörténeti adatok mutatják, hogy királyaink apró
csoportokban az egész ország területén szétszórták őket és főként
az egyre-másra alakuló monostorok és apátságok jobbágysorban
élő népeit alkották. Királyi alapítólevelek, határjárások egész sora
tartja számon ezeket a bessenyő csoportokat. A zasty bencés
apátság alapító levelében, 1067-ben, a határjárás jelzőpontjai



mutatják, hogy a kolostornak adott falvak környéke már előbb a
bessenyők egy nagyobb szállása volt. A határjelölés szerint a
környéken magányos és tömeges bessenyő sírok voltak: "tumulus"
Baranka, tumulus Bojtyn ,,acervus Bessy et Basi ... sepulturae
Bissenorum" (637). A bakonybéli bencés apátság 1086-os
tatárjárásánál is ez a helyzet: "Sepulcrum, Velen, sepulcrum Tati,
sepulcrum Qukar", mely bessenyő sírok elég nagy területen vannak
szétszórva és egyben azt is jelzi az okirat, hogy a legtöbb sír "statua
lepidea" - kőszobrokkal van díszítve, sőt a Dinna sír kőoszlopokkal
volt bekerítve (638). A Somogy-megyei Zelicség egész kis
"bessenyő királyságot" alkotott a maga 10 falujával és már Szent
László kora óta a pannonhalmi Szent Márton apátságnak tartozott
háromszáz telke után 300 kövér sertést és 60 kecskebőrt leadni
(639). A 13. század elején, 1208-ban, Calanda veszprémi püspök
folytat nagy vitákat a pannonhalmiakkat, hogy a bakonyi bessenyők,
kinek a joghatósága alá tartoznak. Ez a vita még, 10 év múlva is
folyik, úgy, hogy mire a pápa elé kerül az ügy, a bessenyők főrésze,
mint "erdei emberek" szerepelnek, akik megtagadják mindkét rész
felé a dézsmaleadás kötelezettségét és maguk építenek inkább
kápolnákat, templomokat - főképpen Szent László tiszteletére -,
hogy kivon Ják magukat a lelkiekkel nem annyira, mint az
anyagiakkal törődő egyháziak versengéseinek hátrányai alól. A pápai
levél - amely a szekszárdi és székudvari cisztercita apát, valamint a
kalocsai érsek személyét jelöli meg, mint döntőbírákat - több ízben
megemlékszik a bessenyőkről, mint "subulcus" makkoltató
kondásokról és felsorolja Fizgo, Kőrishegy és Thapey falvakat, mint
vitás birtokokat, ahol az említett bessenyők laknak (640).
Ugyancsak vita tárgya a somogyi részekhez tartozó Dráva és Mura
sarok, Varasd megye területe, ahol 1232-ben, a bessenyők "bánja",
Ogaz, száll perbe Bertalan veszprémi püspökkel egy Vezmech nevű
faluért, amelyről a püspök azt állította, hogy Gizella királyné adta a
veszprémi székesegyháznak, mire Oguz bán nemzetségéből



származó népekkel bizonyítja igazát és hozzátársulnak ,,a királynak
Zalán innen és túl lakó összes szolgái " (641).
A bessenyők somogyi jellegüket magukkal vitték a Szepességbe,
ahol hasonló névvel alkotnak települést és a királyi agarászok
csoportját képezik. Itteni ellenfeleik az újonnan érkező szászok, akik
földeket akarnak elvenni tőlük és IV. Béla döntése kényszeríti is őket,
hogy helyet engedjenek a jövevényeknek. Agarász jellegük
domborodik ki az ugyancsak Somogy-megyei hunfalván, de még
inkább a híres szent Gál faluban Veszprém megyében, ahol azonban
már királyi szolgálatban álltak és nemességet is kaptak (642).
Országos szétszórtságuk emlékei még ma is élnek Pakson,
Csanakon, Radványban és Harasztín csak úgy, mint a
Zemplénmegyei Lucz és Tochol (?) falvakban, Zalabessenyő,
Bessenyőfalu (Liptó megye) Alsóbessenyő (Fehér megye)
Szirmabessenyő Borsodban, Bese Barcs megyében, Sepsibessenyő
Sepsi megyében. Ezekhez tartozik még Pecsenyéd és hasonló
hangzású változatai.
Az ősfoglalkozásokhoz kötött bessenyő nép munkájával együtt járt a
sok ősi népszokás, amelyet ázsiai örökségként hoztak magukkal és
századokon keresztül meg is őriztek. Az említett makkoltató és
agarász (pecér) foglalkozás mellett a halászat és hódászai is jórészt
az ő szerepük 'volt, így a túróczi "retiferi", királyi halászok és
részben, a dunaparti, garamvölgyi, "pete"-fogásból élő népek
sorában sok a bessenyő. Nevükkel kétségtelenül összefügg a pecér,
mint agarász és petéző, mint halász foglalkozás (643).
A sámánperek során sok esetben találkozunk bessenyőkkel és ott,
ahol származásuk nincs megemlítve, sok esetben nagy
valószínűség szerint róluk van szó (644). Török eredetű nép lévén,
felfrissítették az ősvallás közép-ázsiai elemeit a magyar pogányság
még lappangó erőiben és talán éppen ezért kitartó szívóssággal



üldözi őket az inkvizíció. Néha bizonyos megvetéssel "besnikok"
nak nevezik őket, ami egyértelmű volt a mai sintér - kutyapecér
fogalmával (645). és sűrűn szerepel, a vádak folyamán - mint
bessenyő erkölcs -a házassági elhálás egy faja, amely azonban
minden jel szerint a középkorban nyugati hatásra oly sokszor
alkalmazott gúnynév idegen fajú népekkel szemben (646).
A bessenyők legerősebb telepei a délvidéken, a mai Bosznia és
Hercegovina területén voltak, ahol a magyarságnak később a 14.
század óta mindig hűséges testvérnépeként éltek. A ferencesek
voltak a bessenyők kedvenc szerzetesei, akik a nagy szlavóniai és
horvát erdőségek makkoltatóit még a török hódoltság alatt is
gondozták. A Bosnyák Erzsébet támogatásával Gerében, Ur
Bosznán, Ozorán, a mácsói bánságban, Rázsán alapított kolostoraik
voltak egy sajátságos, majdnem patriarkálisnak nevezhető szellem
központjai, ahol a hajdanán oly keményen pogány, később pedig
annyira hűséges keresztény bessenyő ivadékok az egyház
mezítlábosaival összekapcsolódtak. Ezek a részek nem is lettek
bogumilek, sem pravoszlávok, ortodoxok, hanem a Balkán északi és
ma horvátok alkotta kereszténységnek védői maradtak.
629. Kassai kódex: "Exodus FF. um."
630. Kassai kódex: Anno 1293.
631. U. o.: Anno 1296.
632. Talán nem tévedünk, ha a Kassai kódex eme adatát a Vas
megyei Nyögér faluról, egyúttal a helység néveredetének a "neugir"
- az egyházi nyelven a pogány kunok és tatárok megnevezése - szót
tartjuk.
633. Kassai kódek: Anno 1293.
634. U. o.: Miscelanea.
635. Domonkos-rendi Központi Levéltár, Róma J/v. 1499



636. Nagyszeben tanácsához intézett levélben, amelyet egyúttal a
helybeli "déd"-hex is címez, jelzi, hogy a törökök milyen kegyetlenül
foglalták el Konstantinápolyt és mennyi templomot pusztítottak el. V,
ö.: Müller F.: Deutsche Sprachdenkmaeler aus Siebenbürgen.
Hermannstadt, 1869.
637. Mon. Hung. Hist. Diplomatica I. 24-26.
638. HERMANN O.: "A pásztorkodás". Milleneumi ~. K. II. 443.
639. FEJÉR: I. m. IV: III. 425 és 452.
640. MIGNE: 96. K. 1425 col.
641. CSÁNKY D.: "Az Árpádok kora". I. 24.
642. BÉKEFI: I. m.: I. 82.
643. Kevés nevet torzítottak el annyira a történelem folyamán, mint
a bessenyő népét. Valójában a "Massagétákat" ma már a bessenyők
ősi népének elődjéül tekintik, akiket Herodotos a K. e. 5. században
említ. Thomaschek és Marquart, a "messa-gétákat" az utóbbi
névrész nélkül tárgyalják és az "m" és "b" alterációja folytán
"bessa"-nak értelmezik, "halevő" etimológiával, amely szót a pártus
nyelv "basyo" - hal névből vezetnek le. A szanszkrit is átvette
"upasunya" formában a jelzett szerzők szerint a szokásos "u"
praefiksszel, amely szintén halevőt jelent. Mindenesetre érdekes,
hogy az ősi ó-török "bese" halászsast jelent és a mai magyar nyelv
is így ismeri, mint halászsólymot. Strabo, a legősibb négy ázsiai
nomád törzs között említi őket: "Pacianoi" néven. Mint már jeleztük,
a magyar "pete" - hal és "pecézni" - halászni, népi szavunk is ehhez
az ősi tőhöz vezet, épp ügy, mint a torzított formájú "pecér"
agarász is, Magyar torzított formája még a Pecsenyéd stb. nevekből,
is kitetszik. Biborbanszületett K. torzította el talán legjobban:
pacinacitáknak nevezve őket.
644. Ahol halászok hódászok szerepelnek, minden bizonnyal
bessenyőkről van szó. Halászati ősfoglalkozásukra mutat pl. a



garamvölgyi, szentbenedeki monostor adománylevele II. Istvántól,
aki az udvarhelyi bessenyők halászfaluját adományozza a
bencéseknek, hogy a Nyitra, Taruras és Sitana vizein halásszanak.
Hermann O.: I. m.: II. 444.
645. V. ö.: 643, jegyzet.
646. V. ö.: "A sámán egyénisége" c. fejezetünkben a "mágus" szó
megbélyegző jellegét, vagy a "cucurbita" és "kun" kifejezéseket.
XXI.
A "BEGINÁK" PEREI
A "begina" név, magyar ajakon ismeretlen fogalom. Annái többet
használta a 12. század óta az egyházi nyelv, átvéve a vallon
szegénységi eszme rajongóitól a "bége"-színű, festetlen gyapjúból,
kézzel szőtt szerzetesi öltöny szürkeségét kifejező nevét. Ez a ruha,
a kor szegényeinek nyersgyapjú tunikája egyben szimbóluma is volt
a 12. század óta elindult szerzetesi és laikus szegénységi
mozgalomnak, jelezve a gazdagság megvetését, a dús selyem és
bársony ruhák elhagyásával. Ilyen színű volt a 12. század
világmegvető szerzeteseinek, a Citeaux és Prémontré első, vezeklő
nemzedékének és később, a 13. században Assisi szentje fiainak a
ruházata is, de követték őket "a szegény-színnek" a viselésében a
bogumilek, katharok Lyon-szegényei, az albigensek.
Olaszországban a ,,lombardosok" és umiliaták eretnekségei is, akik
mind az evangéliumi szegénység eszméjének útján indultak el.
Az öltözet szimbólikája, az egyfajta szín, a durva gyapjúlazsnak a
kor szegényeinek kényszerű öltözete ezeknek az "önkéntes
szegényeknek" a testén, elkötelezettséget jelentett a tobzódó és
pompás ruhákban díszelgő egyházfejedelmek hovatovább nagyon is
világias szelleme ellen, hirdetve egyszerű jelenlétével a krisztusi



lemondás, keresztény vezeklés szellemét.
A felsorolt eretnekségek között a "beginák" mozgalma volt a
legelterjedtebb térben, legszívósabb időben és már azért is komoly
társadalmi jelenség számba ment, mert követői asszonyok, leányok,
akik mindig hangosabbak eszméik hirdetésében és fanatikusabbak
céljaik elérésében.
A "begina" mozgalom szociális gyökereit szükségtelen
ismertetnünk, mert alapjában megegyezik a "takács" eretnekség
ilyen természetű elindító okaival. Ugyanazon vidékeken is ered, ahol
a flamand és vallon fonó-szövőipar kitermelte a középkor ipari
proletárságát a gyökértelen, mának élő munkásrétegét, amely az
ügyeskedő városi polgárság élelmeseinek embertelen kapzsisága
folytán sanyarúbb és főként bizonytalanabb sorsban élt, mint az
ókori rabszolgák. Azt mondhatnánk, hogy a "takácsok" és "beginák"
eretneksége egy és ugyanaz a mozgalom, annyira egy időben,
ugyanott és ugyanolyan körülmények között születtek meg, de a
"beginák" fellépése éppen azért, mert nőmozgalom volt, sokkal
több veszélyt jelentett az egyháznak, hiszen az asszonyi lélek
sokkal hajlamosabb a misztikumra és annak torz formáira egyaránt.
Bár a két mozgalom célja és eszközei - legalább is nagy vonalakban
- azonosak, más és más hatóerő indította el őket a nyugati
eretnekségek vonalán. A vallástörténészek szerint a beginákat
Flandriában, Franciaországban, sőt Olaszországban is a keresztes
háborúk folytán előállt férfihiány terelte a kényszerű "virginitas" vagy
"continentia" -- megtartóztatás eszméje felé.
Nem célom ennek az állításnak az igazát bolygatni, de
Magyarország "beginái"-ról a jelzett kényszerhelyzetet
szüzességre és megtartóztatásra -- nem könyvelhetjük el a
keresztes hadjáratok elnéptelenítő eredményeként (647).



Sokkal több jel mutat azonban a polgáriasodó városok iparos
rétegeit céhekbe tömörítő szigorú rendszabályokra, amelyek
házassági tilalmat állítottak a "legények" elé, amíg a "mester" címet
el nem érték és ezzel reménytelen helyzet elé állították a polgári
réteg leányait. S miután már találkoztunk a magyarországi városok
céheinek idegen elemeivel, állíthatjuk, hogy "áldozataik" a
beginasorba kényszerült polgárleányok zöme sem magyar, hanem
idegen elem. Mint látni fogjuk, a magyarországi beginák valóban a
középkor ipari városaiban tömörülnek közösségbe, vagy élnek saját
házaikban mint vezeklők.
A szegénységben és ezzel a prostitúció veszélyében élő bizonytalan
sorsú,, magukra hagyott asszonyok, leányok elfordulása a
természetes életmódtól, lemondásukkal és szigorú magatartással,
példájukkal némán és hatékonyan bírálták az egyháziak
visszaéléseit, kényelmetlen helyzetbe hozva a papságot.
Életformájuknak a felburjánzó eretnekségek egész sora adott
misztikus tartalmat és sokszor elfordulásra kényszerítette őket a
hivatalos egyházi hierarchiától, mert az talán nem valósította meg a
szegénység és a tisztaság fogalmát. E tekintetben főképp a
bogumilek voltak nagy hatással a misztikum felé hajló
nőmozgalomra.
A hivatalos egyház ezzel az újfajta szellemi mozgalommal és
életformával szemben mindig a gyanakvó megfigyelés tartózkodó
álláspontján maradt és nem hozott olyan határozott kiirtó parancsot,
mint a jelzett takács és bogumil eretnekségekkel szemben. Ez a
tartózkodó magatartás azzal magyarázható, hogy a begina
mozgalomban sokszor magas származású főnemesi családok
leányai és özvegyei is részt vettek, soraikba álltak. Az egyház
szándéka az volt, hogy a már meglévő begina közösségeket
egyházjogi keretekbe kényszerítsék és szerzetesi hármas
fogadalom erejével, szabályszerű kolostorokká alakítsa. Abban az



esetben aztán, ha a beginák akaratán és ellenállásán megtört az
egyházi felettesek szándéka, a legnagyobb szigorral jártak el velük
szemben.
Magyarnyelvű első említésük, a Margit-legendában fordul elő Marcel
fráter szövegezésével: "penitenciatartó asszonyállat". Az
"asszonyállat" kifejezés nem megbélyegző értelmű, hiszen ebben a
korban még az Ave Mária megfelelő sorait is így fordították és
használták: "es aldut vagi az azzonállatok kovzt" - és csak jóval
később változott át a közhasználatban a "némber" (nem ember
asszony) formára. Hogy nem volt megbélyegző, mutatja a jelzett
hely a Marcell-féle Legendában, egy begináról szólva: "Vala némely
penitenciatartó asszonyállat Esztergomot és ez vala tisztelendő
asszony az ő tisztelendő voltáért. . ." (648).
Hogy a beginák életformájáról, a világban éléséről valóságnak
megfelelő képet kapjunk, érdemes a jelzett legenda nyomán a már
említett "tisztelendő asszonyállat" vallomásába tekintenünk.
1276 szeptember 4-én Árpádházi Margit szenttéavatását
szorgalmazó bizottság előtt, a Nyulak-szigetén, megjelent többek
között az esztergomi flamand szövőmunkás Cefe leánya, hogy
vallomást tegyen a rajta esett gyógyulás felől. A jegyzőkönyvek a
tanú személyi adatait nagyon röviden jelzik: "Soror Misa begina, filia
quondam Cefe de Strigonio" (649). A Marcel- féle Legenda már
részletesebben bemutatja az utókornak: "...ő vala aranyfonó, kinek
neve vili Méza" (650). Marcel közléséből tehát a beginák középkori
foglalkozásai közül a legelterjedtebb és az esztergomi szövőipar
tevékenységébe beleillő foglalkozásokhoz is eljutunk. Méta
bizonyára már özvegyasszony, vagy nagyon is élemedett hajadon,
hiszen negyven évesnek vallja magát és így a középkor aránylag
rövid tartalmú emberéletben már az öregség felé hajlott. Mikor a
biztosok megkérdezték kora felől, egyszeriben azt is válaszolta,



hogy már negyven éve beginaságban él. Jól tudjuk, hogy a
középkorban néha már egész kicsi gyermekeket kolostorba küldtek
- ez az eset Árpádházi Szent Margitnál is, közel negyvened magával
Méza begina azonban nem élt kolostorban, hanem a szülői házban
még apja halála után is, aranyfonó mesterséggel, begina módra
tartva fenn magát. Ez lényeges különbség az általánosan elterjedt,
középkori penitenciatévő beginák élete és a szerzetesi közösséget
önként vállaló apácák között. Méza, mint annyi sok társa, a
beginizmust már családjában örökölte és mint hagyományos
életformát egyszerűen csak követte. Számára tehát a beginaság
nem egy felnőtt korban vállalt és megvalósítandó aszketikus
program, hanem egy valóságos életforma, amibe beleszületett és
belenőtt.
Bár ez az életforma egyesek előtt természetesként tűnhetett fel,
pillanatra sem szabad azt gondolnunk, hogy minden család magától
értetődően követte. Rövidebben megfogalmazva: a beginizmus bár
nagyon elterjedt volt, de nem lett soha általánossá. Mutatja ezt
Marcel szava, amikor "az ő tisztelendő voltáért" kifejezést
alkalmazza, tehát megkülönbözteti az átlag asszonyoktól.
---- 4. rész ---



Fehér M. Jenő: Középkori magyar inkvizíció 4. rész
Fehér M. Jenő: Középkori magyar inkvizíció 4. rész
A pápai biztosok kérdezősködésére, hogy gazdag-e vagy szegény,
szinte méltatlankodva adja a választ: "Ilyen szabályzat mellett, hogy
lehetnék gazdag". A válasz, bár határozott, mégis kétségben hagy
bennünket, hogy a szabályt mire értette és minek fogták fel a
bizottság tagjai. A begináknak, ha a saját házaikban, magányosan
éltek, nem valószínű, hogy a szerzetesi "regulák" formája,
szabályzata adott életkeretet, hiszen az egyénenkint változhatott és
tudunk sok gazdag begináról is, aki a közösségi kereten kívül élt és
így inkább azt a meggyőződést ébreszti, hogy a "regula" - "szabály"
nem a beginaság vallási formájának keretét jelenti, hanem
munkavállalási előírást, szerződési formát, amelyben az aranyfonók
tisztes matrónái dolgoztak, de amely nem hozott soha annyi
jövedelmet, hogy abból meggazdagodhattak volna. Ezt a feltevést
erősíti bennünk az a körülmény, hogy ha a pápai biztosok ismerték a
beginák szegénységre törekvő eszméit és nem kérdezték volna tőle
anyagi helyzetét, ha a beginák szegénysége magától értetődő,
általános jelenség számba ment volna. Így tehát a méltatlankodás a
munkaadó, kizsákmányoló esztergomi flamand kereskedőknek és
szövő iparosoknak szólt, akiknek a ,,regulája" nem engedi meg,
hogy tisztes és szorgos munkájukból még negyven év múltán is
"meggazdagodjanak" az aranyszövő asszonyok.
A vallomás határozottsága a szegénység kérdésében Méza részéről
bizonyára hosszabb, elkeseredett vélekedések gyümölcse volt, a
középkori kapitalista gazdagság és a hajszolt dolgozó rétegek
ellentéteiről - ismerjük ezeket az ellentéteket a "takács



eretnekségekből" - és feltételezzük, hogy ez a meggyőződés a
beginák sorában, főképp az idegen származású polgárság iparos
negyedeiben, általános volt. A beginák ismerhették az általános
egyházi felfogást is e téren és tudták, hogy a hivatalos egyház a
munkaadók oldalán és azok védelmében áll - így volt az esztergomi
takácsok esetében - és így véleményét Méza nem mondhatta meg,
nem hangoztathatta nyíltan éppen a pápai biztosok előtt. Ez már
nyílt lázadás és "eretnekség" lett volna és egyben veszedelmes. Ez
azonban már azért sem következhetett be, mert a beginizmus nyílt
formában soha sem üzent háborút az egyháznak és lényegesebb
dolgokban mindig megmaradt a megszokott keretek között. Erre
mutat Méza megjelenése a Nyulak szigetén, ahol tanúvallomást tett
hároméves súlyos betegségéből, Árpádházi Margit közbenjárására
történt, meggyógyulásáról és ez a hite, az egyház tanításával
azonosított tétel a szentek közbenjárásáról, mutatja vallásos
érzületét, bár még mindig felötlik a kérdés, hogy Méza nem
"beginát" látott-e a szintén szegénységet vállalt királyleányban és
így sorstársának tekintette őt?
Az esztergomi Méza esetéről elmondottak éles képet festenek a
magányosan, a világi élet zajában, saját két kezük munkája után élő
beginák életéről.
A saját jószántukból közösségi életre vállalkozó, de egyházi
jóváhagyást nélkülöző beginák sorsáról és életmódjáról Teutón
János, az inkvizíció megindítója hagyott hátra becses adatokat egy
németországi "kolostorról". Elmondja, mintegy magának, hogyan kell
a szétszórt jámbor asszonyokat, vagy ahogy ő nevezi "quasdam
mulierculas" - "bizonyos nőszemélyecskék" egybegyűjteni és
soraikból kolostort alakítani. "Mikor a testvérek első ízben az
országba jöttek, kápolnácskák tövében találtak bizonyos
nőszemélyecskéket, akik együtt lakoztak. Régente ugyanis, ezek a
személyek akármilyen szerzetes rendnek a ruháját felölthették,



akikhez közel éltek és ha azok akarták, rendjük védelmébe
fogadhatták őket és így ők maguk is apáca sorba kerültek. Azok,
akik ezt az életet elfogadták, szerzetesi szabályokkal éltek,
befogadtak főképpen gazdag özvegyasszonyokat, akik vagyonukkal
együtt léptek közéjük ..." Ezután sorra veszi az étkezést,
ruházkodást és belső fegyelmet, majd a kánon Jogi nehézségekről
ad számot, amelyek az ilyen kolostoralapítás nyomában keletkezni
szoktak: "Miután a beginák sora jól kezdett menni, meggazdagodtak
és vagyonuk számottevő lett, többen megirigyelték őket. Ezek az
irigyek elmentek a legközelebbi püspökhöz és elmondták neki, hogy
az "úrnők" gondja, sorsa és vagyona őt illeti, miután azok semmiféle
szerzetesrendhez nem tartoznak. A püspök hallgatott a
sugalmazásokra és négy tisztességes kanonokot küldött az említett
úrnőkhöz, hogy kanonokjainak mindenben engedelmeskedjenek,
miután ő a földiekben és a lelkiekben egyaránt bírájuk. A beginák így
válaszoltak a kanonoknak: "Tudjuk uraink, hogy nektek és
püspököknek engedelmeskedni tartozunk, de hogy mennyire és
miben, azt nem tudjuk. Éppen azért kérve kérünk benneteket, hogy
függesszétek fel rajtunk gyakorolt hatalmatokat, amíg ki nem
kutatjuk, hogy miben tartozunk nektek engedelmeskedni. . ." (651).
Ez már "eretnekgyanús" lépés volt a beginák részéről. Ilyenformán
és ilyen körülmények között alakult ki az ellenük vezetett inkvizíció.
A kezdetben "némi nemű nőszemélyecskék" általános kifejezése
már magában is megbélyegzés, és még inkább a "begina" név és a
közvélemény a sok, magányos asszonyt és leányt
magárahagyottságukban sokszor szabad prédának tekintette.
Eddig a családi vagy kolostori közösségben élő leányok, özvegyek,
beginák, életét két változatában ismerjük, hiányzik egy, a
munkaközösségbe tömörülő beginák életéről szóló ismeretszerzés.
Erre a változatra kimerítő adatokat szolgáltat az Ispotályos lovagok
Veres- és Fehéregyház környéki szövőtelepeinek az egyik



jegyzőkönyve, amely az ott dolgozó beginák számát 600-ra becsüli.
Ma nehéz elképzelni, a magyar középkorban, ilyen tekintélyes
számú szerzetesi együttest, amely a legnagyobb monostorok
számával is vetekszik, hiszen a legnépesebb, gazdag Nyulak-szigeti
kolostorban 1340-es években, 125 volt az apácák száma, akik a
nagy pestisjárványkor majdnem egészében kihaltak és csak Mátyás
király idejében érték el újra a százas számot. Azonban, ha a flamand
szövőipart figyelembe véve, az ottani mintát Magyarországon a
megszervezett takácsok iparával, főképp Esztergom vidékén
egybevetjük, akkor el kell fogadnunk, hogy a környező falvak
gyapjúfeldolgozó munkás családjai, könnyen kiadják ezt a magas
számot. Az Ispotályosok szövőtelepei talán 8-10 falu "begináit"
gyűjtötték össze, akik rokkájukkal, motolláikkal dolgozhattak kisebb
csoportokban és a lovagok gazdasági intézői ellátták őket
nyersanyaggal és átvették tőlük a félkész árut.
Ekkora szervezetet valóban csak erélyes irányítással lehetett állandó
termelési ütemben tartani. Bizonyára voltak "reguláik" - szabályaik a
beginák számára, melyek a munkaidőre, munkamenetre és a
munkabérekre egyformán vonatkozhattak. Erre mutat Méza esete
Esztergomból.
A keresztes lovagok fegyveres "védelem" alatt tartották a
veresegyházi beginákat és ez a védelem valószínűleg arra is
szorítkozott, hogy munkahelyeiket önszántukból nem hagyhatták el.
Erre mutat Sup comes, Nemel királyi tiszt és fráter Miklós, Rajag fia
Ladomér és Boksa bessenyő sámánok elleni eljárása, jobban
mondva újra letárgyalt ügye, amelyben négy veresegyházi Hegina,
Ledina, Mirtha, Ágnes és Katalin szerepelnek részben mint tanúk,
részben mint szenvedő felek, mert nagyobb bizalmuk volt a
Megyerben élő "csodatevő" sámánokhoz, mint a saját gazdáik, az
Ispotályos lovagok orvosaihoz, akiknek bár a Gellért-hegy alatt ott
állt a kórházuk, de Ledina daganatát mégis a sámánok távolítják el.



A négy beginát - vallomásuk szerint - az Ispotályosok
megbüntették, mert pogányokhoz fordultak betegségük kezelésére
(652).
A védtelen és magányos dolgozó nők vallási egyesületeiben
okvetlenül felmerülhettek a munkabérek terén őket gyakran érintő
visszaélések és a felmerült bírálatok és kommentárok
elhallgattatására az inkvizíció, mint a középkori szociális nyomor
elégedetlenségének elfojtója, elsőrangú fegyvernek bizonyult. A
vallási színezet volt az, amivel a tömegeket legjobban meg tudták
félemlíteni. Az Ispotályosok érdekeinek tehát egyszerű és hatékony
eszköze a hitvédelmi bizottság.
A kézi munkából élő asszonyok, leányok rossz erkölcsi hírét, talán
némi valóság alappal, aztán az egész középkor magáévá tette és
kiszínezte, és a szerencsétlen beginák, épp úgy, mint a takácsok,
állandó gyanúnak voltak kitéve. Kortörténelmi adatok szerint maga a
fonás, egyértelmű volt a katharus, bogumil eretnekség
szimbólumával - olyanféleképp, mint Indiában a halhatatlan emlékű
Ghandi ösztönzésére megindult háziszövés, fonás, hogy hazáját
Angliától függetlenítse - úgy, hogy érthető, hogy pl. az 1268-ban,
Uros István szerb király udvarába érkező Beccos, Paleológus Mihály
görög császár követének felháborodása az ottani viszonyok felett,
hogy a szerb trónörökösnőt - V. István magyar király leányát -, fonás
közben találta. A görög küldöttség hatalmas podgyásszal érkezett,
amely a görög hercegnő, - Uros kisebbik fia Milotin jegyese
hozománya volt. Az öreg Uros csodálkozását fejezte ki a sok
podgyász felett, mire a görög követ megjegyezte, hogy ez csak egy
része, a java ezután jön a hozománynak. Uros, aki a bogumilek
szegény Bégét többre értékelte, így válaszolt: "Nekünk ilyen
elpuhító dolgokra nincs szükségünk, lám menyem egyszerű
háziruhájában ül rokkája mellett, ily egyszerűen és háziasan tölti
nálunk idejét.. ." (653).



II. András követe, Miskolc nembeli Ponity pedig azon volt
megrökönyödve, amikor a megözvegyült Árpádházi szent
Erzsébetet Wartburgban felkereste, hogy a magyar király leánya
rokka mellett ül és fon (654).
A beginák háromféle életmódja, a magányos vezeklés, a
közösségbe tömörült és a munkaközösség jegyében élő asszonyok,
leányok életéről, az elmondottak után, már némi képet alkothatunk.
Maguk a pápák - túlzottan - nagy veszélyt láttak a beginákban és
ezt a veszélyt a felügyelet nélkül élő, közösségekbe tömörült
asszonyok eretnek hajlamaiban, valamint a prostitúció
lehetőségeiben, jelölték meg. Már a Domonkos-rend
megalakulásakor, az egyik legkorábbi pápai bulla az Inkvizítorok
rendjéhez, megemlíti és kötelességükké teszi a szerzeteseknek,
hogy "gyűjtsék össze zárt kolostorokba ezeket a magányosan vagy
felügyelet nélkül együtt lakó renitenseket, nehogy a szükségtől
hajtva az egyiptomi gyönyörök karjaiba vessék magukat (prostitúció)
és így önmaguk és mások lelki romlásai lehessenek" (655).
III. Honor pápa 1217 január 28-án kelt eme bullája mutatja az európai
általános felfogást a beginákról, de még az "eretnek veszélyt" nem
domborítja ki annyira, mint IX. Bonifác bullája 1303-ból, amely
szerint "a beginák ruhája és rítusa alatt, száz évvel ezelőttől, a mai
napig, mindig eretnekségek és eretnekek rejtőztek". 1311-ben a
viennei zsinat már kereken kitagadja őket az egyházból és a
fenyítékek egész sorával üldözi őket.
A magyarországi beginák zöme, amint láttuk, főképpen a városi
polgárok és az ipari központok munkásasszonyaiból került ki és így
alig-alig mondható magyar mozgalomnak. Az idegen elemek
"vicusairól", városnegyedeiről a takácsok mozgalmánál már
megemlékeztünk és lényegében ezt kell mondanunk a begina
inkvizícióról is.



Magányosan, családi körben, egy-egy kolostor közelében élő
begináink majdnem mind idegen eredetűek. Esztergom beginái
közül Árpádházi Margit szentté avatását szorgalmazó pápai
bizottság jegyzőkönyveiből már ismerjük Méza begina nevét, akinek
a vallomását figyelembe véve - negyven évig volt már begina és a
vallomás 1276-ban hangzott el - azt kell mondanunk, hogy
Esztergomban már 1236 előtt létezett egy begina csoport, amely
még nem volt megszervezve, de-már ezekben az években a
Domonkosok arra törekedtek, hogy a pápai felszólításnak eleget
téve, kolostorba kényszerítsék őket. Megerősíti ezt a feltevést, hogy
1231-ben, Miskolc nembéli Bors özvegye, Anna, III. Béla királytól
kapott ősi családi serlegüket és egy fekete lovat adományozott a
"Domonkos-rendiek udvarhelyén" levő Szent Katalin kolostornak.
Miután az esztergomi Domonkos-rendi kolostor, amely 1221-ben
már fennállt, a városon kívüli, Szent Tamás völgyben, ahol a
vásárokat szokták tartani és eredeti neve Szent Márton kolostor
volt, feltételezzük, hogy a szerzetesek a saját birtokukat képező
"udvarhelyen" kényszerítenék kolostori közösségbe a magányosan,
vagy kevés számmal együttélő beginákat (656). Ez a tömörítés nem
ment nagyon könnyen és főképp, nem volt egészen eredményes.
Már 1230-bon az esztergomi inkvizítor a "vicus latinorum" piacán
szégyenfához köttetett nyolc "muliercula" - nőszemélyt, akik "nem
engedelmeskedtek egyházi feletteseiknek" (657). Nevük nincs
megemlítve, de miután a város idegen - flamand - negyedében
szégyenítették meg őket, azt mutatja, hogy idegen származásúak
voltak, és hogy polgártársnőik elrettentésére alkalmazták velük
szemben ezt a kemény fenyítéket. A már említett, 1276 évi pápai
bizottság előtt megjelenő beginák nevei is idegen származásra
utalnak: Méza, Osonna, Aglent, Erzsébet, Margit, Cina és Echeta
mindnyájan az esztergomi szövőmunkások sorából származnak,
tehát vallonok. Erzsébet, a régensburgi Everard özvegye és egy
másik Őlse nevű begina neve mellé egyenesen meg is említi, hogy



"vala német". Everard özvegyének anyja és nővére Herloch, szintén
beginák és németek. A jegyzőkönyv hatvankettedik vallomásában
előforduló Joran, Melt és Athleita beginák sem voltak magyarok,
sem az 1300-as évek elején a budai Szent Miklós klastromban
lakozó pápai legátus, Gentilis előtt pereskedő Albrath, Merz, Alahal,
Christiana és társai sem, de ők már kényszer hatására együtt élnek
egy zugkolostorban (658).
Brassó tanácsharcairól már megemlékeztünk és vele kapcsolatban
az itt gyökeret vert eretnekség természetes következményeként a
beginák is nagyon megerősödnek. Kolostorba kényszerítésük közel
két századon át tartott, amit a nagy pestisjárvány megszakított
ugyan. de még a török betöréseket követő időkben, 1435-8 között
is sok gondja volt itt a Domonkos-rendieknek, akik a beginákat már
előzőleg a Szent Jánosról elnevezett kolostorban tömörítettek.
Ekkor már olyan sokan voltak -a férfi lakosság többszörös
elhurcolása miatt - hogy kénytelenek voltak magánházakat is
bérelni, hogy együtt lakhassanak.
A 13. század folyamán külön "begina inkvizítora" volt Brassó és
környékének, aki a "vicarius Transsilvaniae"-nek tartozott
beszámolni, hogy a szabadon élő jámbor nőszemélyek nem
veszélyeztetik-e az erkölcsöket, és ellenőriznie kellett, hogy nem,
hajlanak-e az eretnekségek felé. Ez a rendelet 1256-ból származik
és eljárásaikból tudjuk, hogy a kerti cisztercita apátságtól függő
Szent Katalin kolostorban szintén beginák éltek bizonyos szerzetesi
szabályokkal. 1263-ban zajlott le ellenük a legnagyobb per, amikor
azzal vádolták őket, hogy a brassói céhek legényeivel kapcsolatokat
tartanak fenn. A rövid "regesta" szerint Helevig magistra és három
társa, Tuda, Herburgis és Benedikta megnevezték a város szűcs
céhének pár "famulusát" - legényét és azért az inkvizíció, a város
piacán, lemeztelenített vállaikat megvesszőztette a megnevezett
ifjakkal, akiket a céhből ünnepélyesen kizártak és a városból



száműztek. A megtévedt beginák egy héten keresztül mezítelenül a
piac közepén álló szégyenfára voltak kötve (659). Ugyanez a
cisztercita védnökség alatt álló Katalin kolostor szerepel 1272-ben
is, amikor Berthold kerti apát kérésére a gyulafehérvári Domonkos
rendi kolostorban működő könyvcenzorok megvizsgálták a
"tisztelendő Aglent asszony" birtokában levő eretnekgyanús
könyvet, amely alexandriai Szent Katalin életét tartalmazta.
A Domonkos-rendiek küzdelme, hogy a még világban élő magányos
beginákat az általuk szervezett új kolostorba kényszerítsék,
Brassóban több beginát sorol fel, akik megtagadták az
engedelmességet és bár ragaszkodtak a gyapjú tunikához, nem
voltak hajlandók szabadságukat a kolostor zárt életével felcserélni.
1252-ben egy Olafa nevű beginával szemben volt kénytelen, a
helybeli Domonkos-rendiek perjele, kemény fenyítéket alkalmazni,
mert szónoklatokat tartott és állítólag víziói voltak, - Szent Mihály
arkangyal megjelent neki -, és kinyilvánította a bűnös egyháziak
gyors földi halálát és pokolbeli örök szenvedését. Többszörös
intelem dacára is makacsul hirdette látomásait és jövendöléseit, sőt
a templomba is rögtönzött szónoklatokba kezdett. Mezítelen testét
megvesszőzték a piactéren, de mikor felépült, újból a régi harcba
kezdett; a papság ellen. A gyulafehérvári inkvizítor rendeletére, mint
"fatua"-t (gyengeelméjű) a nagyszebeni Szentlélek
elmegyógyintézet mesterének, fráter Malachiásnak adták át.
Ugyancsak küzdelmes volt 1285-ben lezajlott brassói inkvizíciós per
a környékben lakó beginák, Gisilhild, Ágnes, Rosa, Gertrud,
Hermigild és Ursula ellen, akiket a kunokkal tartott kapcsolatok miatt
vádoltak, hogy azoknak szereztek volna fiatal leányokat, akiket
foglyokként adtak el.
A vád nem bizonyult valónak velük szemben, sőt Ursula maga is
csak úgy menekült meg a rabszolga szállítmányból, amelyet a krimi
tatároknak vittek, hogy arcát véresre karmolta és orrát



megcsonkította (660). A fellázadt környékbeliek, akiknek leányait
valóban a kunok rabolták el, azt hitték, hogy a vádlott beginák
összejátszottak a rabszolga kereskedőkkel és súlyosabb események
elkerülésére, a szerzetesek kénytelenek voltak a halállal fenyegetett
beginákat templomukban védelmükbe venni.
Az erdélyi déli részeken a török betöréskor a magányos
asszonyréteg, köztük a beginák is, más vidékre vonultak és az
1438-as esztendőben Brassó Szent János kolostora akkorára már
egyházjogilag Domonkos-rendi apácakolostorrá alakult begina
közösség annyira felduzzadt, hogy kénytelenek voltak a
szomszédos házakat megvásárolni vagy bérelni, hogy
elhelyezhessék az új jövevényeket. Ez a túlzsúfolt állapot is sok
nehézséget okozott az inkvizítor Domonkos-rendieknek, úgy, hogy
akkor alapították meg a kolozsvári Szent Egyed kolostort, hogy ott is
elhelyezhessenek beginákat. Hogy mekkora tolongást jelentett a
magános asszonyok, leányok kolostorba özönlése, mutatja az
erdélyi Domonkos rendtartomány korabeli listája, amely nem
engedélyez korlátlan számú begina felvételt. A lista szerint csak a
"tiszta életű és áhítatos beginák" kaphattak felvételt és pedig a
nagyszebeni Mária Magdolna kolostor vezeklői közé 80, a segesvári
Szent Sebestyén klastromba 80, a beszterceibe 50, a brassóiba 90
és a kolozsvári Szent Egyed zárdába 120 (661). Ezek, a szükségből
kolostorba menekült szerencsétlen beginák, nem nagyon
emelhették a szerzetesi szellem bensőséges közösségi szellemét,
már csak nagy számuknál fogva sem, úgy, hogy 1510-ben a nagy
szerzetesi reform végső hajtásaként Püspökfi János (Johannes
Episcopi) inkvizítor, Róma jóváhagyásával Kolozsvárnak 33,
Brassónak 18. Nagyszebennek 24, Besztercének 22 és Segesvárnak
csak 12 fogadalmas apácát engedélyez és amíg valaki közülük meg
nem hal, nem vehetnek be senkit sem maguk közé (662).
Az eddig felsorolt begina-apáca kolostorok mellett már ismerjük a



Szatmárnémetiben alakult közösséget, amely csak a 14. század
végén alakult át Domonkos-rendi apácakolostorrá, nagy harcok
árán. Ugyanez volt a helyzet a felvidéki begina közösségekkel. Itt
Kassán, Selmecbányán, Eperjesen és Bártfán voltak "muliercula"-k,
az ottani idegen polgárság leányaiból összeverődve. Ezekben az
említett kolostorokban, hozzájuk számítva még a Sárospatak mellett
levő két begina kolostort, ahol Klarisszák és Domonkos apácák
éltek, valamint a nyugati Felvidéken, Pozsonyban, Nagyszombatban,
a 15. század elején annyira elterjedt a huszitizmus, hogy az
inkvizítorok tehetetlenek voltak vele szemben. Selo János, cseh
premontrei kanonok megszervezett jámbor asszonyai, a "kelyhesek"
mozgalmát annyira elterjesztették és népszerűvé tették, hogy a
begina közösségek majdnem kivétel nélkül csatlakoztak hozzájuk. A
husziták 1440-ben Sárospatak várát is elfoglalták és vérengző
vezéreik, Axamit, Talafaz és Vulgata valóságos rémuralmat
gyakoroltak a Felvidék keleti részein és többek között meggyilkolták
a konstanzi zsinaton résztvevő Ungi Albert szerzetest és feldúlták a
zempléni pálos kolostorokat.
Magát a Nyulak-szigeti kolostort is befolyásolták az új
eszmeáramlatok. Az itteni "fejedelemasszonyok" már a 14. század
vége óta kivívták maguknak különféle pápai kiváltsággal, hogy
függetlenítsék magukat a Domonkos-rendiek hatalmától.
Országszerte hatalmas birtokaik voltak, vám- és révjogaik, bárány
és gyapjú tizedeik, főnemesi családok hagyományai alapján, roppant
gazdagságot jelentettek. Nagy Lajos uralkodása alatt, épp
függetlenségükre való törekvésükkel, elveszítették a király kegyeit,
aki anyjával együtt inkább a szigorú rendszabályok kereteibe
kényszerített, Klarissza apácák érdekeit védték.
Az Európát megtizedelő pestis a Nyulak-szigeti lakókat is majdnem
egészen kiirtotta, de fél évszázad múlva ismét a régi hatalommal
igyekeztek szembeszállni a Domonkos-rendiekkel. 1460-ban a pápa



újra a szerzet joghatósága alá rendelte őket és megbízta az
inkvizítorokat, hogy ezt a rendeletet kemény kézzel hajtsák végre
(663). A biztosok első dolga volt, hogy a szigeti apácákat
széttelepítette a fejérvári, Lábatlani, veszprémi és váradi
kolostorokba. Püspökfia János (Episcopi J.) és Debreceni Márk
vetettek véget nagy szigorral a "fejedelemasszonyok" önkényének,
akik sokszor vérig korbácsolták szerencsétlen alattvalóikat, vagy
éheztették őket fogságukban.
A Nyulak-szigeti kolostor az idők folyamán a főurak tivornya helyévé
vált és az egyszerű nép, amely évszázadokon keresztül tömegével
zarándokolt Árpádházi Margit sírjához, sok botránynak volt
szemtanúja. Ennek is az inkvizíció vetett véget 1476-ban, amikor a
Margit-sírt átalakították és csak a király vagy királyné vagy kíséretük
léphettek be a kolostorba és az apácák a királyi pár ott
tartózkodásának ideje alatt, zárt ajtók közé kellett visszavonulniok.
Az inkvizítorok gyakran megostorozták a vétségek miatt
elmarasztalt apácákat. 1479-ben, a rendfőnök Rómából dátumozott
tilalma vetett véget az embertelen ostorozásnak, amely szerint "a
Nyulak-szigeti sororok újra felvétetnek a Domonkos-rend
kötelékeibe és a tartományfőnökön, valamint a fejedelemasszonyon
kívül senkinek sincs joga a sororokat lemeztelenítve megfenyíteni,
de ezt is csak többek jelenlétében" (664).
A fejérvári, falakon kívüli Szent Margit kolostor hajdani begináit is
csak nehezen törték be. Két alkalommal, 1294-ben és 1468-ban az
összes kolostorlakókat szélnek eresztették és amikor páran
visszatértek közülük, bebörtönözték őket. Az eljárás okáról nem
maradt feljegyzés. Ezek az apácák azonban már az u. n. harmadik
rendhez tartoztak, tehát nem voltak szigorú kötelmeik.
A beginák zöme a 13. század elején, mint láttuk, az iparos városok
idegen polgárságának leányaiból, özvegyeiből verbuválódott és



csak a pár említett, hivatalosan megszervezett kolostorok
közösségében élők voltak magyarok. Ide kell sorolni az Ó-Budán
alakult ferences beginákat is, akiknek az inkvizíciós perekből annyira
ismert Moys nádor özvegye 1289-ben saját házát hagyományozta.
Az egybeverődött beginák nem vonhatták ki magukat bizonyos
szentimentális misztikum befolyása alól, amely a Domonkos-rendi
skolasztika száraz és tudományosan dogmatikus légkörében nem
fejlődhetett ki annyira, mint a Ferenc-rendiek spirituális és az
érzelmekre nagyobb súlyt fektető, éppen ezért az asszonyi lélekhez
közelebb álló, lelki hangulatokat keltő irányzatában.
A begina-perek folyamán javarészben olyan "mulierculas"okkal
találkozunk, akik a Domonkos-rendiek kemény szigorával kerültek
kapcsolatba, de ez nem jelenti azt, hogy az összes beginák, ennek
az inkvizítor-rendnek valódi vagy leendő tagjai, kimerítik a beginák
sorát. Már Karácsonyi kimutatta, hogy Magyarországon léteztek a
beginák, de történeti, adatok hiányában nem volt módjában tételét
alaposan megformulázni és így szerinte a beginák valójában Ferenc
rendi u. n. harmadrendű, vezeklő személyek. Nem akarnánk
Karácsonyi, Ferenc-rendi egyoldalúságát Domonkosrendi
egyoldalúsággá változtatni, mert vétenénk a történelmi hűség ellen,
ha a két rend ősi vetélkedését e téren is folytatnánk, hiszen a
beginizmus első csoportjai a premontrei és később cisztercita lelki
irányítással jelentkeztek és csak a 13. század óta vette kezébe a
mozgalom helyes mederbe való terelését, vagy eltörlését a két
kolduló rend. Kultúrtörténelmünk régi megállapítása, hogy míg a
Domonkos-rendiek már megalakulásukkor zömében idegen
polgárság alkotta városokban telepedtek meg, és ezt a sajátságukat
még a legutóbbi időkig is megőrizték, addig a Ferenc-rendiek a
magyar tömegeket keresték és sokszor az egészen apró
mezővárosokban szerveztek kolostorokat, hogy a magyarság
mezítlábas papjai legyenek. Az érzelmes, ferences szellem a maga



emberibb melegségével sokkal közelebb is állt a magyar lelkülethez,
mint a rideg, mereven dogmatikus Domonkos-rendi skolasztika, és
így a beginák is - legalább magyar részről - szívesebben követték
Assisi szentjének fiait.
Gondolatmenetünkben törésnek tűnik a ferences misztika és
Domonkos-rendi skolasztika között vont határ és a két irányzat
egybevetése, de szükségesnek tartottuk ezt a rövid kitérőt, mert
csak ezekkel a lélektani és szellemtörténeti eszközökkel jutunk
közelebb az u. n. "begina-irodalom" alkotásaihoz, amelyeknek
magyar nyelvemléki megnyilvánulásait a 14. századvégi Jókai-kódex
- "Némi írás bódog Ferencről és társairól" - erősen misztikumba
hajló irányzatában találjuk meg. Az inkvizíció ugyanis, mint láttuk,
nem kímélte magyar anyanyelvűségünk legelső írásait és ezek
között az üldözött és kiirtandó könyvek listáján szereplő írások
között több "Speculum" is szerepel, amelynek a szerzői sokszor
ismeretlenek, de közülük egyet, - az "Együgyű lelkek tükré"-t
Árpádházi Szent Margit személyével hozzák kapcsolatba. Az
"együgyűség" valójában az evangéliumi "Hegyi beszéd" nyolc
boldogságainak egyike és inkább a Ferencrendi szellemhez áll közel,
mint egy tudatos dogmatikus műveltségű Domonkos-rendiektől
irányított apáca, vagy begina lelki szüleményéhez. A
"Nyelvemlékeink az inkvizíció előtt" c. fejezetünkben már
megemlékeztünk a sok jámbor és áhítatkeltő legendáról, alexandriai
Katalin, Elek, antiókai Margit, stb. életrajzáról, amelyek országszerte
ismertek voltak és amelyeket begina közösségekben épp úgy
olvastak, mint az egyházjogilag megszervezett kolostorokban.
Tudunk arról, hogy pl. Árpádházi Margitból milyen siránkozást és
vágyakozást váltott ki a szentéletű vértanúk gyötrelmeinek
szemléltető leírása és érzelemkeltő szándéka. "Vajha én is
testemben ízekre szaggattatnék" - írják le egy ilyen elragadtatott
érzelemkitörését társnői. A begina közösségek is keresve



kereshették a szenvedés motívumokkal gazdag, szívhez szóló
írásokat, hiszen vezeklő életformájuknak a szegénység vállalása
mellett, bizonyos fokú aszkézis és önsanyargatás is lényeges része
volt. A szenvedés felfokozott keresése aztán egy újabb lelki
ferdülésre vezetett sokaknál, később tömegeknél, akik a
flagellánsok - önostorozók egzaltált lelkiállapotában járták az
országutakat.
Krisztus testi szenvedéseinek újjáélése, gyötrődésének szemlélete,
felfokozottabb mértékben növelték a középkor begináinak, vagy a
kolostori apácáknak érzelmi együttérzését mint az említett szentek
majdnem mindig szüzek és vértanúk - nyers realizmussal megírt
életrajzai. A "Passió", a szenvedéstörténet utolsó fázisa, a golgotai
keresztre feszítés jelenete, főképp alkalmas volt erre a célra és így
eljutunk gondolatmenetünk egy új fázisához a löweni ómagyar
"Mária-siralom" születésének lehetséges körülményeihez.
A középkori liturgiának szerves része volt a húsvétot megelőző
"sacrum triduum" - három szent nap keretében, a szenvedés
történetének "lamentációkkal", siralmakkal tűzdelt jeleneteinek
felújítására. A löweni kódexben a Mária siralmat közvetlenül egy
"zöldcsütörtöki" buzdító beszéd vázlata követi "Conuenientibus
uobis" - "Nektek egybegyűlteknek" - kezdőszavakkal. A középkori
egyház szokásai szerint ezen a "zöldcsütörtökön" - vagyis évente
egyszer - vették magukhoz az Úr Testét és így az
"egybegyűlteknek", akik már a szenvedéstörténet tragédiáját kezdik
szemlélni, megígéri az évi, kötelező Úr Teste-vételét, leírja nekik az
erre való jó felkészülést és üdvös hasznát. Pár pontos beszédvázlat,
mintha kiszabták volna az időt egy rövid lélegzetű szónoklatra.
A kódex szövegszerkezete nyilvánvalóan bizonyítja írójának
szándékát: a közösségben élő beginák vagy apácák lelki
hangulatának felajzása és az Úr teste vétele. Az elsőt a Mária



siralom megrázó verssoraival éri el, a másodikra röviden oktat. A
középkori egyház szokása ismétlődik meg, úgy, ahogy Telegdi
Miklós "Esztergomi Agendája" a 16. században, mint már nagyon
régi szokást említi: "... enekec mellyeket szoktunc ez innepekbe
Predicatio elöt es Predicatio utan enekelni" (665). Az ómagyar
Mária-siralom tehát épp olyan érzelmi, lelki előkészítő ének volt,
mint az ugyancsak nagyon régi és a magyar templomokban még ma
is sűrűn felhangzó ének: "A keresztfához megyek...", vagy a
"Keresztények sírjatok. .. ", ősi dallamok.
Az elmondottakat összegezve, arra kell következtetnünk, hogy
magyar nyelvemlékeink e gyöngye, a magyar nőmozgalmak lelki
szükségletének kielégítésére készült és pedig a Domonkos-rendiek
vezetése alá került begina közösségek használatára. Prédikációs
vázlatainak nagyfokú hasonlatossága a pécsi, középkori egyetemi
szentbeszédek ismert gondolatcsoportosításaihoz, amelyeknek
ugyancsak Domonkosrendiek a szerzői. Ezért is, de olvasható latin
és ortodox skolasztikus tartalma miatt is, menekült meg a
pusztulástól.
A beginák lelki igényei, mint már említettük, egyre több szellemi
táplálékot követeltek és szereztek maguknak, sokszor gyanús,
népies hagigráfia alkalmazott szövegekben. A "Speculum"-ok,
ahogy a könyvinkvizíciók a beginák elkobzott könyveit jelzik (666),
valószínűleg lelki tanácsok, jámbor sugalmazások, bölcs mondások
gyűjteménye volt, amit sokszor emlékezetből ismertek a magányos
vezeklésben élő beginák. Élénkítették a szentek életéből kiragadott
tanulságos események, rövid foglalatban. Az említett brassói és
segesvári begina-perekben összesen négy ilyen "speculum" került a
vizsgáló biztosok kezébe. Nem ismertetik tartalmukat, csak a
végzést: "comburatur" - égettessék meg.
647. A kereszteshadjáratok elnéptelenítő hatása, a nyugati



történészek kissé túlhajtott állítása. Nagyon sokszor a vissza nem
térő vitézek új otthont alapítottak messze keleten és nemcsak a
görögöktől elfoglalt bizánci császárságot töltötték meg, hanem
egész Anatóliát, Szíriát szinte franciává tették, úgy hogy egész
dinasztiát alkottak nemcsak a franciák, hanem a flamandok is. A
keresztes hadak erkölcsi erejét éppen kelet mesés gazdagsága
törte meg és valójában nagyon is földies eszmények vezették a
keresztesek zömét, semmivel sem maradva alul sem
kegyetlenkedésben, sem vagyon, főképp ereklyegyűjtésben - ez
jelentette a legnagyobb sikert szemükben - az új Világot
kizsákmányoló konkvisztádoroknál.
648. Margit-legenda szavai.
649. Monumenta Romina Episc. Vesprimiensis. I. 361.
650. V. ö. 648. jegyzet
651. "Les Vitae Sororum, d'Unterlinden". Archives d'Histoire, No. 5.
330 0.
652. V.ö.: Ladomér sámán perével a 368 oldalon.
656. Magyar Sion V. 348. és Fejér: i. m. X. 5. 478.
657. Kassai kódex: Anno 1230. No. 3.
662. U. o. d./v. 1510.
663. Római Rendi Központi Levéltár: 1460. J.
664. U. o. 1479. J.
666. V.ö.: "Nyelvemlékeink az inkvizíció mérlegén" c. fejezettel.
XXII.
KÜZDELEM A KELETI EGYHÁZZAL
A honfoglalás előtti magyarság és rokonnépeinek kapcsolatairól a
kereszténység felé, Bizánc közvetítésével, már a 4. század óta
bukkantak fel szórványos adatok örmény, görög és perzsa
forrásokban. Ebben az időben a Fekete-tenger északi partjain és a



Kaukázusban élő "hun" és "ogur" népek neve egyre többször
szerepel és a szíriai barlangremete, Szent Jeromos egyházatya
megemlíti egyik levelében, hogy a "hunok a zsoltárokat tanulják", az
örmény Megvilágosító Szent Gergely pedig "keresztény kunok"
csoportjáról beszél, kiemelve áhítatosságukat. Tomi város görög
püspökének a nevét is feljegyezték, azzal a megjegyzéssel, hogy a
"hunok" nagy tiszteletben részesítik és majd hogy nem Istennek
tekintik.
A bizánci egyház, mint a politikai hatalom megbízottja, hűen
teljesítette feladatát a császárság határain mozgó nomád és félig
megtelepült népek között és igyekezett őket a kereszténység aklába
terelni és mint új keresztényeket, az elgyengült birodalom
védőövezetébe beosztani.
A 4. század óta fennálló krimi gót-ortodox püspökség
Boszporuszban (a mai Kerch városa) székelt és alárendeltje volt a
Doroszban (ma Mankup) élő gót metropolita, aki még 787-ben is
adott irányítást a "hunok" és "ogurok" püspökeinek, amikor már a
kazárok voltak az urak a Fekete tenger északi részein. Sikeres
térítést 523 óta folytattak, amikor már népi rétegekig elhatoltak és
perzsa források adatai szerint a fogságba esett "türkök" között
sokan viseltek homlokukra karcolt kereszt jelet, amelyet anyjuk
hasított be, hogy megvédjék őket ártás ellen. Ugyanebben az évben
a kaukázusi hunokról írják, hogy a "turkok nyelvére lefordították a
szent írásokat". Öt évvel később a krimi Boszporusz környékén
megtelepült hunok fejedelme - görögül Gordász, örményül Ogard
Bizáncban megkeresztelkedett, "patrikiosz" rangot kapott és
visszatérve hazájába, kemény kézzel népe megtérítéséhez fogott,
de tervei nem sikerültek, mert a nép óhitű papjai lázadást szítottak,
Gordász-Ogurdot meggyilkolták és átadták a hatalmat testvérének
görög forrás szerint Maugerisz, örmény szerint Mogernek- és
kitartottak őseik hite mellett. Maugerisz "hun" király nevében, már



történészeink közül sokan, a mai magyar nép névadóját látják (667).
Mikor 576-ban a "türkök" elfoglalják Boszporusz városát, a császári
védelmi politika sietve hozza létre Kobrát bolgár fejedelem
vezetésével Nagy-Bolgáriát a Meotisz környékén, hogy
ellensúlyozza a rokonnép hódító szándékait. Ebbe a szövetségbe a
magyarság már szervesen beleilleszkedett a gyakran szereplő
"ogur" népnév alatt.
Közvetlen a honfoglalás előtti időkből ismeretes, hogy a kievi Szent
Illés templom már fennáll, amikor álmos udvarában, Nyék törzs
keretében, a kialakult magyar fegyverkovács és ötvös művészek
már javában tevékenykednek és reánk hagyják a bezdédi
tarsolylemezt az óhit viaskodó állatmotívumaival, ahol már a kereszt
jele is szerepel. Ezekből az időkből részletes eseményrajzok
maradtak a hittérítők és magyarok közötti kapcsolatokról, mint a
híres Cirill legenda. Az említett bizánci hittérítő épp Chersonban
tartózkodott, amikor a krimi kazár-magyarok megtámadták a várost,
861 táján, mire a szentéletű szerzetes kíséretével a vezérhez ment
és nemcsak lebeszélte támadó szándékáról, hanem megígértette
vele, hogy megkeresztelkedik. A legenda szavai szerint a
találkozásnak folytatása is volt: "Visszatérvén pedig a bölcs férfiú a
maga útján, amint az első órában imádságát végezé, nekiestek az
"ugrok" (magyarok) és farkas módra üvöltvén, meg akarták őt ölni.
(Ő azonban nem ijedt meg és nem hagyá félbe imádságát, csak
Kyrie eleisont monda, mert már bevégezte volt ájtatosságát.
Amazok pedig rátekintvén, az Isten akarattól megszelídültek,
elkezdtek hajlongani előtte és meghallgatván intő szavait,
elbocsátják összes kísérőivel" (668).
Két évtized múltán, de okvetlenül 885 április 6. előtt, történt egy
már szívélyesebb találkozás az említett
Ciri ll térítő társa Metód és a Duna mentén lakozó "ugrok királya



között". Az elbeszélés szövege szerint "Midőn pedig az ugorok
(magyarok) királya a Duna tájékára érkeze, látni akarta őt (Metódot).
Egyesek úgy vélekedések, hogy nem fog tőle baj nélkül szabadulni,
ő azonban mégis elméne hozzája. A király pedig, mint egy úrhoz illik,
nagy tisztességgel és ünnepélyességgel fogadta. És beszélgetett
vele, amit ilyen férfiaknak illett beszélniök egymással, megszerette,
megcsókolta és ajándékokkal bocsátotta el, mondván neki:
"emlékezzél meg rólam, tisztelendő atya, szent imáidban". A jelzett
dátum, Metód halála előtt játszódott le a jelenet és azt mutatja, hogy
a "magyarok királya" már előbb is ismerhette a kereszténységet, ha
annak egyik ilyen jeles terjesztőjét már hírből ismerte és találkozni
akart vele (669).
A honfoglalás után csak fokozódik a bizánci egyház érdeklődése a
magyarság megtérítése irányában. Ennek a várakozásnak Bulcsu,
Gyula, később Ajtony feleltek meg azzal, hogy megkeresztelkedtek
és bár Bulcsuban csalódott Bizánc, a másik két vezér annál
komolyabban vette népe megkeresztelését. Gyula görög püspököt
is hozott magával, Hierotheoszt, a konstantinápolyi pátriarka
teljhatalmú megbízottját, nem egészen eredmény nélkül, mert még
egy 11, századi pecsét tanúskodása szerint utóda, Theofülaktosz
egész Erdélyre kiterjedő joghatállyal működött. A pecsét, amelynek
egyik oldalát a jellegzetes görög szent, Demeter képe díszít, míg a
másik oldal a következő felírást viseli: "Uram, segítsd meg
Theofülaktoszt, a türkök püspökét".
A Csanád vezér által legyőzött Ajtony Viddinben keresztelkedett
meg és visszatérte után Marosvárott azonnal egy kolostort alapított
görög szerzetesekkel, akik azonnal igyekeztek híveket szerezni az új
hitnek.
Szent István győzelme után az Ajtony alapította Szent János
kolostor szerzeteseit Marosvárról Oroszlányosra telepítették át és az



ősi görög kolostorba Szent Gellért papjai telepedtek meg, Csanád
vezér nemzetségének védelme alatt. A keleti rítusú kereszténység
tehát az ország délkeleti részein vetett lábat és hatása Temesre is
kiterjedt. A római egyház ekkor még nem volt oly nagy hatással
magára Szent Istvánra, sem hogy egyenjogúságot adott volna a latin
szertartású kereszténységnek. Ő maga Jeruzsálemben,
Konstantinápolyban egyházi intézményeket, templomokat alapít, sőt
a királyné városában, Veszprémben görög apácakolostort szervez a
"Theotoktosz" - Istenanya tiszteletére. Intelmeiben fiához, sok
görög motívum szerepel: "Mely görög kormányozhatná a latinokat
görög szokások szerint és mely latin kormányozhatná a görögöket
latin szokások szerint?" Ez a mondat majdnem azonos
Biborbanszületett Konstantin császár írásában fiához: "A birodalom
kormányzásáról" c. művében.
A magyar-görög politikai kapcsolatok mellett, amelyeket sokszor
rokoni kötelékek is erősítettek, tehát vallásiak is voltak az új hazát
foglaló nép már akkoriban is meglepő türelemmel viselkedett úgy a
keleti görög, mint a nyugati latin szertartású vallással szemben.
Kolostorok egész sora épült még a későbbi századok folyamán is,
amikor már nemcsak Bizánc, hanem Kiev felől is keleti szertartású
szerzetesek telepszenek meg I. András királyunk jóvoltából
Visegrád, Zebegény környékén. Tihany félszigetén remetetelepek
alakulnak, az Athosz-hegy remetéinek mintájára. Ezeknek a zöme
már magyar, bár görög műveltséggel, de nemzeti nyelvén szól a
néphez. Műveltségük nem maradt véka alá rejtve: erősen
gyarapították a görög klasszikusok és egyházatyák iratainak
másolásával könyvtáraikat. Híres volt a pásztói - később cisztercita
monostorrá vált - könyvtár, ahonnét -, mint látni fogjuk - még a
nyugati skolasztika ősatyja, Petrus Lombardos is merített
ismereteket. Pentele kolostora (ma Dunaújváros) és a híres
Szávaszentdemeter görög apátság (ma Mitrovica), jelentős



kultúrközpontok voltak. Az utóbbiról III. Honor pápa 1218-ban is
megemlékezik. István király óta három püspökség állott a
konstantinápolyi pátriarka fennhatósága alatt Bácsott a
Szerémségben, Barancsban és Nándorfehérvárott, amelyek még a
12. század végén is szerepeltek.
Görögök, mint foglyok, már a balkáni kalandozások alkalmával nagy
tömegben éltek magyar földön és később az ősi császárvárosnak a
francia keresztesek általi elfoglalása alkalmával, 1204-ben, nagy
tömegben menekültek a vendégszerető magyarság körébe, úgy,
hogy még a 15. században is erős volt a görög elem az ország
különböző részein. Vendel Gáspár V. László magyar király magyar
nevelőjének kérésére, Aeneas Sylvius Piccolimini, a későbbi II. Pius
pápa, többek közt a következőket tanácsolja a leendő magyar
királynak: "... okvetlenül tanuld meg a görög nyelvet, mivel a görög
nyelv ismeretének hasznát vennéd Magyarország kormányzásában,
hol alattvalóid közül sokan beszélnek görögül" (670).
A magyar kereszténység első századában a görög, bizánci
szertartás változata sokkal jobban elterjedt, mint azt eddig
történészeink kimutatták. Népi elterjedését mutatja a sok görög
keresztnév Árpád-kori okmánytárainkban. Az irodalom művelői, mint
már rámutattunk, itt is a szerzetesek, a baziliták voltak, bár
elzárkózott életükkel távol tartották magukat a népi rétegektől,
kimutatható hatással voltak a nemzeti eredetmondák, legendák
megformálásával és terjesztésével az egyszerű nép
képzeletvilágában megszínesült keleti motívumokra. Kétségtelen,
hogy az ősi Barlam-legenda ciklus "megkeresztelését" ők hajtották
végre, mert a szentek, akiknek az életévé szelídítették az ázsiai
legenda motívumokat, a keleti egyház szentjeinek sorából kerültek
ki, mint Szent Elek, antiókiai Margit, alexandriai Szent Katalin stb.
Miután a keleti egyház sajátságos előszeretettel alkalmazta a
nemzeti nyelvet, az inkvizíció által megsemmisített magyarnyelvű,



valószínűleg rovásírással rögzített hagigrafia szentek élete, a
szorgos baziliták keze munkája volt (671).
Moravcsik megállapítása szerint "kétségtelen, hogy már az Árpád
kor elején is voltak az egyháziak között olyanok, akik tudtak görögül.
Erre vall, hogy a latin nyelvű magyar krónikákban itt-ott görög
etimológiákkal találkozunk, azaz egyes latin szavaknak görögből
való magyarázásával. Ilyenek pl. a "Stephanus" és a "Ladislaus"
szavak értelmezése. A veszprémvölgyi apácamonostor népies
görög nyelven írt alapítólevele görög anyanyelvű papra vall.
Bizonyára görög nyelvtudása képesítette Simon pécsi püspököt
arra, hogy 1109-ben István király görög oklevelét átírja. A velencei
származású Gellért püspök, aki Imre herceg nevelője volt, tudott
görögül, mert műveibe görög szavakat szúrt be és a Deliberatio
című munkájában görög forrásokat is használt" (672).
Szent Gellért, aki ismerte a magyarok ősi vallását -a manicheista
befolyásról okvetlenül tudott - bizonyára a Photius pátriárka féle
apológia alapján nyert betekintést a magyarság honfoglalás előtti
vallásába...(673)
A keleti és nyugati egyház végleges szakadása 1054-ben
következett be, azonban gyakorlati jelentősége, a magyarországi
görög és latin szertartású keresztény nép között, sokáig nem volt. A
római egyház sokáig eltűrte egyes országok és vidékek jellegzetes
vallási szokásait és csak dogmatikai síkon folytak a végeszakadatlan
viták, anélkül, hogy a hívők vallási nyugalmát megrendítették volna.
VII. Gergely pápa (1073-1085) igyekezett az egyházi szokásokat és
a liturgikus tevékenységeket Róma mintájára egységesíteni és
magyar vonatkozásban Könyves Kálmán törekedett az új
előírásoknak eleget tenni. Törekvései azonban nem jártak nagy
sikerrel, mert még a 13. század végén is az ország lakosságának jó
része, főképp a keleti és déli részeken, a bizánci egyházukhoz



húzott. Maga a latin szertartású papság állásfoglalása sem volt
határozott és jellegzetes magyar szabadságérzettel, amelyet a
türelem alapgondolatával párosított, megmaradt tisztán elvi,
dogmatikai síkon, sőt egyenes kapcsolatokat is tartott fenn
Bizánccal. Hogy ezek a kapcsolatok milyen élénkek voltak, annak
érdekes bizonyítéka a legújabb időkben felfedezett levél, amelyet II.
Izsák Angelosz császár megbízásából, 1190 táján, minisztere,
Demetriosz Tornikész intézett Jób esztergomi prímáshoz és
amelyben a Szentlélek eredetére vonatkozó dogmatikai vitákat
tárgyalja. A levélből, amely arról tanúskodik, hogy a császár hitvitát
folytatott a baráti Magyarország főpapjával, az is kitűnik, hogy Jób
érsekprímás személyesen is járt Konstantinápolyban és, hogy a
megmaradt levél csak egy példány a sűrű levelezésből (674).
A görög egyházi befolyás mint említettük, Magyarország keleti és
déli részein volt erős, az ortodox hívők zöme ezeken a vidékeken élt.
Az inkvizícióval megbízott magyar Domonkos-rendiek ezeken a
részeken alapítanak először püspökségeket, hogy a keleti hatást
ellensúlyozzák. IX. Gergely pápa 1234-ből származó egyik levele
szerint, amelyet IV. Bélához intézett, kitűnik, hogy Erdélyben
főképpen nagy az ortodoxok száma, és a Havasalföldön külön
metropolitájuk is van. A jászvárosi kolostor jelentősége, a kun
misszió mellett, tehát a keleti és nyugati egyház egyesítés
szempontjából is fontos. Ugyanez a helyzet a Szerémségben is,
valamint a kalocsai érsek fennhatósága alatt álló boszniai részeken,
ahol a patarénus- bogumil veszedelem mellett a pápaság az ortodox
vallás jelenlétét sem tartotta kívánatosnak és örömmel tett eleget a
magyar főpap, kívánságának, hogy ezeken a részeken is új
püspökséget kellene szervezni. 1229 január 20-áról keltező
dekrétummal a pápa elrendeli, hogy Bánosmonostor - egyesek
szerint Kew-kö-ben - területén egy új latin püspökséget
szervezzenek, a kalocsai érsek fennhatósága alatt. Az első püspök



Teutón János, Magyarország főinkvizítora lett.
A magyar Domonkos-rendiek szervezkedése folytán, a jelzett
országrészeken nem mutatkozott nagyobb eredmény az ortodoxok
egyesítése terén, sőt feltűnő, hogy maga a nép erős ellenállást
mutatott minden ilyen szándék megvalósításával szemben, úgy,
hogy megszervezett kolostoraikat menekülve kellett elhagyniok,
többek között a híres kievi, Szent Illés templom melletti
Szentháromság klastromot, amely az ottani magyar kolónia lelkészi
központja volt.
A sikertelenségek arra késztették a pápákat, hogy a Domonkosok
kezéből kivegyék az inkvizíciót és a Ferenc-rend tagjainak adják át,
akik nemzeti nyelven igyekeztek a hívekhez férkőzni. Fábián
inkvizítor sikerei már jelentősebbek voltak és Nagy Lajos idejében
már egyre-másra Bizánctól kérnek védelmet a veszélyeztetett görög
rítusú kolostorok. Egy 1391-ből származó görög oklevél arról
tudósít, hogy a máramarosi Körtvélyes falu mellett már évszázadok
óta fennálló Szent Mihály görög szertartású, magyar nyelvű kolostor
kegyurai arra kérték Aatoniosz pátriarkát, hogy a szerzetházhoz
tartozó hét falu templomát és azok papjait vegye személyes
védelem alá. Úgy látszik, hogy a ferencesek szelíd, nemzeti nyelvet
alkalmazó lelkipásztori tevékenységével elégedetlen Nagy Lajos,
erősen latinosító törekvései, ellenállást váltottak ki.
Nagy Lajos egyházpolitikáját egyébként jellemzi, hogy a nemzeti
nyelvhez ragaszkodó hívősereg igényét is szem előtt tartotta és
ezért nagy lelkesedéssel karolta fel az egyetlen magyar eredetű
szerzetesrend tagjainak, a Remete Szent Pálról "pálosoknak"
nevezett szerzetesek ügyét és főképp a görög szertartáshoz húzó
vidékeken telepítette le őket.
Az inkvizíciós jegyzőkönyvekben szakadárok ellen folytatott



eljárással nem találkozunk. Ez azt mutatja, hogy a Domonkos
rendiek nem tartották veszélyesnek az ortodox vallás jelenlétét és a
későbbi korban, amikor Róma hatására Nagy Lajos olyan keményen
járt el velük szemben, akkor már a Ferenc-rendiek vezették a
hitvédelmi intézmény irányítását. A Domonkos-rendiek nem annyira
az egyszerű hívők vallási szokásainak megváltoztatására, hanem az
ortodox egyház vezetőinek a meggyőzésére fektettek nagyobb súlyt
és részük volt Izidor kievi ortodox metropolita, 1443. évi
magyarországi útjának megszervezésében, amikor is Munkácson
felállították az első teljesen magyarnyelvű görög szertartású
püspökséget.
XXIII.
A BÖSZÖRMÉNYEK INKVIZÍCIÓJA
A magyar "böszörmény" népnév a mohamedánok egyik nagy
szektájának, az "izmaelitáknak", vagy ahogy általánosabban ismerik
"muzulmánoknak", ama csoportjait jelzi, amelyek mint török-bolgár
néptörzsek, a Volga mellékéről és Baskíriából vándoroltak hazánkba,
amikor a "ros"-ok, a vörösszőke vikingek utódai, Nagy Bolgáriát
feldúlták 969-ben (675). Rokonfajú nép lévén, a már honfoglaló
magyarok szívesen fogadták őket, hitük nem volt akadály, hiszen az
őshitű magyarság nagy vallási türelme ilyen különbségekre fel sem
figyelt. Ősi hazájukban lettek muzulmánok és mikor nyugatra
vonultak két törzsükkel, csak segítségére voltak a frissen érkezett
magyarságnak, hogy az ismét elfoglalt országot benépesítsék.
Zökkenő nélküli bejövetelük azt a benyomást kelti, hogy ők is a
hunok utódjainak tekintették magukat és ezt a pár évtizeddel előbb
érkezett magyarság akkori vezére, Taksony, értékelhette is, azért
kapták meg az ország szívében Pest várát, mint hajdani örökséget.
A Nagy-Bolgária népének történetében az Attila féle
származástudat élénken élt és nyelvükből kimutatható sok hun



szóelem, amely a Kínai Annalesekben szerepel. Időszámítási
ciklusuk is azonos az ó-török és egyben hun 12 állatjeggyel, sőt
még eredet-legendáikban is természetes azonosság mutatkozik. A
bolgár királyok őse is Álmos, ő is csodás jelek kíséretében születik,
mint az Árpádok őse. Vallásukról Ibn Fadlan, a muzulmán hittérítő és
utazó, meglátogatva őket, királyuktól sok mindent megtudott és így
értékes adatokat hagyott az utókorra (676). Ugyancsak jártak ezen
a tájon Masadi (677) és Ibn Haukál (678) arab utazók, akik leírták a
hatalmas ország pusztulását. Megtelepült, földműveléssel
foglalkozó békés nép volt, nem készültek fel eléggé a normannok
kalandozásaira, akik 969-ben szörnyű pusztítást vittek végbe a
Volga (Itil) parti városokban és kereskedő centrumokban. Nagyfokú
üzleti érzékük lévén már a 9. század óta sajátveretű ezüstpénzeik
(dirhem) voltak, amelyek nyomán bebizonyosodott, hogy áruikkal
nyugat felé Kievig eljártak, míg a keleti részeken Taskentben, de
főképp Merwben találtak ezüst érmeikből.
Anonymus is megemlékezik a böszörményekről: "Bulgár földjéről
jöttek a Hismaeliták nagy tömegével, akiknek a nevei Bila és Bocsu
volt és akiknek a fejedelem a magyarok részeiből különféle földeket
adományozott és akiknek ezen felül a Pest várának mondott helyet
örök időkre átengedte.,." (679)
Részletesebb leírást őrzött meg számunkra a görög császár
krónikása, Kynnamu s, az 1074-77 között Dalmáciában vívott harcok
idejéből, vallási helyzetükről, amely szerint a "chalisiis" (Ipolyi,
kalóznak fordítja nevüket) "mózesi" törvényeket is tiszteletben
tartanak, bár nem ez az eredeti vallásuk, hanem perzsiai elemek
szerepelnek benne (680).
Aleppói szerepüket a 13. században, tehát az inkvizíció idejében,
már megemlítettük az arab nyelvű iratok és könyvek pusztulása
során. Kereskedelmi és pénzügyi kapcsolataik nyomán nagyon



gyűlöletesekké váltak nemcsak magyar földön, hanem idegenben is.
A pápák egész sor oklevélben beszélnek róluk vádlólag, és
sarracénoknak, bolgároknak, izmaelitáknak nevezik őket. Főképp
rabszolga és lókereskedelemmel foglalkoztak és eme üzleti
tevékenységükről még a 13. századi francia, korabeli krónikák is
megemlékeznek. (681)
A pápaság részéről azért üldözték őket, mert a lombard kereskedő
városoknak erős versenytársai voltak és az egész borkereskedelem,
gabona, gyapjú és részben a bőriparosok termékei is nekik hoztak
hasznot. Pénzügyi szakértelmükkel, sok ellenszenvet váltottak ki a
Templomos lovagokból is, akik nem jó néven vették az erős és
ügyesen szervezett böszörmény előretörést. II. András korában az
ország minden jelentősebb pénzkölcsönző intézménye a kezükben
volt; sőt az egyháziak is eladósodtak súlyos kamatokat fizettek
nekik, nem szólva az egyszerűbb népről, amely egész életen
keresztül kénytelen volt, a főurak által elzálogosított birtokon; az új
gazdáknak dolgozni. Akik egyénileg is eladósodtak, azokat sokszor,
különösen a Mezőség vidékén, egyszerűen "külső munkára" vitték
és eladták rabszolgáknak. Kapcsolatban állottak a tatárjárás előtti
kunokkal és később a krimi tatárokkal, akiknek leányrabszolgákat
szállítottak.
Hogy céljukat könnyebben elérjék, sokan megkeresztelkedtek
közülük, de valójában csak színlelték a kereszténységet és Róbert
érsek panasza szerint, nagyban akadályozták az újonnan
megtérített kunok teljes beolvadását a keresztény egyházba.
A sok üldözés és különleges adók, amelyekkel vallásukat terhelték,
látszólag megtérésre késztette őket és így 1262-ben, IV. Orbána
pápa megengedi, hogy a magyar királyok ismét alkalmazhatják őket,
mint adószedőket, ha kíséretül keresztény magyarok is társulnak
hozzájuk. Ügyes alkalmazkodóképességükkel, lassan a



legmagasabb tisztségekig eljutnak és Kun László korában, Mizse,
böszörmény származású pénzember, az ország zászlósura, nádora
lett. Ezekben az időkben szerezték meg maguknak a külföldi
követségeket és királyi megbízásokat is, amit ügyesen
kamatoztattak. A dunai hajózás szintén az ő kezükbe került és
hallatlan gazdagságra juttatta őket.
Az anyagi előnyöknél azonban sokkal nagyobb jelentőségre tettek
szert a tudományok terén. Már említettük, hogy Aleppóban, az
ottani nagy muzulmán egyetemen, milyen feltűnő nagy számban
szerepeltek. Épp így volt ez a salernói, félig muzulmán egyetemi
városban is, ahol különösen kitűntek matematikai, csillagászati és
orvosi tudásukkal. II. András személyes orvosa sorukból került ki.
Könyvmásolataik, fordításaik és saját írásaik erősen gazdagították az
ország átlag műveltségét és irodalmát, amely eddig egyedül a
keresztény papság kezében volt és kizárólag latinul íródott.
Nyelvtudásukkal az európai érdeklődést is felkeltették, mert
ismervén a korai skolasztikusok nagy érdeklődését a görög
bölcselők, Plato és Aristoteles iratai iránt, igyekeztek a nyugati
tudósok számára megfejthetetlen kéziratokat latinra átültetni.
Ilyen irányú tevékenységükről esik említés, egy 1283-ban lezajlott
hitvédelmi perben, egy Sulta nevű böszörmény magister ellen, akit
azzal vádoltak, hogy "eredeti görög szövegek helyett arab nyelvből
fordított iratokat adott el a híres Moerbecke Vilmos flamand
tudósnak, Korinthus püspökének, aki bár görögországi püspöki
címet viselt, nem nagyon tudhatott görögül, hanem a jelzett
vádlottal fordíttatott bizonyos szövegeket. A vádirat szerint, egy
szintén flamand szövőmester kísérte végig az országon tudós
földijét, aki mindenütt görög és arab írásokat vásárolgatott, hogy
azokat latinra fordítsa és a párizsi egyetem számára használhatóvá
tegye (682).



Ez az önmagában egyedülálló hitvédelmi per, ebben a korban
egészen rendkívüli dolog volt, mert a böszörmények összetartása
hitsorsosaik védelmére szerfelett erős lévén, királyaink, főképp Kun
László, nem engedtek ellenük komolyabb eljárásokat indítani.
Lényeges eljárásokat már csak azért sem indítottak a böszörmények
ellen, mert a legkeresztényebbnek nevezett olasz városok, főképp
Genova volt az elsőszámú hadiszállítója a Szentföldet birtokló
szaracénoknak, a böszörmények hitsorsosainak. A
rabszolgakereskedést, tehát a katonai utánpótlást, így verbuválták
lelkiismeretlen "mali christiani" rossz keresztények. A velenceiek
építették a pogányság hadihajóit és szállították nekik az élelmiszert
(683). Az utolsó kereszteshadjáratok sikereit nagyban gátló olasz,
francia és katalán keresztény korrupció visszaéléseit, és a
saracénok együttműködő nyugati titkos segítséget, már a 13.
század eleje óta ismerték a pápák és tehetetlenek voltak vele
szemben. De mint láttuk, már 1262-ben, IV. Orbán maga is szemet
hunyt a visszaélések felett. Magyarokat is vádoltak a nyugati
papkrónikások, az egyház ellenségeinek és a Szent Sír elfoglalóinak,
főképp az egyiptomi szultánnak szolgálatával. Főképp a titokzatos
magyarországi Jakab mester szervezkedésével voltak
kapcsolatosak ezek a vádak, akik a "pásztorkák"
kereszteshadjáratát szervezte és forradalmasította Flandriát. Az
egyenes vádak, hogy az egyiptomi szultán titkos megbízottja és
rabszolgafelhajtója, nem is voltak egészen alaptalanok (684).
A magyar böszörményeket, bár faji kapcsolataik nem kötötték a
szaracén néphez, vallásukon keresztül összeköttetéseik nagyon
erősek voltak. A perekből, amelyek Kun László halála után nagy
erővel és könyörtelen szigorral indultak meg ellenük minden
vonalon, kétségtelenül látszik, hogy a rabszolgakereskedelemben
valóban részt vettek. Fő útirányuk a Krím félszigeten a tatár kipcsák
telepek, valamint a Fekete-tengeri, Duna-torkolati kikötővárosok. A



genovaiak szervezésében voltak a legjelentősebb rabszolgapiacok.
Embertelen és álszent módon a velenceiek, pisaiak és maga a
francia-latin császárság, Bizáncból titkon szállította a magyar
gabonát és élelmiszert Egyiptomba, ugyanakkor amikor a buzgó
keresztesek kisebb-nagyobb hullámokban ostromolták ezt a
hatalmas mameluk birodalmat, hogy a Szentföldet felszabadítsák
hatalma alól(685).
III. András uralma idején, 1290-1295 között zajlottak le a hitvédelmi
eljárások a böszörmények ellen, amelyeknek javarésze politikai,
gazdasági jellegű megtorlás, vallási színezetbe burkolva. A már
említett csillagjósok és írók ellen vezetett perek mellett, 1291-ben,
Ladomér érsek és Kelemen budai Domonkos-rendi inkvizítor
indítottak pert az esztergomi flamand "draperiások" kérésére egy
Dereske nevű böszörmény ellen. Az érsek nagyon szorgalmazta az
eljárást azért is, mert a vádlottat azzal gyanúsították, hogy ő lett
volna Kun László egyik megbízottja, hogy Ogotaj tatár kán felé
közvetítse a király terveit, hogy a kán leányát feleségül vegye. A per
folyamán kiderült, hogy a vádlott valóban járt két ízben is a Krím
félszigeten és egyszer találkozott a tatár kánnal, akinek Mizse nádor
és Salam királyi notárius a magyar király megbízásából Dereskével,
mint utazó karaván vezetővel egy szép fehér lovat és tíz "tisztes
szűzből" álló rabszolganő csoportot küldött ajándékba. A leányokat
lefüggönyözött kocsin vitték és Krimeában Ogul, a kán kancellárja
vette át őket. Bevallotta, hogy Moldván keresztül a kunok adtak
melléjük védőkíséretet. Az esztergomi flamand kelmekereskedők
magistere sürgette, hogy a vádlottól tudják meg Sigbert, Markus és
Alza kalmárok és szolgáik sorsát, akik ugyanezzel a karavánnal
mentek Krimeába, de többé nem tértek vissza. Ugyancsak eltűnt
Berezna falu majdnem egész férfilakossága akik a 250 lovat
kísérték, hogy azokat a tatároknak eladják. A vádlott kínpadon
bevallotta, hogy a Szilágy-megyei Szuna, Ete, Zálnok és Menyő



falvak böszörményeivel állandó lóvásárlásokat szervezett a
Mezőségen és Biharban és a felvásárolt állatok kísérői nem tértek
többé vissza. Bevallása szerint az utazó karavánokat a rabló és
fosztogató oláh hegyilakók támadták meg és a kísérőket fogságba
hurcolták. Azt is bevallotta, hogy Sámson falu eladósodott
jobbágyait, szám szerint nyolcvanhármat, papjukkal együtt, azzal az
ürüggyel vitte Máramarosba famunkára, hogy ott adósságukat
három hónap rövid tartama alatt ledolgozhatják, de többé nem
tértek vissza. Ismételten kínpadra vonva végül bevallotta, hogy az
eltűnteket, mint rabszolgákat adták el. A bizottság, amelyet erős
fegyveres kíséret vett körül, a vádlott házánál egy egész raktár
keleti "speciá"-t, fűszert, talált.
Ugyanezek a hitvédelmi biztosok vizsgálták felül Sandar
böszörmény tudós és két fia, Zengis és Anis ügyét is. A jelzettek
Egyek faluban laktak, de szerte-széjjel járták az országot és "arab
írásokat" adtak el főképp orvosi könyvekkel együtt. Sandur,
vallomása szerint, a salernói egyetemen végzett mint orvos és
csillagász, majd később boldog emlékű Kun László követe lett
Szicília királyánál, két fia az ő hivatalos működése idején szintén a
jelzett egyetemen tanulták az orvosi, matematikai tudományt és
könyvmásolást. A biztosok, vizsgálat céljából, elkobozták tőlük a
birtokukban levő írásokat és felmentették őket a további zaklatások
alól (686).
Ismeretesek Ladomér érsek perei és vizsgálatai a szaracénok
törvénytelen meggazdagodása felderítésére; még 1295-ben is
folytak eljárások a dunai hajózás "monopolizálása" ügyében.
A böszörmények véglegesen csak akkor olvadtak be teljesen a
keresztény egyházba, mikor európaszerte megindult ellenük egy
átfogó, általános erkölcsi és szellemi hadjárat, a Domonkos-rendi
Adám Vilmos híres könyve nyomán: "De modo sarracenos



extirpandi" - "A muzulmánok kiirtásának módjáról". Ez már a 14.
század elején jelentett komoly mozgalmat azzal, hogy tengeri
blokád alá vette a Krimi félszigetet és a Fekete-tengeri, Duna
torkolati kikötőket. Nagy Lajos magáévá tette a programot, szigorú
határellenőrzéssel vetett véget a kelet felé irányuló böszörmény
kereskedelem minden ágának és így mikor már a moldvai kunok is
kereszténységre tértek, a magyar böszörmények külön vallási élete
is teljesen megszűnt.
867. MORAVCSIK GY.: "Muageris király" - Magyar Nyelv - 1927.
668. HODINKA A.: "Az orosz évkönyvek magyar vonatkozásai"
Bpest, 1916.
889. Ez a találkozás már teltételezi a magyarság Lábvetését a Duna
menti Bolgária tőszomszédságában.
870. MORAVCSIK GY.: "Bizánc és a magyarság" idézete Acsay A.
fordítása szerint. 100. oldal.
671. A magyar rovásírás jellegzetes és eltérő betűi az orkoni
szövegtől kétségtelen görög befolyás alatt fejlődtek ki, illetve
változtak át ma ismert alakjukra. Erről a kérdésről Németh Gy.: ,,A
magyar rovásírás' c. tanulmánya értekezik a "M. Ny. T. Kézikönyve E.
2. Budapest 1933.
872. MORAVCSIK: i. m. 101, oldal.
873. V.ö.: ,,Nyelvemlékeink az inkvizíció mérlegén" c, fejezettel.
874. V. LAURENT: "Uue lettre dogmatique de l'empereur Isaac
l'Ange au primat de Hongrie". - Échos d'Orient - 1940. 59.
615. Névtelen Jegyzőnk részletesen megemlékezik a
megérkezésükről. 57. fejezet.
676. IPOLYI A.: i. m. I. 61.
677. WESTBERG F.: ,,Beitraege zur Klaerung orientatischer Quellen
über Osteuropa". Boulletin de l'Akademie Impériate des Sciences de
St. Pétersbourg, 1899. - Masudi's Russenzug 913914. 225.



678. U. o. Ibn Haukal's Russenzug von J. 969. 230 oldal.
679. Anonymus 57. fejezet.
680. IPOLYI: i. m. I. 61.
681. SCHLUMBERGER G.: "Byzance et les Croisades". Paris, 1927.
223
682. V ö.: "Nyelvemlékeink az inkvizíció mérlegén" c. fejezettel.
683. DUPRONT A.: "Las cruzadas" Mexico, 1962. 172-174.
684. U. o. 17 s.
686. Az elkobzott írásokról, kéziratokról név szerint nem
emlékeznek meg a jegyzőkönyvek, de feltehetőleg valami közük
lehetett az arab eredetű "királytükrök" valamelyikéhez a miután a
böszörmények egyben üzletileg is tevékenykedtek a
kéziratmásolások terén. Valószínű, hogy az oxfordi könyvtárban
levő, Nagy Lajos rendeletére készült "Secretum secretorum"
valamelyik őspéldánya is ezek között a kéziratok között lehetett.
Aristoteles neve és vele kapcsolatban tanítványáé, Nagy Sándoré,
csak mint csalétek szerepelhettek, mert így nagyobb kelendősége
volt, hiszen ebben a korban az aristotelesi iratok valóságos lázban
tartották a nyugati skolasztikusokat. A jelzett "Secretum
Secretorum" első oldalán a "Magnus Alexander" kifejezés egyébként
is erősen magyar nyelvű fordítóra, vagy másolóra vall, azzal, hogy az
"epiteton ornans", a jelző megelőzi a tulajdonnevet.
XXIV.
MAGYAR ALKIMISTA PEREK
Az "alkímia", az aranycsinálás tudománya, a mai modern kémia őse,
a maga 13. századi misztikumával, kezdetben, mint tilos cselekmény
és az "ördöggel paktálás" kézzelfogható gyanúja, szintén a
hitvédelmi bizottság vizsgálata elé tartozott. Bár a kor skolasztikus



tudósai, köztük a legnagyobb szellemek, mint az olasz aquinói Szent
Tamás, a német Szent Albert, vagy az angol ferences Bacon
egyenesen beépítették filozófiai rendszerükbe a kezdő
természettudományi kísérletek elméletét, sőt a spanyol Domonkos
rendi Lullius egyenesen gyakorlati útmutatást hagyott hátra az
alkimistáknak, az egyház nem jó szemmel nézte a kétesnek ítélt
tudományágat.
Az arab, görög keleti tudományosság magas színvonala a keresztes
hadjáratok közvetítése folytán Európaszerte valóságos tudományos
forradalomként hatott. Így volt ez nemcsak a filozófia terén, ahol
Aristoteles, Plato vagy Avicenna munkáit "megkeresztelte" a
keresztény skolasztika, hanem a természettudományok,
csillagászat, földrajz, matematika eredményeit mohón kutatták,
keresték, Párizs, Oxford és Bologna egyetemei, hogy az emberi
tudás határait egyszeriben régóta alig sejtett mértékben kitágítsák.
Így volt ez az alkímia terén is. Amióta nyugat bölcsei megismerték
Euklides elemekről szóló munkáját, vagy Aristoteles Meteorologica
c. könyvét, lázas sietséggel kutattak mindenfelé, hogy a keleti tudás
mélységeiből meríthessenek. Mikor aquinói Szent Tamás 1250-ben
az utóbbi munkát kommentárokkal látta el, oly nagy hatása volt,
hogy barátja a flamand Moerbecke Vilmos címzetes korintusi
püspök, Magyarországot is bejárta, hogy az itteni görögök és
böszörmények útján elterjedt arab munkákat felkutassa és a nagy
tudós rendelkezésére bocsássa. Magyar földön a 9. század óta
fennálló görög műveltség előbb gyökeret vert, mint a latin. Erre elég
csak azokra a görög egyházatyák által írt munkákra hivatkozni, mint
Maximos és Damaszkuszi János művei, melyeket egy velencei
származású szerzetes a pásztói apátság birtokában levő példányról
fordított le. Ugyancsak magyar fordítók munkája alapján került a
skolasztika legnagyobb tudósának, Petrus Lombardusnak kezébe a
görög egyházatyák latinra átültetett munkája is, mint ahogy



Moerbecke magyarországi szerzetesektől szerezte meg az általa
latinra fordított Proklos iratokat (687).
Mikor aquinói Szent Tamás a keleti természettudományok kísérleti
eredményeinek összefoglalása után megjelölte az alkímia célját, már
kitért a hamisító, szemfényvesztő és kapzsi kísérletezőkre. Szerinte
"az alkimista legfőbb feladata a fémeket átváltoztatni és azt
valósággal is, nem pedig szemfényvesztéssel" (688). Az alkimisták
természetszerűleg nemcsak írástudással, hanem filozófiai és
sokszor theológiai felkészültséggel is rendelkeztek és az
"aranycsinálás művészetében" nem mindig a kapzsiság és
aranysóvárgás volt a főcél, hanem a tudás határainak kísérletekkel
való kitágítása, a természet és az elemek rejtett erőinek
megismerése. A "transmutatió" - átváltozás filozófiai fogalmát
gyakorlatilag akarták bizonyítani és laboratóriumi kísérleteiknél a
teológiából kölcsönzött hasonlatképleteket sokszor fontosabbnak
tartották, mint az elemek, vagy vegyületek alaptermészetének
törvényszerűségeit. Így lett a keleti, tisztán természettudományi
síkon kikísérletezett eredményekből egy zavaros bölcseleti és
teológiai szóhalmaz, ahol a "szentháromság képlet", vagy a "fehér
filozófiai kő szeplőtlen fogantatása", sőt a sírjából diadalmasan
kiszálló Krisztus testének példájára a "resurrectio", a szakszerűen
előírt fémkeverékekből egyformán szerepelt. Titokzatos jeleikkel
megoldhatatlan rejtvényekké tették az egyszerű kémiai folyamatokat
is kortársaik előtt.
Ez a titokzatosság öltöztette a középkor alkímiáját a varázslók
"ördögi misztifikációinak" köntösébe és ez keltette fel a tévhitet,
hogy az aranycsinálók magával a sátánnal kötnek szövetséget.
Sajnálatos módon ez a felületes vád az orvosságok,
gyógykenőcsök, sőt festékek készítőire is kiterjedt és komoly
tudósok munkáit akadályozta meg a "fekete mágia" gyanúja.



A sámánokról szóló jegyzőkönyvekben sűrűn akadunk gyógyszer,
vagy kenőcsgyártó egyszerű emberekre, akik ősi soron örökölt
tudással saját maguk készítették orvosszereiket, melyekről a
hitvédelmi bizottság majdnem minden esetben kihangsúlyozottan
érdeklődik.
Az alkimisták ellen vezetett eljárások azonban főképp azóta válnak
gyakoribbakká, amikor a szeszpárlás művelet, az "aqua vitae", az
élet vize desztillálása nagyobb elterjedtségnek örvend. Ez a
gyakorlat a keleti népeknél, a rózsaolaj készítés révén, már jóval
előbb ismert volt, de mikor a nyugatiak is felfedezték, akkor még a
kolostorok szerzetesei is szeszgyártáshoz kezdtek. Villanovai Arnold
valóságos dicshimnuszokat zeng az "aqua vitae" eddig ismeretlen
gyógyhatásáról. Maga a Domonkos-rend már 1288-ban szigorú
tilalmat hoz, hogy a szerzetesek párlási vagy alkímiai műveleteket
végezzenek. Minden szerzetes, akinek a birtokában lombikok, vagy
egyéb párláshoz szükséges eszközök, vagy az eljárásról szóló
útbaigazítások, titkos receptek vannak, nyolc napon belül köteles
azokat megsemmisíteni. A jelzett káptalan Riminiben zajlott le, de
úgy látszik nem nagy hatással, mert 1323-ban a Barcelonában
tartott egyetemes káptalan szigorúbb rendelettel sújtja azokat, akik
még mindig a "botrányos alkímiával és szeszpárlással" foglalkoznak
és most már börtönbüntetéssel és egyéb testi fenyítéssel sújtja a
parancs megszegőit (689).
Magyarországon - jegyzőkönyvünk tanúsága szerint az első
alkimista per 1274-ben folyt le Sardus magister ellen. A vádlott, akit
a székelyudvarhelyi Domonkos kolostorba idéztek, böszörmény volt
és Salernó egyetemén szerezte magisteri címét. A jegyzőkönyv
kihangsúlyozza, hogy nem mint foglyot tartják a kolostorban, hanem
önként jelent meg a vizsgálaton, mert a keresztény hívők között
"ördögi híre támadt". Teljes neve Sardus Murepsos, ami azt mutatja,
hogy görög műveltsége is volt és főként kenőcsök készítésével



kísérletezett. A salernói egyetemen másolt könyvei sorában
megemlíti "Dunameron liber unguentorum" kenőcsök könyve
kéziratát, amelyet ő maga fordított le arabból magyarra. A bizottság
nagy tiszteletben tartotta és a székelyudvarhelyi templomban nagy
tömeg előtt ünnepélyes esküt tett, hogy a sátánnal semmiféle
kapcsolata nincs és csak az emberek betegségeinek gyógyítására
törekszik. Minden okunk megvan, hogy feltételezzük a vizsgálat
szándékát védekezésnek tekinteni a tudós javára, a lakossággal
szemben, amely ördögi kapcsolatainak hírére életét fenyegette. Az
ünnepélyes eskütétel után az inkvizítor, fráter Gergely, "osculum
pacis"-sal, békecsókkal bocsátotta el (690).
1285-ben Körmöcbányára idézték meg a bizottság elé Gotfrid 66
éves "civis eruditus"-t - tanult polgárt egy Miklós nevű magyar
aranycsináló özvegyének, Erzsébetnek a vádjai alapján, hogy az
"ördöggel trafikál" és ártást hoz a népre. A bizottság tagjai a
vizsgálatot megelőzőleg személyesen meglátogatták a vádlottat
házában és lombikokat, kémcsöveket és különféle tégelyeket
találtak nála (alembici et ampullae et diversa receptacula). A
másnapi kihallgatásnál kiderült, hogy az özvegy feljelentése
bosszúból történt, mert férje, Mikód magyarnyelvű receptkönyvét
megtartotta magának a vádlott és valami csekélységet fizetett érte.
Gotfrid polgár tanúként meghívatta György bánfai és Jeromos
eperjesi polgárokat, akik szintén alkimisták voltak és velük
bizonyíttatta, hogy Miklós a sok kísérletezéssel annyira eladósodott,
hogy ők adtak neki kölcsönt és a jelzett könyvet mint zálogot hagyta
Gotfridnél, aki csak saját jószándékából adományozott 10 dénárt az
özvegynek. A végzés ez esetben is szűkszavú: felmentés, de a
vádlottnak és a két tanúnak szintén esküt kellett tenniök, hogy nem
kötnek szövetséget az ördöggel (691).
Szerzetesek alkimista törekvésével is találkozunk a Kassai
kódexben. 1289-ben fráter Vitalis és Sebestyén, a pécsi kolostor



tagjai kerülnek a rendfőnök végzésével börtönbe, mert sokak
megbotránkozására alkímiával foglalkoztak (692). Ugyanebben az
évben a csázmai szerzetesek közül büntették meg fráter Joakimot,
akinek a birtokában alkimista tartalmú könyveket találtak (693).
Ezek a végzések azonban nem az inkvizítorok könyvében
szerepelnek, hanem a "Gesta Fratrum" töredékben.
Mátyás király korában már a Szent Miklós kolostorban levő studium
generaléban egyenesen tanították is az alkimiát, mint "ars"-ot,
művészetet és a király kegyéből rendszeres kísérletezések folytak a
"kristályok és fémek természetének" felderítésére. Ez már a
humanizmus kora volt, amikor a nyugati szellem is felszabadult a
sok tilalomtól és a kísérleti tudomány terén nyíltan tehetett
erőfeszítéseket.
XXV.
A TÖRÖK FOGSAGBÓL HAZATÉRŐK VIZSGÁLATA
A magyarországi hitvédelmi intézmény történetében egészen
sajátos helyet foglal el a török földről hazatérő foglyok vizsgálata. A
szerencsétlen kimenetelű nikápolyi csata után kezdődött Zsigmond
király utasítására és kb. 1448-ig tartott.
A nyugati kereszténység védelmére hősiesen vállalkozó magyarság
sorait a folytonos törökkel vívott harcok állandóan gyengítették, de a
legnagyobb emberveszteség kétségtelenül a törökök portyázásai és
határvidéki betörései nyomán jelentkezett, amikor a védtelen
lakosságot meglepve, minden épkézláb férfit és asszonyt
elhurcoltak. A foglyok sorsáról természetszerűleg a legszörnyűbb
lehetőségeket terjesztették az egyházi és a politikai hatalom
megbízottai, azzal a nem titkolt szándékkal, hogy a nemzet
ellenállását fokozzák az egyre fenyegetőbb török veszedelemmel



szemben. Zsigmond király óta a magyarság az állandó védekezés
álláspontján volt és természetes önvédelemnek látszott a fogságból
hazatértek ellenőrzése. A hazatérő foglyok által, akiket a véletlen
szerencse, vagy egyéni merészség és vállalkozó szellem
hazasegített a szülőföldre, sokszor nemkívánatos tudósítások
kerültek az országba az ismeretlen népek életének talán emberibb
képéről, mint amit harcok közben festett magának a magyarság.
Hogy ilyen lehetőségek valóban felmerültek, mutatja a sokrétű
irodalmi hagyaték, amely a Törökországban élt és visszatért
foglyoktól származik. Jóbfia Pál, aki 17 éves korában Szászsebes
iskolájában tanult és a törökök erdélyi portyázása alkalmával 1438
ban az egész lakossággal együtt fogságba került, közel húsz éves
tapasztalatait írta le fogsága alatt szerzett élményeiről.
Drinápolyban adták el egy falusi gazdának, aki meglehetősen
keményen bánt vele, úgyannyira, hogy szökést kísérelt meg, mire
bilincsbe verve kellett dolgoznia. Gazdája nem értékelte sokra
lázadozó szelleme miatt és újból eladta. Most már Kisázsiába került,
őszinte beszámolójában írja, hogy a mohamedán vallás szertartásait
élénk figyelemmel kísérte és amikor a gazda családja
szerénységéért becsülni kezdte, a mohamedán vallás belső
rejtelmeibe is betekinthetett. Lassan arra a meggyőződésre jutott,
hogy nagyon sok vonzó elem akad az-ismeretlen, pogány hitben és
főképp erkölcstanában hasonlít a kereszténységhez. Mikor
megtudta, hogy Krisztus személyét a törökök milyen nagy
tiszteletben tartják, mint prófétáét, a nagy hasonlatosság egészen
elkábította, félt, hogy hitehagyóvá válik, éppen azért buzgón
imádságos életet kezdett élni. Gazdája, akinek vele egykorú fia is
volt, jobban megszerette, mint saját gyermekét és megtanította a
mohamedán írásra, hogy a Korán tanaiban jobban elmélyülhessen. A
mecsetbe is magával vitte és a mohamedán papok, akik
tudásvágyát hamarosan észrevették, szívesen segítettek neki



vallásuk megismerésében. Egy alkalommal beszédet tartott és
annyira megnyerte hallgatósága tetszését, hogy esténként sűrűn
jártak gazdája házához, hogy a fiatal magyar szavait hallgassák.
Barátai rá akarták beszélni, hogy tanuljon tovább és legyen
mohamedán pappá, de honvágya oly erős volt, hogy gazdája, aki
őszintén becsülte, nem tudott ellenállni ama kérésének, hogy magas
összeköttetéseivel szabadságlevelet szerezzen neki. Az ősi földre
visszakerült fogoly, egy theológus felkészültségével a 15. század
egyik legalaposabb törökországi néprajzíróvá vált és hosszú
fejezetekben beszámol a rettegett hírű mohamedánok mindennapi
életéről, amelyet emberiesnek, sokszor rokonszenvesnek tüntetett
fel kortársai előtt (694).
A volt török foglyok inkvizíciójának ez lehetett a lélektani, alapja: a
nyugati kereszténység legfőbb képviselői akár az egyház, akár a
Német-Római császárság birtokosa, Zsigmond király - tartottak
attól, hogy a magyarság körében elharapódzik egy bizonyos fokú
rokonszenv a törökség irányában, vagy legalábbis tompul a gyűlölet
éle a kereszténység legnagyobbnak vélt ellenségével szemben.
Egyházi részről, tartottak a lazább szellemű mohamedán vallás
térhódításától, amely még a fogságba hurcolt szerzeteseket,
papokat is befolyásolhatta, és még inkább az egyszerű hívőket, akik
a hosszú rabságban a keresztény vallás legegyszerűbb igazságait,
imádságait is elfeledték, apránként hasonultak a török
környezethez, mert nem rendelkeztek sem olyan szellemi
felkészültséggel, sem vallásos meggyőződéssel, hogy a
kereszténység és izlám között határozottan az első javára
dönthettek volna.
A hazatérőket minden esetben vizsgálóbizottság elé állították,
élményeik, szökésük részletei felől alaposan kivallatták és egyúttal
vallásuk imáit, egyszerű hitbéli ismereteiket igyekeztek



megállapítani. A királyi megbízottak az ország déli határszélein
megszervezték a kémelhárítást a török ellen és ilyenkor minden
jövevény gyanús volt előttük. Így kerültek a hazatérők is első ízben
érintkezésbe honfitársaikkal. Valamelyik közeli Domonkos-rendi
kolostorban kellett jelentkezniök, ahol ellátták őket minden
szükséges élelemmel, ruhával és egyben megfigyelés alá kerültek
addig, amíg a hitvédelmi bizottság jónak látta maga elé citálni őket.
A Domonkos-rendiek részéről Zsigmond király egyenes parancsára
nem magyar szerzetesekből álló állandó bizottság működött a
vizsgálatok vezetésére. Wizensehi Konrád, Ungelter Péter és Stizer
Miklós bajor szerzetesekből állott az inkvizíció egyházi része, míg a
világi karhatalmat Csák Miklós vajda kiküldöttje képviselte. A
bizottság állandó székhelye Nagyszeben volt, de szükség esetén a
környező szász városokban is folytattak kihallgatásokat.
A legnagyobb szabású eljárás 1419 januárjában zajlott le, amikor a
Konstanzban zsinaton elnöklő Zsigmond király egyenes parancsára
- "comissio propria Domini Regis" egy Domonkos-rendi szerzetes
egybehívta Tolmács várában Csák Miklós vajdát, István erdélyi
püspököt, a kerci cisztercita apátot, hogy megszervezzék a
hazatérők kivizsgálását. A különféle kolostorokban összegyűjtött,
visszatért foglyokat, szám szerint 145 magyart, székelyt és szászt
gyorsított ütemben hallgatták ki és közülük 16 szerencsétlennek
kitépették a nyelvét. A jegyzőkönyv nem részletez, nem ad
felvilágosítást az ítélkezés okáról (695).
Ugyanebben az esztendőben Teke fia Márton kapitány, István,
Sándor és Kelemen nevű székely katonák ellen vezettek vizsgálatot
Nagyszebenben. A nevezettek huszonkét évig voltak török
fogságban, tehát a nikápolyi vesztett csata óta és Savoyai Humbert
francia gróf csapatához voltak beosztva. A vizsgálat eredményéről
nincs adat, csak Kelemen katonát utalták be a segesvári Szent Antal



hospitálba, mert lepragyanús volt (696).
1420-ban Saáp Sebestyén és Kis (Parvus) Má té katonák érkeztek
haza, akiket Raguza város fogolymegváltó intézete szabadított ki
több dalmát sorstársukkal együtt egy gályáról. Mórichida vámjánál
jöttek hazai földre és a csázmai Domonkos kolostorban vizsgálták ki
ügyüket. Esküt kellett tenniök, hogy törökországi élményeikről
abban az esetben, ha azok az "istentelen mohamedán szekta"
javára lennének, nem beszélnek senkinek, még családtagjaiknak
sem (697).
Ugyanebben az esztendőben, Moldván keresztül érkezett haza egy
huszonöt főből álló fogoly-csoport, akiket a brassói kolostorban
tartottak két hónapi pihenőre, majd Nagyszebenbe utalták őket.
Ugyancsak ide kerültek a székelyudvarhelyi kolostorból György
katona és egy Ábrahám nevű székely, aki hosszú fogsága alatt
megházasodott és magával hozta török feleségét és két fiát is. Az
asszonyt és a gyermekeket megkeresztelték és férjének a székely
kolostor szolgálatában adtak alkalmazást (698).
Sikei Menyhért nemes katona, aki 14 évig volt fogságban, ahol
szükségből "apostatává", hitehagyóvá lett, a bizottság határozata
alapján négy éves vezeklésre ítélték a segesvári kolostor
szolgálatában. (699)
1438-ban a török újból Erdélyre tört és tömegesen hurcolta el a
lakosságot. A foglyok közül kisebb nagyobb csoportokban
szökdöstek vissza és ügyüket, IV. Jenő pápa rendeletére a bázeli
származású Riecher Jakab Domonkos-rendi inkvizítor elé utalták. A
teljhatalmú megbízott spanyol, ifjabb Torquemada János
inkvizítortól kapta az utasításokat, a székesfehérvári királyi
udvarban, ahova Zsigmond király hívta meg. (700) 1444 óta
működött az erdélyi szász városokban, ahol a kolostorok és



templomok félig romokban álltak, mert a török elhurcolta a
szerzeteseket is. Riecher Jakab működéséről számszerű adatok,
nevek felsorolása szerint rövid feljegyzések alapján, alkothatunk
magunknak fogalmat, hogy milyen nemzetirtást jelentettek ezek a
török betörések. A visszatérők sorában közel 200 magyar, székely
és szász szerepel a kivizsgált ügyek listáján, férfiak, asszonyok és
gyermekek vegyesen. A vizsgálat javarészében arra szorítkozott,
hogy a "Credo" és "Ave Maria" imádságokat minden visszatérőnek
hibátlanul ismernie kellett.
A visszaszivárgó foglyok között szerzetesek is akadtak, akiknek a
helyzete nehezebb volt mint az egyszerű híveké: pápai felmentést
kellett kérniök, hogy minden esetleges hitehagyás gyanújától
mentesek lehessenek és régi jogaikat visszaszerezhessék.
A legutolsó fogolyinkvizíció 1444-ből származik, a Domonkos
rendiek vezetésével, amikor is Della Marca Jakab olasz ferences,
pápai kiküldött és keresztes hadakat toborzó szónok, vette át az
irányítást Erdélyben és egész falvakat telepített beljebb az ország
területére, hogy a török befolyástól távol tartsa őket, szabad utat
nyitva a talajvízként beszivárgó oláh pásztornépnek a gazdag
magyar földek felé.
687. A "Proklos" iratot csak a század elején fedezték fel és
beillesztéséről a skolasztika eszmerendjébe KLIBANSZKY R.: "Ein
Proklos-Fund und seine Bedeutung". Heidelberg, 1929. foglalkozik.
Petrus Lombardusra tett hatásáról pedig részletesebben ír:
GRABMANN M.: ,,Die Proklos Übersetzungen von W. von
Moerbecke und ihre Verwertung in der lateinischen Literatur des
Mittelalters". Bizantinische Zeitschrift. 30. (1929-30) 78.
688. Aristoteles "Meteorológica"jához írt kommentárjában. Lec. IX.
cap. II.



689. DENIFLE E: i. m. III. 234.
690. Kassai kódex: Anno 1274, n. 43.
691. U, o. Anno 1285. n. 4.
692. U. o.: "Gesta FF." 1288. n. 3.
693. U. o.: "Gesta FF." n. 24.
694. Jóbfia Pál nevét. aki a kéziratban "frater Paulus"-ként szerepel,
miután minden apró részletben megegyezik a gróf Kemény József
által "szászsebesi XV. századi dolgok" címmel közölt bőséges
leírásokkal, amelyek az eredeti szerzőt a jelzett fiatal erdélyi
tanulóban sejttetik. Hogy a könyvalakban megjelent ismertető több
példányban is forgott és később nyomtatásban is megjelent, azt
mutatja, hogy nagy közkedveltségnek örvendett és a Fabricius
György kiadásában és előszavával 1538-ban kiadott "Turcarum
mores" is ebből a munkából származott. Sok toldalékkal ezt
megelőzőleg didaktikus célokkal Egeloph Krisztián is kiadta
Strassburgban, 1530ban. Az erre vonatkozó adatokat gróf Kemény
munkájából, az " Új Magyar Múzeum" 1857. I. számából vettem.
695. Kassai kódex: Anno 1419 n. 4.
696. U. o.: Anna 1420. n.
697. U. o.: Anno 1420. n. 1.
698. U. o.: Anno 1420. n.
699. U. o.: Anno 1420. n. 8.
700. U. o.: Anno 1944. n. 2.
FÜGGELÉK
A KASSAI KÓDEX RÖVID TÖRTÉNETE
A magyar Domonkos-rendiek kultúrtörténetével foglalkozva, az
osztrák határszéli kolostorok levéltáraiban, Petau és Krems, majd
Kitzbühel szerzetházaiban találkoztam első ízben a titokzatos



"Syngrapha Dominicana" középkori kézirat nevével. 1941-ben
Kassán, Beregszászott, valamint Sárospatakon a levéltárakban
búvárkodva, ismét nyomára akadtam a névnek, most már teljes
biztonsággal, hogy egy magyar eredetű kódexről ad hírt a görögös
név. A kassai városi levéltár egy 1556-ból eredő elismervénye
szerint a jelzett kéziratot Fr. Czeglédi Péter, a kassai Mészáros utcai
kolostor Domonkos-rendi perjele és még egyetlen életben maradt
rendtársa, Székesfejérvári Péter, letétbe helyezték a
polgármesternél, mert a kolostor leégése után olyan sanyarú
helyzetbe kerültek, hogy továbbmaradásuk lehetetlenné vált.
Sajátkezű aláírásával igazolja a két szerzetes, hogy a város
polgármestere nagylelkűen 8 forint és 25 tallérral, valamint egy
hordócska borral látta el őket útravalóul és szekerükön megindultak
nyugat felé.
A gazdátlan kolostor kb. 150 évig városi gabonaraktár, majd
kaszárnya céljait szolgálta, amikor 1690-ben Hoffman Tamás, fiatal,
kassai születésű Domonkos-rendi szerzetes, elöljárói megbízásából,
a rend visszatelepítéséhez hozzákezdett. Rudolf király rendeletére a
város a kolostor egy szárnyát kiürítve vissza is adta a hajdani
tulajdonosok jogörökösének. Hoffman Tamás, aki a petaui
kolostorban őrzött, régi kassai elismervénnyel jelentkezett a
városházán, már nem találta meg a jelzett "Syngrapha" köteget,
mert az abban felsorolt birtoklevelek, határjárások, a Hernádon levő
két vízimalom kiváltságlevele és főképp Szedikerte falura vonatkozó
okmányok, az új tulajdonosok kezében voltak.
Báró Holló Zsigmond, a nevezett Hoffman Tamás közeli rokona,
nyomozta ki szorgos utánjárással, hogy az eredeti kézirat a szepesi
Kamara prefektusának, Druheim Vilmos osztrák bárónak,
magánkönyvtárába került. Holló Zsigmond kérésére a "Syngrapha"
birtokrészét a lelkészi hites helyi levéltárban lemásoltatta, a szepesi
Kamarával hitelesíttette, míg a másik, nagyobb és kultúrtörténeti



szempontból fontosabb részt Hoffman Tamás másolta le bizonyos
sietséggel, sőt egyes részek "regeszta"-szerű összevonásával, mint
,, sajátkezűleg írja "propter brevitatem temporis" - az idő rövidsége
miatt.
1698 augusztus 11-én a kolostort hivatalosan visszaadták a
Domonkos rendnek az egri érsek és a szepesi Kamara prefektusa
jelenlétében, amikor is a szerzeteseket a Letmeritz (Csehország)
kolostorának főnöke képviselte. A megbízott R. P. Fr.
Wlassati Gergely, Rómába küldött jelentésében (Brevis informatio
circa desolationem et recuperationem Conventus Cassovienis
Ordinis Praedictatorum - conscripta per R. P. Fr. Gregorium
Wlassati, primum residentiae CassoviensiS Vicarium in anno 1701.)
szerepel a "Syngrapha" neve is, sőt a szerző több ízben citálja is
"constat autem ex Syngrapha dictorum duorum Fratrum" formában
( magát a kódexet. Hogy a jelzett kézirat az eredeti, vagy a Hoffman
Tamás-féle másolat volt, ma már nehéz eldönteni, de nagyobb
valószínűség szerint az eredetit báró Druheim nem adta ki a
kezéből, azért volt sietős a másoló szerzetes munkája és így inkább
a másolatról történhetett említés.
Az újjászervezett kolostor nem sokáig örvendhetett nyugalomnak,
mert II. József 1785-ben kelt rendeletével feloszlatta a
szerzetesrendeket, vagyonukat, könyvtáraikat, ötvösremekeiket
elkoboztatva. Így került ismét ebek harmincadjára a kassai kolostor
újból összegyűjtött nagy értékű kódex és ősnyomtatvány állománya
is, és most már nyomtalanul eltűnt. A majdnem egykorú kézirat
tartalmának régi volta nem tűnt fel még a "műgyűjtőknek" sem,
úgyhogy Batthányi Ignác, gyulafehérvári püspök, aki a kassai
kódexek közül többet megvásárolt, nem tulajdoníthatott nagyobb
értéket a 16. századi jellegzetes betűkkel másolt írásnak.



A kassai helytörténet szorgos kutatói Vick Béla, a Dóm káptalan
történésze, valamint Szabó Adorján premontrei kanonok, akik
előzetes kutatásaik nyomán tudtak a "Syngrapha" létezéséről,
szorgos munkát végeztek az eredeti kézirat megszerzésére. Vick
Béla akadt nyomára Kassa város levéltárában az említett 1556-os
elismervénynek, míg Szabó Adorján a leleszi hitelhelyi levéltár
regesztáiból tudta meg, hogy ott, a jelzett kézirat anyagi
természetű, gazdasági részeiről, felsőbb parancsra, másolat
készült, amely másolatot később a bécsi k. u. k. levéltárban
Szedekerte birtokleveleivel együtt szerencsésen meg is talált.
Hiányzott azonban az eredeti, teljes szöveg és a Hoffman féle
másolat, a sokkal fontosabb kultúrtörténeti feljegyzésekkel.
Mikor 1942-ben Madarász István, kassai megyéspüspök bizalmából,
Radó Polykárp bencés kódex-szakértő ösztönzésére, reám hárult a
feladat, hogy a Dóm plébánia nagy értékű kódex és inkunábulum
állományát lajstromozzam és egyesítsem a püspökség régebbi,
Récsei Viktor által készített leltárával, feltűnt, hogy nagyszámú
kódex és ősnyomtatvány hajdanán a Domonkos-rendi kolostor
könyvtárához tartozott és még több példány gerincén ott csüngött
az egy-két láncszem, amellyel annakidején a pulpitusokhoz voltak
rögzítve. A könyvtár legértékesebb darabjai a "Fischer Colbrie
kabinet"-nek nevezett erkélyszobácskában voltak elhelyezve, ahol a
könyvtárra vonatkozó iratok között találtam egy "Collectio
Dominikana" című feljegyzést és legelső adatot arra, hogy - abban
az esetben, ha a "Syngrapha" és a "Collectio" azonosak -a sokat
keresett kézirat még a múlt század derekán a kassai püspökség
könyvtárában volt. Közel kétéves szorgos munkával - mialatt az
egész könyvállományt kétízben is példányonként átvizsgáltam
1944 október első napjaiban kezembe került egy elismervény, amely
szerint "Rev. Rassovszky kivételezte a Collectio Dominicana"
kéziratát 1852-ben.



Az új adat felbukkanását sietve közöltem Pfeiffer Miklós
nagypréposttal, akitől miután a Domonkos-rendiek történelmével
tudományosan és behatóan foglalkozott, bő adatokat kaptam
Rassovszky személyéről. Bár magam is tudtam, hogy valamikor a
Domonkos-rend tagja volt, sőt tartományfőnöki tisztet is viselt, de a
48-as szabadságharc után, mint Kossuth személyes jóbarátját
nemcsak tisztségétől fosztották meg, hanem a rendben is annyit
zaklatták, hogy kilépett a szerzet kötelékéből és ideiglenesen a
kassai püspökség kancelláriájában írnokoskodott. Pfeiffer Miklós,
atyai jóakaró barátom, az új nyomon fellelkesedve mondotta el, hogy
Rassovszky Miszlókára, egy Kassa melletti falucskába került
kegyelemből plébánosnak és ott is halt meg. Pár óra múlva
mindketten Miszlókán voltunk és a plébános engedélyével a lomtár
egyik ládájában egérrágta, penészes, molyette állapotban
megtaláltuk a hajdani Domonkos-rendi tartományfőnök, püspöki
írnok és miszlókai plébános iratait, jegyzeteit és ami a legfontosabb,
a "Collectio" - "Syngrapha" Hoffman Tamás-féle másolatát. A
plébános szívesen nekem ajándékozta a kéziratot, amiért is
Brezanóczy Pál püspöki kancellár közvetítésével, Madarász püspök
tanácsosi címmel tüntette ki.
Ekkor már 1944 október 15-ét írtunk és a városi levéltár, amelynek
vezetőjével, Kligl Rudolf barátommal együtt javítgattuk a kézirat
szövegromlásait, megkapta a parancsot az értékesebb
oklevélállomány szakszerű mentésére, amelyben magam is részt
véve, egy időre abbahagytam a nagyértékű kézirat másolását. Kassa
város 1945 január 11-én orosz megszállás, majd cseh fennhatóság
alá került, a kiutasító végzést megelőzve, hátizsáknyi podgyásszal
Vizsolyra távoztam, magammal víve a "Syngrapha"-t. Hosszú
Odyssea után, február végén érkeztem Budapestre és az ottani
Domonkos-rendi kolostorban, P. Böle Kornél segítségét igénybe
véve, négy hét alatt sietős munkával befejeztem a másolást. A



Hoffman-féle másolat, amelyet "Kassai kódex"-nek neveztem el, a
budapesti anyakolostor könyvtárába került. Későbbi sorsa
ismeretlen azáltal, hogy a kommunista rezsim 1950-ben a
szerzetesrendeket, köztük a Domonkos- rendieket is feloszlatta,
könyvtáraikat elkobozta, követve a II. József-féle politikát.
A KASSAI KÓDEX BELSŐ FELOSZTÁSA
A folió nagyságú kézirat egykolumnás, sűrűn és apró betűkkel írt
szöveg, amely barnás színű tintával, durva, fás, mérlegjegyes
papíron folyamatosan halad és barokk-cikornyákkal több fejezetre
oszlik. Első táblája és a kezdet 18 oldala teljesen, a következők
pedig 25. oldalig részben hiányosak, részben olvashatatlanok. A
hátsó tábla ép, csalt szúette, és egy részét feloldva belső részéből,
Lőcsei kalendárium íves faktúrái kerültek elő. A számozás a már
jelzett 25. oldaltól csak a "recto" felületen folyik 145. számig, de az
utolsó húsz oldal üres, kivéve a két legutolsó lapot, amelyeken egy
későbbi kéztől származó, németnyelvű gazdasági természetű
adatok vannak feljegyezve.
A könyv első hiányos része "Monita magistri Pauli" a 29. oldalon
bejegyzett kolofon alapján állapítható meg. A töredékszövegek
alapján összehasonlítva Magyarországi Pál "Suma Poenitentiae"
jével azonos, sőt bizonyos részek a "Notabiliákra" is hasonlítanak,
amelyeket P. Dénes Gergely munkája alapján, a Vatikán levéltárában
levő példánnyal egyeztettem.
A "Monita" töredékszöveg ad egyébként magyarázatot a következő
nagy fejezetre is, hogy az inkvizíció folyamán elhangzottakat vegyék
jegyzőkönyvbe. A kolofon szövegében Hoffman Tamás mint másoló,
megnevezi magát.
A második rész nem folytonos, mert "Liber Inquisitorum"nak van
címezve, de a 95, oldal után egy lap üresen marad, és "Exodus



Fratrum" címmel, egy rövid eseményeket regesztáló fejezet
következik, amely a vándor missziós telepekre vonatkozó adatokat
tartalmaz négy oldalon keresztül, majd újból az eredeti
fejezetcímmel a perek kivonatai következnek. Ugyancsak betoldott
szöveg a "Gesta Fratrum" nagyon vegyes, kultúrtörténelmi
adatokkal, megjegyzésekkel a Ferenc-rendi inkvizíciós perekről,
melyeket a Zsigmond-kori török foglyok ügyének adatai váltanak fel.
A valódi "Liber Inquisitorum" 1227-ből egy pápai végzést közöl,
amelyben egy kun főnemes házasságát érvényteleníti és 1498-ban,
Michael de Oriente francia származású szerzetes vizsgálatával
végződik, a perai ferences kolostor könyvtárának kirablása ügyében,
amely a pápát személyesen is érdekelte.
Összefoglalva, a Hoffman-féle másolat tehát valójában négy
fejezetre oszlik: Pál mester "intelmei"-re, az "Exodus"ra, az
"Inkvizítorok könyvé"-re és a "Gesta Fratrum"-ra, amely utóbbi
többször "Miscelanea" címet visel. A jelen munka feldolgozza az
"Inkvizítorok könyvé"-nek minden lényeges és kiböngészhető
adatát, amelyek sokszor évszámmal vannak ellátva, de
folytonosságuk nem mindig meggyőző és főként a hitvédelmi
biztosok világi karhatalmat jelentő és elnöklő "comesek"
tisztségviselési idejéből lehet a pontos dátumokat meghatározni.
Sok adatot felhasználtam a "Monita" és "Exodus" szövegeiből is.
A "Gesta Fratrum" tartalma nagyon változatos és a rend belső
életének jelentősebb eseményeit rögzíti. Megtudjuk belőle, hogy
mennyire foglalkoztatta a magyar Domonkos- rendieket a "stigma",
Krisztus sebhelyeinek problémája, amelyekről a Ferenc-rendiek,
mint rendalapítójuk kizárólagos kiváltságáról vitatkoztak a
Domonkos-rendi Szienai Szent Katalin sebhelyeiről. A nagy
pestisjárványról, az olasz és német kereskedők vándorlásairól.
Moerbecke flamand tudós görög- és arabnyelvű könyvvásárlásairól,
a Nyulak-szigeti kolostor kunok által történt feldúlásáról, III. András



király megmérgezéséről, stb. találunk hosszabb-rövidebb
értesítéseket. A husziták betöréseiről, a Sárospatak és Kassa
környéken viselt dolgaikról, szintén megemlékezik és dicsekedve írja
le Csáki Móric kolostorba lépését és küzdelmét családjával
szemben, akik elhurcolják, a kolostorból és erőszakkal házasságra
akarják kényszeríteni. Kultúrtörténelmi szempontból nagy
jelentőségű az első magyar "hebraista", Fekete (Niger) Péter,
irányzata a magyar és a héber nyelv hasonlóságainak
kimutatásában, majd művének, a "Clypeus Thomistarum"-nak,
velencei kiadásánál, Octaviano Scoto nyomdájával támadt peres
ügye, amely évekig tartott. Könyvkereskedőknek is felcsapnak a 15.
században és szekérrakományszám hozzák magyar földre a külföldi
könyveket és ebből nagy perük támad a tapolcai Vlach Istvánnal, aki
állítólag egy nagyobb szállítmányt elrabolt. A budai Szent Miklós
kolostor kőfaragói, ablakfestői, orgonistái is sűrűn szerepelnek, akik
az egész országot járják művészetükkel épp úgy, mint a Corvinában
szereplő dalmát, olasz és francia szerzetesek mellett dolgozó
magyar könyvfestő műhelyek és másolók. A budai kolostorban
lezajlott "palotaforradalom" Mátyás király korában Zárai Antal
püspöki kinevezése miatt, akit, a pápa nem akart elfogadni, mert
osztrák jelöltje volt. A magyar király majdnem önálló, nemzeti
egyházat szervezett és ebben a Domonkos-rendiek erősen
támogatták. Egy gályarabságra ítélt szerzetes különálló pere zárja
be a Mátyás-korszakot és a török előretörését tárgyalja a pécsi
egyetem sorsán keresztül, majd javarészben Nagyvárad és
környékén zajló események csoportosulnak rövid feljegyzések
formájában. A kassai kolostorral baráti kapcsolatokat tartó sajóládi
pálos perjel, Martinuzzi György, a későbbi bíboros, lengyelországi
útjain kassai és eperjesi szerzetesek az útitársak és a Zápolya János
halálát részletező szövegek után, egy Ágoston nevű szerzetes
nyomán, a történelemből sok elsikkadt részlet derül ki Fráter,
György küzdelmeiről, haláláról és a perről, amelyet a vatikáni



megbízottak folytattak Habsburg Ferdinánd ellen. A kassai udvarban
Izabella bizalmasai és állásfoglalásuk miatt a magyar ügy mellett,
gyújtották fel a Ferdinánd-pártiak a kolostort, ami arra
kényszerítette a szerzeteseket, hogy 1556-ban elhagyják Kassát,
ahol aztán, mint láttuk, letétbe helyezték a "Kassai kódex"-et.
A tanulmány során idézett szövegrészek az egyes évszámok alatt
csoportosított teljes, vagy összevont jegyzőkönyvek sorszámaival
vannak jelölve és tekintve a szövegromlást, a másolás sietségét,
összehasonlító tanulmányok hiányát - mint minden emberi munka
bizonyára nem teljesen hibátlanok, de az esetleges tévedések, apró
elírások nem érintik a lényeget. Részletesen tárgyalom a munkában
a "Sámán-pereket", amelyek az "Inkvizítorok Könyvének" jókora
hányadát képezik, bár nem folytatólagos szöveggel szerepelnek,
hanem szétszórtan és így a tárgy egységesítése szempontjának
figyelembevételével sorakoztatom fel őket.
Itt újból kötelességemnek tartom megjegyezni, hogy a "sámán" név
alkalmazása a latin szövegben nem fordul elő, de tekintve, hogy a
vallástörténészek ma már véglegesnek tekinthető "terminus
technikus"- ként használják ezt a szót, az eredeti "mágus" helyett
szintén így fordítom abban a biztos tudatban, hogy mindkét szó
mezopotámiai eredetű és bár a "mágus" a káldus papi nemzedék
vagy osztály keretében szakrális cselekményeket, gyógyításokat,
jóslást és írástudást jelesül művelő tagja volt, de időben még
messzebbre nyúlik vissza a "sámán" szerepe, a Shamas szumér
Napisten szolgáinak tisztségviselő neve. Mindkét név ősi,
mezopotámiai eredete egyre valószínűbbé teszi a hipotézis
helyességét hogy az elszíntelenedett ősi magyar mitológia gyökerei,
a káldok nemzetségnek Van-tó környéki műveltségéből
táplálkoztak, amely viszont szumir örökségnek bizonyul. Ennek a
tézisnek igazolása az egyre jobban izmosodó összehasonlító
nyelvtudomány a szumér-magyar vonalon, amely mellett ma már a



megfellebbezhetetlen, legmagasabb nemzetközi tudományos
fórumok is lándzsát törnek.
De célszerűség is vezetett a "sámán" név alkalmazásánál, mert a
"Kassai kódex" forráskritikai kiadásánál a nemzetközi frazeológia
lényegesen megkönnyíti majd munkámat.
Eredetileg az volt a szándék, hogy az "Inkvizítorok könyvé"-ből
bőséges szemelvényeket is közölni fogok, de tekintve az idegen
szöveget és a szűkre szabott terjedelmet, ettől pillanatnyilag el
kellett tekintenem. Ha reményeimben nem csatlakozom, erre
valamelyik világnyelven hamarosan sor kerül.
Meg kell jegyeznem, hogy munkáim szintézisében több jeles
történészünk eredményei nagyban segítségemre voltak. Ilyen
munkák P. Dénes Gergely "I Notabili Paulo Ungaro" doktori tézise,
Moravcsik Gyula "Bizánc és a magyarság" c. kis munkája, Harsányi
András "A Domonkosrend Magyarországon a reformáció előtt" c.
nagy tanulmánya és Kúr Géza atyai jó barátom több személyes
levélbeli közlése. Azt is megemlítem kötelességszerűen, hogy
Magyarországi Jakab, franciaföldi működéséről, kéziratom első
példányában szintén sok szó esett, de miután hajdani tanárom, a
Pázmány Egyetemen, Gábriel Asztrik ezt a titokzatos személyiséget
és tevékenységét "Magyarországi Jakab eretneksége" c.
munkájában kimerítően kidolgozta és közölte, örömmel kapcsoltam
ki az erre vonatkozó részt, bővebb teret nyerve eddig fel nem
dolgozott adatoknak. Ugyancsak itt említem meg a magyar
Domonkos-rendiek nagy személyiségének, P. Böle Kornélnak a
nevét is, aki annak idején annyira segítségemre volt a kézirat
kiböngészésében és még inkább sokszor igénybe vett munkáját
"Árpádházi Boldog Margit szentté avatásának ügye, s a legrégibb
Margit-legenda" címmel, amely sokban adott útbaigazítást.



A sámán-részletekkel kapcsolatban nem hagytam figyelmen kívül az
otthoni kutatások eredményeit sem és főképp Diószegi Vilmos
tanulmányai a "Néprajzi Közleményekben", az "Ethnographiaban",
valamint nagyszabású munkája ,,A sámánhit emlékei a magyar
hagyományban" győztek meg arról, hogy ázsiai rokonnépeink, a
történelmileg legősibb időkben velünk együtt a "világ
legrokonszenvesebb népének", a szumérnak, ötezer éves
kultúrájából, mint közös forrásból, merítettek.
Végezetül ezúton is kötelességemnek tartom kifejezetten
megköszönni a Kiadó, dr. Theész János barátom fáradhatatlan
szorgosságát, amellyel - az emigrációs könyvkiadások történetében
hallatlan szívóssággal és épp ezért eredménnyel - megjelentette
szerény munkámat és egyben a lektori tisztet is vállalta.
Munkásságának értékét a nehéz idők csak hatványozzák.
---- 1. rész ---