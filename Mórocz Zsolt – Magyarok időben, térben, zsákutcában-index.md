---
master_file: "[[@MoroczZsoltMagyarok]]"
---
# Index for Mórocz Zsolt – Magyarok időben, térben, zsákutcában.pdf

[ 4 ] HITEL
GONDOLATOK A ZSÁKUTCA ELEJÉN
ibó István meglehetősen kellemetlen gondolkodó. Kíméletlenül tárgyilagos
– ám nem tévedhetetlen –, független, magyar, szabadelvű. Kisajátíthatatlan,
bár sokan szeretnék tőle vett idézetekkel hitelesíteni saját, többnyire partikuláris
eszmefuttatásukat. Rendszerint ilyenkor nevezik a nemzet lelkiismeretének. Bibó
azonban őrzi szuverenitását, sosem degradálható agitátorrá. A politológia általa
művelt módja tudomány, már amennyire ez az adott, az objektivitást taszító közeg
ellenére lehetséges. Elemzései mindig az igazság felé konvergálnak.
Az eltorzult magyar alkatról írt tanulmánya – terminológiája miatt – néhol fel
oldhatatlan ellentétet, itt-ott bizonytalanságot mutat, amelyet a szerző már az
esszé születése közben észlelt. A legfőbb gondot, az alkat meghatározhatóságá
nak, illetve meghatározhatatlanságának kérdését körbejárta, de nem sikerült közös
nevezőre hoznia egyént és közösséget. A kudarcot jelezve mondja, hogy „Lelke,
tudata, félelme, cselekedete csak az egyénnek van. A közösség tudata, a közösség
félelme, a közösség reagálása csak, ahogyan ezek az egyéni adottságok összetevőd
nek, akár egyszerűen összegződve, akár valamilyen szabályozás szerint szerveződ
ve.” Valóban lehetetlen százalékos arányban megszabni, mennyi az európai, ázsiai,
egyéni, közösségi, specifikusan magyar vagy általános emberi bennünk, még in
kább tetteinkben. A helyzet mégsem reménytelen. A nemzeti jelleget Bibó szerint
a tudomány mellett – alkalmanként annál mélyebbre nyúlva – a művészi intuíció
képes megragadni. Felteszi tehát Adyval, Németh Lászlóval a sokszor elhangzott
kérdést: hol veszett el a magyar a magyarban?
M Ó R O C Z Z S O LT
Magyarok időben, térben, zsákutcában
Le kell tehát teljes határozottsággal szögeznünk, hogy a magyar jelleg megismerésére irányuló törekvés és a magyarságnak mint közösségnek a megújítására irányuló erőfeszítések között nincs magától értetődő, egyértelmű kölcsönhatás. Felkutathatunk sokféle magyar jellegzetességet anélkül, hogy mindezeknek a fenntartása és ápolása feltétlenül a magyar közösség megerősödését is jelentené.
Bibó István: Eltorzult magyar alkat, zsákutcás magyar történelem (1948)
A magyarság, amelynek lényegét kérdezem, történelmi jelenség. S ahogy történelmileg kifejlődött, nem testi, hanem szellemi jelenség. Az átöröklés, mely folytonosságát biztosítja, nem testi, hanem lelki. Babits Mihály: A magyar jellemről (1939)
B
Morocz.qxd 2010.01.20. 17:11 Page 4



Erre természetesen akkor lehet felelni, ha előbb megmondjuk, milyen az el
veszett, nyilván ideális magyar. A felvetés nem új keletű, a rá adott válaszoktól
visszhangzik a középkori krónikáktól a reformkor nemzedékén át a XX. száza
dig irodalmunk, különösen olyankor, amikor halálkanyarok, zsákutcák elé érkezik
a magyarság. A két világháború között született nemzetkarakterológiák ezt a kér
dést kutatják, a magyar eidosz mibenlétét boncolgatva. Az összehordott feleletek
szénaboglyájából Babitsét, miszerint a magyarság lényegét tekintve szellemi jelen
ség, feltétlenül ki kell szálazni. A megállapítást mindenki elfogadja, ennek elle
nére a közhelyeknek kijáró érdektelen pillantással megyünk el mellette, holott
hasonlóan fontos mondat ritkán hangzik el nemzeti lényegünkről. Ezt a szelle
met – mivel a kifejezés éppen a láthatatlanságra utal – a nyelven, irodalmon,
a magyar tájon, történelmen, jellemen keresztül igyekszik észrevehetővé tenni
Babits, abban bízva, hogy a megfoghatatlan, de létező spirituális lényegből még
iscsak valami sajátosan magyar párolható le. Az eredmény inkább elgondolkod
tató, mint kielégítő.
A nemzetek karakterei nem rokonsági fokuk szerint hasonlók vagy eltérők. Euró
pában a lengyel nép szellemében, alkatában, történelmi megnyilvánulásaiban jó
val közelebb áll hozzánk, mint a finnek, észtek, távolabb a hantik, manysik.
Nem a halszagú atyafiságról van szó természetesen, amit néhány félresikerült
honi szampó máig hajtogat, hiszen lehet megbecsüléssel beszélni a finnugorokról
is. A nép alkata azonban nem XIX–XX. századi tudományos eredmények, ha
nem a mitikus hagyományok, vallási értékek, rejtett, tudatalatti választások, vala
mint a történelem nyomása alatt alakulnak ki. Nevezhető ez hamis tudatnak,
netán eltévesztett identitásnak, ám ebben az esetben a tudomány téved, mivel ké
sőbbi eredményeit, saját világképét vetíti vissza abba az időbe, amely az általa
hangoztatott igazságokat még csak hírből sem ismerte, mert nem ismerhette.
Ennek jellegzetes példája nálunk a finnugor elmélet.
A kollektív tudattalan szinte egész Eurázsiában egységesen működött a mítosz
alkotásban, ősválasztásban, jelképek életre keltésében. Amennyiben megvizsgálná
valaki, milyen pszichológiai ösztönök hozták létre a totem-, majd a középkori cí
merállatokat, annyiban az erő, a hatalom, a harciasság megtestesítőivel találná
szembe magát. Önmagáért beszél, hogy elenyésző számban akad köztük prédaál
lat, vagyis a vezető réteg mindenütt a győzelem, a diadalmas túlélés szimbolikus
megtestesítőivel azonosult. A lengyel jelleget markánsan meghatározta a szarmata
származástudat. Létezett egyrészt a szabadságára büszke, máshitűek iránt türelmes,
pompás keleti öltözékű szarmata nemes mítosza – mondja Kiss Gy. Csaba –, más
részt a gőgös, provinciális, barokk kúriájában tespedő, minden idegent lenéző,
anarchiát szító lengyel nemes ellenmítosza. Nos, mindössze be kell helyettesíteni
a szarmata szót a szittyával, máris itthon vagyunk a Kárpát-medencében. Néhány
markert szintén kicserélhetnénk, ugyanis Európában a lengyelek állnak (az ukrá
nok mellett) genetikailag legközelebb hozzánk. A „nemzeti genomnál” azonban,
minden bizonnyal jóval erősebben formált bennünket a választott hagyomány,
a szkíta, hun, szarmata örökség.
2010. FEBRUÁR [ 5 ]
Morocz.qxd 2010.01.20. 17:11 Page 5



A nemzeti sztereotípiák természetesen korlátozottan érvényesek, hol valódi
megfigyeléseken, hol előítéleteken alapulnak, mi több, időnként saját ellentétükbe
fordulhatnak. Egy ország teljes népességére ritkán érvényesek. A közösség és
egyén viszonyát boncolgató tudományok ebből a csapdából multimodiális szemé
lyiségelméletek segítségével próbálnak kikecmeregni, megközelítőleg oda jutva,
ahová Bibó, mikor megállapítja, hogy a közösség nem az egyének egynemű hal
maza. Valójában a közösség külön-külön mozduló tagjait általában olyan eszme,
szellem fűzi eggyé mikor cselekedni kell, amely képes eltüntetni a társadalmi kü
lönbségeket, egységes akarattá feszítve a különféle érdekeket.
A tudomány válaszai a magyar alkatra vonatkozóan korlátozottan érvényesek.
Magyar őstörténeti ismereteink például nem állítások, hanem feltételezések lánco
latai. A korszakról íródott művek – a tudományág törvényszerűségeinél fogva
nagyobbrészt teóriákra épülnek, bár szerzőik ezt nem mindig vallják be, sőt, ideo
lógiai kurzusok elvárásainak eleget téve tudományos részeredményekből általános
elméletet alkotnak. Ilyenkor a tudomány szilárd igazságai feloldódnak az ideológi
ában, majd az ideológia kezd tudomány módjára működni. Így vált a magyarság
ból finnugor eredetű nép a köztudatban, jóllehet a finnekkel sem genetikai, sem
jellegzetes kulturális, sem a nehezen megfogható lelki közösség nem fűz össze
bennünk, csupán nyelvrokonság. Természetesen nem a rokonszervről, netán ellen
szenvről van szó – hiszen biztosan állíthatjuk: a magyarság egésze szereti a finne
ket –, csupán a finnugor elmélettel történő manipulációról. A módszer egyszerű
volt: összecsúsztatták a rokonság kifejezést a nyelvvel, azután a nyelvről leválasz
tották, végezetül mindenütt magától értetődően összekapcsolták a finnugor és ro
konság szavakat. (Született A rokonság nyelvi háttere címmel tudományos dolgozat,
amely mintha többet sugallna a nyelvrokonság tényénél...) A metódus általános
sá vált. Agyafúrtan adagolták, folyamatosan csöpögtették a finnugor rokonság el
méletét a nemzettudatba. A millecentenáriumkor végzett közvélemény-kutatáskor
a megkérdezettek 89 százaléka finnugor származásúnak vélte a magyarságot. Az
ősi nyelvi televény, melyből kultúránk verbális része kisarjadt, lehet hasonló, netán
azonos, ám a végeredmény karakteresen eltérő. A nyelv a gondolkodást, a kreati
vitás bizonyos területeit határozza meg, az önmagunkról kialakított képzeteket
nem. A finnugorizmusnak innen nézve a nullával egyenlő a jelentősége. Kizárhat
juk, hogy az uráli birtokos személyragok jelentősebben befolyásolták volna az
identitást, mint a szkítákkal való kulturális rokonság vagy a hunokról szóló, máig
ható krónikás hagyomány. Lényegtelen tehát, milyen irányba akarja orientálni
olvasóit az utókor történésze, mikor a középkori társadalmak hamis – szkíta és
hun – tudatáról szól, ugyanis a múltat, az egykorvolt valóságot nem a ma teóriái,
hanem a tegnap vallása, a tegnapelőtt mítosza hozta létre (a fennálló természeti
gazdasági-társadalmi tényezők mellett).
A mitikus és vallási kultuszok éltették, éltetik máig a közösségeket. A történet
tudomány a transzcendenciából fakadó lélektani folyamatokat csak részben képes
feltárni, jóllehet vannak metafizikai entitások – teszem azt az istenek léte –, ame
lyek szakrális kisugárzása tapasztalható ugyan, de nehezen mérhető. Hatásuk vi
[ 6 ] HITEL
Morocz.qxd 2010.01.20. 17:11 Page 6



szont erőforrássá válik a kollektív tudatban, cselekvéssé a gyakorlatban. Az istenek
létezése teológiailag talán igen, ontológiailag azonban semmiképpen nem bizo
nyítható. Így relatíve kívül esik a tudomány fókuszán, pedig ez a szakrális erő
emelte a lenyűgöző piramisokat, páratlan katedrálisokat, vitte a halandó lelket éte
ri hangokon halhatatlan Teremtőjéhez. Ennek a spirituális hatalomnak a sötét ol
dala küldött ártatlan gyermekeket keresztesként a biztos halálba, gyújtott máglyát
alkalmanként hiedelmei védelmében. A történetírás leltárba veszi a vallásokat, ám
az istenség működését a pszichében alig ismeri, holott a transzcendens erők döntő
módon formálták a valóságot.
Jelenlétük érezhető a magyar történelemben, bár nehéz megmondani, milyen
mértékben irányította például az Árpád-ház politikáját a szakrális fejedelmek, majd
szent királyok küldetéstudata. Mindezzel együtt nem óhajtok besorolni Feyerabend
szkepticista táborába, így mindössze azt állítom: a múlt bizonyos részeit a történettu
dománynak sikerül viszonylag tárgyilagos módon feltárnia, ezzel szemben más, lénye
ges területek látásának vakfoltjába esnek. Homályban van történelmünk szakrális ori
gója, az a spirituális erőtér, amely a magyar alkatot kezdetben meghatározta, mindjárt
akkor, amikor eleink a sztyepp végtelenéről – nem kis riadalmat okozva – bevágtattak
a nyugati évkönyvek lapjaira. Nyomukba szegődve, episztemológiai útravalót Konfu
ciusból meríthetünk, aki szerint a valódi tudás nem egyéb, mint a tudottról tudni, hogy
tudjuk, a nem tudottról pedig tudni, hogy nem tudjuk.
SZINGLIASSZONY ANYÁNK
Egyik eredetmondánk az Emese álma, a mitikus kezdeten tehát ott találjuk a női
princípiumot. Mostanában azonban az álomból mintha rémálom válna, korunk
köznapi Emeséinek egy része inkább a magzatelhajtást választja, mintsem a jövőt.
A magyarság fogyásáról ismerjük a riasztó adatokat. Korunk mítoszainak előállítói,
a médiumok – látszólag apolitikus módon – rombolják a tradíciót, a hagyományos
közösségi, nemi szerepeket, az anyaság évezredek alatt kialakult kultuszát. Látszó
lag apolitikusan, mondom, mert a pusztítás nem gyanakvást keltő politikai irány
zatként jelenik meg, hanem a szabadságra, az önmegvalósításra való hol rejtett,
hol nyílt felszólításként.
Természeten nem pusztán a hírműsorokról van szó, sokkal inkább a tévéfil
mek, nagy költségvetésű produkciók kódolt üzeneteiről. Magyarország, úgy tűnik,
a tengerentúli kommerszfilmek, DVD-k, CD-k, lejárt szavatosságú ideológiák sze
métlerakó helyéve vált. Meglehetősen jelentéktelen pont vagyunk a világ filmgyár
tása szempontjából, olyannyira, hogy egy-egy itteni amerikai forgatás országos
eseménnyé magasztosul a sajtóban. A tömegfilmek spirituális hatalma – a lelki
szegények fölött – szinte kifejezhetetlen, mintha Hollywoodon keresztül Isten sze
me pillantana le rájuk. A tömegszórakoztatás más szféráiban sem jobb a helyzet.
Ráadásul a silányság misszionáriusai időnként meglepően elpofátlanodnak. A kö
zelmúltban, egy amerikai érdekeltségű zenés rádió megszűntével, mintha valame
lyik ötödrangú banánköztársaságba kerültünk volna, ahol a CIA fellázítja a benn
2010. FEBRUÁR [ 7 ]
Morocz.qxd 2010.01.20. 17:11 Page 7



szülötteket saját érdekeinek védelmében. Külföldi követségek a gyarmattartók ru
tinjával beszélnek bele a dolgainkba. A médiumokat tekintve nálunk számos euró
pai országnál lehangolóbb a helyzet, mert a magyarság többségének nincs valódi
választási lehetősége – lassan igénye sem –, mivel a kereskedelmi csatornákból
ugyanaz a fekália ömlik. A morális helyzetre jellemző, hogy a bemondók szem
forgató módon sopánkodnak ámokfutó diákok tettein, miközben az emelkedő né
zettségi adatokra sandítanak. Azután az esti filmben tovább szaporítják a hullák
számát, „segítő” show-ikban problémamegoldásként az ordítozást, még inkább egy
más gyepálását ajánlják modellként. A médiumok bizonyos idősávjaiban, mintha
Mme Pompadour szelleme (utánunk a vízözön) söpörne végig az országon.
A nő többnyire a liberális szellemiség jegyében, azaz véletlenül sem gondoskodó
anyaként jelenik meg a képernyőn, noha az anyaság – néhány tízezer éve – kiteljese
dése a női szerepnek. A reklámokban, ahol nem világnézetet, hanem kézzelfogható
árut akarnak eladni, másként áll a helyzet. Ott többgenerációs, véletlenül sem csonka
családokat, figyelmes, gyermekszerető anyukákat láthatunk, meg persze a kutyát.
Az anya titka a termékeny szeretet, amely az élet megőrzésének, továbbadásá
nak képességéből fakad. A nők genetikai örökségének szerves része ez a bioló
giai alapokon nyugvó, ám szakrális szférába emelkedő életösztön. Prehisztorikus
idolok, ősi istenanyák, Vénuszok, Isisek, Boldogasszonyok, Szűz Máriák min
dig az élet forrásai, a befogadás, a segítség megtestesítői, egyszersmind az égi
nő, a mennyei anya képmásai voltak a Földön. A házastársak szakrális közösü
lése olyan archaikus rítust jelentett valaha, amely a kozmosz rendjét, ritmusát
követve vált érvényessé. A nő a föld, az anyaföld, a Magma Mater. A jelenség
általánossá vált az archaikus világban. Az Upanisádok – például – a két princí
piumról ezt mondja: én (a férfi) vagyok az ég, te (a nő) pedig a föld. Magyar
országon találtak olyan – szándékosan – több darabra tört kőkori szobrocskát,
amit a termőföld különböző helyeire „vetettek”. Az aktus mágikus, termékeny
ségi célja félreérthetetlen. Jung a szokás szívós fennmaradásáról tudósít: a svájci
parasztoknál, a házastársak körében, még a XIX. század végén is előfordult, hogy
tavasszal kimentek a földjükre szeretkezni, a jó termés elősegítése végett. Weöres
Sándor a lényegre tapint, mikor ekként szólaltatja meg a női istenséget: Én va
gyok a vaskos törzs, a virágfakadás / rajtam újulnak mindenek / Én vagyok a ter
mőföld, eső-járta és meleg, / bennem szánt az eke éle.
Valószínűleg nincs pogány istennő, amelyik olyan szétválaszthatatlanul összeolvadt
volna Mária alakjával, mint a mi Boldogasszonyunk. A Boldogasszony – kereszténnyé
vált – ünnepköre arra utal, termékenység-istennő lehetett. A Gyümölcsoltó Boldog
asszony napját a katolikus kalendárium ugyan Jézus fogantatásához, az angyali üdvöz
lethez köti, de bizonyosan régebbi, pogány szokást őriz. Ekkor oltották a fákat, ami
összevetve a névvel, az analógiás mágiára utal. A magyarság körében sokáig élt a hie
delem, hogy azt a fát, amelyet ilyenkor oltanak, nem szabad letörni, mert ágából vér
folyik ki. A Nagyboldogasszony napja pedig a termés beérésének, az aratásának az ide
je. A két Boldogasszony közti naptári idő, a „kétasszonyköze” varázserejű időszak:
gyógyfüveket szedtek, ültetni való tojást gyűjtöttek ilyenkor. Az ekkor keltetett tyúkok
[ 8 ] HITEL
Morocz.qxd 2010.01.20. 17:11 Page 8



– így tartották a régiek – nagyon jó tojók lesznek. Szent István óta – ki tudja med
dig? – Mária országa vagyunk.
A gyermekáldásért az antik világban ugyanúgy fordultak Jupiter lányához (Fortu
na Primigeninához), miként később a kereszténység korában Máriához. A Boldogasz
szonynak gabonával áldoztak, a búzát pedig joggal nevezték – valóságos és metafizikai
értelemben – életnek. Nagyjaink által kibocsátott pénzeken, Szent Istvántól Hunyadi
Mátyáson át Rákócziig, ott találjuk a magyarok Nagyasszonyát. Hadak vonultak
szűzmáriás lobogó alatt végzetes csatákba. Máig felhangzó, első nemzeti énekünk
– Lancsics Bonifác versére – szintén Boldogasszony anyánkhoz, ősi pátrónánkhoz for
dul. Rövidre fogva: létünk sorsdöntő óráiban, transzcendens pillanataiban a női prin
cípium ugyanúgy jelen volt, mint a legszürkébb köznapokban vagy az (újjá)születés
misztériumánál.
A honfoglalás kori sírok szintén erről az örök lelki igényről tanúskodnak, függet
lenül a vallási tartalomtól. A Boldogasszony olyan mélyen beleivódott létünkbe,
miként eleink asszonyainak haja a nemzetség ősét jelképező csodaszarvasos, turulos,
világfás hajfonatkarikákba. A magyar vallástörténetben ismert a pogány, illetve keresz
tény életfából kinövő kereszt: Mária és Jézus, a fa és a virág analógiája. A veleméri
templom szentélyének – egyként kiemelve a misztikus jelképek közül – keleti ablakát
kilenc sziromból álló mályvafolyondár szegélyezi. A virágok Mária áldott állapotának
kilenc hónapját jelentik, maga a virág a fogantatásra, az angyali üdvözlet helyszínére
utal (Názáret virágot jelent), amit a nyári napokon beáradó sugárözön bármilyen kul
túrtörténeti vagy dogmatikai okoskodásnál fényesebben igazol.
A lélek, modernizmus ide vagy oda, a mitológia nyelvét beszéli. Ég szülte fiát,
Föld szülte fát, Fa szülte ágát... majd változván az idők, a szocializmus szülte
a női traktorost. A családi tűzhely őrzése fél évszázadon át polgári csökevénnyé
minősíttetett. Egy Nemzeti ünnepeink címet viselő kiadványban, a nemzetközi nő
nap ürügyén olvashatunk az öntudatos szocialista asszonyokról, akiknek tud
niuk kell, hogy „környezetük boldogságát, nyugodt életét ma már nem egyszerűen
a családi élet keretei, hanem az egész emberiség fejlődésének, haladásának, szocia
lista, kommunista összetevői irányítják”.
A történelem kereke ismét fordult: az Ég, a Föld, a Fa után a média szülte az
öntudatos szingliket. A tradíció lerombolása, az anyaság degradálása – kereskedel
mi reklámok szintjére süllyesztése –, a női szerep devianciákkal való azonosítása
meghozta a várt eredményt. Közel az idő, mikor két depressziós időszak között,
üdvözült képpel, hülyejogi aktivisták körbeülnek egy steril kémcsövet, majd rázen
dítenek: lombikasszony anyánk...
NOMÁD EGEK ALATT
A második évezred lakója képtelen elképzelni, milyen nyomasztó kozmikus csönd
ben, névtelen csillagok, ismeretlen egek alatt élni, habár jeltelen világban kóvá
lyog, mikor belép a nyomtatott áramkörök labirintusába, kitekint semmibe nyíló
virtuális ablakain, ahonnan hite szerint a mindenségre, holott csak a káoszra látni.
2010. FEBRUÁR [ 9 ]
Morocz.qxd 2010.01.20. 17:11 Page 9



Akadnak filozófusok, akik a lehangoló kép, a jeltelenné silányult világ látványának
hatására az emberi nem identitásvesztéséről, a fölöslegessé vált emberről beszél
nek. A modern kor előtti társadalmak számára szakrális jelentése volt az időnek és
a térnek. Mitikus értelemmel ruházták fel az univerzumot, akárcsak szűkebb kör
nyezetüket. Meglepő talán, de igaz, a teremtésmítoszok többsége hasonlókép
pen gondolta el a világ kezdetét, mint utóbb a tudomány, mivel az első lépessel,
a semmiből teremtéssel – az anyag eredetével – nem tudott mit kezdeni. Ezt te
hát Istenre, tudományos nevén az ismeretlenre bízta.
Pogány kori töredékeink közül a regösénekek tartottak fenn egy rövidke sza
kaszt a semmiből teremtés bizonyítékaként. Regösénekeink kezdősorai – Ahol ke
letkezik egy ékes nagy út, / Amellett keletkezik egy halastóállás – erre utalnak, hacsak
nem Lükő Gábornak van igaza, miszerint Numi Táremnek, az Egek Urának útjá
ról, a Tejútról van szó, illetve annak földi másáról. Numi Tárem némán siklik sí
talpain tova, akár a mitikus ősidő, síbotkarikája nyomában a csillámló, megolvadt
hóléből keletkeznek a tavak, a halastóállások.
A kultúrák eltérő térfelfogásáról többen szóltak már. N. Pevsner a lényegre ta
pint, mikor az antik és a keresztény templom különbségéről beszélve, a másféle
lelki igényre irányítja a figyelmet. Az antik térszemlélet nem ismeri azt a bensősé
gességet, a Teremtővel együtt töltött bizalmas időt, ami az aprócska falusi temp
lomnak ugyanúgy sajátja, akár a dómok belső terében Isten óvó ujjaiként össze
kulcsolódó oszlopsoroknak. (Ez a pszichés igény valójában az antik emberből sem
hiányzott, erre szolgáltak a lakóházak szentélyei, a larariumok, ahol kis istenszob
rocskák álltak. Templomépítészetük azonban nem vett tudomást róla.) Másutt, kü
lönösen Keleten, nem válik el olyan élesen egymástól a profán és szakrális tér,
mint Európában. Le Goffe viszont arra hívja fel a figyelmet, hogy az antik fórum
a keresztény templom körül éledt újjá, a közösségi élet centrumaként. Az európai
keresztény ember gyökerei azonosak, ha az alkati különbségeket keressük, hátrább
kell lépnünk térben és időben.
A fallal körbekerített városokat a nomádok támadóként és jövendőbeli lakó
ként egyaránt ellenszenvvel méregették. Más térszerkezetben érezte otthonosan ma
gát a puszták népe. Az urbánus mértéknek – mondja E. T. Hall – összhangban kell len
nie az etnikai léptékkel. Minden etnikai csoport más-más mértéket alakít ki magának.
Könnyen lehet, a menekülési utak hiánya, a csapdába esés aggálya járta át sztyeppei
harcosok lelkét, mikor új hazájukban kerülték a zárt tereket. Sokáig – csaknem a XIX.
századig – Janus Pannonius az egyetlen vérbeli urbánus. Arany János szorong a nagy
városban. Petőfinél a puszta a végtelen szabadság jelképe. Adynak Párizs a Bakony.
Krúdy a felvidéki ódon utcákon és Tabánban érzi jól magát. Illyés olyan városban ott
honos, amelynek főteréről kilátni a szőlőhegyre. Németh Lászlónak a bogárdi diófa
maga a lét hajléka. Hamvas Béla Szentendréje, Inotája a teljesség univerzuma, hori
zontális akadályok soha nem gátolták transzcendens gondolkodását. Márai számára
a város örökre Kassa marad. Budai utcabelije, Kosztolányi, ír ugyan verseket Pestről,
ám egyik sem közelíti meg az Üllői úti fákat, az ifjúság elégiáját, ahol egy utca
a haza. Babits – extra muros – Esztergom dombjai közt honos. József Attilánál a nagy
[ 10 ] H I T E L
Morocz.qxd 2010.01.20. 17:11 Page 10



város egyszerre a valódi és metafizikai nyomor színtere. Weöres New Yorkban úgy tá
maszkodik a felhőkarcoló oldalának, mint Csöngén a szénakazalnak. A magyar lélek
ritkán otthonos a nagyvárosban.
Spengler jól látja: a metropolisz nem több, mint a magas kultúrák moslékos vödre.
A világváros azonban a modern időkben válik ilyenné, miután nem képes többé asszi
milálni a külső hatásokat, mikor a multikultúrális identitása felszámolja a hagyomány
értékeit, majd előbb-utóbb a jellegtelenség „kultúrájává” lesz. Recept nincs az önazo
nosság megőrzésére. Sem a nyitottság, sem az elzárkózás nem segít a globalizált világ
ban. A lényeg viszont – az időben távolodva – érzékelhető, ha az antik, majd a keresz
tény Róma és Peking topográfiáját összevetjük. Legélesebben akkor jelenik meg az
ellentét, mikor Bernini – a Szent Péter templom előtti – oszlopsorait, amelyek karjai
magukhoz ölelik az érkező zarándokokat, rávetítjük a tiltott város zárt geometriájára.
Mindkettő mögött eltérő szellem munkált, másként alakítva a térhálót, az utcaszerke
zetet, a kultúra szívét őrző kultuszhelyet.
Térszemléletünk eredetileg a japánokéhoz eshetett közel, akik nem az épületek ha
tárolta ürességet nevezik térnek, hanem úgy gondolják, az építmények állnak
a térben. A végeláthatatlan sztyeppén összebújó jurták hasonló képzetet kelthettek
őseinkben. A honfoglalást követően a magyarok gerendaházban, földbe ásott házban,
jurtában egyaránt laktak. Vándorlásuk alatt ellenben kizárólag égre nyíló tetejű sát
raikban éltek. A szabadban áldoztak. Fölöttük nem a templomszentély jelképes menny
boltja feszült faltól falig, hanem nappal a határtalan ég, éjjel pedig a csillagok ékes vég
telene. Vándorlásukat kerecsensólymok kísérték, időnként szarvasok illantak előttük
a pusztán. Sötétedés után, felnézve a mennyboltra, felfedezhették a két vadászt, Hu
nort és Magort, amint a mitikus vadat üldözik. Sokkal inkább otthon érezték magukat
a létben, mint a modern ember. Csodaszarvas-mondánk asztrális mítosz. Megtalálha
tó a szkítáknál, hunoknál, avaroknál, magyaroknál, nyomokban a kazakisztáni madjar
törzsnél. A történetet ugyan a gót Jordanes jegyezte le, de biztosra vehetjük, a sztyep
pén széltében-hosszában ismerték a szkíta idők óta. A monda szereplői kezdetben
csillaghéroszok voltak, amint Jankovics Marcell kutatásaiból kiderül. A két vadásznak
az Ikrek, míg a szarvasnak a Cassiopeia – magyarul Szekeres – csillagkép felel meg.
A fénylő pontokból kirajzolódó ábra meglehetősen hasonlít a Tápiószentmártonban
talált szkíta aranyszarvasra. A Fiastyúk – más elnevezésben: Leánygyűlés – kis csoport
jában a Hunor és Magor által elrabolt lányokra ismert a hajdani idők lakója. Ez nem
jelent kevesebbet, minthogy a földi monda égi eredetű volt eleink számára. A Csoda
szarvas velük tartott a Kárpát-medencéig, addig, ameddig rokonaink, a szkíták, hunok,
szarmaták, avarok eljutottak.
ISTENEK ÉS GÉNEK
A rokon szót két értelemben használom: elsősorban kulturális, másodsorban – bi
zonyos megszorításokkal – genetikai rokonságot értek rajta. A valódi kérdés a ro
konság kapcsán az: mi alakítja perdöntő módon egy-egy nép vagy egyén alkatát.
A genetikai kód, a nyelv struktúrája, a kulturális megfelelés – az azonos hagyomá
2 0 1 0 . F E B R U Á R [ 11 ]
Morocz.qxd 2010.01.20. 17:11 Page 11



nyok, mitológia, vallás –, netán a hasonló társadalmi felépítés. A genetika eredmé
nyei azt mutatják, semmi közünk a finnugorokhoz. Európában a spanyolok, a por
tugálok, a belgák, az észtek és a finnek esnek tőlünk a legnagyobb genetikai
távolságra. Béres Judit humángenetikus világosan fogalmaz, mikor azt mondja:
a finnugor nyelvcsaláddal nem állunk genetikai rokonságban. A finnek ezt soha
sem hirdették, ők a genetikai kutatások előtt mindössze nyelvrokonságról beszél
tek. Keleti gyökereink elszakíthatatlanok, nem csupán a honfoglalás kori sírok
ban mutathatók ki, hanem a mai magyar népességben is. Minél távolabb megyünk
a múltba – Béres Judit fordulatával élve –, annál erősebbek ezek a szálak. Bíró
András Zsolt antropológus 37 eurázsiai populáció mintáját hasonlította össze a ka
zah madjar törzsével. A végeredmény magáért beszél: a madjar törzshöz legköze
lebb álló jelenlegi nép a magyar. A genetikai megállapításait az antropológiai vizs
gálatok szintén megerősítették.
Mindezek tudományos értéke vitathatatlan, számunkra azonban most a szellem
világa fontos. Vannak a magyar mitológiában olyan elemek, amelyek a finneknél,
voguloknál, osztjákoknál szintén megtalálhatók – ugyanúgy, mint számos más et
nikai csoportnál –, ám ezek átvételének-átadásának idejéről, útjáról vajmi keveset
tudunk. A szkíta–hun hagyomány ellenben megközelítőleg úgy határozta meg az
eurázsiai puszták nomádjainak kultúráját, mint a kereszténység Európa népeiét.
A harcias tradíció általános volt, az életmódból eredt, ebből fakadt a hit, ami
később ideológiai alapul szolgált például a „kalandozások”-hoz. Ez az örökség
hosszan alakította a magyarság alkatát. Erre utalnak a – krónikás hagyomány sze
rint – Lehel vezér szavai a német császárhoz: „Mi a legfőbb Isten bosszúja va
gyunk, tőle küldve ostorul hozzátok.”
Az ősmagyarok – az ellenük hozott zsinati törvényből tudjuk – fákhoz, kövek
hez vittek ajándékot, kutak mellett áldoztak. A kövekről csak elképzeléseink lehet
nek. A Dobogókő, a Szamár-hegy elnevezés (az utóbbi keresztény gúnynév a lóál
dozatok színhelyére) talán rejthet szakrális titkot, de semmi tényleges fogódzónk
nincs. A magaslatok fontosságát az éghez való közelség adta. A köveket számtalan
formában tisztelte az archaikus ember, a természet alkotta szikláktól, menhireken,
dolmeneken át cromlechekig vagy az olyan égből aláhullott meteoritdarabokig,
mint a Kábakő. A jungiánusok úgy vélik, a felhőkbe nyúló szirttől a kavicsig bár
milyen kő kaphat jelentést. (Elég, ha az ezer méter fölötti Oltárkőre, illetve az
apró Szent László pénzére gondolunk.) A hunokkal hozza kapcsolatba Zagd Bat
szajhan a Szengele-sziklarajzokat, ahol a kultikus helyen az élők a holt ősök szel
lemével találkoztak. A belső-ázsiai mitológiában ismeretesek az anyasziklák. Mági
kus erejük napjainkig él: az Anyasziklától gyermekáldást, családi békét remélnek
a hozzá fordulók. Obrusánszky Borbála szerint, akitől az iménti adatok származ
nak, a hun szakrális helyeket a türkök, majd a mongolok tovább használták.
Ugyancsak tőle értesülhettünk arról, hogy az északi, tajgás területeken máig kü
lönleges alakú fáknál – általában vörösfenyőnél vagy nyírfánál – mutatnak be ital-,
illetve ételáldozatot a mongol sámánok. A burjátok gyakran emberarcot festenek
rá. Az anyasziklához hasonlóan léteznek anyafák. A fák egy része őseink hitében
[ 12 ] H I T E L
Morocz.qxd 2010.01.20. 17:11 Page 12



valószínűleg életfa lehetett. A Kárpát-medencében nyilván nem pálmafák, amelyek
Istenfaként-életfaként megoldanák az ősmagyarok hagyatékából előkerülő meg
számlálhatatlan palmetta minden talányát, hanem a helyi flóra növényei. Egy
szerűen felruházták őket azokkal a tulajdonságokkal, amelyekben hittek, miként
áldozatbemutatáskor a vogulok a halat. Az életfák számtalan alakban megtalálha
tók az ősmagyarok hagyatékában a tarsolylemezektől, szügyvereteken át a hajfo
natkarikákig.
A víz kétségkívül őselem: a magzatvíz a születés misztériumánál van jelen, to
vábbá az élet forrása. Felbukkan a pusztai hagyományok között, a nomádok mito
lógiájának újabb rétegében, a honszerzés szimbolikus módjaként, mikor földet, fü
vet, vizet kérnek a felszerszámozott lóért cserébe. Az adatok hiánya azonban
határtalanná teszi a találgatás lehetőséget, él is vele mindenki, aki belebotlik a té
mába, itt szárnyal legsebesebben a nemzeti képzelet. Tagadhatatlan: delejes ereje
van a magyar ősvallásnak, eleink kultúrájának, amelynek nem pusztán az ezotéria,
hanem az önazonosság iránti igény lehet az oka. Az európai kultúra deszakrali
zálódott, elveszítette spirituális erőforrásait. A lélek kérdéseire nem adnak választ
csekkszámlák: emelkedjenek bár számsoraik az égig, mégsem jutnak el a szakrali
tás szférájáig. Az európai világ horizontálissá laposodott. A tudományos világkép
sivár: a tudomány eredményeit tudomásul veszi ugyan az elme, ám a mítoszt ké
pes csak megélni. A mitológiából erőt lehet meríteni, mivel lelki gyökereink
messzebbre nyúlnak, mint ameddig a tudomány igazságai érnek. A mítoszt a ben
ne hívők realitásként élik meg, bármilyen valószerűtlen történeteket tartalmazzon
kívülről nézve. Számukra a valóság – szellemi része – mitikus elemekből épül fel,
melyek a végső metafizikai kérdésekre felelnek, a gyakorlatban pedig meghatároz
zák az élet rendjét. A Hermész Triszmegisztosznak tulajdonított mondat erről így
hangzik: ami fent van, az van lent is.
A kereszténység felvétele valószínűleg másként történt, mint a szentlegendák
ban olvasható. Jóval a bálványdöntő Adalbert és Gellért püspök előtt kezdtek terjedni
a keresztény eszmék a magyarok között. Könnyen lehet, a bálványdöntögetés a szent
legendák toposzainak egyike. Az ősmagyarok – legkésőbb – az Etelközben találkoztak
a nagy világvallásokkal. A Kárpát-medencében már a 940-es években feltűnnek a hon
foglalók – női és gyermek – sírjaiban a keresztény szimbólumok. Ezek, Mesterházy
Károly véleményét elfogadva, nem jelentés nélküli díszek, hanem egyértelműen a ke
resztény jelképvilág megjelenésének bizonyítékai. Nagyjából Solt fejedelem idejében
járunk, akit Fajsz, Taksony, Géza, majd Vajk, a későbbi Szent István követ uralkodó
ként. Az istenhittel kapcsolatban szintén Mesterházy Károlynak lehet igaza, mikor úgy
véli, többféle egyistenhit jellemezte eleinket.
A honfoglalók vallásában – Tengri, Isten, Numi Tárem vagy más néven – jelen
volt a központi rendező erő, az elvont Teremtő képzete. Chapman szerint Isten
– logikailag – azt a szerepet tölti be a gondolkodásban, amit a logosz és a nousz
a görög filozófiában. Nem pusztán átalakítja az univerzum káoszát, hanem a mo
noteizmusba vetett hit, „az egyetlen isteni elme elképzelésével rendelkező kultú
rákban tudott a természet analitikus, matematikai, prediktív értelmezéseként gyö
2 0 1 0 . F E B R U Á R [ 13 ]
Morocz.qxd 2010.01.20. 17:11 Page 13



keret verni”. Focillon a keresztény katedrálisokban az elme által megszerkesztett
rendet, az absztrakt és megtestesült gondolkodás diadalát fedezte fel, amelynek
centrumában a láthatatlan Isten áll. Ha ehhez hozzátesszük az arisztotelészi alapú
skolasztikát, akkor a fundamentum görög eredményeken nyugszik. A képi kör
nyezet nehezen megfejthető, de érzékelhetően módon hat a népre, az egyénre.
A freudista Hermann Imre, Bolyai János felfedezésének mélylélektani hátterét ele
mezve, úgy vélte, a Székelyföldön fennmaradt ősi népi elemek – sátor-, nyeregfor
mák – hiperbolikus felületének látványa döntő módon hozzájárult az eukleidészi
geometria meghaladásához. Bérczi Szaniszló a szkíta–hun ornamentika szerkezetét
vizsgálva arra jutott, hogy az összetett mintaszerveződés mögött intuitív matemati
kai felfedezések működtek.
A pusztai népek különös világlátása, fantasztikus állataik hosszan befolyásolták
szemléletüket, tovább, mint a nyugati népekét, akik korábban áttértek az analiti
kus gondolkodásra. Metaforákban gazdag költészetünk innen, ebből a mitikus
mélységből táplálkozik. Az okcidentális műveltségi területen kizárólag a magyar
költők használják az alkotófolyamat során mindkét agyféltekéjüket, azaz a verbális
mellett vizuális intelligenciájukat. Ez a képekben való gondolkodás – jegyzi meg
Hámori József – az archaikus időkben általános volt, mára azonban hungaricum
má vált.
Fennmaradt jelképeink között különösen érdekes a griff. A mitikus madár ere
dete az ázsiai zoomorf szemléletben gyökerezik. Alakját a mezopotámiai művészet
vette át, majd etruszk szarkofágokon bukkant fel, azután néhány század elteltével
görög mozaikokon és szkíta fejdíszeken vált láthatóvá. A görög művészetbe tehát
keletről érkezett, innen a hellén kultúra közvetítette a szomszéd területekre, onnan
a (hellénizálodott) szkítákon keresztült került vissza a sztyeppe nomádjaihoz. A szkí
ták között, jóllehet nem hagytak hátra bölcseleti műveket, akadt filozófus, mégpe
dig a hét görög bölcs között emlegetett Anakharszisz. Obliat városából szárma
zott, ahol – Manfred Nawroth szerint jó eséllyel – egy különleges ikonográfiájú,
aranyhal alakú pajzsveret készülhetett. A hal felső részén emlősöket – szarvasra
vadászó oroszlánt, nyulat, vadkant, leopárdot –, az alsó felén a vízi világ lakóit,
a farkán sast találunk. A föld, a víz, a levegő, vagyis az őselemek élőlényeit. Isme
rünk hasonló képi programot a szkítáktól, a Kul-Oba-i aranyszarvast, amelynek
testében oroszlán, nyúl, griff, szarvában kosfej található. Az aranyszarvassal kap
csolatban Kovács Imre Barna hívja fel a figyelmet Platón Timaioszára, ahol így
írja le a filozófus világot, azaz olyan állatként, amelyben más állatok vannak.
Akárha ősképek derengnének fel a fogalmi nyelv hátterében a nomád szkítáktól,
Anakharsziszon át Platónig. Mindez természetesen fesztelen játék, a gond csupán
az, hogy az őstörténeti elméletek sem épülnek gyakorta megbízhatóbb alapokra.
A griff szkítáknál, avaroknál, magyaroknál számos formában előfordult, feltehe
tően változó jelentéssel. Találunk azonos típusba tartozó ábrázolásokat, amelyek
nemcsak térben-időben, de szakrális körben is irdatlan távolságra esnek egymástól.
A három alkotás anyaga különböző: a szkítáé nemez, az avaré arany, a magya
ré kő. Témája viszont egyező, mindegyiken griff támad valamilyen patás állatra.
[ 14 ] H I T E L
Morocz.qxd 2010.01.20. 17:11 Page 14



A szkíta nyeregtakaró az Altájból, az egyik paziriki halomsírból került elő. A szi
bériai szkíta állatstílushoz sorolják a hozzáértők, megemlítve, hogy a sötétség
világosság, hideg-meleg, azaz – elvonatkoztatva az adott természeti környezettől
a jó és rossz harcát jeleníti meg. Ezzel a vizuális kóddal egyező avar griff ra
gyog a nagyszentmiklósi kincs (2-es számú) korsóján, illetve egyik omphalos csé
széjén, míg a magyar ábrázolást a székesfehérvári Királyi bazilika XII. századi kő
töredékén találjuk. Utóbbit megközelítőleg 2500 év, valamint a keresztény hitvilág
választja el a szkíta nyeregtakarótól. A griff előfordul a magyar népmesékben,
ahol a főhőst a mágneshegy magához vonzza, majd nem engedi el, végül segítőjé
vel, a csodás griffmadárral szabadulhat innen. A mesebeli jelentés az avar mitoló
giába, az úgynevezett égberagadási jelenethez, onnan Szkítiába, majd a Garuda
madár hátán Indiába visz.
A magyar múlt kútja feneketlen, kincsekkel teli. A nomád egek pedig az iste
nek lakhelyére nyílnak.
MAGYAROK ÚTJA
Több mint ezerszáz éve, maroknyi, keleties öltözetű lovascsapat ereszkedett le az
Isonzó völgyén át a velencei síkságra, majd haladt tovább észrevétlenül a lagúnák
városa felé. A felderítők megnézték Verona és Pávia pompás tornyait, ittak lovaik
a Brenta vizéből, azután láthatatlanul, amint jöttek, távoztak. Az utat, melyen pa
ripáik patája keményen koppant, máig a magyarok útjának – Strada Ungarorum
nak – nevezik. A következő tavasszal ötezer harcos ült nyeregbe. Vasvár után el
hagyták a gyepű vonalát – ma ezen a helyen magasodik a rekonstruált kora Ár
pád-kori gerendaerősség –, ahol meghúzva a kantárt, Itália felé indult a sereg. Itt
szövetségesük, Arnulf császár hívására Berengár király ellen vonultak. Olyan szél
sebesen érkeztek meg a Brenta folyótól – a longobárd krónikás Liudprand elképe
désére – Aquileián és Veronán át Páviához, hogy útközben esély sem volt velük
szemben az ellenállásra. „Berengár király alig tudott eléggé csudálkozni e neveze
tes és szokatlan teljesítményen.” Liudprand önkéntelen elismerése különösen érté
kes, mert ebben az időben a zsákmányoló, portyázó csapatokról elvétve sem hal
lunk pozitív véleményt. Kegyes apácák elmélkedtek azon, miféle szerrel lehetne
kiirtani a magyarokat, akiket sallangmentesen férgeknek neveztek. Berengár fejé
ben is hasonló gondolatok cikázhattak, így az első ámulat után rögtön a tettek
mezejére lépett. Rendkívül gyorsan 15 ezer fős sereget gyűjtött. A magyarok, lát
va a túlerőt, menekülőre fogták a dolgot, ám az itáliai had üldözőbe vette a zsák
mánnyal nehézkesen haladó vitézeket. A Brentánál bekerítették őket, a vereség
elkerülhetetlennek tűnt. A vezérek, szorult helyzetükben követeket küldtek Beren
gárhoz. A krónikás szerint megígérték, odaadják minden szerzeményüket, felszere
lésüket, fegyverüket. Lovaikból – a kalandozók többnyire három lóval keltek út
ra – csupán egyet tartanak meg, hogy azon hazamehessenek. Lemondtak a továb
bi itáliai zsákmányszerző utakról, amit komolyan gondolhattak, mert fiaikat ígér
ték kezesnek a szerződés garanciájaként. Berengár a többszörös túlerő tudatában
2 0 1 0 . F E B R U Á R [ 15 ]
Morocz.qxd 2010.01.20. 17:11 Page 15



visszautasította az ajánlatot. Liudprand ezután így számol be az eseményekről:
a magyarok tehát e követség után reményüket veszítve egybegyűjtötték a legvité
zebbeket, majd ilyen beszéddel bíztatták egymást: Igába hajtani a nyakunk annyi,
mint meghalni. Férfias harcban elbukni: nem halál, hanem élet. Ezt az örökséget és
ezt a hírnevet hagyjuk örököseinkre úgy, ahogy azt mi kaptuk atyáinktól.
Nos, mintha Gárdonyi egri vitézeinek esküjét, a Nagyságos Fejedelmet, az
’56-os felkelőket vagy Camus-t hallanánk a magyarok véréről, amely nem hagyta
kiszáradni a szabadság fáját. Nem történelmünkből kiragadott példáról van szó,
hanem továbbadott, élő, nemzeti hagyományról. A keresztény Anonymus azt írja,
a szittya nemzetet semmiféle uralkodó nem hajtotta az igája alá. Megemlíti a Ki
jev melletti csatát, amely előtt Álmos beszédet intéz övéihez, mondván, ne zava
rodjanak meg az ellenség sokaságától, mivel a derekasságot nem a nép nagy száma,
hanem a lélek bátorsága szabja meg... Rákóczi a legreménytelenebb pillanatban is
abban bízik, talál még négy-ötezer oly igazlelkű magyart, aki inkább hajlandó
meghalni, mintsem nemzete gyalázatát tovább nézni. Álmosra rímelve pedig ezt
írja: nem a hadak sokasága, hanem a benne való bizalom és eltökélt szív veri meg az
ellenséget. Innen csupán néhány lépés Berzsenyi – „Nem sokaság, hanem / Lélek
s szabad nép tesz csuda dolgokat” –, majd Vörösmarty, Petőfi, Ady.
Visszatérve a Brenta partjára, a magyarok három részre osztották seregüket.
Egyik csapat titokban átúsztatott a folyón, az itáliai sereg hátába került. Adott jel
re megszólatlak a dobok, fölharsant a táltosok éneke, megfeszültek az íjak, kirö
pültek a nyílvesszők. Ezt követően másik két hadtest átkaroló rohamot intézett
Berengár hulló katonái ellen, szintén a szokásos, védhetetlen nyílzáporral kezdve
a harcot. A király egységeit tönkreverték, Berengárt évi adó fizetésére kötelezték.
Végül hazatértek a – mai – vaskapun át nyíló úton.
Tudjuk, a győzelmeket néhány vereség követte, a kalandozásoknak vége sza
kadt, elhallgattak a táltosdobok, elhalkultak a pogány hősdalok, helyettük a temp
lomi harangok szavát sodorta az ég felé a szél. A szabadság hangja azonban, bár
másként szólt, soha nem némult el.
A szabadság mibenléte természetesen koronként változik. A keresztény hit fo
lyamatként fogja fel: számára a bűntől való megszabadulást jelenti. A bűn a lélek
terhe, amelynek siralomvölgyi „gravitációja” akadályozza az Isten felé emelkedést.
Ennek képi összegzését találjuk a Szent István-szarkofágon, ahol az igaz életre
született lelket – bepólyázott csecsemőként – viszi mennybe az angyal, míg a bű
nök bugyrát visszaejti a földre. A keresztény szabadság az evangélium, a megváltás
igéinek befogadása, Krisztus követése. Ez a hívő számára a tökéletes szabadság,
mivel Isten maga az abszolútum. Erről természetesen nem tépelődött sokat a kor
átlagembere, legföljebb a kolostor falai között. Léte annak az erőtérnek a vonzá
sában folyt, amelynek középpontjában az az Isten állt, akinek etikája mindennap
jait szabályozta. Nemzeti hagyománya ellenben népe fennmaradását célozta.
Anonymus – ezért hangsúlyoztam keresztény mivoltát – érezhetően arról beszél
a pogány magyarok kapcsán, amit ma függetlenségnek, politikai szabadságnak ne
vezünk.
[ 16 ] H I T E L
Morocz.qxd 2010.01.20. 17:11 Page 16



A nomád szabadságáról szólni kalandos vállalkozás. A magyar szabadságfel
fogást egyébiránt, hiába keresnék filozófiai definíciókban. A gondolkodás ered
ményeit nálunk nem bölcseleti szakmunkákban, hanem a költészetben, az esszé
irodalomban, a regényekben találjuk. Az ősmagyarok a szabadságot – magától
értetődően – nem a keresztény utakon közelítették meg. Istenüknek mint antro
pomorfizálódott, testet öltött felettes énnek az árnyéka vetült létükre. Tudunk
olyan régészeti leletekről, melyeket a tudomány lehetséges Isten-képmásoknak
tart. Ilyen a tiszasülyi hajfonatkarika, ami talán az Ég Urát, Tengri kánt ábrázolja
lován, míg egy Ukrajnában előkerült övcsat szakállas, kezét áldásra emelő figurájá
ban a régészet az atyaisten szokatlan megfogalmazású figuráját sejti. Maradjunk
azonban Tengri kánnál: a förgeteggel rokon istenség lehet az olyan, amelyik lovon
ül. Alattvalóinak lelke – testük halála után – hozzá jutott el. Eleink hittek a test
lélekben és az árnyék-, másként szabadlélekben. Az utóbbit kellett átjuttatniuk
a túlvilágra, ahol a temetők tanúsága szerint őseik, rokonaik várták őket. Arról,
hogy az árnyéklélek miként egyesült ismét a testlélekkel, nincs tudomásunk. Az
bizonyos, ehhez elengedhetetlenül szükség volt a fejben lakozó iszre, az árnyéklé
lekre. Bulcsú vezér ezért akarta visszaszerezni unokaöccse levágott fejét Camb
ria fala alatt, ahová a védők kitűzték azt. Látszólag esztelen módon felajánlotta
a hadjárat minden zsákmányát a fejért cserébe. Botond szavai Bizánc kapujánál
hasonlóan a kettős lélekhitről tanúskodnak, mikor azt mondja ellenfelének, vegyen
maga mellé még két görögöt, hogy egyik eltemesse testét, a másik őrizze meg ki
szálló lelkét. Botond esete azt jelzi, az ősmagyar harcosok hittek a lélek tovább
élésében, valamint a túlvilág kapuját kitáró hősi tettekben.
A nomád szabadsága nem azonos a kalmáréval, szerzetesével, lovagéval. Lénye
gét a nehezen kitapintható megélésben találjuk. A nomád törzsek értékrendjének
középpontjában a harciasság, az állandó harcra készség állt. Hősi énekeik, maga
tartásuk, viseletük, fegyverzetük, röviden kultúrájuk lényegében e köré szervező
dött. Harcban álltak a faggyal, szárazsággal, hóviharral, éhséggel, szomjúsággal,
a csordákat, méneseket támadó vadakkal, nem egyszer a szomszédok mohóságával,
alkalmanként egymással. Nem véletlenül kellett törvényt hozni István királynak
„A kard kirántásáról” azokkal szemben, akik a viták lezárásának ezt a módját ré
szesítették előnyben. (A Szent Király – némi ótestamentumi hevülettel – úgy dön
tött, a kardrántókat saját fegyverükkel öljék meg.) Ez a harciasság gyakorta népe
ket tüntetett el a történelem színpadáról. Nomád birodalmak válnak köddé
törzseikkel együtt, mintha a semmibe száguldottak volna a pusztai harcosok időn
ként, hogy helyettük mások, akárcsak az ősmagyarok, váratlanul elővágtassanak
a puszták mélyéből. Hajlamosak vagyunk a múltba visszavetíteni késői századok
érzéseit, mégis megkockáztatom: a nomádok és a nagy birodalmak letelepült né
peinek szabadságfelfogása, helyesebben megélése között hasonló különbség lehe
tett, mint ami Petőfinél a Kutyák és Farkasok dalának ellentétében jelenik meg.
Álmos vezértől fogva beszélhetünk szuverén magyarságról, mely tőle, pon
tosabban Árpád pajzsra emelésétől kezdve őrzi függetlenségét, azaz nevét, ami
a sztyeppén ugyanazt jelentette. Ha a pusztákon valamelyik nép elvesztette nevét,
2 0 1 0 . F E B R U Á R [ 17 ]
Morocz.qxd 2010.01.20. 17:11 Page 17



annak megszűnt az önálló léte. Eltűnt, végleg beolvadt egy másik törzsszövetségbe
vagy etnikumba, amelyben önmegnevezését már nem tarthatta meg. Talán valami
efféle dereng Anonymus mondatai mélyén, mikor szakítva elveivel, regösöket idéz,
miszerint a honfoglaló Tétény vitézeivel szálláshelyet szerzett magának, és „hozzá
meg jó nevet is nyertek”. A magyar népnév azonban esetünkben megoldhatatlan
probléma elé állít bennünk. Az arab források – helyesírási eltéréssel – magyarnak
mondanak bennünk. Magyar az önmegnevezésünk máig, ám a megyer/magyar
törzsnév – a nyékkel együtt – finnugor eredetű, jóllehet Árpád népét türknek
mondja az egyik legautentikusabb forrás, Bíborbanszületett Konstantin. A császár
nak pontos értesülései voltak az Árpádok leszármazásáról, világosan megkülönböz
tette a személyneveket a méltóságnevektől, ismerete a törzseket, a magyar nép
névről viszont hallgat. Lehetetlen, hogy ne értesült volna Tormástól, miként
nevezi ő és népe magát. Ehhez képest következetesen türköknek hív bennünk...
A nyugat-európaiak hol magyarnak (már 862-ben), hol avarnak, hol hunnak vé
lik a sztyeppről érkezett harcosokat, azaz alkatunkat, népi jellegünket tekintve
egyértelműen az előbbi népek közé sorolnak bennünk.
„ M I N D E N I D Ő K B E N A Z V O LT A H A G Y O M Á N Y ”
Az ősi magyar művészet, mint minden nagy művészet, összhangban állt a világ
egyetemmel, vagy talán pontosabb úgy fogalmazni, megteremtette ezt az összhan
got. Az életfák, a palmetták, szarvasok, tulipánok (az ősanyák), a forgó napko
rongmotívumok a tudás és sejtés, a valóság és misztikum jelképekbe öltöztetett
remekei. A Nap, a fény meghatározó jelentőségű lélektanilag minden ősi nép jel
képrendszerében. Jungi értelemben ez a tudat erőfeszítése, hogy a tudattalan ho
mályból világosságra jusson. (Erről beszél Szent Pál, mikor Isten, az abszolútum
világosságára célozva azt mondja: most csak tükör által, homályosan látunk, de el
jön majd a színről színre látás kegyelme.) A Kárpát-medencében kialakult egyedi
– párját ritkító – ősmagyar művészet lényege nehezen fordítható szavakra, ám
érzékelhetően mást fejez ki, mint a már-már szertelen kelta képzelőerő, illetve
a merev, a világot akarata megfeszítésével absztraháló germán stílus. A magyar
tarsolylemezek, szablyamarkolatok, hajfonatkarikák, csészék, övveretek a kifinomult
fantázia termékei. Ornamentikájuk megfejthető, bár nem egyszer ellentmondásos
vallási tartalmat hordoznak.
A művészet minden szakrális korszakban a hiedelemrendszerből fakad, azaz mi
tológiai jelrendszer. Az ősmagyar művészet nyomát messzire követhetjük térben
és időben: az iráni szaszanidák birodalmába, Közép-Ázsiába és természetesen
a sztyeppei őshagyományhoz, a szkíták–hunok világába. Magas fokú szintézise
több kultúrának. Már Fettich Nándor felfigyelt rá, hogy kialakulásában szerepet
játszottak a gót, hun, avar, normann, arab fémművesség eredményei. Számos ha
sonlóságot lehet kimutatni a bizánci és magyar formavilág között, de valószínűleg
azoknak lehet igazuk, akik úgy vélik: mindkét művészet ugyanabból az orientális
forrásból merített. Az ősforrás, amelynek létét újabban néhány szakember is elis
[ 18 ] H I T E L
Morocz.qxd 2010.01.20. 17:11 Page 18



meri, a szkíták lakta vidékeken fakadt. Jó néhány hozzánk közeli, rokonnép alkatát
ez a kulturális örökség határozta meg. Rokonságról beszélve a magyar történe
lemben régóta finneket, még inkább hantikat, manysikat illik érteni. Nem árt
azonban újfent leszögezni, hogy létezik genetikai, antropológiai, nyelvi, kulturális
rokonság. Az utóbbi fontossága túlbecsülhetetlen, mivel magában foglalja az ere
detmondákat, a hősi énekeket, az ünnepi kultuszokat és köznapi szokásokat, a vi
seletet, a zenét, a táncot, a társadalmi struktúrát, a benne élők számára otthonos
vizuális világot a fejfedőktől a veretes csizmákig, a bálványoktól az apró talizmá
nokig. A felsoroltak külön-külön, sőt tovább bontva elemeikre, sokkal erőteljeseb
ben alakították a közösség alkatát, mint az alapnyelv szóegyezései.
A szkíta és hun szokások, eredetmondák, hadrend, méltóságok, viselet, fegy
verzet, politikai-vallási szervezet számos hasonlóságot mutat az ősmagyarokéval.
Lényegtelen, hogy ennek van-e nyelvi, népi, genetikai alapja, elég, ha bizonyos
dolgok egyeznek, amelyek hatnak a közösség jellegére, netán abból fakadnak.
A mémek áthagyományozódásának útja legalább olyan rejtélyes, mint a géneké.
Nem tudjuk biztosan, kik közvetítettek őseink számára a sztyeppén vagy a Kárpát
medencében bizonyos kulturális mintákat, mi átvétel, illetve belső fejlődés ered
ménye. Az átadók között szóba jöhetnek a hunok, alánok/szarmaták (jászok), kazá
rok, türkök, bizánciak, avarok, bizonyos esetekben a besenyők, kunok. Időrendileg
meghatározhatatlan, mert valójában csak teóriák vannak arra nézve, mikor, kitől,
mit vettünk át, egyáltalán átvettük-e, netán a magyar nép etnogenezisében részt
vevő nép sajátja lehetett, majd széles körben elterjedt. Ezért a korrekt őstörténeti
munkák állandó fordulata a feltehetőleg, az elképzelhetően, a minden bizonnyal,
az esetleg... Summázva: a tulajdonképpen nem tudjuk... Elméletek állnak elméle
tekkel szemben, amelyeket a politikai kurzusok ideológiai igényeik szerint támo
gatnak, tűrnek, tiltanak. Ma a cenzúra fedőszava: a tudománytalan. Tisztában
vagyok vele, számtalan őstörténeti csodabogár, délibábos elmélet kelt életre már
a nemzeti tudatban. Minél szerényebb tudással indul útnak valaki a múltba, annál
szabadabban száll a képzelete.
A szkíták és magyarok kulturális rokonságának bizonyítékait már jó száz éve
egybegyűjtötte Nagy Géza. Eszerint osztozunk a Csodaszarvas mondán, amely
nek ábrázolásai a szkítáknál, hunoknál, avaroknál, magyaroknál egyaránt előfor
dul, miként erről már esett szó. Párhuzamba állítható a vérszerződés, amely
csaknem azonos módon zajlott, továbbá a kardkultusz. Az utóbbit nemcsak Hé
rodotosz tudósításából ismerjük, hanem régészeti ásatásból is. Az Aul Uljap mel
letti kurgánok közül az egyik kultikus helynek bizonyult, ahol embereket és
lovakat áldoztak a háború istenének. Az isten jelképe a kard volt. A kardnál ma
radva: a hun Attila biztosra vette, Hadisten kardját birtokolja. Baján kagán kard
jára tett esküt a bizánciakkal kötött szerződés megerősítésre. Az avarok – saját
beszámolójuk szerint – a tüzet, a vizet és kardot imádták. Bizonyos jelek pedig
arra utalnak, az Árpádok között élt az Attila-kard mítosza, úgy tudták, Attila
szablyáját őrzik kincstárukban. Magyarországon véres kard körbehordásával szó
lították hadba a nemességet.
2 0 1 0 . F E B R U Á R [ 19 ]
Morocz.qxd 2010.01.20. 17:11 Page 19



A lovas temetkezés, különbségekkel ugyan, de az összes lovasnomád népre jel
lemző a sztyeppén, majd a Kárpát-medencében. A harcosok viselete, fegyverzete,
harcmodora az azonos életmódból, haditaktikából eredően hasonló, de véletlenül
sem megegyező volt. Szkíta aranyvázákon látható úgynevezett készenléti íjtartók
párjait Révész László Karoson ásta ki. A szkíták, avarok, magyarok között egy
aránt létezett egy vékony szakrális réteg, a sámán arisztokrácia. Nálunk azonban
a fejedelmi kíséret főtáltosai nem sarlatán kuruzslóként, hanem alkalmanként dip
lomataként működtek.
Érdekes szófejtéseket tett közzé Csornai Katalin az ázsiai hunokra vonatkozó
kínai forrásokból. A Tengli eszerint a Tengrinek (Istennek) felel meg, a Luandi
feltűnően hasonlít Árpád fiának, Liütinkának (Leventének) a nevére. A Yuli a ma
gyar gyula méltóság megfelelője, míg a Maodun hun nyelven Bagaturnak, majd
Baatornak, azaz Bátornak hangzott, „ami a mongolban ugyanazt jelenti”, mint az
avar és magyar nyelvben: „bátor, hős”. Maodun – más helyesírással Mao-tun – az
ázsiai hun dinasztia második uralkodója, akitől Avitocholon, Balambéron, Mund
zukon keresztül Attiláig jutunk a leszármazási táblázatban. Tegyük ki a jövőbe ve
zető, sokat sejtető három pontot...
A közös hagyománnyal rendelkezők – mondja Margaret Mead –, hasonló mó
don szemlélik a világot. Ez a beállítódás, ha tettekre kerül a sor, a kollektív
cselekvés rugója lesz, majd a végeredmény körül kristályosodik ki a nemzeti
tradíció. Nem feltétlenül a siker határozza meg, miként az evolúcióban, hogy
mi kerül zsákutcába, mi fejlődik tovább, azaz mi válik követendő, társadalmi
mintává. A tradíciót ugyanis a lélek megfoghatatlan, irracionális ereje építi, né
ha a racionális tapasztalattal szemben, amire a magyar történelem szabadsághar
cai a bizonyítékok.
A hagyomány lerombolása az első lépés a nemzeti identitás megsemmisítésének
útján. A finnugor nyelvelmélet sokáig alkalmasnak tűnt a szkíta–hun tradíció szét
verésére. Ehhez természetesen kevés volt a Habsburgok – akár ösztönös, akár tu
datos – kulturális politikája, kellett hozzá a szocializmus jó néhány évtizede, ami
kor a politikai komiszárok szúrós szemmel figyelték a vörössel meghúzott vonaltól
eltérőket. A vörös festékből, úgy tűnik, jócskán maradt...
III. Béla idején, a szkíta–hun–magyar rokonság gondolata, helyesebben evi
denciája már írásban megjelenik. Anonymus számára nem kétséges: Álmos fe
jedelem Attila utódja. A Névtelentől kezdve tehát filológiailag kimutathatóan
létezik az Attila-hagyomány. Vannak ennél korábbi nyomai ennek, az 1200-as
évektől a XIX–XX. századig azonban vitathatatlanul a szkíta–hun eredet határoz
za meg a magyarság alkatát, nem valamiféle finnugor elmélet. Attila, a hunok,
a szkíták, minden későbbi krónikában szerepelnek, azaz a nemzettudat alapjává
válnak. Nádasdy Ferenc Mausoleuma – a magyar történelem képes panteonja
a magyar uralkodók sorát Attilával kezdi, akárcsak a Képes Krónika. A költé
szetben – a középkor végétől máig – számtalanszor előfordulnak a szkíták, a hu
nok és Attila, mégpedig pszichológiai erőforrásként. Mifelénk egyébként a tör
ténelem megelőzte a posztmodern dekonstrukciót. Itt sokkal inkább rekonstruál
[ 20 ] H I T E L
Morocz.qxd 2010.01.20. 17:11 Page 20



ni, teremteni kellett, mert a pusztítást elvégezte a legkézzelfoghatóbb valóság.
Hagyományaink jó része eltűnt, így hát Vörösmarty újra lóra ültette a párdu
cos Árpádot, élére állítva hadrontó népének. Arany János Attila markába nyom
ta Hadisten kardját. Szörényi Levente megint trónra segítette Istvánt, a királyt.
Melocco Miklós megállította – időben és térben – a sorsdöntő pillanatot, mi
kor Astrik püspök által koronát emelt lehajtott feje fölé. László Gyula arcot
adott a honfoglalóknak. Dienes István és Hoppál Mihály láthatóvá tette ősszel
lemeiket. Jankovics Marcell élhetővé varázsolta a magyar mitológiát. Szervátiusz
Tibor felkeltette a Napistent, Lakatos József megelevenítette halottnak hitt jel
képeinket. Nálunk mítoszt alkotni, hőséneket írni, történelmi képeket festeni,
vagy falon átrepülő misztikus apácát formálni sosem akadémizmus, sekélyes his
torizmus volt, hanem a nemzeti tudat rekonstrukciója.
Visszakanyarodva a múltba, a magyar uralkodóházakban élt az elődök hagyo
mánya. Meglehetősen nehéz ép elmével elképezni, hogy ne lettek volna tisztában
származásukkal, vagy idegen forrásokból értesültek eredetükről. (Lépjél ki fiam
– fordult az ajtónállóhoz Szent István király – a kancelláriára, kérdjed már meg
Heribert C-től vagy attól a másiktól, az F-től, ki fenék is vónánk...) Boldog Mar
git halála után készült, Marcellus féle élettörténetéből ismeretes: az Árpád-házi ki
rálylány gyakran gondolkodott és beszélt elődeiről. Elmélkedett István király életének
szentségéről, prédikációiról, térítő munkájáról; Szent Imréről, az országot dicső
séggel kormányzó, pogány keleti pusztításoktól megvédő Szent Lászlóról, valamint
nénjéről, Boldog Erzsébetről.
A szkíta hagyomány, akárcsak Szent László alakja, a Rákóczik családjában szin
tén élénken élt. Ha nemzete védiratát akarná megírni – mondja a Nagyságos feje
delem –, megemlítené az ősi magyar szabadságjogok megalapítóját, Szent Lászlót,
aki a nemzeti szabadságjogok megőrzésére fegyvert fogott az idegenek tanácsával
kormányzó király ellen. A szkítákról egy mitikus buzogány kapcsán ejt szót, amit
családi kincstárukban saját szemével látott: „Minden időkben az volt a hagyomány,
hogy amikor a szkíták letelepedtek az országban, egyikük az Opos nemzetségből
megölt egy sárkányt” az említett fegyverrel. (Rákóczi némi malíciával hozzá teszi:
nem hinné, mert ahhoz túl kicsi a buzogány.)
A kiragadott példák bizonyítják, hogy miután a szkíta–hun eredet mellett
egyéb hagyomány nem létezett – nota bene! –, így semmiféle hatással nem lehe
tett a magyarság alkatára. Ez nem pszichologizáló magyarázat. A modern tudo
mány feltárhat utólag bármiféle rokonságot a hajdani tradíción kívül élő népekkel,
ám az, megismétlem, a régiek számára nem létezett. A sanda történész ilyenkor,
a csorbát kiköszörülendő – némi ideológiai olaj alkalmazásával –, összecsúsztatja
az idősíkokat, majd saját felfedezését visszavetíti a múltba. Az efféle trükkök a ter
mészettudomány történetében feltűnőbbek lennének. A relativitáselmélet, a kvan
tummechanika Einstein, Bohr, Heisenberg fellépésétől érvényes. Az ókorba, vagy
középkorba visszahelyezve ellenben érvényüket veszítik, mivel nem voltak a tár
sadalmi tudat részei, nem hathattak az akkori valóságra. Nem befolyásolhatták
a gondolkodást, jóllehet születésük óta matematikailag korrektül írják le – az idő
2 0 1 0 . F E B R U Á R [ 21 ]
Morocz.qxd 2010.01.20. 17:11 Page 21



ben előre és hátra haladva – a fizikai világképet. A történelemtudomány, mikor
ilyen hibát vét, az ideológia szolgájává válik, meghamisítja az egykori realitás szá
munkra leglényegesebb szegmensét, az nemzeti önazonosságot, amely a történel
mi cselekvés mozgatója volt. Rövidre zárva: gyakorta a történettudomány törté
nelmietlen.
Biztosra vehetjük, a kollektív tudatban létező szkíta–hun eredet az Árpádoktól,
az Anjoukon, Hunyadi Mátyáson, Zrínyi Miklóson át II. Rákóczi Ferencig erőtel
jesebben alakította a magyar történelmet, mint a hantik rénszarvasáldozata, netán
az uráli korból származó szótövek
T Á LT O S D O B O K
A szkíta–hun műveltség a későbbi eurázsiai lovas népek kultúrájának alapjává vált.
Társadalomszervezetük, nyelvük, civilizációjuk tovább élt számos belső-ázsiai etni
kumban – mondja Obrusánszky Borbála –, akik mindnyájan a hunokat tartják
ősüknek. A kínaiakkal szintén keveredtek a hunok, olyannyira, hogy a Tang-di
nasztia idején (a VIII–IX. században) élt Liu Jü Szi költőnő például nem tudta el
dönteni, hun leszármazott-e avagy sem. A barbárság toposzáról pedig annyit: mi
kor a Kaukázus észak-nyugati részén új birodalmat alapítanak a bolgárokkal
együtt, akkor megjelennek közöttük a bizánci hittérítők. Közülük az egyik, bizo
nyos Qardust megtanulta a hunok nyelvét, majd lefordította a Bibliát. Az esemény
azt jelzi, a hun szókészlet az V–VI. században a bizánci Ó-, illetve Újszövetség
szintjén volt. Mindez nem meglepő. Az 1980-as években Magyarországon élő
afrikai, mandinka költő, Alpha Dialló szintén megkísérelte saját nyelvére átül
tetni a Bibliát. Miután a nagy világnyelvekkel nem boldogult, a magyar Biblia
fordításokkal próbálkozott, amely, beszámolója szerint, meglepően gyors sikert
hozott. A magyar nyelv ugyanis – miként fogalmazott – pásztornyelv. Tulajdon
képpen a nyelv bizonyos strukturális elemeit, szemléletmódját, „mintázatát”, szó
kincsét az életforma alakította ki a hunoknál, magyaroknál, afrikai nomádoknál
egyaránt. Nem pusztán a nyelv eredete határozza meg a nyelv karakterét, hanem
az életmód, az abból fakadó világlátás, vallási nézetek, messze túl az innen-onnan
átvett jövevényszavakon. A pszicholingvisztika bizonyosan eljut egyszer addig,
hogy a mechanikus nyelvelmélettel, nyelvtörténettel szemben valami lényegeset
mondjon nyelv és nép összefüggésében a nemzeti karakterről. Nyelv és lélek kap
csolatáról az etimológiánál, hermeneutikánál többről szól az irodalom, különösen
a költészet a regösöktől Adyig, Nagy Lászlóig.
Visszatérve a negatív toposzokhoz, a hunokról szóló híradások kizárólag ellen
ségeiktől és egykori alattvalóiktól maradtak fenn. Ezek igazságtartalma – roppant
finoman szólva – elgondolkodtató. A barbár, féktelen Attila példának okáért nem
támadta meg Rómát, ellenben Alarik hallatlanul toleráns gótjai feldúlták, azután
germán alapossággal kifosztották az örök várost.
A szkítákkal, hunokkal, sztyeppei törzsekkel bennünket összefűző szálak nem
azonosságot jelentenek, hanem olyan hasonlóságot, amely megkülönböztet mind
[ 22 ] H I T E L
Morocz.qxd 2010.01.20. 17:11 Page 22



nyájunkat a germán, neolatin és szláv népektől. A hun eredet lélektani gyökerei
eltéphetetlenek. Hihetetlen módon máig élnek az erőltetett finnugor elmélet elle
nére. A kommunizmus bukása után alakult hagyományőrző egyesületekben talá
lunk ősmagyar, avar, kara hun, szarmata íjászcsapatokat, barantásokat, különböző
táltos dobcsoportokat. Ötvösök, íjkészítők, bőrösök, fafaragók élesztik újjá a régi
nemzetségi, törzsi jelképeket, mégpedig olyan számban, hogy egyenként immár
verejtékes munka lesz fasiszta szimbólumokká nyilvánítani őket. Fortyognak a hun
üstök a jurták körül. A lázas önazonosság-keresés közben ismét megszólaltak a tál
tosdobok a Kárpát-medencében...
És lőn riadalom, mintha az alvilág pogány szellemei szabadultak volna ki
évezredes fogságukból, tértek volna vissza Magna Hungáriából vagy az Altájból.
A püspöki kar körlevelet bocsátott ki, megpillantva ősi ellenfelét, holott valódi
ellensége – mely jó eséllyel tör megsemmisítésére – a liberális média, valamint
folyamatos szakrális önkasztrációja. E sorokat írva hallom, a Vatikán bejelentet
te: a Szentatya bokros teendői miatt az éjféli mise egy órával előbb kezdődik
Rómában. Elképzelni sem tudom, mi lehet fontosabb a katolikus világ fővárosá
ban Krisztus földi helytartójának a Megváltó születésénél. Itthon pedig ezzel pár
huzamban, a püspöki karnak talán gyümölcsözőbb lett volna azt a magasságot
megőriznie, ahol a mise nem szürke közhivatali rítusra emlékeztet, az átválto
zás nem az ostya fancsali képpel történő lenyelése. Olyan vallási identitást fenn
tartani, melyben a párbeszéd hirdetése nem folyamatos hátrálás – feladva az
örökkévaló igazságot –, a szentélybe beáradó misztikus fénynek nem állják útját
ötödrangú gipszszobrok, az ige testté válását nem akadályozzák semmitmondó
prédikációk, a szakrális művészetet nem szorítja ki a futószalagon gyártott vallá
si giccs. Az egyház „demokratizálódásának” arányában veszíti el szent jellegét. Az
első, sordöntő ballépést akkor tette meg ezen az úton, mikor ennek a demok
ratizmusnak a szellemében a misén hátat fordított az Úrnak. Szembekerült a hí
vekkel, azok kicsinyes, földi igényeivel, mintegy zárójelbe téve az abszolútumot.
Az Isten nem demokratikus, az Isten igazságos... Az igazság pedig gyakran félel
metes... Remélhetően a püspöki karnak nem az a hivatása, hogy az utolsó ke
netet feladja végül a magyarságnak.
Az őstörténet, a letűnt magyar múlt megelevenedése ugyanúgy lehet a cselek
véstől való menekülés zsákutcája, miként a megújulás forrása. A megélénkülő érdek
lődés az ősi mitológia iránt figyelemreméltó. Az elmozdulás azt jelzi, sokak szá
mára a magyar múlt nem eleve elutasítandó többé, hanem megismerendő, mi
több, vállalható. Ha vajákosok, pogány ütemek keltik életre a tetszhalott nemze
tet, akkor szóljanak minél hangosabban a táltosdobok. Korai ítéletet mondani az
ezoterikusnak titulált „pogány” csoportokról, hagyományőrző mozgalmakról. Az
ország jelenlegi gyászos állapota, a történelmi egyházak, politikai szerveződések
tehetetlensége, a nemzeti érzelmek elhanyagolása, azok állandó támadása sokakat
arra késztet, hogy bármit, akár a ráolvasást is elfogadják, ha ez a mágikus út kive
zet a nemzeti agóniából. Úgy érzik, a magyarság végveszélybe került, szükségtelen
várni újabb Mohácsra, mivel az menetrendszerűen megérkezett.
2 0 1 0 . F E B R U Á R [ 23 ]
Morocz.qxd 2010.01.20. 17:11 Page 23



Az őstörténet felé fordulás törvényszerűnek tűnik. Innen, a történeti kez
dettől nincs hová hátrálnunk. Nem vonulhatunk el – az álinformációk nyilaitól
sötétlő – csillagtalan egek alatt, legfeljebb az Ural tövébe vagy Cro-Magnon
ba. Beteljesítve a költő szavát, miszerint a magyar letépve fényes nemzeti bélye
gét, feloldódik végül a színtelen, szagtalan, általános emberiben. A megváltást
többnyire rossz irányból várjuk. A múltból ugyanúgy erőre lehet kapni, amint
az eposzok hősei erőt merítettek a kancatejből vagy anyatejből. Obrusánszky
Borbála írja, Belső-Ázsiában a felnőtt férfiak máig isznak anyatejet. Kutatók
– a véletlennek köszönhetően – most derítették ki, hogy az anyatej őssejteket
tartalmaz. A hagyomány, a kollektív tapasztalat évezredekig őrizte azt, amit a tu
domány később igazolt.
A türelmetlenségre, mai szóval a totalizmusra való hajlam mindig nagy elán
nal pusztította a tőle eltérő eszmeiséget. A magyar őshagyományt Szent István
– nem feledve érdemeit – jórészt fölszámolta. Nem tüntette el teljesen, hi
szen a Képes krónikából arról értesülünk, hogy I. Béla idején a falvak küldöt
tei, a vének – a király hívására – Székesfehérvárra mentek tanácskozásra. Ebből
némi ribillió támadt, mert a sokaság vezetőket választott, akik emelvényekről
„ocsmány dalokat énekeltek a hit ellen”, a hallgatóság osztatlan tetszésére. Nyil
ván táltosokról – szellemi hangadókról – van szó, noha Györffy György úgy vél
te, Szent István összeszedette, azután a Regös, Igrici nevű helységekbe telepítet
te őket. A sámánizmusnak viszont az a sajátossága, hogy bármilyen társadalmi
formációt túlél, mert olyan lélektani igényeket elégít ki, melyek örökérvényűek.
Szent István valószínűleg a szakirodalom által sámánarisztokráciának nevezett ré
teget tüntette el.
Napjainkban elemei erővel éledt újjá a táltoshagyomány, illetve pontosabb, ha
így fogalmazok: amit sokan annak képzelnek. Sarlatánokat, vajákosokat, szélhá
mosokat, hozzáértő csontkovácsokat, hiteles személyiségeket egyaránt lelhetünk
soraikban. Legmeghökkentőbb a Yotengrit szerzőjének, helyesebben őrzőjének,
Máté Imrének a színrelépése. A Yotengrit ősi, ámbár meglehetősen eklektikus
tradíciót közzé tevő köteteiben találunk autentikusnak, valamint kétesnek tűnő
szövegrészeket. Komoly gondolati tartalmat és sekélyes filozofálgatást. Zömük
azonban, jóllehet érdekes, nem meggyőző. Ha összevetjük őket például Erdélyi
Zsuzsanna gyűjtésével, az archaikus népi imádságokkal – bár Máté Imre jelzi:
a lejegyzés a XX. századi szóhagyományt követi –, hiányérzetünk támad. Külö
nösen az alliterációk ínsége feltűnő. A verbális tradíció szinte kizárólag kötött
formában hagyományozódik, mert a versforma biztosítja a hiteles továbbadást. Itt
ellenben már-már esszébe, publicisztikába hajló eszmefuttatásokat, modernis
ta szókincset találunk nem egy alkalommal. A Yotengrit nyelve nem nyit meg
olyan mélységet és magasságot, mint Károli Gáspáré. Szakrális derűje elmarad
a – szintén kollektív alkotású – Parasztbibliától. Ennek több oka lehet, egyebek
között az, hogy Máté Imréig nem találkozott az elhivatottság, ha tetszik, ki
választottság a megfelelő intellektuális képességekkel. A Yotengrit őrszellemei
II. András kora után vonultak önkéntes, belső száműzetésbe. Tudásukat azért tár
[ 24 ] H I T E L
Morocz.qxd 2010.01.20. 17:11 Page 24



ta a nyilvánosság elé Máté Imre, mert az útmutatás úgy szólt: meg kell tennie,
ha a nemzetet végveszély fenyegeti. Látva a magyarság helyzetét, nem lehetnek
kétségeink, helyesen döntött. Máté Imre egyébiránt nem valamiféle égrefor
dult szemű kuruzsló, hanem rendkívül jó humorú, széles műveltségű, elhiva
tott ember. Éppen ezért – humorára gondolva – az a gyanúm, bejelenti majd,
viccelt csupán.
„KÖD KÖZEPETTE A HAJNALI CSILLAG”
Szakemberek úgy vélik, a nomádok övdíszítményei egyszerre jelképeztek nemzet
séget, rangot, családot és személyiséget. Eleddig nem találtak két egyformát, mi
ként a női sírok hajfonatkarikái között sincs teljesen azonos. Az individuum te
hát létezett a törzsi társadalomban. A mitikus hősök adták a követendő
magatartásmintát a hun mondakörtől, a szkíta hagyományon, Botondon, Lehel
vezéren át Búvár Kundig, Szent Lászlóig. Később a geszták, a prédikációk táp
lálták a kultuszt. Az érzelmi reakciókat a kulturális környezet programozza az
egyénbe. A mesék, a közösségi rítusok, a vallások határozott utasításokat tartal
maznak, hol nyíltan, hol kódolva a viselkedésmódokra. (Ma mindössze számba
kell venni a hagyománypusztítás következményeit, mondjuk a legkisebbek köré
ben, ahonnan kiszorulóban van a népmese. Az amerikai rajzfilmek – amelyek
többnyire az akciófilmek gyermekdózisai – kekeckedő figurái, agresszív antihősei
gyorsan, ráadásul nagy számban megjelennek a gyermekek magatartásában. Egye
sült Államokbeli kutatások azt támasztják alá, hogy a különféle meséskönyvek
fantáziaanyaga döntő módon befolyásolja egy-egy nemzedék kreativitását, érték
választását, későbbi gazdasági teljesítményét. A reklámipar financiális érdekeltsé
ge mögött feldereng a hatalmi ideológia, mikor üresfejű sztárénekesnők nevével
kiadott mesekönyvekkel megkezdődik a fogyasztóvá, az akárkivé nevelés.)
Biztosra vehetjük, szkíta–hun eposzok teremtették meg azt a hőstípust, ame
lyet a pogány magyarok saját történelmi személyiségeikre ruháztak, majd Szent
László kivételes alakjában ismerte fel a nemzet. Lászlóban a szent tulajdonságai
mellett megtalálható az eposzok hőse. Nagy uralkodóink mindig szem előtt tar
tották az ország érdekét, amit a korabeli felfogásnak megfelelően ők testesítet
tek meg. László király számára azonban önmaga sohasem olyan fontos, mint
a nemzet. László Gyula szerint tőle eredeztethető a Szent Korona-tan, mivel Sa
lamon életében nem engedte fejére helyezni a hatalmi jelképet, vagyis a gesz
tussal saját személye fölé emelve, szakrális útjára indította a koronát. Az uralko
dóról számtalan sermo – prédikációvázlat – maradt fenn. Már a XIII. században
megjelenik vele kapcsolatban, hogy nemzeti szent volt – tudjuk meg Madas Edit
től –, a XV. századra pedig ez önálló szempont lesz a szentbeszédekben. A ser
mók közül nem egy a nép számára készült. A föld népének tehát nem csupán
a templomi freskók közvetítették, afféle Biblia pauperumként a herceg tetteit,
hanem a pap ajkáról is felhangzott: mikor a zsivány besenyők megtámadták Ma
gyarország határait...
2 0 1 0 . F E B R U Á R [ 25 ]
Morocz.qxd 2010.01.20. 17:11 Page 25



A zsivány besenyők – másutt kunok – elleni küzdelem, Szent László viada
la a kunnal, széles körben ismeretes. A Székelyföldtől a Felvidéken, Ócsán át
Türjéig a templomok északi falán látható, de ugyanúgy megtaláljuk krónikákban,
legendáriumban. A képsorozat zárójelenete – Nagy Géza óta ismert – tartal
milag megegyezik egyik ordoszi szaka övverettel. A keresztény falképciklust és
a szakakultúrát (szaka = szarvas: a szkíták perzsa megnevezése) két és fél évezred
választja el egymástól. Az ábrázolt téma hozzáértők szerint szkíta hősi eposzhoz
kapcsolódhatott. Ennek archaikus rétegében a sötétség és világosság küzdelmét,
tehát kozmikus mítoszt találunk. Az alaptörténet az idők folyamán, megtartva
eredeti jelentését – a jó és a rossz harcát, vizuálisan: színszimbolikáját –, kor
szerűsödött, időszerű jelentést vett fel. Az elbeszélés szellemét felfoghatjuk úgy is,
ha kedvünk tartja, mint egy önmagát állandóan frissítő, aktualizáló számítógép
programot. A Szent László legenda – míg a gondolkodás mitikus volt – élén
ken élt a köztudatban. Olyannyira, hogy néha a kultuszon kívüli népek, pél
dául törökök kollektív látomásában jelent meg a szent rettenthetetlen, seregek
fölé növő hatalmas alakja, amint csatába indul övéi oldalán.
László egyénisége tehát az Árpád-ház, majd a későbbi uralkodók hivatalos
kultuszán túl, eljutott a köznépig, vagyis személyisége bárkinél jelentősebb mér
tékben orientálta, alakította a magyar jelleget. Templomok, oltárok százát szen
telték tiszteletére, a prédikációirodalomban senki nem állítható mellé sem meny
nyiségben, sem minőségben. Míg a Képes krónikában kiemelkedően nagy
királyunk, III. Béla mindössze néhány sort kap, addig Szent László oldalakon
keresztül főszereplő. Minden jelentős uralkodónk pénzén ott találjuk. Mondák
ban, népénekekben, képzőművészeti alkotásokban, filmvásznon tűnik fel máig.
A Szent Korona és a Szent Jobb mellett Szent László hermája a magyar szak
ralitás „szenthármasságának” tagja. A Kolozsvári testvérek – elpusztult – szobrá
ról született ének, nemcsak az ő nemes vonásait idézi föl, hanem elődeinek,
a sztyepp ködén áttündöklő pogány fejedelmeknek az arcát is, mikor azt mond
ja: fénylik, mint nap, ragyog, mint arany.
Ismerünk kis falusi templomokat, tekintélyes székesegyházat, melyek oldalába
ókori márványdarabokat falaztak. Ugyanez történt a szóbeli hagyománnyal, hősé
nek töredékekkel, varázsigékkel, mikor elemeik beépültek a tradícióba – a króni
kákba, népballadákba –, bár nem könnyű észrevenni őket. Néha csak sejtjük je
lenlétüket szövegekben, mert érezzük hatásukat. Olyanok, akár az elpusztult csilla
gok, amelyek nem léteznek már, ám az irdatlan kozmikus tereken át máig áramlik
felénk a fényük. Az eltűntnek hitt szakrális hagyomány hasonlóképpen működik.
Anyaga megfoghatatlan, mégis tartja a múltat, miként Kőmíves Kelemenné szelle
me a kőfalat.
A falba épített asszony története – Obrusánszky Borbála szerint – a kínai Nagy
Falig visz. Koichi Matsuda történészprofesszor fedezte fel azt a kínai krónikarészt,
amely történelmi magja lehet a Kárpát-medencébe eljutó balladának. A Nagy Fal
építésében hun hadifoglyok szép számmal vettek részt akkor, mikor az ember
áldozat még a rituálék magától értetődő része volt. Testük a falba került – mond
[ 26 ] H I T E L
Morocz.qxd 2010.01.20. 17:11 Page 26



ja Obrusánszky Borbála –, így akarták szellemüket odakötni. Nos, a szellem, ezút
tal a babitsi értelemben, különös, néha drámai módon nyilvánul meg. Az ismert
népballadát 1947-ben, egy másik Nagy Mű – a szocializmus – építésének kezde
tén, Sarkadi Imre dolgozta fel, Kőműves Kelemen címmel. A mindössze öt oldal
terjedelmű, feszes, lidércnyomásos – nem túlzó a kifejezés: zseniális – novella töb
bet mond a kommunizmus lényegéről, mint könyvtárnyi szociográfia, történelmi
munka, korabeli dokumentum. Ez az alaptörténet inspirált később zenészeket is
mert darabjuk megírására, minekután a motívum visszatért a – nemes értelembe
vett – populáris kultúrába.
Magyarországot, minden katasztrófa ellenére, a tradíció láthatatlan szelleme
tartja máig. A magyarság zömének energiáját felemésztette a megmaradásért ví
vott harc. Komoly eredmény lesz, ha sikerül megőriznie önmagát a széteső vi
lágban. A nemzet nagy része anyagilag elszegényedett, bizonyos része szellemi
leg szintúgy. A jövő csalóka horizontján sokak számára nem értékek, hanem
különböző, egyre kisebb, a betevő falatot alig biztosító pénzösszegek jelennek
meg. Másoknak milliárdok. Beteljesült Spengler jóslata, miszerint a javakban
való gondolkodást a pénzben való gondolkodás váltja fel. Ez jólétet hoz – ke
csegtették a magyarságot –, amennyiben a modernizmus igényeihez alkalmazkod
va, lemond önmagáról. Nem így történt. Vége ugyan az utolsó felvonásnak, ám
itt állunk üres kézzel. A német gondolkodó szerint egy hatalmat csak egy má
sik hatalom dönthet meg, nem valamilyen elv. Remélem, téved, a tradíció falán
talán megtörhet a pénzhatalom egyhangú, semmitmondó hullámverése.
A genetika nyilván választ ad majd múltunk számos kérdőjelére. A nyelvé
szek, történészek egy része ettől tartva, máris igyekszik összeizzadni különféle el
lenteóriákat. A gének viszont nem hazudnak: keleti eredtünk bizonysággá válik.
Több szakember úgy gondolja, a Kárpát-medencében váltunk néppé. Források
tanúskodnak róla: avarok a honfoglalás előtt – nagyjából egy emberöltővel – még
éltek Pannóniában. A frankoknak adózó avarokról az utolsó adatot Tomka Pé
ter 822-re, míg Bóna István 870-re teszi. Tomka szerint Baján ivadékai teljesen
nem szlávosodtak el, az „avar kori népek biológiai utódai tehát megélték Árpád
magyarjainak a honfoglalását”. Magyarán: génjeikkel csakúgy, mint hagyomá
nyaikkal részt vettek a magyarság etnogenezisben. Nem pusztán rokonainkká, ha
nem részünkké váltak. (Ad notam József Attila: ő én vagyok már, ha nem is az
őssejtig minden ős, de az egyik Ős, „mely sokasodni foszlik”.) Ismereteink sze
rint az avarok két jelentős népcsoportból álltak, az uarokból, illetve heftaliták
ból, azaz fehérhunokból. (Mindkét etnikumot több néven tartják számon.) Rö
vidre fogva: semmi sem cáfolja, hogy a magyarság néppé alakulásában ne
vehettek volna részt hunok. Hozzá teszem: meg sem erősíti, miként a többi te
óriát sem, amely a témáról szólva reális tudásként értelmezi önmagát. Ám bár
mit hozzon is a jövő, ne feledjük időnként elővenni a lengyel Gombrowiczot,
nehogy a múlt csak a jelen kisszerűségét domborítsa ki. A genetika remélhető
en feltartóztathatatlanul halad előre, előbb-utóbb kiderül, a hunok, avarok jelző
génjei jelen vannak-e a magyar populációban. Lelkünk mélyén még sincs szük
2 0 1 0 . F E B R U Á R [ 27 ]
Morocz.qxd 2010.01.20. 17:11 Page 27



ségünk megerősítésre. A miértre egyszerű a válasz: a legyőzhetetlenség mítoszá
ra van szükségünk, bárhová vezessen a DNS spirálja. A tudomány napvilága mel
lett sok minden láthatóvá válik előbb-utóbb.
A lélek azonban akkor talál haza, amikor éjszakánként felnézünk az égre, ahol
a csönd burkába zárva fénylik mágikus múltunk. A Kistáltos, a Csodaszarvas,
a Lánygyűlés, mind a hunokig, szkítákig visz a mitikus térben és időben. A ködlő
Tejúton – a régiek a lelkek útjának hívták, mert itt mentek át a másvilágra az
ősök szellemei – visszajuthatunk önmagunkig. A legfényesebben persze az Esthajnal
csillag ragyog, amit a néphagyomány Szent László királlyal azonosít. Századok óta
szórja ránk fényét. Ha feltekintek rá, elhiszem, hogy ránk, magyarokra, már csak
a kegyelem katarzisa várhat.
[ 28 ] H I T E L
Morocz.qxd 2010.01.20. 17:11 Page 28