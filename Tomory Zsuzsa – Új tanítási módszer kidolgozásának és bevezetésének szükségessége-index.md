---
master_file: "[[@TomoryZsuzsaUj]]"
---
# Index for Tomory Zsuzsa – Új tanítási módszer kidolgozásának és bevezetésének szükségessége.pdf

ÚJ TANÍTÁSI MÓDSZER KIDOLGOZÁSÁNAK ÉS
BEVEZETÉSÉNEK SZÜKSÉGESSÉGE Tomory Zsuzsa
Talajt vesztett világunk működésének első és legnagyobb áldozatai a gyermekek,
kiknek létét a fogamzás előtti pillanatoktól számolom. Ez utóbbi állitás magyarázata a
későbbiekben válik nyilvánvalóvá.
Minden élőlénynek szüksége van nyugodt, szeretetteljes környezetre, megfelelő
táptalajra, éltető napsugárra, hogy a benne rejlő életerő kiteljesedhessen, s a neki rendelt
feladatát betölthesse. Ezen gondolat valósága nemcsak a magok növekedésével
foglalkozó szakemberek szemében nyilvánvaló, de megmutatkozik az egyén, s ennek
összegezője, a társadalom életén belül is. Korunk ideges, kapkodó társadalmának
termékei az irányt és célt vesztett fiatalok, kik utcasarkokon gyülekezve ténferegnek,
mivel nem tudják felismerni ilyen körülmények között életcéljukat, mivel soha nem
tanulták meg a nyugodt környezet szülte teremtő munka örömét. Ugyan ez áll a
különböző társadalmi egységek egymáshoz való viszonyára is: műveltség teremtő csak az
egy helyben élő, meggyökerezett, békés társadalom lehet. Ezen kis bevezető után térek a címben összegezett lényegre.
A természettől és teremtéstől elrugaszkodott, világunkban idegenné vált ember
lelkének gyógyitása legyen gyermeknevelésünk alapja. Csak egészséges lélekkel, s
napjainkban legalább egészséges lélek iránti igényünkkel tudjuk megteremteni azt a
szellemi légkört, mely egészséges környezetet biztosít leendő és meglévő gyermekeink
számára. A régi falvak életében, ahol a teremtés rendje volt az irányadó, az erős,
egészséges, életigénylő társadalom teremtette meg az érkezendő gyermek számára oly
szükséges, szerető légkört. Ebben megfoganva ez a légkör dajkálta már méhen belüli
életét is népünk dalos, imás életén át.
Iskoláink egyenes folytatói voltak ezen légkörnek, melyet a tudás eszközeivel még
tovább fejlesztettek. Megőrizték gyermekmeséink tündérvilágának igazságtartalmát, s
ezekkel egyúttal példaképeket állítottak a gyermek elé, mely felé – mint inda a nap felé
örömmel törekedett. A Pusztaszeren megőrzött valahai falusi iskola élete csodálatos tudás
és fejlődés emlékét őrizte meg a gyöngybetűkkel írt füzetekben, szertári termékekben,
noha csak egy szobás falusi iskola volt, melynek tanítója még e természetes egységen belüli nevelést szorgalmazta, s nagyszerű eredményeit e társadalom műveltség igényén át
tudta elérni.
Mindez megszünt, vagy megszünőben van. E folyamat hazánkon kívüli
történelmével nem óhajtok most foglalkozni, de annyit meg kell jegyeznem, hogy nem
magyar társadalmakban ez a fenti természetes fejlődés ismeretlen volt. Ezeknél az áldott
állapot tehernek számít és ilyen néven is ment át szótáraikba. Kisgyermekes asszonyaikat
gerelyes csatáik első soraiba állították, csecsemőiket hátukra kötve, hogy a férfi
harcosokat védjék. Ez a világ életidegen, s számunkra is az. Példaképként semmi esetre
sem használhatjuk. Ezen társadalmak még a mai napig sem tanultak meg például írni
olvasni, a gyermekek valamiféle képírásként használják a leírt szót, s műveltségük
alapjaként a torz, a kegyetlen világa a mindennapi, a kéjelgés, a bosszú alantas
gondolatait emelik példaképként eléjük.
Az elmúlt évtizedekben az ilyen tanítás kétes eredményeit igyekeztek nálunk is
meghonosítani akkor, amikor írástudatlanság évezredek óta nem volt hazánkban, s egy



2
féle nehézség csak a reánk erőltetett, idegen írás átmeneti állapota volt. A természetes
élettel való kapcsolatunk mind hátrább kényszerült, nemes testnevelés helyett a mozgás igénye utcai verekedésekig fajulhatott nyugati mintára, s a zene, a művészetek mind
hátrább szorultak, gyakran „kerethiányra” való hivatkozással. Ez utóbbi komoly tényező
lehet, de egy jó tanító ennek dacára tud alkalmat találni a lélek művelésének átmentésére.
Ugyanekkor kezdett kiszorulni Isten is a „felvilágosult” nyugati iskolákból.
Iskoláinkban eleget kell tennünk a gyermek magával hozott lelki és élet igényének,
mely Kodály Zoltán Visszatekintés című művében oly szépen olvasható: a dalnak és a
mozgásnak.
Amint a dalok közösségi átadással sokszorozódnak a gyermek életében, a mozgás
igényét is egyengetni kell, hogy ne váljon öncélú rombolássá lelki és testi téren egyaránt.
Fontos megismertetni ezzel egyidőben a körülötte levő világot: növényeket,
állatokat, hogy azokkal bölcsen együtt tudjon élni a későbbiek folyamán. Ezek során
elmaradhatatlan a felismerés, hogy ez a teremtett világ tanítómesterünk. A felette való
uralkodás ezek bölcs gondozását jelenti és nem kizsákmányoló öncélúságot.
A természetnek a gyermek önmaga is része – meg kell ismerkednie azzal a
mindennapi csodával, melyben lelke otthont talált. Gondoljuk csak el, milyen változást jelent a gyermek öntudata számára például, ha hallja, hogy erei 100.000 km. hosszúak.
Fel kell ismernie, hogy élete minden pillanata csoda: a világegyetem „összeesküvése”
adta meg a lehetőséget, hogy ma itt legyen. Szupernovák robbanásának csillagpora, a
teremtés melege, hangja, az egész világ mind itt van testükben, s Teremtőjével való
közvetlen kapcsolatát igényeli.
Ha ilyen ismeretekkel mai tanítók nincsenek felvértezve. annyit máris meg tudnak
tenni, hogy hallgatnak a gyermek mondanivalójára, s ők is elmondják a világról azt, amit
éppen tudnak. Néhány szó, gondolat a csillagokról, a tavaszi cserebogarakról, virágokról
élete alakulásában döntő lehet. A tanárnak tanulmányai során találkoznia kellett azon
mondattal is, hogy „Világ világa, virágnak virága...”, s itt már tárul is a kapu a nyelvünk
adta magasabb eszmeiség világa felé. Ismét Kodály Zoltánt említem, aki elmondta, hogy
ma senkinek nem teszik magyarságát készen a bölcsőjébe, mint régen. Tanulni és tanítani
kell, hogy magyarsága ne üres frázis legyen, hanem tartalommal töltött valóság. Ha mint
szülő csak egy-két természetből ellesett példával rendelkezünk: annyit kell tovább
adnunk a gyermeknek, hogy az ő élete is a természethez kapcsolódhasson, még akkor is, ha pillanatnyilag ez csak egyetlen szál, de ez a szál él.
Fel kell eszmélnünk, hogy a világ otthonunk, mi is világok és virágok vagyunk, s
mindez azért teremtődött, hogy boldogok legyünk benne. El nem tudom mondani, hogy
milyen örömöt jelentett számomra mindig, s jelent ma is, amikor a tudomány egy-egy
újnak hitt, természeti ismerete során feleszmélek arra, hogy magyar hagyományaink
mindennek az előképét már ezredekkel ezelőtt ismerték, s meséinkben reánk
hagyományozták. Ilyen öröm volt, amikor ma, 79 éves koromban megtudtam, hogy
galaxiánk hajó alakú, s a teremtés hullámait maga előtt tolva igyekezik célja, a Hattyú
csillagkép felé. Talán soha ilyen erősen nem éreztem Isten gondoskodó szeretetét, mint
ebben a képben: amíg világi tudósaink erősen igyekeznek napjainkban olyan új bolygót
találni, ahová kivételes egyének átszállhatnak majd, miután jelen gyönyörű földünket
tönkretettük, Istenünk már régóta szállít bennünket ezen a „nagy hajón”, mint jó révész
egy számunkra rendelt jövő otthon felé. Ő vezeti, irányítja életünk hajóját életünk minden
percében.



3
Erdélyi Zsuzsa Hegyet hágék lőtöt lépék című ősi imagyűjteménye az őstudás
tárháza: mindenki számára elérhető. Forduljunk élő hittel, nyitott elmével üzenetéhez, s őrizzük őseink reánk hagyott őstudását egyéni, családi szinten is.
Teremtsük meg gyermekeink számára a következő alapokat:
1. Szeretet áldott légkörét
2. A természet törvényein alapuló élet kellékeit és ismeretét
3. Jó termőföldet: jó, követendő példákat
4. Természetének megfelelő megnyilatkozás lehetőségét
5. Tehetségének megfelelő mindenkori támogatást
6. Az anyagi léten túl vezető élet-kapcsolatainkat
7. Korának megfelelő tudás elsajátítását
Ez utóbbival kapcsolatos a serdülő korba kerülő fiatalok bölcs irányítása, amivel egy
későbbi írásomban foglalkozom.
Az itt hozott, korunkban szükséges változások valóra váltása a szülők, áldozatos
oktatók – kik a gyermekeket mindezek okának ismeretével hozzák szerves
összeköttetésbe -- és a magyar társadalom jövőépítő munkájára vár. A jelen gyermekei gyakran hallhatják a következő, vagy hasonló mondatot: „Ha azt
hiszed, hogy most nehéz az iskolai munka, csak várd meg milyen nehéz lesz az élet...”
Gyermekeink szerves, magyar életre nevelése a csodaváró áhitat világot és virágot
átfogó összhangjában válik majd valóra: gyönyörű, élő és életető Magyar életté.
*
A természettől és teremtéstől elrugaszkodott, világunkban idegenné vált ember
lelkének gyógyitása legyen gyermeknevelésünk alapja.
Iskoláinkban eleget kell tennünk a gyermek magával hozott élet igényének, mely
Kodály Zoltán Visszatekintés című művében oly szépen olvasható: a dalnak és a
mozgásnak.
Amint a dalok átadással sokszorozódnak a gyermek életében, a mozgás igényét is
egyengetni kell, hogy ne váljon öncélú rombolássá lelki és testi téren egyaránt. Fontos megismertetni ezzel egyidőben a körülötte levő világot: növényeket,
állatokat, hogy azokkal bölcsen együtt tudjon élni a későbbiek folyamán. Ezek során
elmaradhatatlan a felismerés, hogy ez a teremtett világ tanítómesterünk. A felette való
uralkodás ezek bölcs gondozását jelenti és nem kizsákmányoló öncélúságot.
A természetnek ő önmaga is része – meg kell ismerkednie azzal a csodával, melybe
lelke otthont talált. Gondoljuk csak el, milyen változást jelent a gyermek öntudata
számára, ha hallja, hogy erei ennyi és ennyi mérföldnyiek, s hogy idegszálai a holdig
érhetnek (itt pontosítani kell). Fel kell ismernie, hogy élete minden pillanata csoda: a
világegyetem „összeesküvése” adta meg a lehetőséget, hogy ma itt legyen. Supernovák
robbanásának csillagpora, a teremtés melege, hangja mind itt van testünkben, s
Teremtőjével való közvetlen kapcsolatát igényeli.
Ilyen ismeretekkel mai tanítók nincsenek felvértezve – de annyit máris meg tudnak
tenni, hogy hallgatnak a gyermek mondanivalójára, s ők is elmondják a világról azt, amit
éppen tudnak. Néhány szó, gondolat a csillagokról, a tavaszi cserebogarakról, virágokról.



4
Tanulmányai során találkoznia kellett azon mondattal is, hogy „Világ világa, virágnak
virága...”, s itt már tárul is a kapu a nyelvünk adta magasabb eszmeiség világa felé. Ismét Kodály Zoltánt idézem, aki elmondta, hogy ma senkinek nem adják magyarságát készen
a bölcsőjébe, mint régen. Tanulni és tanítani kell, hogy magyarsága ne üres frázis legyen,
hanem tartalommal töltött valóság. Ha mint szülő csak egy-két természetből ellesett
példával rendelkezünk: annyit kell tovább adnunk a gyermeknek, hogy az ő élete is a
természethez kapcsolódhasson, még akkor is, ha pillanatnyilag ez csak egyetlen szál, de
ez a szál él.
Fel kell eszmélnünk, hogy a világ otthonunk, mi is világok és virágok vagyunk, s
mindez azért teremtődött, hogy boldogok legyünk benne. El nem tudom mondani, hogy
milyen örömöt jelentett számomra 79 éves koromban megtudni, hogy galaxiánk hajó
alakú, s a teremtés hullámait maga előtt tolva igyekezik célja, a Hattyú csillagkép felé.
Talán soha ilyen erősen nem éreztem Isten gondoskodó szeretetét, mint ebben a képben:
Ő vezeti, irányítja életünk hajóját életünk minden percében.
Erdélyi Zsuzsa Hegyet hágék lőtöt lépék című ősi imagyűjteménye az őstudás
tárháza: mindenki számára elérhető. Forduljunk élő hittel, nyitott elmével üzenetéhez.
*