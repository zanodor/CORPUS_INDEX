---
master_file: "[[@SamanisztikusVilagkepAlapszimbolumaipdf]]"
---
# Index for A sámánisztikus világkép alapszimbólumai.pdf

TI: A sámánisztikus világkép alapszimbólumai AU: Horváthné Schmidt Ilona DT: konferencia elõadás PD: 1997/07 (elektronikus verzió) SO: kéziratként a szerzõtõl KW: sámánizmus KW: sámánhit KW: táltosok
//////////////// MAGYAR ELEKTRONIKUS KÖNYVTÁR \\\\\\\\\\\\\\\\
Ez a dokumentum a Magyar Elektronikus Könyvtárból származik. A szerzõi és egyéb jogok a dokumentum szerzõjét/tulajdonosát illetik (amennyiben az illetõ fel van tüntetve). Ha a szerzõ vagy tulajdonos külön is rendelkezik a szövegben a terjesztési és felhasználási jogokról, akkor az õ megkötései felülbírálják az alábbi megjegyzéseket. Ugyancsak õ a felelõs azért, hogy ennek a dokumentumnak elektronikus formában való terjesztése nem sérti mások szerzõi jogait. A MEK üzemeltetõi fenntartják maguknak a jogot, hogy ha kétség merül fel a dokumentum szabad terjesztésének lehetõségét illetõen, akkor töröljék azt a MEK állományából.
Ez a dokumentum elektronikus formában szabadon másolható, terjeszthetõ, de csak saját célokra, nem-kereskedelmi jellegû alkalmazásokhoz, változtatások nélkül és a forrásra való megfelelõ hivatkozással használható. Minden más terjesztési és felhasználási forma esetében a szerzõ/tulajdonos engedélyét kell kérni. Ennek a copyright szövegnek a dokumentumban mindig benne kell maradnia.
A Magyar Elektronikus Könyvtár elsõsorban az oktatási/kutatási szférát szeretné ellátni magyar vagy magyar vonatkozású, szabad terjesztésû elektronikus szövegekkel. A MEK projekttel kapcsolatban a MEK-L@listserv.iif.hu lista e-mail címén lehet információkat kapni és kérdéseket feltenni. A MEK központi Internet szolgáltatásainak URL címei: <http://www.mek.iif.hu>, <gopher://gopher.mek.iif.hu> és <ftp://ftp.iif.hu/pub/MEK>.
\\\\\\\\\\\\\\\\ HUNGARIAN ELECTRONIC LIBRARY ////////////////
Horváthné Schmidt Ilona
A sámánisztikus világkép alapszimbólumai
Elhangzott a Magyar Relaxációs és Szimbolumterápiás Egyesület elõadássorozatán (1997. május 16.), Budapesten.
Története, eredete: ...................
A sámánizmus gyökerei a 100.000 évvel ezelõtti idõkre nyúlnak vissza. Õshazája Belsõ-Ázsia. A sámánizmus formái fellelhetõk Délkelet-Ázsiában, Kínában, Tibetben, Japánban, Észak- és Dél-Amerikában, Ausztráliában és Indonéziában egyaránt.
Gyökerei azon szibériai törzsekhez nyúlnak vissza, melyeket a magyarral nyelvrokonoknak tartanak. A magyar nép hitvilága, vallási rendszere a



keresztyénség átvétele elõtt a sámánizmus volt. Felidézhetjük Szabó Magda: Az a szép fényes nap címû drámáját, Géza fejedelem és a sámán "kapcsolatát".
A magyaroknál a sámán táltosként vált ismertté. A pogány magyarság hitvilága a keresztyénség felvétele után fokozatosan pusztult, a sámánisztikus világképbe való hit megszûntével ez a hitvilág alkotóelemeire bomlott, és ezek az alkotóelemek mesemotívumok, rituális énekek, hiedelmek formájában éltek, élnek tovább.
Eliade vallástörténész a sámánizmust archetípusnak tartja, amely látszólag idõtlen minõség.
A sámán szó az evenki nyelvbõl származik. Az even, evenki két szibériai vadász- és rénszarvastenyésztõ csoport, akiket régebben általában a tunguz néven ismertek. A sámán szó jelentése: "az ember, aki tud".
A sámán szót mai értelmében arra az egyénre értik, aki megváltozott tudatállapotában, révülésében is ura tud marad önmagának. Az irányított tudatállapotban gyakorlottakat, az eksztázis mesterét tekinthetjük sámánnak.
A sámán feladata, szerepe igen sokrétû volt: gyógyított, jósolt, jövendölt, a közösség összetartója, szellemi vezére volt. A nemzetségi hagyományok, imák, legendák, énekek õrzõje, áldozati rítusok irányítója.
A sámánizmus õsi hiedelemrendszer, kapcsolatba hozható a vallási fejlõdés korai formáival, az animizmussal, és a totemizmussal.
Az `animizmus` szerint minden élõnek és élettelennek lelke van, a kõnek éppúgy mint egy fának. Az animizmus ezáltal a természettel, a környezettel való szorosabb, egyenrangubb kapcsolatot segítette elõ.
A `totemizmus` azt a hitrendszert jelentette, melynek alapján a nemzetség õseként állatot tiszteltek, gondoljunk pl. a turulmadár, a csodaszarvas legendájára, a fehér ló történetekre, vagy a medvekultuszra.
Világképe: ..........
A sámánisztikus világkép bemutatását Diószegi Vilmos 1945-bõl származó néprajzi gyûjtésének egy szép darabjával kezdem.
Bihar és Békés nádasai között egy öreg darvász mesélte a következõ történetet. (A daru - a magyarság "õsi soron becses madara", (Hermann Ottó) - a halhatatlanok hírnökének, a hosszú életnek, az éberségnek a szimbóluma. Kezdetben csak a nemesek viseltek süvegükön darutollat, melyért egy-egy borjút is adtak.)
A darvász története így szól: "Van a világon egy csudálatos nagy fa, amelyiknek kilenc elhajló ága van, mindenik egy-egy erdõvel vetekszik. Ha elkezdenek kavarogni, ombolyogni, (gomolyogni) abból támad a szél. Olyan csudálatos nagy fa ez, hogy nemcsak a hold jár el az ága között, hanem a nap is. De ezt a fát csak az leli meg, hogy hol van, merre van, aki foggal született, oszt kilenc esztendeig nem vesz a szájába tejnél egyebet. Az meg tudni való, hogy tátus az ilyen. Mert ez csudálatos nagy fa olyan helyen nõtt, hogy csak az ilyen tudományos férhet hozzá. Az emilyen ember csak hírét hallja, hogy van, de látni nem láthatja."
A magyar népmesék motívuma az égígérõ fa, a tetejetlen fa, melynek



törzsén egy házban él a hold anyja és a hold, feljebb ugyancsak egy házban a nap anyja és a nap lakik.
A magyar népi diszítõmûvészetben (faragásokban, hímzésekben) is megtalálható a hatalmas fa, ágai között a holddal és a nappal.
Az urali, a szibériai népek, a mongolok világfájának csúcsa mellett is ott van a nap.
Egy török monda szerint: a föld köldökén, mindennek a középpontjában nõ minden földi fa legmagasabbika, egy nagyon magas fenyõ, amelynek csúcsa a fõisten (Baj Ülgön) lakásáig ér. A fa egyik oldalán a nap, a másik felén a hold található.
Avar sírban is találtak olyan csonttégelyt, amelyen kilencágú fa látható, bal oldalán körrel, jobb oldalán félhold alakú ábrázolással, tehát már az avarkorban is ismeretes volt a napos-holdas világfa.
Az indoeurópai népek (India, Pakisztán, Banglades, Sri Lanka tartozik ide, illetve a szláv, a germán, a román népek, a lettek és a litvánok) hiedelemvilágában is megtalálható a világfa, az életfa motívuma, de ezen fa csúcsán vagy az ágai között nincsenek égitestek.
A paradicsomi almafát a világfa keresztényesített formájának is tekintik.
A magyar népmesék, mondák csudálatos fája, égígérõ fája, tetejetlen fája, és más sámánhitû népek világfája, azzal a sámánfával azonos, amely összeköti a sámán hitvilág világait, az alsó, a középsõ és a felsõ sámán-világot.
A sámánhitben tehát a világegyetem hármas tagolódású a középsõ világ a Föld.
A középsõ világot az alsó és a felsõ világgal a világfán kívül még világhegy, hatalmas folyó, világtenger is összekötheti.
Mi található az alsó és a felsõ világban? .........................................
Az alsó világ a hüllõk, a kígyók, gyíkok és a békák birodalma a legtöbb sámánhitû népnél.
(A görög mitológiából is ismert a kígyók és a föld alatti világ az alvilág - kapcsolata. Például: Hercules (görög neve: Héraklész), leszáll az alvilágba, hogy az öreg tengeristen (Phorküsz) lányának, Gorgónak a fejét megszerezze. Gorgó kígyóhajú, kígyótestû, nõi fejû lény, aki a szemébe tekint kõvé válik.)
A felsõ világot így képzeli el egy õsi, pogány dal:
"Az a szép fényes nap az isten jobb szeme, az a szép fényes hold az isten bal szeme. Az a futó szellõ isten lihegése, az a sok szép csillag isten arca izzad..."
A világfa ábrázolásokban a világfa mellett - a középsõ világban lovak, szarvasmarhák, szarvasok, a világfa ágai között madarak láthatók. Gyakori, hogy csak az állat fejét ábrázolják. A világfa



mellett valójában nem a tényleges állatok, hanem ezen állatok "lelkei" találhatók.
Ezt pontosítja a világmindenségrõl szóló osztják-szamojéd hiedelem, mely szerint az eget és a földet a "rügyes égi", azaz a lombos fa kapcsolja össze, amely az "Élet anyó" lakásánál nõ. Ez a fa nyírfa. Ágain balra a nap (vagy a "nap árnyéka"), jobbra a hold (vagy a "hold árnyéka") van. Felsõ ágain a születés nõi pártfogói, a kakukkok ülnek, amelyek szent madarak. (A kakukk a megtestesülés elõtti és utáni állapotban lévõ emberi lelket szimbolizálja, mert a lélek számára a test ugyanúgy "idegen fészek", mint a kakukk számára más madár fészke, melybe a tojásait csempészi.) "Élet anyó" igazgatja a szülést. Reggel, amikor a nap felkel és elsõ sugarait a földre veti, akkor minden egyes napsugár hegyén emberi lelkeket küld a földre, akiknek aznap meg kell születnie. A sugár hozza a lelket a mi "középsõ" földünkre. A lélek oda hull, ahol a napsugár a földet megérinti. Ez az emberek igazi születése. Ezután következik az embereknek az anyától (asszonyanyától) való materiális születése.
A napsugarat és a lelket ugyanazzal a szóval fejezik ki: ilszat.
Az ember szaporodásához hasonló képzeteket fûztek a jószágok, erdei vadak szaporodásához is. Ezért is feltételezhetõ, hogy a világfa ábrázolásokon az állatok rajzai nem a valóságos, tényleges állatokat, hanem a szaporulatukat bíztosító "lelkeiket" jelképezik.
Érdemes azt megfigyelnünk, hogy a fenti hiedelem a naphoz kapcsolja a termékenységet, a szülést, ami a világfa bal oldalán található. A testszimbolikában a nõiesség, az anyaság szimboluma ugyancsak a bal oldal.
A sámánok elképzelése a lélekrõl: .................................
A sámán hitû népek körében szinte általánosan elterjedt a több lélek képzete, ami megelõzte az egyetlen (monisztikus) lélek képzetét. Észak-Eurázsiában általánosan elterjedt a `lélekkettõsség`, a magyarok, a pogány magyarok körében is a `kettõslélek` hite élt. E két lélek, a szadadlélek és a testlélek.
A `testlélek`, az "életlélek", legtöbbször "lélekzetlélekként" jelenik meg. Ez a légzésnek az életelvvel, az élettel való azonosítására utal. A magyar lélek szó a "lélegzet" szó származéka. A lélek és a lélegzet szó, ill. a lélek és a test szoros kapcsolatára utal pl. a "kileheli a lelkét", "hálni jár belé a lélek", "csak aludni jár belé a lélek" szólások. Ez utóbbi kettõ mögött, - melyeket a beteges, gyenge egészségû emberekre használják -, egy olyan képzet is meghúzódik, hogy a lélek idõrõl idõre eltávozik a testbõl, véglegesen még nem hagyja el, aludni, hálni még visszatér, visszajár belé.
A testlélek lehet egy vagy több.
Az indiánok között a test minden részének megvan a maga szelleme, lelke. A sámánhitû törzseknél ugyanazon szó lélek és szellem jelentésû is.
A `szabadlélek` az ember testen kívüli megjelenési formája, vagyis magának az embernek a testen kívüli megjelenése. Ez sokszor az ember kicsinyített képmása, Észak-Eurázsiában ezt gyakran árnyéklélek jellegûnek tekintik. A vogul és osztják szabadlélek, árnyéklélek: "isz", a régi magyar "iz" szóval rokon, melynek jelentése: "rák, rákfekély, rákfene, egy rossz betegség, ami a foghúst támadja meg,



kisgyereknél ún. szájpenész". A magyar "iz", az eredeti elképzelés szerint gonosz, félelmetes lény. Ez az "Iz egyen meg!, Rágjon meg az iz!" szidalmak is jeleznek.
Ez az árnyéklélek kapcsolatba hozható a Jungi árnyék fogalommal.
A legkülönbözõbb népeknél az emberi lélek szomorú sorsa az, hogy a halál után iszonyú szellemmé alakul át, amely a hátramaradottakat különbözõ módon megragadja, megsérti. Ebbõl a gonosz szellembõl betegségszellem alakulhat, és ennek a nevét azután átviszi magára a betegségre is. Ez a folyamat van itt is, amikor a lélekbõl egy betegség lett. (Iz-szó szabadlélek, árnyéklélek, rosszbetegség, rákbetegség).
Itt csak utalni szeretnék Rüdiger Dahlke: A lélek nyelve a betegség címû könyvére, illetve e könyv elsõ kötetére, Út a teljességhez (társszerzõ Thorwald Dethlefsen), melyekben a betegségeket az árnyék megnyilvánulásainak tekintenek.
A szabadlélek leginkább az álmok alatt, sámánoknál a transzállapot idején, illetve a lélek elvesztésének különbözõ állapotainál (betegségeknél, ájulásnál) mutatkoznak meg.
A vogulok képzete szerint, az élet folyamán, amíg az ember egészséges, a szabadlélek nála van, és rendszerint csak az álom idején hagyja el. Nyelvükben az "álomba merült" azt jelenti "elhagyódott", az "elalszom", azt, hogy "elhagyódtam".
Délkelet-Ázsia egyes részein is úgy tartják, hogy veszélyes az alvót hírtelen felébreszteni, mert álmában a lelke messze járhat, s idõt kell hagyni a biztonságos visszatérésre. Ha a lelke nem tud visszatérni, megbetegedhet.
Amikor a test elhagyódott, a lélek különbözõ helyeket látogat meg és más lelkekkel találkozik, és azokkal békés vagy ellenséges kapcsolatba kerül. Ha a lélek ellenfele erõsebb, nem mer kimenni a testbõl, ennek következtében az ember nem mer elaludni.
Összegezve: a szabadlélek az én lélek - ma talán azt mondanánk a személyiség magva -, és az egy vagy több testlélek az életlélek megjelenési formája.
A sámánok lélekhitével kapcsolatosan még érdemes megemlíteni a kanadai eszkimók, az inuitok elképzelését.
Szerintük a tárgyak és elnevezéseik egyformán valóságosak. Az ember neve a lelke része. Ha két embernek azonos neve volt, azáltal lelki társakká váltak. Tehát az ember neve összekötheti õt másokkal, néha egy egész csoporttal. Még az azonos nevet viselõ halottakkal is szoros kapcsolatban álltak, mintegy közös lélek hálózatot alkotva, amely hídként szolgált az élõk, a holtak s az állatok világa között.
A sámánok kiválasztásáról, beavatásáról: ........................................
A sámánná válásról kétféle elképzelés ismert, a "passzív", és az "aktív". A magyar, a szibériai, a török néphitben "passzív" módon történik a sámánok kiválasztása, itt a jelölt semmit nem tesz annak érdekében, hogy sámán legyen, inkább tiltakozik ellene, míg a többi közép- és kelet- európai népeknél (tehát a német, lengyel, román, bolgár, horvát, szerb népeknél) "aktív" módon történik a sámánná válás, az egyén saját maga akar emberfeletti erejû, tudású lénnyé



válni, és ennek érdekében tanul.
A "passzív" módon történõ sámánná válás elemei a következõk:
1. "Fölös számú csont". A kiválasztódás már a születés pillanatában nyilvánvaló, erre a foggal, illetve tizenegy vagy még több ujjal való születés ténye utal.
Akinek nincs fölös számú csontja, e hiedelem szerint nem lehet sámán. Ha a gyerek foggal születik és a bába kitudja venni a fogát, akkor nem lesz a gyerekbõl táltos, ezáltal sok kíntól, szenvedéstõl megmenekül.
A sámánokra nemcsak az jellemzõ, hogy egy, vagy több foggal (sõt több fogsorral) születik, hanem az is, hogy késõbb is több foga van, mint a közönséges embernek.
Egy szibériai hit szerint, az a sámán, aki elveszíti fogait nem tud tovább sámánkodni.
2. A leendõ sámán gyermekkorában a többi gyermektõl eltérõ módon viselkedik, emberkerülõ, nyugtalan. Veszprém megyében azt tartották, hogy a leendõ táltosnak "hét esztendeig - azaz hét éves koráig mindig bolyongani kell."
A darvász történetében ez állt: "ezt a fát csak az leli meg, hogy hol van, merre van, aki foggal született, oszt kilenc esztendeig nem vesz a szájába tejnél egyebet."
A magyar néphit szerint a táltos, és a táltos lova egyaránt tejen él. (Ez a felsõbb tudást, a beavatottságot jelképezi. A tej, mint az életben tartó anyatej, az "életvize", a halhatatlanság itala, szellemi táplálék, az égi világgal való kapcsolat záloga. Ezzel szemben a boszorkány, aki az ártó hatalmat jelképezi elapasztja a tehén tejét.)
3. A sámán jelölt és a környezete is ellenszegül a kiválasztásnak, az ellenszegülés azonban hiábavaló. Az ellenszegülés már a vihartól való félelemben is megnyilvánulhat, ilyenkor a kiválasztott attól fél, hogy elviszik a halott sámánok szellemei. Ha a jelölt és a hozzátartozói végleg ellenszegülnek a többi sámán, táltos akaratának, akkor a táltosok a jelöltet megnyomoríthatják, vagy testileg válik nyomorékká, vagy eszelõs lesz. A szibériai, ill. a török törzsek sámánhitében a sámán hivatás tehát magán viseli a kényszer és a kínzás jellemvonásait.
4. "Huzamos alvás". Az alvás, vagy elrejtõzés során a sámán jelölt teste mozdulatlanul, élettelenül fekszik, három napon át. Míg teste eszméletlenül fekszik, a lelkét természetfölötti lények, általában a halott sámánok lelkei elrabolják és ekkor kapja tudományát. Hogyan? Mi történik ilyenkor a leendõ sámánnal?
5. "Szétdarabolás" élménye. A feldarabolás egyik célja, hogy csontjait megszámlálhassák. A vadásztársadalmakban a csontok az élet lényegét jelentik. A sámánná váláskor utazása során azt élheti át, hogy a szellemek megkínozzák, testét csontvázig lecsupaszítják, feldarabolják, majd ismét összerakják. A sámánokat gyakran ábrázolják csontváz formájában, ami a beavatási szertartás során lejátszódó rituális feldarabolódásra utal. Szibéria és Mongólia területének legnagyobb részén a sámán és a kovács között különös kapcsolatot tételeztek fel.
A sámánavatás halálmotívuma az újjászületéssel egészül ki. A szétdarabolt testet a természetfeletti lények, sámánok lelkei összerakják, a jelölt újra éled, és a tudomány birtokosa lesz.
Az újbóli összerakás, összeragasztás egyes leírásokban nyállal



történik.
A magyar népmesékben is megtalálható a mesehõs testének feldarabolásával kapcsolatos mesemotívum. A mesehõs feldarabolásának funkciója megegyezik a nem magyar mesék varázskönyvbõl való tanulásának motívumával. A nem magyar népmesék mesehõse a varázskönyvbõl való tanulás által nyeri el az emberfeletti képességeket.
Az elõbb említettekkel még közel sem zárult le a sámánná válás idõszaka, még sámánavató szertartás is szükséges hozzá. Ez a rítus abból áll, hogy a jelöltnek az ég lakóinak való bemutatkozása céljából fára, hágcsóra, létrára vagy hegyre kell felmásznia.
A legtöbb helyen ez kiegészült a jelöltnek vér által történõ megtisztításával. (Talán azért, mert a vér az élet, az életet adó meleg szimbóluma. Az õsi törzsek a napra istenként tekintettek, a nap és a vér között soros kapcsolatot tételeztek fel, erre utal az a hiedelem is, miszerint az aranyat a nap megalvadt vérének tartották.)
A sámánavatáskor megmászandó létra, fa a sámánfa.
A szibériai sámánoknál minden sámánnak van egy saját sámánfája a kunyhójánál, ami a sámán életfája. A sámánfa akkor kezd el nõni, amikor a sámánjelölt elhivatott lesz a sámánságra és csak a sámán halálával pusztul el. A sámán halála után egy éven belül elszárad.
Megsemmisítése, vagy épségének megsértése a sámán halált vonta maga után. Azonban a hiedelem szerint, ha valaki a sámán fáját ki akarná vágni, és fejszével belevág a fába, a saját lábát sebzi meg vele.
A szibériai népek sámánlétráin általában kilenc fok található és kilenc féle fenyõbõl készítik.
A sámánfa azt az utat is szimbolizálja, amelyen a sámán, vagy az imádsága az égbe megy.
A sámánlétra, sámánfa tetejére érve a vizsgázó a szellemeknél jelentkezik. Azokhoz a szellemekhez imádkozik, akik oltalmazzák õt. Az oltalmazó szellemeket nem a sámán választja ki, hanem a szellem választja ki a sámánt. A sámán természetfeletti ereje nem õbenne magában, hanem a segítõ szellemeiben rejlik. A sámán szellemek nélkül erõtlen, az a sámán, aki elveszíti a szellemeit, megszûnik sámánná lenni, sõt néha meg is hal.
"Kapsz egy szellemet, aki mindig veled lesz - második éneddé válik." - tartják Észak-Amerikában.
A segítõ szellemek a sámán pszichéjének tükrözõdései. Pszichikus síkon a sámán belsõ alteregóinak is felfoghatjuk a segítõ szellemeket, a szimbolikus segítõket.
A sámán utazásai során gyakran eggyé vált szellemi segítõivel. Az archaikus ember - az animizmus szemlélete ebben támogatta -, könnyen átélte a növények, állatok tulajdonságaival való azonosság érzését. Az azonosulást az adott állat bõrébõl származó ruhák, tollából készített fejdíszek használatával mélyítették.
A sámán ruházata: .................



A sámán öltözete, fejviselete igen változatos képet mutat. A fejviselet állhat tollakból, szarvasagancsból, a kettõ kombinációjából. Az egész madarat is ábrázolhatja, és ismert olyan sámán fejviselet is, ami vaskoronára erõsített agancsos rénszarvasbika-fejbõl állt.
A VII-IX. századdal keltezhetõ sziklarajzok is ismertek, melyeken szarvat ábrázoló fejviselet látható. Szibériában az Oka folyó mentén a bronzkorra tehetõ sziklarajzokat találtak agancsos fejviseletû emberalakrajzokkal.
A sámándob: ...........
Szibériában a sámánizmus hangszere a dob, Dél-Amerikában a csörgõ veszi át a dob szerepét.
Érdekesség, a magyar népmesei táltosló azonos a sámándobbal.
A népmeséinkben a fiatal mesehõs égígérõ fára való feljutásnak van egy próba jellege. A mesehõs a fa tetején táltoslovakhoz jut.
A táltosló jellemzõi.
1. A táltosló jövendõ tulajdonosa rendkívüli módon tudja meg, hogyan juthat hozzá a táltoslóhoz.
2. A leendõ táltos sovány gebe.
3. Általában a gazdának kell a hátán cipelnie, eközben elpusztul, de újraéled.
4. A rozoga állatot a hõsnek meg kell mosdatni, esetleg tejjel kell etetni. Parazsat is kell adni a hitvány gebének, hogy táltoslóvá változzon.
5. Egy - egy út elõtt is meg kell etetnie a gazdának eleven szénnel a táltoslovát.
6. A táltosló gazdájával a hátán elhagyja a földet és felemelkedik a levegõbe, és oda megy, ahová a gazdája akarja.
A sámánhit szerint is a leendõ sámán az égígérõ fáról, a világfáról kapja sámáneszközeit, a sámándobot, amelynek segítségével a sámánmesterséget gyakorolni tudja.
Minden sámánnak van sámándobja, ez egyfenekû, gyakran fémfüggõkkel, csörgõkkel ellátott. A sámán megidézi vele a szellemeket, vagy õ megy el a szellemek birodalmába.
A sámánhitû népek a dobot a sámán hátasállatának tekintik. A szamojéd népek a sámándobot rénszarvasnak tekintik, a dobverõt, pedig olyan botocskának, ostornak, amellyel a sámán a rénszarvasát sietteti. A szojotok "táltoslónak" nevezték, jelezvén, hogy a dob monoton ritmusának segítségével szinte "belovagolnak" a szellemek világába.
Más népek úgy tartják (burjátok), hogy a sámán annak az állatnak a lelkén utazik, a lélekutazások során az az állat a szellemi kisérõje, amelynek a bõrét a dobra feszítették.
A sámánnak mielõtt a dobját használni kezdené, a dob "felélesztéséhez" fontos szertartást kell végeznie, melynek lehetséges története a következõ:



A dob abroncsát a sámán meghintette áldozati sörrel. Az abroncs feléledt és a sámán szájával elmesélte a jelenlévõknek, hogy miként élt az erdõben, hogy lett fává. Az abroncs elbeszélése azzal fejezõdött be, hogy jól fogja szolgálni a sámánt. Ezután a dob bõrére hintett az áldozati sörbõl, akkor feléledt a jávorszarvas, vagy rénszarvas, attól függõen, hogy milyen bõrrel vonták be a dobot.
Az altaji törököknél a sámán égõ borókával füstöli meg a dobot, majd pedig tejbõl párolt pálinkával meghinti.
Az osztják-szamojédok szertartásán egy tapasztalt sámán egy lélekutazás során "összegyûjtötte", "összeszedte" annak a rénszarvasnak minden elhullott szarvát, és élõ vízzel megöntötte. A csontok, szarvak holt csomójából "feléledt" a rénszarvas, ezután már nem volt "tehetetlen" a sámán dobja.
A sámánkodás megkezdése elõtt a dobnak a tûz fölé való tartása elengedhetetlen, ez szükséges ahhoz, hogy a bõr jól megfeszüljön rajta. Ez a táltosló parázzsal való etetésével lehet analóg.
Dél-Amerikában a csörgõ veszi át a dob szerepét. Ott a csörgõ nyele a világfát szimbolizálja, a csörgõt képzõ üres dob pedig magát a Világegyetemet. A benne lévõ kavicsok a szellemek és az õsök lelkei. Amikor rázzák a csörgõt, ezek a szellemek tevékenykedni kezdenek, és segítik a sámánt.
A lappföldi dob vizsgálata azt bizonyította, hogy a hangszert csak bizonyos meghatározott helyen ütötték. A sámánok dobjaikat jóslásra is használták, ilyenkor dobolás közben egy bizonyos mutató mozgását figyelték meg. Ilyen mutató lehetett a dobhoz erõsített fémkarikaköteg, amit "békának" neveztek. A béka a rezgõ bõrtõl függõen ugrándozik, a mint a modern kísérletek kimutatták, ezt a mozgást lehetetlen elõre pontosan meghatározni.
A magyar népi kultúrában gyerekversekben, a regösénekekben egy különös dobnak az emlékét találhatjuk meg:
Gólya, gólya gilice Mér véres a lábad? Török gyerek vágta, Magyar gyerek gyógyítgassa Síppal, dobbal, nádi hegedûvel.
Adjon isten lassu esõt, Mossa össze mind a kettõt, Szita, szita péntek, Szerelem csütörtök, Dob szerda.
A napok fordított sorrendje, a szita és a dob együttes megjelenése a vers jövendõmondó szerepére is utalhat.
Transzállapot: ..............
A sámán a dobszó, a csörgõ, az ének, a tánc közvetítésével kapcsolatba került szellemi segítõivel, ez egyben az eksztázis állapotának elérését is jelentette.
Az eksztatikus állapotot, a transzállapotot a régi magyar nyelv rejtezésnek, révületnek is ismeri. A rejtez szót álhalottra, tetszhalottra is használták.



Az eksztázis állapotára a palócok, a matyók és a bodrogköziek az elragadtatódik kifejezést használták, a bukovinai és a moldvai székelyek az ellesz, és ellát igét.
A rejtez, elrejtez szóval kapcsolatosan felidézhetjük Arany János Toldiját is:
"Mondd meg ezt, jó Bence, az édes anyámnak, Gyászba borult mostan csillaga fiának: Egykorig nem látja, még nem is hall róla, Eltemetik hírét, mintha meghalt volna.
De azért nem hal meg, csak olyaténképpen, Mint midõn az ember elrejtezik mélyen, És midõn fölébred bizonyos idõre, Csodálatos dolgot hallani felõle."
A regösök a sámánok utódainak is tekinthetõk.
A regösök énekének refrénje is érdekes a táltos, a sámánmunka szempontjából. A refrén általában így hangzik: "haj regõ rejtem" Ez a sámánok eksztázist elõsegítõ sámánénekeinek refrénjébõl származtatható, ami eredetileg így szólt: "Haj! Révüléssel révülök." Róheim Géza ezt így értelmezi, "haj, extázisban vagyok".
A refrénben található haj! - indulatszó, a természetfölötti lényeknek, a szellemeknek szól, felszólítja õket, hogy segítsenek, mert a sámánnak bármilyen feladatot kell is ellátnia azt csak a segítõ szellemei révén teheti meg.
A révüléssel kapcsolatos jelenség még az ásítás és a melegség. A révülõ sámánt melegség, hõség lepi el.
A sámán úgy is kapcsolatba léphet a segítõ szellemeivel, hogy amikor magához hívja, kitátja a száját, hogy lenyelhesse azokat, így bocsájtotta magába a megérkezõ szellemet.
Ez is jelzi, hogy igen sokféle lehet a sámán kapcsolata a szellemi segítõivel, kisérõivel. Néhányuknak a sámán a "gazdája", utasításokat adhatott számukra, más segítõk oltalmazták, védték õt. Egyfajta "spirituális házasság" is létrejöhetett közöttük. Néhány társadalomban a sámánok örökölték szellemi segítõjüket és egymás között ki is cserélhették azokat.
A sámánok a szellemeikkel való kapcsolat, a "lélekutazás" során idõben és térben távoli eseményekrõl szereztek tudomást.
Az "lélekutazás" iránya sem véletlen. Az alsó világba történõ utazások alkalmával - ahová pl. alagúton, földi lejáratokon, vízmosáson juthattak el -, találkoztak állati segítõikkel. A késõbbiekben ezek a szellemi segítõk, szimbolikus erõforrásokként erõvel, energiával "látták el" a sámánokat.
A felsõ világban, - ahová a sámánok az égígérõ fán, füstcsatornán, létrán, hegyen, szivárványon, a busmanok a zsiráf nyakán jutottak el - a sámánok szellemi mesterekkel, tanítókkal találkoztak, akik tanácsokkal, útmutatásokkal segítik õket. A szellemi tanító nemegyszer a nagyszülõ, nõknél a nagymama (õsanya).
A "lélekutazásokat" gyógyítás céljából tették, vagy a halott lelkének túlvilágra kísérésének szándékából. De ez már a következõ elõadás témája.



Horváthné Schmidt Ilona klinikai szakpszichológus E-mail: hsdhsi@arrabonet.gyor.hu
IRODALOM
1) Bongard - Levin, G. M., Grantovszkij, E. A. (1981): Szkíthiától Indiáig. Gondolat. Bp.
2) Diószegi V. (1978): A pogány magyarok hitvilága. Akadémiai Kiadó. Bp.
3) Diószegi V. (1960): Sámánok nyomában Szibéria földjén. Magvetõ Kiadó. Bp.
4) Drury, N. (1994): Sámánok, látnokok. Édesvíz Kiadó. Bp.
5) Hoppál M., Jankovics M., Nagy A., Szemadám Gy. (1988): Jelképtár. Helikon Kiadó, Bp.
6) Hoppál M. (1994): Sámánok. Lelkek és jelképek. Helikon Kiadó, Bp.
7) Horwitz J. személyes közlései. Köszönet érte!
8) Jung, C. G. (1995): Föld és lélek. Az archaikus ember. Kossuth Könyvkiadó, Bp.
9) Saunders, N. J. (1996): Állatszellemek. Helikon Kiadó. Bp.
10) Süle F. (1990): Vallás vagy pszichoterápia? Animula Egyesület, Bp.
11) Szabó M. (1994): Az a szép, fényes nap. Magvetõ Kiadó. BP.
12) Trencsényi - Waldapfel I. (1976): Görög regék. Móra Ferenc Kiadó. Bp.
13) Vitebsky P. (1996): A sámán. Helikon Kiadó. Bp.
--