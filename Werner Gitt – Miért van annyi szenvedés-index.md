---
master_file: "[[@WernerGittMiert]]"
---
# Index for Werner Gitt – Miért van annyi szenvedés.pdf

Werner Gitt
Miért
van annyi
szenvedés?



Aligha van még egy olyan kérdés, amely annyira
foglalkoztatná az embereket, mint ez. Különösen
akkor teszik fel, ha Istenről van szó. Sokan gondol
kodnak így: ha van mindenható Isten, aki szereti az
embert, akkor nem lenne szabad a világon szenvedés
nek és halálnak lenni. Vajon helyes ez a megállapítás?
Erre keressük itt a választ.
Négy logikus lehetőség van
Ha logikusan belegondolunk, négy különböző választ
lehet adni arra a kérdésre, miért engedi meg Isten a
szenvedést és a halált ebben a világban:
1) Isten vagy ki akarja küszöbölni a szenvedést, de
nem képes rá,
2) vagy képes rá, de nem akarja,
3) vagy nem képes rá, és nem is akarja,
4) vagy képes rá, és akarja is.
Miért van világunkban
annyi szenvedés,
és miért van halál?



De vajon melyik a helyes válasz? Éppen ez az, amit
most kiderítünk!
A szenvedés és a halál mindenütt jelen van
A szenvedés és a halál az élet állandó kísérője ezen
a világon. Tudunk természeti katasztrófákról, föld
rengésekről, tornádókról és hatalmas árvizekről.
Tudunk olyan katasztrófákról, hajó- és repülősze
rencsétlenségekről, amelyeket az ember akaratlanul
okozott, és olyanokról, amelyeket akarattal idézett
elő. Gondoljunk csak a New York-i Világkereskedelmi
Központ elleni terrortámadásra, ahol 2001. szeptem
ber 11-én megközelítőleg 3000 ember halt meg, de
gondolhatunk a sok öngyilkos merénylőre is. A 2015.
november 13-i párizsi vérengzésben 130 embert gyil
koltak meg brutálisan.
Ezeken a rettenetes eseményeket túl, amelyeket a hírek
ből ismerünk, előbb-utóbb az egyes ember is találkozik
a szenvedéssel, legyen az elutasítás, veszteség, beteg
ség, baleset vagy halál. Vannak gyerekek, akik fejlődési
rendellenességgel születnek, más újszülöttek néhány
nap múlva meghalnak. A rájuk nehezedő teher súlya
alatt, az emberek Istent kezdik el vádolni. A probléma
megoldásához szeretnék először két, egymástól alap
vetően különböző felfogást szembeállítani egymással.
Két, egymással ellentétes felfogás
1 sz. felfogás – az evolúcióba vetett hit: E szerint
a felfogás szerint a sok millió éves Föld történetének
állandó kísérője a halál. A szenvedés és a halál az élet
„szövetségesei“, csak a halál által jöhet létre új élet.
Reinhard Kaplan, német mikrobiológus ebben az érte
lemben írja a következőket: „A »beépített« öregedés és
halál szenvedést jelent ugyan az individuumnak, különö
sen az embernek, de ez az ára annak, hogy az evolúció
egyáltalán megalkothatta a mi fajtánkat“.



2 sz. felfogás – a Teremtőbe vetett hit: A Biblia
Istent Teremtőnek nevezi. Isten megítélése szerint,
és ez csak egyszer fordul elő a Bibliában, minden,
amit teremtett, „igen jó“ (Biblia, 1Mózes 1,31). Ez az
értékelés a teremtés egészére vonatkozik, és így az
első emberekre, Ádámra és Évára is. Az ember en
gedetlen lett Isten iránt, és ennek következménye,
Isten előre elmondott figyelmeztetésének megfele
lően, a halál, a szenvedés és a betegség. Így jutott
érvényre a törvény: „Mert a bűn zsoldja a halál“
(Róma 6,23). Tehát a bűn és a halál nagyon szorosan
összekapcsolódik. A bűn által tolakodott be a valaha
igen jó világba a halál. Azóta hatalmasodott el az
egész teremtésen a romlás és a pusztulás.
Melyik a helyes a két felfogás közül? Logikus, hogy
a kettő közül az egyik mindenképpen téves. Az élő
lények sejtjeiben szinte felfoghatatlan mennyiségű
információ található. Ezekre a szervek kialakulásá
hoz és az életfolyamatok irányításához van szükség.
Információ azonban nem keletkezhet csupán az
anyagban. Az információ természeti törvényei alap
ján az evolúció elméletrendszere teljes egészében
összeomlik (ld. Az evolúció cáfolata a természeti tör
vények alapján c. szórólapomat, amely a budapes
ti Evangéliumi Kiadónál szerezhető be). Így viszont
csak a 2 sz. felfogásból indulhatunk ki, vagyis a Biblia
tanításából.



Most megtaláltuk a szenvedés és a halál okát. Ez az
ember bűne, amely Ádám óta van. Ez magyarázza
meg a világban levő általános szenvedést. Minden
olyan tanítás, amely magyarázni akarja a világot, de
nem a bűnesetből indul ki, hamis alapokon nyug
szik.
Le kell szögeznünk: a mi bűnünk, hogy a világ
olyan, amilyen.
Isten tettei és a katasztrófák
Megértettük, hogy a szenvedés és a halál a bűn kö
vetkezménye. De mi a helyzet azokkal a természeti
katasztrófákkal, amelyek nem az egyes ember hibá
jából következtek be? Gondolhatunk a folyók, pél
dául a Duna és a Tisza gyakori áradására. Erre nézve
a Jób 12,15-ben ezt olvassuk: „Ha elzárja a vizeket,
kiszárad minden; ha nekiereszti, elpusztul a föld“.
Az Ámósz 3,6 nagyon drasztikusan fogalmaz: „Ha
valami baj éri a várost, nem az Úr hozza-e azt?“
Hasonló ehhez az Ézsaiás 45,5a+7: „Én vagyok az
Úr... Én alkottam a világosságot, én teremtettem a
sötétséget, én szerzek békességet, én teremtek bajt,
én, az Úr cselekszem mindezt“. Nagyon meglepő,
hogy Isten úgy beszél magáról, mint aki a szeren
csétlenségek és bajok előidézője. Ez a kijelentés
az első pillanatban felháborodást vált ki belőlünk.
Isten nemcsak megengedi a bajt, hanem ráadásul
még Ő is idézi elő! Ez egyáltalán nem illik bele a „jó
Istenről“ alkotott szép elképzelésünkbe. Gondoljuk
meg, ugyanez az Isten volt az, aki özönvízzel árasz
totta el a világot, amelyben emberek milliói lelték
siralmas halálukat. Ugyanez az Isten mondta ki a
Bibliában azt az ítéletet Amálékra, hogy az egész
népet mindenestől ki kell irtani (1Sámuel 15,2-3).
Ugyanez az Isten ítéli örök kárhozatra az istente
leneket is (Jelenések 21,8). Ugyanakkor ez az Isten
maga a szeretet (1János 4,16). Ő ugyanaz az Isten,



aki „egyszülött Fiát küldte el a világba, hogy éljünk
őáltala“ (1János 4,9).
Az egyes ember szenvedése
A Biblia azt tanítja, hogy a szenvedés általában véve
része az életnek ezen a világon. Az egyes ember
egyéni szenvedése viszont NEM mindig hozható
összefüggésbe a saját maga által elkövetett bűnök
kel. Óvakodjunk attól, hogy azt mondjuk egy beteg
vagy szenvedő embernek, hogy helyzete a saját bű
neire vezethető vissza.
Isten megengedte, hogy a bibliai Jób szenved
jen, pedig igaz ember volt. A maga idejében ő volt
a föld legigazabb embere, mégis elmondhatatlanul
sokat szenvedett. Egyetlen nap alatt elvesztette az
összes gyerekét, minden szolgáját és minden tulaj
donát. Ezután nagyon fájdalmas betegséget kapott.
Isten soha nem magyarázta meg Jóbnak, mi volt az
a különleges ok, ami miatt szenvedett, azonban Jób
könyvének valamennyi olvasója „szemtanúja“ lehet
azoknak a rendkívüli történéseknek, amelyek a ku
lisszák mögött, a mennyben mennek végbe, és ame
lyekről Jóbnak halvány sejtelme sem volt. Istennek
megvolt az oka, amiért megengedte Jób szenvedé
sét, de ezeket nem jelentette ki sem Jóbnak, sem
nekünk.



Isten csak nagyon ritkán mondja meg, miért kell az
egyes embernek szenvedni. Amikor Jézus és a tanít
ványai elmentek egy vakon született ember mellett,
megkérdezték a tanítványok, hogy vajon ennek az
embernek a vaksága a saját vagy a szülei bűneire
vezethető-e vissza. Jézus erre elmagyarázta nekik,
hogy ez az ember azért született vaknak, mert Isten
a meggyógyítása által akarta mindenhatóságát lát
hatóvá tenni (János 9,1-7). Anániás és Szafira azért
estek össze holtan, mert nyilvánosan becsapták a
gyülekezetet (Apostolok cselekedetei 5,1-11).
A szenvedés és az örökkévalóság
A szenvedést nem szabad úgy vizsgálni, hogy figyel
men kívül hagyjuk az örökkévalóságot. Pál apostol
még saját gyengeségeivel, vagyis betegségeivel,
fájdalmaival és veszteségeivel kapcsolatban is talált
okot a hálaadásra. Sokféle szenvedésről számolha
tott be, megkínozták, megverték, börtönbe zárták,
megkövezték, hajótörést szenvedett, kirabolták,
beteg és kimerült volt, éhezett, szomjazott és fá
zott (2Korintus 11,16-33). Leveleiből kiderül, hogy
csak Jézus Krisztus feltámadása által lehetséges szá
munkra az örökélet.
Ha erre nézünk, a szenvedés olyan kicsire zsugoro
dik, hogy szinte jelentőségét veszti. „Mert azt tar



tom, hogy a jelen szenvedései nem hasonlíthatók
ahhoz a dicsőséghez, amely láthatóvá lesz rajtunk“
(Róma 8,18). Egy barátom, aki többféle betegségben
is szenvedett, és erős fájdalmak gyötörték, egyszer
ezt írta: „Az örökkévalósággal vigasztalom magam,
hogy elviseljem az itteni létet“.
Mit tesz Isten a szenvedéssel
és halállal kapcsolatban?
Azok az emberek, akik azzal vádolják Istent, hogy
tétlenül visszavonul, figyelmen kívül hagynak egy
létfontosságú igazságot. Valójában Isten már min
dent megtett, amit egy szerető Istentől kívánha
tunk. Isten Fia, Jézus Krisztus emberré lett, szörnyű
szenvedésen ment keresztül, és iszonyatos halált
halt helyettünk. Mindezt azért, mert Ádám bűne a
kilátástalanság rettenetes helyzetébe juttatta az em
beriséget.
Ha a testünk meg is hal, a lelkünk mégis halhatat
lan, mert Isten az (örök)élet leheletét lehelte belénk,
amikor megteremtett bennünket. Az, ami a tudatos
létezésünket alkotja, örökké létezni fog. Ha bűnünk
ellen Isten semmit sem tett volna, örökre el kellene
szakadnunk tőle, és ez a maradandó szenvedés álla
potát jelentené.
Istennek az volt a terve, hogy Fiát, Jézust elküldi
hozzánk, hogy megmentsen. A golgotai kereszten
mint egyedüli bűntelen magára vett minden le
hetséges bűnt, és ezzel áthidalta azt a szakadékot,
amely a bűn miatt Isten és ember között tátongott.
Miután így megmentett bennünket, most annak,
aki ezt hiszi, örökéletet ad (János 1,12; Efézus 2,8-9).
Mindenki, aki hisz az Úr Jézus Krisztusban, és abban,
hogy Isten feltámasztotta Őt a halálból, és elfogadja
Őt Urának és Megváltójának, Istennel fogja tölteni
az örökkévalóságot (1Korintus 15,1-4).



Van egy olyan hely is, amely az Istentől való örök
elszakadás helye. A Biblia arra figyelmeztet ben
nünket, hogy azok, akik nem hisznek Krisztusban,
meg fogják ízlelni a „második halált“, és ez a pokol,
az Istentől való örök és abszolút elszakadás, amely
kimondhatatlan gyötrelemmel jár (Jelenések 21,8).
A Máté 25,46-ban Jézus egy versen belül nevezi meg
ezt a két utat: „És ezek elmennek az örök büntetésre,
az igazak pedig az örökéletre“. Nincs ellentét a két
kijelentés között: „Isten mindenható és szerető Isten“
és „a világ tele van fájdalommal és gonoszsággal“.
Mit kellene Istennek tenni akkor, ha el akarná távo
lítani a világból a fájdalmat és a szenvedést? Nos,
a bűn okát kellene felszámolnia. A szenvedés és a
halál oka a bűn. Akkor bennünket, akik előidézzük
a bűnt, kellene eltávolítania. Ha azonban úgy vetne
véget életünknek, hogy bűnünk nincs megbocsát
va, csak a pokol maradna tartózkodási helyünkül.
Ezt viszont Isten nem akarja. Ezért szeretetből faka
dó terve a következő:
Az emberek rövid földi élete idejére megen
gedem a szenvedést és a halált, de elmon
dom nekik Jézus Krisztus evangéliumának
örömüzenetét. Így lehetőségük van rá, hogy
megmeneküljenek az örök szenvedéstől, és
elfogadják meghívásomat a mennybe.



Ebből kettős döntési lehetőség fakad: „Aki hisz őben
ne [Jézus Krisztusban], az nem jut ítéletre, aki pedig
nem hisz, már ítélet alatt van, mert nem hitt Isten egy
szülött Fiának nevében“ (János 3,18).
Mi következik a fentiekből?
Miután mindezt végiggondoltuk, visszatérek arra a
négy logikus lehetőségre, amelyeket a szórólap ele
jén Isten hozzáállásával kapcsolatban megneveztünk.
Gondoltuk volna, hogy a 2) válasz a helyes? Isten ké
pes kiiktatni a szenvedést, de amíg el nem jön az
ideje, nem akarja, mert ez szolgálja üdvösségünket.
Kérj bocsánatot az ÚR Jézus Krisztustól minden bű
nödre! Fogadd el ŐT mint személyes Teremtődet és
Megváltódat, és kövesd ŐT, hogy
örülhess a szenvedéstől mentes
örökéletnek!
Dr. Werner Gitt
informatikus, nyugalmazott
intézetigazgató és professzor
Eredeti cím: Warum gibt es so viel Leid? A szerző honlapja: www.wernergitt.com
Publisher: Bruderhand-Medien Am Hofe 2, D-29342 Wienhausen, Germany E-Mail: Homepage: bruderhand.de
Nr. 132-24 – Ungarisch/Hungarian – 1st edition 2016
H