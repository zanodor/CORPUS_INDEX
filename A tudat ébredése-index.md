---
master_file: "[[@TudatEbredesepdf]]"
---
# Index for A tudat ébredése.pdf

A tudat ébredése
Most egy olyan témát
próbálok megközelíteni,
melyet szinte a földön élő
összes ember ismer, és
gondolkodott már rajta.
Számos elképzelés látott már
napvilágot, de az igazságot
egyikünk sem tudhatja
biztosan. Én szokásomhoz
hűen, a logika ösvényén
próbálok közelíteni a
témához. Meglátásom, hogy a
megoldás az egyszerűségében rejlik. Hiszem a Mayák tudását és a
természettel való kapcsolat fontosságának ismeretét, mely egyfajta
megoldást nyújthat az évszámmal kapcsolatos problémákra. A
világnak nem lesz vége, ahogyan a hernyó halála sem az életének a
végét, hanem a belőle kialakuló pillangó születését eredményezi. Egy
átalakulási folyamat zajlik. Hernyóként megszületve, majd egy
folyamat eredményeként szárnyakat növesztve átalakul egy olyan
bogárrá, amely tovább folytatja életét, egészen a haláláig. Ezt a fajta
átalakulást a természet hozta létre, akárcsak minket, embereket is.
Mint a hernyó a bábjában, akként mi emberek az anyaméhben
készülünk fel a reánk váró világ megpróbáltatásaira, azzal a
különbséggel, hogy a hernyó már éli az életét, táplálkozik a fizikai
világ valóságában, mikor egyszer csak megszűnik hernyóként
létezni, bebábozódik, és tovább fejlődve egy másfajta lénnyé alakul
át, mondhatjuk újra megszületik, egy új formában. De térjünk vissza
a Mayák által létrehozott naptár megalkotására, mely egy 5125 éves
ciklust foglal magába. Ennek a naptárnak az utolsó éve 2012. Ha



kivonjuk ebből a dátumból az 5125 évet, i.e. 3113-at kapunk. Tehát
ezt az évet vették a mayák az első évnek, és ezt az időszakot
tekintették egy ciklusnak. Ők úgy tartották, hogy öt ilyen kisebb
ciklus tesz ki egy nagy ciklust, ami 25920 évente ismétlődik.
25920/5125=5057. Az 5 ciklus mindegyike úgy volt elfogadva, mint a
saját Világ Kora, vagy Teremtés Ciklusa. Ahogyan fel van tüntetve az
ismerős Meso-Amerikai Nap Kövön (gyakran úgy nevezik, hogy
Aztec Calender), mindegyiknek a Teremtés Ciklus a vezérelve volt,
majd megsemmisítette az öt elem egyike. Az elemek név szerint: 4
Jaguár, 4 Szél, 4 Eső, 4 Víz, 4 Föld.
Evolúciónk e nagy ciklusa 2012. december 21-én, a téli
napfordulóban fog beteljesedni. Pacal Votan Maya próféta üzenetet
hagyott az evolúcióban levő Föld jövő generációi számára, és
kinyilvánította: "Ha az emberiség meg kívánja menteni magát egy
bioszferikus megsemmisüléstől, vissza kell térnie a természetes
időben való életre."
Ez egy közel 26000 (25920) éves ciklus, amelyben a Naprendszer
végig járja a zodiákoknak mind a 12 jegyét, s kb. 2152 (2160) évet tölt
mindegyikben. Ezek az asztrológiai Körök egy-egy Világhónapot
jelentenek a Nagy Kozmikus Világévben. A Sumerok, vagyis
Szabirok, akikhez genetikailag közünk van (Sabartoiasphaloi),
Tibetiek, Egyiptomiak, Mayák, stb. mind hivatkoznak erre a 25920
éves ciklusra misztikus hitrendszereikben. Mindegyik kiszámolt egy
kalendáriumot, ezt a rendszert véve alapul. A Maya üzenetközvetítők,
akik ismertek architektúrájukról, művészetükről, matematikai és
tudományos teljesítményükről, maguk után hagyták névjegyeiket



kőmonumentumaikban,
piramisaikban, és tökéletes
kalendáriumszámításaikban.
Hatalmas előrelátással itt
hagyták ezeket a dátumokat,
hogy biztosítsák a következő
generációk számára a 25920
év közelgő végpontjának
ismeretét. E ciklus ugyanakkor
egybe esik azzal a 25920
éves kapcsolattal, amelyben a
Napunk megkerüli Alcyont, a 7
nővér, Plejádok konstellációjának központi csillagát. (A görög monda
szerint: Atlasz és Pleion 7 lánya, akiket Zeusz az égen csillagkép
alakjában helyezett el. Ezt a csillagcsoportot Fiastyúknak is nevezik.)
A Mayák szerint a jövő (Aranykor?), mely e végpont után tárul elénk,
szószerint egy "új Világkor" - egy "új Teremtés". Ez a 25920 éves
ciklus a Homo Sapiens evolúciós fejlődésében tükröződik. Kollektív
humanitásunk éppen most érik azzá a lénnyé, amellyé már nagyon
régen be lettünk programozva. Ez olyan, mint a születés; nem az
anya és nem a csecsemő az, aki irányítja, hanem maga az elsődleges
ősi folyamat, melyben kibontakozik a születés sorsszerűsége. Éppen
ezért 2012. december 21.-e nem az a nap, amikor egy
villanykapcsolót felkattintva, minden megváltozik előttünk, hanem mi
már most folyamatában vagyunk az egyik Világkorból a másikba való
átmenetnek. A változások már úton vannak, és egyre jobban
felgyorsulnak, amint közeledünk a kulminációs dátumhoz! ...



A mi jelenlegi hatalmas ciklusunkat (i.e. 3113 + i.u. 2012 = 5125) úgy
nevezik, Ötödik Nap Kora. Ezt a periódust a 4 Föld elem irányítja. A
Földnek több különböző jelentése van, köztük: mozgás, átváltás,
evolúció, földrengés, navigálás, szinkronicítás, nyomkeresés, teknős,
tudatosság. A Maya kalendáriumban belépünk a "Föld Ötödik
Korába". Kezdődik i.e. 3113. augusztus 13.-án. Ettől a kozmikus
kezdőponttól azután, minden eltelt nap pontosan számon van tartva.
Dr. José Argüelles (Time and Technosphere c. munka) írja: 3113.
augusztus 13.-a olyan tökéletes és pontos dátum, amit meg lehet
adni az emberiség történeti kezdetének. (Ez az írásbeliség kezdetét
is jelenti.) Az első Egyiptomi dinasztia nagyjából i.e. 3100,
Mezopotámiában az első város megalapítása kb. i.e. 3100, a Hindu
Kali Yuga i.e. 3102; és a legérdekesebb a 24 órás időbeosztás,
minden óra 60 perc, minden perc 60 másodperc, és a kör beosztása
360 fokra, mind i.e. 3100-ban történt Sumériában. Ha a történelem
kezdete (az írásbeliség miatt) ilyen pontosan helyezett, akkor a
Világév ciklusának vége 2012. december 21.-én biztosan ugyanolyan
pontosan lett kiszámolva. Az eddig elmondottak alapján a Negyedik,
a rombolás Világkorát zárjuk, és előkészülünk az Ötödikre, a béke
Világkorára. Az elnevezésektől függetlenül egy dolog teljesen
nyilvánvaló, hogy egy új Világkorszak-világév születésének határán
állunk. Az 5125 éves ciklusban 13 kisebb ciklus van, ismeretesen "13
Baktum Számolás", vagyis a "Hosszú Számolás". Mindegyik Baktum



ciklus 394 év, másként 144. 000 nap. Mindegyik Baktumnak megvan
a maga történelmi eposza. Például, majdnem minden Maya
feljegyzés írja, hogy pontosan a 9. Baktumban (435-830 i.u.=395
év), amikor is a hatalmas Maya központok elhagyatottá váltak és
virágzó kultúrájuk titokzatosan eltűnt. Senki nem tudja
megmagyarázni, sem bizonyítani, miért mentek el és hova tűntek.
Tehát a 9. Baktum Maya népének meghatározott sorsa volt.
A Föld lakói jelenleg a 13. Baktum
cikluson utaznak át - ez az utolsó
lépés (i.u. 1618-2012=394 év). Ez a
ciklus ismert úgy is, mint a
"Materializmus győzelme" és mint az
"Anyag Transzformációja". A Maya
megjósolta, hogy ez a végső Baktum
a nagy felejtés ideje lesz, amelyben
mi nagyon messzire fogunk sodródni
a Természettel való Egység
érzetünktől és valamilyen kollektív
amnéziában lesz részünk. Mint egy
memória vírus, melynek hatására elkezdünk hinni egy látszólagosan
limitált valóságban és megmerevedünk a lelki lényeglátással
szemben, ami élteti világunkat: melynek hatására humanitásunk Ego
ja és a Természet dominálása elhatalmasodik. Beléptünk ebbe a
Baktum ciklusba pontosan az után, hogy XIII. Gergely pápa 12
hónapos kalendárium rendszere felállított egy világkoordinációs
szisztémát 1582-ben, majd a 12 óra hatvan perces mechanikus órát
1600-ban, mely egyébként már századok óta fejlesztődött. Ezek
nem kis dolgok. Valum Votan szerint ez a két szerkezet az, ami
manipulálta az emberiség "hibáját az Időben". Művi úton kreált
szerkezeteket követtek, melyek azt szolgálták, hogy az ember



elhatárolódjon a Természettől, hamis időfrekvencián működve
természetes világunk lehatárolására. A Gregoriánus Kalendárium
nem logikára, tudományra, vagy természetre alapozott. Megtagadja
és eltakarja a valódi év biológiai ritmusát az emberek számára, ami a
Női testben rejlik. Ez a jelenlegi világszabvány rá lett erőszakolva
azokra a legyőzött népekre, akik elveszítették a földjüket éppen úgy,
mint a vallásszabadságukat. A Gregoriánus Kalendárium az azt
megelőző időkből fejlődött ki - Julius Cézár és a korabeli Római
Birodalom kalendáriumaiból. Az óra jelenléte szülte meg azt az
eszmét, hogy az idő a testünkön kívül terül el, hogy azt követhetjük
egy géppel, s ülve nézhetjük, amint elrepül felettünk, tik-tak-tik-tak,
mintha egy lineáris (egyenes vonalú) gyeplőbe fogható és teljesen
különálló dolog lenne az organikus, hullámzó életritmustól. Az órához
való ragaszkodásunk a legnagyobb akadálya annak, hogy emberi
telepatikus képességeink virágozhassanak. Ez után jött a Cartes féle
koordináta rendszer, amely megalkotta a pódiumot a modern
matematika és "tudomány" megalapozásához. Köszönet Rene
Descartes-nak, aki hírhedt mondásában "Gondolkodom, tehát
vagyok" az érzékelés mennyezetét úgy alakítja át, hogy fizikai
valóságunkból csak három dimenziót tart értékesnek, a negyedik
dimenziót elvetendőnek tartja (Ez a lélekkel kapcsolatos!). Cartes
nagyítólencséjén keresztül szemlélve a dolgokat a természet
lecsökkent egy egyszerű, mennyiségi részletté, már nem egy élő,
minőségi aspektusa önmagunknak, hanem valami olyan, ami rajtunk
kívül áll, ami megfigyelhető, analizálható és reprodukálható,
manipulálható, dominálható, mérgezhető - és végül, ha akarom, meg
is semmisíthető.



A 2012-es téli napfordulónál a déli Nap tökéletesen együtt áll majd a
Nap és a galaktikus tér elliptikus útjának metszőpontjával, ami
ugyanakkor közeli konjunkcióban lesz a galaxis központjával is.
Jenkins továbbá kifejti, hogy ez az óriási kozmikus kereszt az időben
szimbolizálja a Maya életfát, amely a Maya kozmológia magva.
Meghívottak vagyunk általuk ahhoz a felismeréshez, hogy mi
magunk vagyunk az Idő. Mi vagyunk az Élő Prófécia. A Természet Idő
összehangolt Rendje irányítja kibontakozó életeinket. Az Idő ciklusai
megtalálhatók a testünkben, a Természet napi ritmusában, és a
ciklus évszakaiban. Mi elfelejtettük ezt, hisszük, hogy az idő pénz,
vagy maga az óraszerkezet, vagy a munkánk könyörtelen
progressziója heteken, s hét végeken keresztül. Az Idő örökön
változó, kibontakozik a Most, amint összerendezi az egész
Univerzumot. Az Idő törvénye: Egyetlen egy Időzítő frekvencia van,
ami egyesíti az egész galaktikus rendet, a leghatalmasabb
alkatrészektől a legapróbbakig. Ez az időzítő frekvencia a 13s20
arány, mely megtalálható a 13 Hold Kalendáriumban ugyanúgy, mint
az emberi testben: 13 fő izületünk (csuklónk) van és 20 ujjunk. Egy
dolog világos - mi pontosan a sűrűjében vagyunk ennek a kritikus
transzformációs (átalakuló) periódusnak! Amint ez a dátum
közeledik, mi kollektíven az "öreg világ haldoklik és az új születésre
vár" átmeneti fázisában lélegzünk. Földünk jelen pillanatban összes
felgyorsuló energiájával, soha nem létezett ezelőtt. Mai Világunk



lehetőségei és kihívásai a klimaxa (csúcspont) mindannak, ami
ezelőtt végbement előttünk. Soha eddig nem növekedett az emberi
népesedés 216.000 fővel naponta. Soha ezelőtt nem volt a Föld
bioszférája ilyen kétes helyzetben. Az, ami ma normális
viselkedésnek és élet-stílus szerinti döntésnek tűnik, semmi más,
mint a modern szabvány által felállított precedens - nem
szükségszerűen tükrözi a legharmonikusabb, legegészségesebb,
legegyszerűbb módon való működésünket. A mi személyes
feladatunk kitalálni, hogy hogyan kell élnünk integritással: döntsük el,
hogy milyen igazság erősíti meg a miénket, s használjuk azt
példaképül, életünket hozzá igazítván, legnagyobb harmonikus
potenciálunk eléréséhez. Minden, ami most manifesztálódik belső és
külső síkjainkon, tükrözi-e a profétikus idők szakrális intenzitását.
Jobban, mint valaha, a bennünk és közöttünk lévő polaritások és
kiegyensúlyozatlanságok egyre világosabban megmutatkoznak.
Szeretet, szépség, lelkesedés és együttérzés áthatja a földet
többszintű művészi fellángolások, együttműködés, közösségi erő,
gyógyító evolúció fénylik körülöttünk, megvilágosítván szellemi
tiszteletünket és valódi természetünket. Ugyanakkor ugyanez a világ
fuldoklik a félelemben, brutalitásban, fájdalomban és betegségekben
- az aggódástól való vég nélküli szenvedés, elválasztódások,
kikapcsoltság, konfúzió, elhatároltság - ezek mellett mérgező
realitásként az egoista, érzéketlen harácsolás és korrupció,
anyagiasság, addikciók (halmazati elkövetés) és veszélyes ignorencia
(tudatlanság) burjánzik. Ez most az Idő, amikor magunkhoz kell
ölelnünk mindazt, amit meggyaláztunk, vagy megtagadtunk, mert
felemelkedik és megmutatkozik előttünk, hogy megtisztítsuk, és újra
felszenteljük. Felelősségvállalás szükséges egzisztenciánk minden
szintjén. A kozmikus klíma hatalmas gyorsasággal változik, lehetővé
téve számunkra, hogy most sokkal könnyebben felfogjuk és
levetkőzzük a félelmeink és limitációink (korlátozás) egoisztikus
programjait, mint a múltban. A tudomány felfedte, hogy Földünk



alaprezonanciájának frekvenciája gyorsul (a Föld szívdobogása), és
bolygónk magnetikus tere széthullik - ez már tükröződik az állatok
migrációs rendjében. Ezek a változások a Föld testében lehetővé
teszik számunkra, hogy megszabadulhassunk felesleges terheinktől
- mentális, fizikai és érzelmi beidegzettségektől, hitrendszerektől,
viselkedésektől és programozásoktól. Ugyanakkor amire gondolunk
és amire vágyunk megvalósulnak, sokkal gyorsabban, szinte
észrevétlenül. Ezen idők, magaslati pontjai Földünknek. Ez egy
klimax kulminációja, megvalósulván egy hatványozott szintű
felismerésben, melyben minden megváltozik, és tudatossá válik.
Amint egyesek számára köztudott, nagy része azoknak a genetikai
potenciáknak, amivel születtünk, még alvó bennünk, de várja a
felébresztést. Ez feltétlenül egy nagyon fontos aspektusa a
"Felgyorsulás" idejének. Mi azt egyelőre csak elképzelhetjük, amit
DNS-ünk teljes aktivitása fog eredményezni Földünk
meggyógyításában. Idő "soha nem volt még ilyen érett, mint most,
hogy felismerjük egymásban égitesti organizmusunk valóságát",
amely állandó kapcsolatban van egymással egész bolygónkon. Amint
a frekvenciák emelkednek, a negyedik dimenzióhoz fűződő
kapcsolatunk folytatólagosan felgyorsul. Ez lehetővé teszi
számunkra az átformálódást és mutációt, attól függően, hogy kivé
váltunk eddig és hogyan éljük az életünket tovább. Lehetőségek
kapui nyílnak majd meg előttünk, amit az elkövetkező 7 év kínál majd
fel: álmodjuk meg bizalommal humanitásunk kiteljesedését, s ezzel
együtt Földünk minden élőlényének boldogulását. Valum Votan "a
ciklus lezárója", utolsó üzeneteként Pacal Votan próféciájának, leírja
az emberiség sorsának beteljesülését, amint kollektíven visszalép a
Természetes Időbe, a 13 Holdas, 28 napos kalendárium ritmusába.
Használván ezt a harmonikus, ősi és pontos alapmérést, amivel az
emberiség megteszi alaplépését ahhoz, hogy tudatosan és
egységben rezonálhasson az élő Mindenséggel. "Mint a Maya, aki
előttünk járt, mi is meg fogjuk érteni, hogy az út a csillagokba az



érzékeken át és a gondolat megfelelő használatával érhető el." (José
Argüelles)
Amennyiben a történés ciklikus, egy barátom által említett gondolat
tűnik logikusnak, mely szerint a ciklus lezárultakor, az első Baktun
kezdődik újra, amikor szinkronizálódnak energiáink az érkező,
magasabb frekvenciájú energiákkal, de mivel létünk spirális vonalon
halad egy pont felé, közelebb kerülünk ehhez a ponthoz,
önmagunkhoz.
Minden Baktun, 144000 napból áll!
1. Baktun
"A csillagok korszaka"
A Föld megnyílik a galaktikus szinkronizációs hullámnak, és távoli



csillagokról érkeznek lelkek a Földre, hogy testet öltsenek itt. Céljuk,
hogy benépesítsék a Földbolygót. Magas szintű civilizációk alakulnak
ki. Magasrendű tudást hoznak a Földre. Ebben az időszakban Alsó és
Felső Egyiptom megszilárdul (I.e. 3100), a Sumér birodalom
megerősödik (I.e. 3000), és a Stonehenge építése megkezdődik (I.e.
2800). Nem kérdés, hogy létezett Atlantisz, vagy, hogy van élet a
Földön kívül, más bolygókon is.
2. Baktun
"A piramisok korszaka"
Kialakul a Föld finom teste. Megépül a Gizai piramis Egyiptomban
(I.e. 2700-2600), elterjed a Sumér Civilizáció, Akkad és Úr.
Megkezdődik a Bronz kor. Megjelenik a Harappa, az Indus civilizáció,
és megindul a földművelés Kínában, Közép-Amerikában és az
Andokban. A fáraók, a piramisok, az egyiptomi beavatási
szertartások, és jelképek állnak, az Ankh kereszt, stb.
3. Baktun
"A kerék korszaka"
Elkezdik használni a kereket, mint szállítóeszközt, és kialakul a
periodikus, vagy ciklikus gondolkodás. Kialakul az írás, mint



jelrendszer, és megkezdődik a fém technikai korszaka
Mezopotámiában. Elterjed a harci szekér és megkezdődnek a
területfoglalási háborúk. Ez a nagy Kínai uralkodók időszaka, és a
Minoszi civilizációé Krétán.
Az élet, vagy a sors kereke folyton, megállás nélkül forog, és hogy
semmi sem biztos, csak a változás. Tudod, hogy a tél után mindig
eljön a tavasz, a rossz elmúlik, de a jó után is mindig újra hanyatlás
kezdődik.
4. Baktun
"A Szent hegy korszaka"
(i.e. 1930-1536)
Új királyságok alakulnak Egyiptomban és benépesítik a Szent Hegyet
a királyok völgyében. Az egyiptomi uralkodók intézkedéseket hoznak
annak érdekében, hogy örökre megmaradjanak a dinasztiák és az
Egyiptomi civilizáció. Ekkor alakul ki a balzsamozás szertartása is.
5. Baktun
"A Shang Ház korszaka"
(i.e. 1536- 1141)
Megalakul a Shang Dinasztia Kínában, elterjed a jing-jang elmélet és



a kínai filozófia, megerősödik a kínai civilizáció. Ezzel egy időben
megjelenik a Védikus kultúra Indiában. Közép-Amerikában új
civilizációk alakulnak, mint az Olmec Maya civilizáció. A Feng Shui, az
akupunktúra csodálatos hatása, a világ felosztható jinre és jangra.
6. Baktun
"A magasztos pecsét korszaka"
(i.e. 1141-747)
Az Asszír birodalom virágkora. Elterjednek a fém fegyverek és harci
eszközök. Felemelkedik a Mükénei civilizáció, a Chou dinasztia
Kínában és felbukkan a I Ching. Közép-Amerikában elterjed az Olmec
Maya kultúra. A I Csing, azaz a Változások könyve egy olyan
enciklopédia, melyből mindent megtudunk az emberi létről.
7. Baktun
"Az elme erejének korszaka"
(i.e. 747-353)
A nagy görög filozófusok kora. Ekkor élt Pythagoras, Szokratesz,
Platon, Arisztotelész. Indiában megalakul a hatosztályos védikus
iskola, és elterjed a buddhizmus. Kínában Lao Ce, Konfúciusz és
Chuang Tzu alapozza meg a taoista és konfucionista filozófiát.



Mexikóban megszületik az első Maya kalendárium.
8. Baktun
"A megváltó korszaka"
(i.e. 353. - Kr.u. 41)
Nagy Sándor birodalma, Róma felemelkedése, a kelták megjelenése
Európában. Kínában a Han dinasztia kerül hatalomra és megépül a
Kínai nagy fal. Indiában és Közép-Ázsiában hivatalos vallás lesz a
buddhizmus. Jézus Krisztus eljövetele és a keresztény vallás
megalapítása. Jézus tanításai! A Krisztusi szeretet megvalósítása.
Mutassuk meg az embereknek a feltétel nélküli szeretet gyógyító
erejét. Szokások: a templomba járás, ahol átérezzük az áhítatot, mely
a múltból árad a lelkünkbe. Imáink igazán a szívből szólnak, hitünk,
élő és igaz és más egyéb Isteni, Jézusi cselekedetek.
9. Baktun
"A tollas kígyó korszaka"
(Kr.u. 41- 435)
Megszilárdulnak a Közép-Amerikai kultúrák, és piramisok épülnek
Teotihuakan központban. Mexikóban elterjednek az aztékok tudás
istenének, a Quetzalcoatl (tollas kígyó) tanításai. Az azték tollas
kígyó állt a Nappal a legközelebbi kapcsolatban, neki köszönték az



aztékok a tudományokat, a jó erkölcsöt, a bölcs törvényeket. Ő nem
kívánt emberáldozatokat, oltárára virágokat és gyümölcsöket
hordtak. Teotihuacan romvárosában található Tollaskígyó templom, a
Nap és a Hold piramisa, valamint a Pillangómadár temploma.
10. Baktun
"A Maya korszak"
(Kr.u. 435-830)
Megtörténik a második galaktikus Maya invázió, és felvirágzik a Maya
civilizáció. Közben Mohamed megalapítja az iszlám vallást. Elterjed a
hinduizmus Indiában, a buddhizmus pedig Tibetben, Koreában és
Japánban. Az ázsiai és indonéz kultúrák felemelkedése. A Mayák
fejlett asztrológiai tudással rendelkeztek. Minden templom, vagy
piramis kapcsolódott az asztrológiához, egyik sem volt véletlenül ott,
ahol volt. Írásuk hieroglifa, mely még ma sincs teljesen megfejtve.
Könyveket írtak, papírra, ezek főleg irodalmi és asztrológiai művek
voltak.
11. Baktun
"A háborúk korszaka"
Eltűnnek a Maya és a Közép-Mexikói civilizációk. A Toltékok
felemelkedése, és a Chan Chan dinasztia Dél- Amerikában. A Tibeti



kultúra megerősödik, Kínában hatalomra kerül a Sang dinasztia. Az
iszlám és a keresztény kultúra egymás ellen fordul. Megindul a
fegyvergyártás, feltalálják a puskaport. Sok a háború és annak
gyötrelmei.
12. Baktun
"Az elrejtett tudás korszaka"
(Kr.u. 1224-1618)
Az iszlám egyre nagyobb hatalomra tör. A törökök megtámadják
Európát, a mongolok elfoglalják Kínát. Tibet veszélybe kerül.
Európában a keresztény civilizáció csúcspontjára érkezik, elterjed a
reformáció. Európa központi szerephez jut. Hanyatlásnak indul a
szent világ víziója (az elrejtett magok). A sötét Középkor. Minden
tudás el volt rejtve az emberek elől. Titkos társaságok alakultak, ahol
a szellemi vezetők így próbálták átörökíteni az ősi tudást az utókor
számára.
13. Baktun
"Az anyag transzformációjának korszaka"
(Kr.u. 1618-2012)
A tudomány és a technika robbanásszerű fejlődése. Ipari
forradalmak, világválságok, világháborúk. Természeti katasztrófák,



földrengések, árvizek sújtják a Föld lakóit. A terrorizmus hatalomra
tör, a technikai civilizáció végül teljesen összeomlik. A tudomány
kimondja, hogy az anyag nem létezik, minden energia. A Föld elkezd
megtisztulni, és regenerálódni. 2012-ben megkezdődik a következő
galaktikus szinkronizáció.
A nagy változások kora, egy történelmileg igen fontos korba
születtünk. Nem véletlenül: dolgunk van itt. Nekünk is aktívan
részt kell vennünk az emberiség jövőjének pozitív alakulásában,
és felkészíteni minél több embert a nagy korszakváltásra.
(a képhez: Az ekliptika, a Tejút, a sötét hasadék és a decemberi
napforduló napjának precessziója a sötét hasadékkal való együttállás
felé haladva. Az "A" a decemberi napforduló napjának
elhelyezkedése 4000 évvel ezelőtt, a "B" 2000 évvel ezelőtt, a "C"
pedig a decemberi napforduló napjának pozíciója napjainkban, azaz
a 2012-es éra idején)



Végig olvasva ezeket a sorokat, sok kérdésre választ kaphatunk, de
talán még több kérdés merül fel bennünk. A naptáron alkalmazott
jelképek pontos jelentését nem ismerhetjük maximálisan, mert más
tudatszinten voltak kitalálóik, mint mi, akik próbáljuk megfejteni őket.
Találgathatunk, még ha szinte biztosak vagyunk a dolgunkban, mert
találtunk logikus magyarázatot egyes kérdésekre, ne feledjük, nem
hinni, hanem tudni kell. Mivel véleményem szerint a mayák fejlettebb
tudatszinten voltak, mint mi, ezért egyenlőre megelégszem azzal az
információval, ami bár még nem teljes, de részletei érthetőnek
bizonyulnak, a további kérdéseimre, pedig tovább keresem a választ.
Bárki bármit vár ettől a dátumtól, óvatosan, többször átgondolva
tegye. Egy biztos, akármi történjen, csak tanulhatunk belőle, mert
kiderül, eddig helyes irányba haladtak-e gondolataink, avagy vissza
kell térnünk addig a pontig, hogy másképp kell gondolkodnunk. A
nagy kérdés az, hogy ez a bizonyos dátum választ, vagy kérdést
hordoz-e magában? Bár én úgy gondolom, ameddig bizonyítékokat
keresünk elméleteink beigazolására, még csak próbálkozunk, nem
vagyunk tudatában a történések igazi mivoltjának, mert akkor a
kérdések és a válaszok száma kiegyenlítené egymást, nem lennének
kérdéseink, tudnánk a választ. Így ez a bejegyzés is csak egy
gondolatmenet világunk sorsáról. Biztosat nem tudok, de bízom
annyira a logikus gondolkodásban, hogy már hiszek benne, és eljön
az az idő, mikor a hitem tudássá alakul.