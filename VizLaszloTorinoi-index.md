---
master_file: "[[@VizLaszloTorinoi]]"
---
# Index for VizLaszloTorinoi.pdf

VÍZ LÁSZLÓ:
A TORINÓI HALOTTI LEPEL ÉS KORÁNAK MEGHATÁROZÁSA
„Midőn Edessa királya a mindenség királyát ismerte fel benned – nem jogarod és seregeid láttán, hanem mert puszta szavaddal számtalan csodát műveltél --, arra kért Téged, Isten-Ember, hogy jöjj el országába. De elég volt meglátnia a leplen szent képmásodat, és így kiáltott fel: Te vagy az én Uram és Istenem!''
(A ,,Szent Mandilion'' 944. aug. 16-án történt Konstantinápolyba vitelének ünnepén énekelt bizánci liturgikus szöveg)
=============================================



Tartalomjegyzék
A könyv elektronikus változata
Ajánlás, köszönetnyilvánítás
A Szentatya köszönetnyilvánítása
Elôszó I. A lepel Anyaga, méretei A chambéryi tűz Véletlen? Két fontos pozitívum A képmás. Secondo Pia elsô fényképe A lepel képmása negatív kép Anatómiai pontosság Sebek és vérfoltok Néhány sajátosság Színek Szépség és méltóság II. A lepel története Az evangéliumok A héberek szerinti evangélium Egyéb írásos emlékek Veronika kendôje A művészettörténet beleszól Edessa és a ,,mandilion'' Konstantinápoly A IV. keresztes hadjárat Besançon A Templomos Lovagrend Lirey Chambéry Torino III. Mit mond a tudomány? Guiseppe Enrie fényképei Az 1969. évi titkos vizsgálat Újabb vizsgálat és televíziós bemutatás 1973-ban Jézus alakja ,,felületi'' képmás Hála a chambéryi tűznek A vérfoltok A lepel kora Virágpor analízis A radiokarbon vizsgálat? Max Frei végsô következtetései A STURP



A képmás háromdimenziós A szemre helyezett pénzérmék A képmás ,,irányítottságának'' hiánya A STURP javaslata Meddig jutottunk? A frontáttörés - a STURP 1978. évi vizsgálatai Mibôl van a képmás? Mi hozta létre a vérfoltokat? Mi hozta létre a képmást? Festmény lenne a képmás? Kémiai hatóanyagok eredménye? Vaporográfia? Égés hozta létre? IV. A lepel, az evangélium és a történelem Az összeütközés oka A Fôtanács elsô határozata Útban Jeruzsálem felé Jézus a feltámasztott Lázár vendége. Júdás színt vall Bevonulás Jeruzsálembe Jézus vádbeszéde A Fôtanács második határozata Az utolsó vacsora Az Olajfák hegyén Az elfogatás. Annás kihallgatja Jézust Az elsô ütés Jézus a Fôtanács elôtt ,,...csúfot űztek belôle és bántalmazták'' Jézus Pilátus elôtt Jézus Heródes Antipász elôtt Barabás A megostorozás A töviskorona Az ítélet A keresztút Cyrenei Simon A Golgota Yohanan Agónia és halál Az oldalseb A temetés A feltámadás Hullafoltok nélkül Érintetlen vérfoltok Égés vagy pörkölôdés Az adatok egybevágnak Amit tudunk -- és amit nem Utószó az elsô nyolc kiadáshoz



V. A legújabb fejlemények A vizsgálatok elôzményei A hivatalos közlemény A ,,Nature'' közleményei A vita lényege Nem az elsô eset A megoldás keresése Amerikai Egyesült Államok Olaszország Spanyolország Német Szövetségi Köztársaság Franciaország Anglia Kanada Magyarország Kételyek A dolgok mai állása szerint... A budapesti Pray-kódex A madridi Szkülitzész-kódex Az oviedói kendô Egy Lenin-díjas fizikus... Mi is az a ,,baktérium-patina''? Ideiglenes zárszó
Források
Képek
A szerzôrôl
=============================================



A könyv elektronikus változata
Ez a program az azonos című könyv XI., átdolgozott, másodszor bôvített kiadásának elektronikus változata. A könyv 1998-ban jelent meg az Ecclesia Szövetkezet kiadásában, az ISBN 963 363 215 3 azonosítóval. Az elektronikus kiadás a szerzô engedélyével készült. A könyvet lelkipásztori célokra a Pázmány Péter Elektronikus Könyvtár szabályai szerint lehet használni. Minden más jog a szerzôé. A könyvet Tóth Károly Antal vitte számítógépbe. A program tartalmazza a könyv gazdag képanyagát (lásd a Képek című fejezetet). A címoldal a lepel fényképének számítógépes feldolgozása, amely még jobban kiemeli az ereklyén látható foltokat, köztük a sebek és vérfolyások nyomait.
A program képei és ábrái csak megfelelô színbeállítás (24 bites színes)mellett torzításmentesek. Az ideális képernyôfelbontás 800 x 600 képpont.
=============================================



Ajánlás, köszönetnyilvánítás
Feleségemnek és gyermekeimnek -- Krisztinek, Mónikának, Palkónak és Livikének -ajánlom ezt a könyvet, és mindazoknak, akik kíváncsiak az igazságra.
____________________
A kiadó hálás köszönetét fejezi ki a Societŕ San Paolo-nak (Torino) önzetlen nagylelkűségéért, mellyel e könyv képanyagát díjmentesen rendelkezésre bocsátotta, és felhasználását engedélyezte.
Ecclesia Szövetkezet
***
Ezúton mondok köszönetet mindazoknak, akik e könyv megírásához szükséges, szerteágazó szakirodalom összegyűjtésében segítségemre voltak és ezzel pótolhatatlan értékű támogatást nyújtottak. Külön köszönet illeti meg Dr. Török József ny. r. egyetemi tanár urat, aki nemcsak a kézirat lektorálását volt szíves körültekintô alapossággal elvégezni, hanem hasznos tanácsaival is segítségemre volt.
V.L..
=============================================



A Szentatya köszönetnyilvánítása
SEGRETERIA DI STATO
PRIMA SEZIONE - AFFARI GENERALI DAL VATICANO. 25 Marzo 1991
Preg.mo Signore, E' pervenuta al Santo Padre la sua cortese lettera del 6 marzo corrente, a cui era unita, in devoto omaggio, una sua apprezzata pubblicazione riguardante la Sindone di Torino. Sua Santitŕ mi incarica di manifestarLe sincera riconoscenza per il gentile gesto e per i sentimenti di filiale venerazione che l'hanno suggerito, mentre di cuore Le imparte l'implorata Benedizione Apostolica, auspicio della divina assistenza su di Lei e sui familiari. Con sensi di distinta stima.
dev.mo nel Signore (Mons. C.Sepe, Assessore)
Ill.mo Signore Sig. LAZLO VIZ
BUDAPEST
____________________



ÁLLAMTITKÁRSÁG Elsô Fôosztály - Általános Közügyek
A VATIKÁNBÓL 1991. március 25.
Igen tisztelt Uram, A Szentatya kézhez vette folyó év március 6-án kelt kedves levelét, amelyhez tiszteletpéldányként csatolta a torinói halotti lepelrôl írt értékes munkáját. Ôszentsége engem bízott meg, hogy ôszinte köszönetét fejezzem ki e nemes gesztusért és az azt sugalló fiúi tisztelet érzéseiért, miközben az isteni segítség zálogaként kérésének megfelelôen örömmel adja Önre és családjára Apostoli Áldását. Az ôszinte nagyrabecsülés érzéseivel
Tisztelô híve az Úrban Mons. C. Sepe tanácsos
Tisztelt Viz László úrnak
BUDAPEST =============================================



Elôszó
,,Vedd le saruidat, mert szent az a hely, ahol állasz.'' (Kiv 3,5)
Ez a könyv arról a Torinóban ôrzött halotti lepelrôl szól, mely egy keresztrefeszítéssel kivégzett ember ruhátlan holttestének képét ôrzi, és amit ezért a keresztény hívek többsége mindig is Jézus temetési leplének tartott és tisztelt. A lepel tisztelete a múlt század végéig a hagyományra támaszkodott. De 1898-ban Secondo Pia torinói ügyvéd lefényképezte a leplet, és e fényképek a lepelnek olyan soha nem sejtett tulajdonságait tárták fel, melyek miatt az az elmúlt néhány évtizedben a tudományos érdeklôdés középpontjába került. Új tudományág fejlôdött ki a szemünk láttára: a szindonológia, a lepel-tudomány. Célja, hogy tudományos eszközökkel és módszerekkel oldja meg - vagy kísérelje meg megoldani - e csodálatos relikvia korával, dokumentálhatóságával, a képmás keletkezésével és értelmezésével kapcsolatos kérdéseket. A tét nem csekélység. A lepel vagy hamisítvány - jóindulattal szólva: egy a számtalan festett reprodukció közül -, vagy Jézus valódi halotti leple. Utóbbi esetben Jézus történetiségének, szenvedésének és halálának, ezen keresztül az evangéliumok szavahihetôségének tanúja és bizonyítéka. Sôt - sokak szerint - feltámadásának is dokumentuma! Akkor pedig személyes üzenet is, nemcsak a tudományhitébe már-már belepusztuló 20. századnak, hanem minden egyes embernek, aki hall, vagy olvas róla, megismerkedik vele. Mert a megismert igazság kötelez. Az élet igazán lényeges kérdéseire nem egy igennel vagy nemmel kell felelnünk, hanem egész életünkkel.
Budapest, 1984 húsvétján V.L..



Elôszó a kilencedik és tizedik kiadáshoz
Ennek a könyvnek elsô nyolc kiadása arról szólt, hogy milyen tudományos érvek alapján tartjuk hitelesnek a torinói halotti leplet. E szükségszerűnek ítélt hitelességgel szemben az 1988-ban az ún. C14-es módszerrel lefolytatott radiokarbon kormeghatározó vizsgálatok ,,középkori'' eredetűnek minôsítették az ereklyét, kínos ellentmondást támasztva ezzel a tudományoknak az egyik és a másik oldalon helyet foglaló művelôi között. Mi történt hát valójában, mi okozhatja az ellentmondást? Csalás, félreértés, vagy valamilyen számításba nem vett természetes -- vagy természetfölötti -- erô? A szerzô a könyvhöz írt V. fejezetben igyekszik ismertetni a történteket és az azok magyarázatára született állásfoglalásokat. A szerzô úgy érzi, jó oka van rá, hogy az elsô négy -- továbbra is minden vonatkozásban érvényes -- fejezetet csaknem változatlan tartalommal nyújtsa át kedves olvasóinak.
Budapest, 1991. július 1. V. L..



Elôszó a tizenegyedik kiadáshoz
E könyv folyó évi újabb kiadását több szempont is indokolja: mindenekelôtt az olvasóközönség változatlanul élénk érdeklôdése, továbbá a szindonológiai kutatások által feltárt tudományos újdonságok ismertetésének szándéka, és végül az 1998. évnek a lepelkutatás szempontjából jubileumi jellege. Éppen 100 évvel ezelôtt, 1898-ban született meg Secondo Pia kezdeményezésére és munkája eredményeként a lepelrôl készített elsô fényképfelvétel, mellyel kezdetét vette az ereklye csodálatos eredményeket hozó tudományos kutatása.
Budapest, 1998. május 4-én, a Szent Lepel ünnepén V. L.. ============================================



I. A Lepel
,,Vigasztalódjál, mert nem keresnél, ha nem találtál volna már meg.'' (Blaise Pascal)
Anyaga, méretei
A 4,36 m hosszú és 1,10 m széles halszálka-mintásán szövött lenvászon kendôt a torinói Szent János székesegyház királyi kápolnájában ôrzik, az oltár feletti ereklyetartóban, fahengerre göngyölítve. Hosszanti oldalaihoz két, egyenként 8,3 cm széles csíkot varrtak, az eredetihez hasonló anyagból. Hátsó oldalát alátétanyag fedi, mely a lepelnek szilárdabb tartást kölcsönöz.
A chambéryi tűz
A két szegélycsíkon és az alátéten kívül idegen elemnek tekintendôk még a lepel két szélén egymás mellett kettesével elhelyezkedô, nagyjából háromszög alakú foltok. E foltok a lepel hosszú és viszontagságos története egyik majdnem tragikusan végzôdô epizódjának következményei. 1532. december 3-a viharos éjszakáján tűz keletkezett a
franciaországi Chambéry várkápolnájában, ahol akkor a leplet ôrizték. Az ezüst kazetta, melyben az ereklye negyvennyolcrétre hajtogatva feküdt, kezdett átizzani. Az utolsó pillanatban ugyan ki tudták menteni, de a kazetta egyik, már-már olvadásnak indult sarka az összehajtogatott kendôn égési foltokat okozott. A kiterített leplen az égésnyomok két párhuzamosan futó csíkként, a különbözô alakban megégett, megpörkölôdött részek pedig szabályszerű egymásutánban jelennek meg. A teljesen kiégett részeket a helybeli klarissza apácák rávarrott foltokkal pótolták. A lepel más módon is magán viseli a tűz nyomait. Az ezüst kazetta hűtéséhez és a lepel oltásához bôségesen használt víz csaknem teljesen átáztatta a kendô anyagát. Csupán az összehajtogatott kendô egy sarka maradt szárazon, és ezek az át nem ázott részek egész és fél-rombusz alakú foltok formájában jelennek meg a lábfejek, a térdek, a mellkas és a fej feletti rész magasságában, a lepel közepén és két szélén.
Véletlen?
Érdemes eltöprengeni rajta, milyen kevésen múlott, hogy a lepel a chambéryi kápolnát elemésztô tűzbe vesszen. Az ember kísértésbe esik, hogy feltegye a kérdést: hogyan engedhette meg a Gondviselés, hogy ez



az egyedülálló relikvia -- amit sokan Jézus szenvedése leghívebb tolmácsolójának, és ezért az ötödik evangéliumnak tartanak -- ilyen veszedelembe kerüljön, és kis híján elpusztuljon, egy olyan korban, amikor valódi jelentôségét tulajdonképpen még fel sem ismerték, amikor üzenetét a szükséges tudományos apparátus hiányában, még el sem mondhatta? Hiszen -- mint a késôbbiekben látni fogjuk -- méltán tarthatjuk a leplet Isten személyes üzenetének a 20. század embere számára, aki a valóságból már-már csak a fizikai világ tényeit, a természettudományosán is igazolható, ponderábilis elemeket képes elfogadni. Jogosan tekinthetjük az evangéliumi üzenet megismétlésének is figyelmeztetésnek: a helyesen értelmezett tudomány nem állhat és nem is áll ellentétben a helyesen értelmezett hit igazságaival, sôt esetenként éppenséggel a döntô tanúságtétel letéteményese lehet. Mert az elmúlt századok egyike sem tudhatta a lepelrôl azt, amit mi tudhatunk, egyszerűen azért, mert hiányzott a tudományos ismeret, és hiányoztak a 20. század bonyolult, és az anyagvilág legrejtettebb titkainak feltárására is képes műszerei. És az, hogy az ereklye megmaradt, a tűzvészt megörökítô krónika szerint, néhány ember fanatikus bátorságán múlott, akik a lángok közé mentek, hogy kimentsék. Valóban rajtuk múlott? Vagy közelebb járunk az igazsághoz, ha ezt a tüzet is gondviselésszerűnek tartjuk?
Két fontos pozitívum
Ugyanis a tűz, amellett, hogy jelentôs károkat okozott a kendô anyagában -- bár a legfontosabb részeket megkímélte --, két szempontból is jó szolgálatot tett a leplet kutató tudománynak. Egyrészt rögzítette a lepel összehajtásának módját, és ezzel értékes támpontot nyújtott a lepel elôtörténetével foglalkozó legkorábbi irodalmi emlékek értelmezéséhez. Másrészt a leplen keletkezett égési és pörkölôdési nyomok színe és viselkedése -- sok egyéb érv és adat mellett -hozzájárul a leplen látható emberi képmás keletkezésével kapcsolatban felállított hipotézisek legmerészebb változatának valószínűsítéséhez: a képmást a Jézus feltámadását kísérô fény- és hôjelenségek ,,fényképezték'' a lepelre! Errôl késôbb részletesen fogunk beszélni.
A képmás. Secondo Pia elsô fényképe
A leplen egy férfitest elülsô és hátsó oldalának lenyomatszerű képmása látható, fejjel egymás felé fordulva, ami világosan mutatja, hogy a fekvô tetem alá helyezett hosszú kendôt a fej fölött visszahajtva fektették végig a testen. A képmás, mint a lepel világos alaptónusánál többé-kevésbé sötétebb, önmagában eléggé halvány és elmosódó foltok



együttese jelenik meg. Mielôtt a képmásról bármit is mondanánk, legyen szabad a lepel történetének legdöntôbb -- mert a vele kapcsolatos kutatásokat elindító -- eseményét röviden ismertetni. 1898-ban a torinói Secondo Pia ügyvéd, a fényképezés hôskorának lelkes amatôr fotósa, engedélyt kért és kapott a lepel lefényképezésére. A művelet végrehajtásához emelvényt kellett építenie, hogy a terjedelmes, de technikailag természetesen még kezdetleges gépét az oltár feletti ereklyetartó magasságában helyezhesse el. A nyugodt körülmények biztosítása céljából éjszakára tűzték ki a felvétel idôpontját. A leplet erôs fényszórókkal világították meg a 20 perc idôtartamú expozíció alatt. Maga Secondo Pia hívta elô a lemezeket, saját laboratóriumában.
A lepel képmása negatív kép
És amikor a vegyszeres tálból kiemelt 51 x 63 cm méretű lemezt a világosság felé tartva szemügyre vette, elképedve állapította meg a lepellel kapcsolatos rejtélyek legkülönösebbjét, azt ugyanis, hogy a fényérzékeny lemezen -- ahol normális körülmények között a negatív képnek kell megjelennie -- a leplen ábrázolt emberi alak pozitív képe jelent meg, nemcsak a sötét és világos foltoknak a lepel eredetijéhez képest fordított, de a valóságnak megfelelô elrendezésben, hanem a lepellel összehasonlítva sokkal ,,kontrasztosabban'', világosabban, valósághűbben. Egyszeriben kiderült, hogy a lepel eredeti képmásának elmosódott és furcsa foltszerűsége, a mindenfajta test- és arcábrázolásoktól eltérô fény-árnyék elosztása onnan adódik, hogy a leplen lévô kép negatív kép: ha a negatív lemezen pozitív kép jelenik meg, akkor a lefényképezett, eredeti kép csak negatív lehet. A jelenség a csak hipotézisekkel megválaszolható kérdések tucatját veti fel, melyek közvetlenül összefüggenek a lepel képmásának keletkezésével. De ezekrôl majd a maguk helyén. Ennyit viszont elôre kellett bocsátani, hogy félreértés nélkül beszélhessünk a képmáson megfigyelhetô sajátosságokról. Az elmondandók fôleg a lepelrôl készült fényképnegatívon megjelenô képmásra vonatkoznak, mivel annak pozitív képén minden sokkal tisztábban, élesebben, életszerűbben és érthetôbben lép elénk, mint az eredeti, szemnek szokatlan negatív képen. Ez természetesen nem jelent tartalmi különbséget a két kép között, mivel nyilvánvalóan semmi sem jelenhet meg a fényképen, ami ne volna meg az eredetin.
Anatómiai pontosság



Megdöbbentô a képmás részletessége és anatómiai hűsége. Tisztán kivehetôk a haj, a bajusz és a szakáll körvonalai, a szemöldök, a pofacsont, az orr és a száj, a mellkas, a karok, a has és a has alatt egymásra helyezett kezek, a combok, a térdek és a lábszárak. A hátoldali képen is megtalálhatjuk a test felépítésének minden fontosabb részletét a koponyától kezdve, a vállakon, a háton, a derékon, a tomporokon és lábakon keresztül a pontosan kirajzolódó talpakig. A képmás részletei nem egyformán ,,jó minôségűek''. Elôfordulnak elmosódott és hiányos részek, a chambéryi tűzben elpusztult foltokon kívül is. Szinte semmit sem lehet látni például a frontális képen a lábfejekbôl, míg a hátoldali képen tisztán kirajzolódnak a lábfejek körvonalai és a talpak egész felülete. Ennek magyarázata az lehet, hogy a testet beborító lepel alsó végét a lábfejek, illetve a sarkak alá hajtották, ilyenformán a kendô anyagát a lábujjak a magasba emelték, tehát nem érintkezett a lábfejjel, viszont szorosan rásimult a talpakra. Érdemes tehát megjegyeznünk, hogy szemmel látható kapcsolat, egyenes arányosság áll fenn egy-egy testrész képének élessége és a lepelhez való közelsége között. Valószínűleg hasonló okok miatt hiányzik a képrôl a vállak felsô vonala is. E részleges, és az összkép integritása szempontjából nem jelentôs hiányok ellenére a részletek együttesébôl kialakuló képet tökéletesnek kell mondanunk. A képmáson megjelenô férfi korát az antropológusok 3033 évben határozták meg, testmagasságát 178-180 cm-ben, testsúlyát 7980 kg-ban. A bizonytalanság onnan ered, hogy egyes tudósok szerint a lepel -- különösen mióta nem összehajtva, hanem fahengerre göngyölítve ôrzik --1-2 centimétert megnyúlhatott.
Sebek és vérfoltok
A test mindkét oldalát tetôtôl talpig sebek és egyes helyeken határozott körvonalú vérfoltok borítják. A sebek pontosan megegyeznek azokkal, amelyeket Jézus az evangéliumokban leírt szenvedéstörténet során elszenvedett. Sôt egyes esetekben még pontosabb információval szolgálnak, mint a köztudottan igen szűkszavú evangéliumok, és -szemben a szenvedô Jézus évszázadokon keresztül szokásos ábrázolásának egyes részleteivel -- eddigi ismereteink és elképzeléseink módosítására késztetnek. A töviskoszorú például -- a lepel tanúsága szerint -- nem néhány tövises gallyból összefont és a homlok magasságában Jézus fejébe nyomott ,,korona'' volt, hanem a tüskés ágaknak az egész fejet homloktól a tarkóig beborító szövevénye, mely a leplen vérfoltokban



mutatkozó sebekkel borította be az egész koponyát. A bal kézen és a két lábfejen terjedelmes vérnyomok jelzik a keresztrefeszítésnél használt szögek nyomait. Meglepetésünkre -- és a képzôművészetben szokásos ábrázolási móddal, sôt a stigmatizált szentek sebeinek megjelenési helyével is ellentétben -- a kézseb nem a tenyér közepén, hanem a bal csuklón látható. (A jobb csuklót nem látjuk, mert a fölé helyezett balkéz eltakarja.) Eszerint a keresztrefeszítés során nem az elítélt tenyerét, hanem csuklóját szögezték át. A kérdés sok vitát okozott a kutatók körében, míg végül szentírás-értelmezési szempontok, orvosi kísérletek és régészeti leletek általánosan elfogadottá tették a lepel tanúságtételét. A jobb mellkason, közvetlenül a kiégett anyagot pótló háromszögletű folt test felé esô oldala mellett, kiterjedt vérfolt mutatja annak az oldalsebnek a helyét, melyet a halál beállta után a római katona lándzsája ütött, és melybôl -- a szentírás szavai szerint -- vér és víz folyt ki. E nagy sebekhez képest viszonylag kisebb, de általában élénk vérzésre utaló foltok alakjában jelennek meg a korbácsolás okozta sebek. Legnagyobb részük a háton helyezkedik el, de alig van a test felületének egy tenyérnyi darabja, amelyet megkíméltek volna. A válltól a bokáig, és a mellkastól a térdig az egész testet elborító korbácsnyomok alapján fogalmat alkothatunk magunknak az elszenvedett rettenetes szenvedésekrôl. Az eddigiektôl eltérô jellegű, nem egyes sebek, hanem összefüggô és kiterjedt bôrfelületek vérzésére utaló nyomokat látunk a test hátsó oldalát mutató kép vállain és lapockáin. A sebekkel összefüggésbe hozható vérfoltokon kívül több helyen nyomot hagytak a testen végigfolyó vérpatakok, mint például a két alkaron a könyöktôl a csuklóig láthatók; figyelemre méltók -- és folyási irányuk miatt külön magyarázatot igényelnek majd -- a derék hátsó oldalán keresztben folyó vér nyomai. Az elmondottak alapján jogosnak ítélhetjük a lepel egyik kutatójának véleményét, miszerint azt az embert, akinek képmását a lepel megôrizte, valóban a legválogatottabb kínzásokkal gyötörték halálra, és az elszenvedett tortúrák nyomán szinte egész testét elborította a vér.
Néhány sajátosság
A leplet és a lepelrôl készült fényképeket tanulmányozó kutatóknak feltűnt a képmás néhány olyan sajátossága, melyek egy halott ember ábrázolásán nem maguktól értetôdôek, tehát magyarázatot igényelnek. Látni fogjuk, hogy e magyarázatok kivétel nélkül a lepel hitelessége mellett szólnak, és a ,,sajátosságok'' tulajdonképpen nem sajátosságok, hanem a valóság nélkülözhetetlen elemei.



A két szem inkább egy alvó ember behunyt szemeire, mint egy halott mindig mélyen beesett szemeire hasonlít. A kutatás kiderítette, hogy a korabeli zsidó temetési szokásoknak megfelelôen két pénzdarabot tettek a halott szemhéjaira, melyek elfedik a képmás szemeinek beesettségét. Sôt, az egyik pénzérme köriratának egy részletét olvasható módon megtalálták a lepel jobb szem feletti részén. A lepel pozitív képén feltűnôen világos foltként jelenik meg a szakáll. Mivel a szemlélô szeme a ,,megvilágítottság'' mértékét a test ,,domborzati'' viszonyainak ábrázolásaként látja, úgy tűnik, hogy a szakáll a megszokottnál kissé jobban elôre ugrik. E jelenségnek az a magyarázata, hogy a halottak állát, éppen úgy, mint ma, Jézus korában is kendôvel kötötték fel, és a kendôt a szakáll alatt helyezték el. Több orvosszakértônek feltűnt a mellkas domborúsága és a has puffadtsága. A keresztrefeszítés, majd a beálló agónia és halál élettani és anatómiai elemzése rávilágított arra, hogy e jelenségek az ilyen módon kivégzettek esetében természetesek, és a hullamerevség állapotában folyamatosan fenn is állnak. Ha jól megfigyeljük, a két láb helyzetében némi aszimmetriát vehetünk észre. Mintha a bal láb rövidebb lenne a jobbnál, aminek következtében a bal térd is magasabban helyezkedik el, mint a másik. A valóságban másról van szó: a keresztrefeszítés során a két lábat egyetlen szeggel szegezték a kereszt fájához, éspedig úgy, hogy a bal lábfejet a jobb fölé helyezték, ami csak a bal térd erôteljes behajlításával lehetséges. Bár a zsidó temetési szokásoknak megfelelôen a sírba helyezéskor Jézus kezeit és lábait összekötötték, és így rögzítették -aminek nyomai is vannak a leplen --, ez nem tudta meggátolni, hogy a behajlított állapotban megmerevedett térd fel ne emelkedjék. Még egy megjegyzés: azok, akik a távoli és közelebbi múltban kételkedtek a lepel hitelességében, az azon lévô képmást többnyire festett képnek gondolták, egynek azok közül, amelyek minden korban eléggé széles körben elterjedtek. (Ma már nincs komoly szakember, aki a
,,festett kép'' elméletét vallaná, mivel a műszeres vizsgálatok bebizonyították, hogy -- függetlenül attól, hogy a képmás Jézust ábrázolja, vagy sem -- maga a képmás nem lehet festett kép.) Lélektanilag teljesen valószínűtlen, hogy egy középkori, vagy még régebben élt festô, aki csalárd szándékkal festi meg a lepel képmását, olyan elemek szerepeltetésével kockáztassa a hitelesség látszatát, amelyek újak és szokatlanok voltak (sisakszerű töviskorona, átszegezett csukló, aszimmetrikus lábak), és nem képviselték a kor felfogását. E feltételezett hamisító, aki azt akarta, hogy festményét Jézus eredeti halotti leplének tartsák, mindenesetre hangsúlyozottan a közfelfogásnak megfelelô ábrázolási módot választott volna, gondosan kerülve minden új elemet, mert ezek a máshoz szoktatott közvéleményben csak ronthatták volna a hitelesség látszatát. A hagyományos ábrázoláshoz képest új motívumok tehát nem egy sanda lelkű piktor fantáziájából, hanem az



életnek a vártnál mindig bonyolultabb összefüggéseket is feltárni képes valóságából születtek.
Színek
Az eredeti lepel, mint a valamikor fehér nagyon régi textíliák, fehéres-sárgás szürke alapszínű. Az elégett részeket pótló foltok általában világosabbak, de több színárnyalatot képviselnek. A megpörkölôdött részek a barna ugyancsak több árnyalatában jelennek meg a csaknem feketétôl a lepel alapszínével már-már összeolvadó világosbarnáig, a pörkölôdés mértékétôl függôen. Korábban említettük, hogy az oltóvíz is némi elszínezôdést okozott a lepel nagy részén, pontosabban mondva a jelenleg látható foltok a szárazon maradt, át nem ázott részek. A lepel képmását szintén a sárgásbarna szín különbözô árnyalatait képviselô foltok együttese alkotja. Ez a szín a hajtincseknél például szürkébe hajlik, a vérrel borított testrészeknél vörösesbe, a nagyobb sebeknél kárminpirosba. Figyelemre méltó és a lepel képmásának keletkezésére vonatkozó végsô következtetéseknél rendkívüli jelentôséggel bíró észrevétel, hogy a képmást alkotó foltok színe pontosan megegyezik a pörkölôdés okozta barna színskála egy árnyalatával. Színét tekintve tehát a képmás a megpörkölôdött lepelrészekkel mutat azonosságot, amibôl kiindulva -- a kutatók tekintélyes részével -- azt kell mondanunk, hogy akkor a képmást létrehozó okot is a megpörkölôdés okának, tehát a hô hatásának lehetséges változatai között kell keresnünk. Megdöbbentô perspektívákat nyitó gondolat. Mielôtt azonban végigjárnánk e gondolatmenet útját, a maguk helyén majd néhány kézenfekvôbb és hosszabb ,,történeti múlttal'' rendelkezô hipotézist kell megvizsgálnunk.
Szépség és méltóság
A magas, karcsú és izmos férfitest szépséggel és méltósággal teljes fejet hordoz. Ez a szépség nem azonos azzal a nôiességbe hajló nyájas szépséggel, ami a legtöbb reneszánszkori festményt és szobrot jellemzi, hanem a keleti kereszténység mindeneken uralkodó (Pantokrátor) Krisztusábrázolásával rokon. Komor, férfias szépség öleli harmóniába ezt az arcot, melynek vonásai mögött a legtökéletesebb emberi tulajdonságokat, morális eltökéltséget és szuggesztív erôt sejtünk meg. Errôl az arcról el lehet hinni, hogy Jézus arca. Képzeljük el nyitott szemekkel: ez az a tekintet, mely lebilincselte



Mátét, a vámost; ez az a száj, melybôl elhangzottak a szavak: Jöjj, és kövess engem! -- És ô felállt, s mindenét otthagyva csatlakozott hozzá (Lk. 5,27-28). Képzeljük el ezt a tekintélyt és erôt sugárzó férfit, amint beszédét erôteljes és kifejezô mozdulatokkal kísérve, tanítja a népet. ,,Úgy beszélt, mint akinek hatalma van'' -- mondja róla az evangélium (Mt. 7,29). A lepel képmását szemlélve ezt teljesen hihetônek érezzük. És ez az a pont, ahonnan a képmás szemléletébôl fakadó gondolataink joggal lendülnek a megváltás misztériumának magaslatára. Fényképszerűen pontos ábrázolásban látjuk magunk elôtt a testet, mely a Szentlélek illetésére a kiválasztott Szűz méhében öltött emberi formát, hogy férfivá növekedve az Ember bűnének engesztelô áldozatává váljék; itt látjuk ezt a testet a legborzalmasabb szenvedésekkel járó, kivitelezésében megalázó és kegyetlen erôszakos halál pontos nyomaival, saját vérében fürödve. Ekkora súlyt kellett dobni az isteni igazságosság mérlegébe, hogy a múlt, a jelen és a jövô bűnei által kibillentett egyensúly helyreállhasson. A lepel tanúsítja, mennyit vállalt és hogyan viselt el ez a test, hogy azonosuljon minden ember testi szenvedésekkel járó és szükségszerűen halálba torkolló sorsával. A tény, hogy mindezt a saját szemeinkkel látjuk -- láthatjuk -megdöbbentô és szinte hihetetlen. (Valószínűleg ebbôl az ,,a priori'' szinte hihetetlenségbôl ered azok kételkedése, akik haboznak elfogadni a lepel hitelességét: nem tudják elképzelni, nem merik feltételezni, hogy ilyesmi egyáltalán elôfordulhat.) E gondolatok természetesen csak akkor jogosultak, ha a lepel hiteles, azaz valóban Jézus eredeti halotti leple, amelyben Arimateai József sírjába eltemették, és ami -valamilyen módon -- megôrizte a belehelyezett tetem képét. ============================================= =========================== II. A Lepel története
,,De Jézus így szólt hozzájuk: Miért ijedtetek meg, és miért támad kétely szívetekben? Nézzétek meg a kezem és a lábam! Én vagyok. Tapogassatok meg és lássátok!'' (Lk 24,37-39)
Az elôzôekben megismerkedtünk magával a lepellel, és mindazzal, ami rajta elsô pillantásra is mindenki számára látható. Eközben csupán néhány ponton érintettük a lepel történetét, ahol annak ismerete a ,,látvány'' megértéséhez szükséges volt. Ha a lepel hiteles -- tehát Jézus eredeti halotti leple -- akkor e könyv kéziratának készítésekor éppen 1950 éves volt. (1983-ban ünnepelte a katolikus világ a megváltás 1950. évfordulójára meghirdetett szentévet). Joggal gondolhatjuk, hogy ez az egyedülálló



ereklye Jeruzsálembôl Torinóba vezetô 1950 éves odüsszeája folyamán olyan írott nyomokat hagyott maga után, melyek a lepel hitelességének vizsgálatánál támpontul szolgálhatnak. Joggal gondolhatjuk -legalábbis addig, míg a tüzetesebb vizsgálódás ki nem deríti, hogy bizony a lepelnek hosszú és hányatott pályafutása során jelentôs korszakokat kellett átvészelnie, amikor a pusztulás, sôt az elpusztítás veszélye fenyegette, amikor elrejtve lappangott valahol, és amikor azok, akik hittek a lepelben és megmentését szívügyüknek tekintették, jobbnak látták nem beszélni és nem írni róla. Ezek az idôszakok nem kedveztek az írott források születésének. Nem hagyhatjuk számításon kívül azt a mérhetetlen pusztítást sem, amit az idô, a természeti csapások és fôleg a háborúkkal járó pusztítások, gyújtogatások és fosztogatások okoztak a könyvtárak és magángyűjtemények kincseiben. Milyen roppant tömegű papiruszt és pergament írtak tele a magánemberek, a kolostorok lakói és az ókori és középkori ,,kiadóvállalatok'' írnokai, és milyen szánalmasan csekély töredék az, ami ebbôl -- véletlenül -- megmaradt! És ami megmaradt, az sincs még teljes mértékben feltárva és publikálva. Köztudott, hogy a Balkán és a Közel-kelet kolostorainak ortodox lakói, Egyiptom és Etiópia kopt szerzetesei nem viseltetnek túlságos bizalommal a nyugati kutatók iránt, és igencsak nehezen nyitják meg elôttük kapuikat. Nem alaptalan feltételezés, hogy a lepelre vonatkozó jelenleg ismert szegényes bibliográfiai utalások száma újabb feltárások révén gazdagodni fog, és a lepel történetének sok, ma még csak hipotézisekkel alátámasztott részlete írott dokumentumok alapján lesz pontosítható. Ám ha a remélt irodalmi utalások felbukkanása nem, vagy még sokáig nem következik be, ez nem jelent mást, mint hogy ismereteink -- sajnos -- a lepel külsô történetére vonatkozóan továbbra is hézagosak maradnak, ami azonban a lepel hitelességére vonatkozó adatok megbízhatóságát egyáltalán nem befolyásolja. A lepel hitelessége és a lepelre vonatkozó bibliográfiai dokumentumok száma között ugyanis nem áll fenn szükségszerű összefüggés. A lepel hitelességét belsô érvek bizonyítják, olyan érvek és a műszeres vizsgálatok olyan megállapításai, melyek a lepelbôl önmagából fakadnak, illetve magára a lepelre és tulajdonságaira vonatkoznak. Ezek a belsô érvek pedig ,,in se'' olyanok, amilyenek. Vagy képesek bizonyítani a lepel hitelességét, vagy nem. Szerencsénkre és örömünkre, képesek. Több mint kielégítô módon, mindazok számára, akik hajlandók elfogulatlanul gondolkodni valamirôl, ami az elsô pillanatban nemcsak megdöbbentônek és fantasztikusnak hat, hanem már-már meghaladja a hihetôség határát. És akik -- talán ez a nehezebb -- hajlandók levonni a lepel hitelességének elfogadásából



adódó következtetéseket. Ha elfogadjuk, hogy a torinói halotti lepel Jézus történeti létének, szenvedésének, halálának és feltámadásának tanúja és tárgyi bizonyítéka -- akkor, röviden szólva, nem élhetünk úgy, ahogy eddig éltünk. Akkor az igazság forrásának, Isten szava hiteles szócsövének kell tekintenünk az evangéliumokat, és halálosan komolyan kell vennünk a bennük megszólaló Jézus tanításának minden szavát. Fel kell ismernünk, hogy Jézus -- akit tanítványai Úrnak, Felkentnek, Isten Fiának tartottak -- e leplen keresztül egészen különleges módon és személyesen ,,szólított meg'' bennünket, a 20 század gyermekeit.
Az evangéliumok
Az üdvösség történetére vonatkozó ismereteink legfontosabb forrásai, a lényegesrôl is csak szűkszavúan, a mellékesrôl pedig sohasem beszélô evangéliumok is említést tesznek a lepelrôl. Úgy tűnik, az evangélistáknak jó okuk lehetett rá, hogy emlékezetükbe véssék a lepel létét és szerepét: az események után 30-40 évvel -- János esetében 5060 évvel -- mind a négyen fontosnak tartották, hogy írjanak róla. Vegyük sorba ôket. Szent Máté Jézus temetésével kapcsolatban említi: ,,Mikor már estére járt az idô, jött egy József nevű arimateai gazdag ember, aki maga is Jézus tanítványa volt. Bement Pilátushoz, és elkérte Jézus testét. Pilátus elrendelte, hogy adják ki a testet. József, miután levette a testet, tiszta lepelbe takarta és sziklába vájt új sírboltjába helyezte. A sír bejárata elé nagy követ gördített és elment. Mária Magdolna és a másik Mária azonban ottmaradtak, és leültek a sírral szemben.'' (Mt. 27,57-61) Szent Márk híradása, másként fogalmazva, ugyanezt mondja el: ,,Mikor már estére járt az idô -- készület napja, vagyis szombat elôtti nap volt --, jött arimateai József, egy elôkelô tanácsos, aki maga is várta Isten országát. Bátran bement Pilátushoz és elkérte Jézus testét. Pilátus meglepôdött, hogy már meghalt. Magához hivatta a századost, és megkérdezte, hogy csakugyan meghalt-e már. Amikor a százados útján meggyôzôdött róla, odaadta a testet Józsefnek. Az halotti leplet vásárolt, majd levette ôt és begöngyölte a lepelbe. Azután sziklába vájt sírboltba helyezte, és követ gördített a sír bejárata elé. Mária Magdolna és Mária, József anyja megfigyelte, hogy hová temették el.'' (Mk 15,42-47) Szent Lukács, a részletek iránt is érdeklôdô és már csak ,,szakmai szemléletébôl'' fakadóan is a tényeket tisztelô orvos, nemcsak a temetéssel, hanem a feltámadással kapcsolatban is említést tesz a lepelrôl. Mellôzzük az egész szakasz idézését, és nézzük csak a szempontunkból most legfontosabb két mondatot: Arimateai József ,,aztán levette, lepelbe takarta és egy sziklasírba



helyezte, amelybe még senkit sem temettek''. (Lk 23,53) A feltámadás eseményeivel kapcsolatban pedig így ír: ,,Péter azonban menten a sírhoz futott. Amikor behajolt, csak az ott heverô lepleket látta. Igen meglepôdött a látványon, és hazament.'' (Lk 24,12) Szent János evangélista még több részletet közöl Jézus temetésérôl, és szemtanúként tudósít a feltámadás után üresen maradt sírban látottakról: ,,Arimateai József, aki a zsidóktól való félelmében csak titokban volt Jézus tanítványa, kérte Pilátust, hogy levehesse Jézus testét. Pilátus megengedte. Mire az elment és levette Jézus testét. Odajött Nikodémus is, aki annak idején éjszaka ment Jézushoz, és hozott mintegy száz font mirha- és áloékeveréket. Fogták Jézus testét, és a fűszerekkel együtt gyolcsba göngyölték. Így szokás temetni a zsidóknál. Azon a helyen, ahol keresztre feszítették, volt egy kert, a kertben pedig új sírbolt, melybe még senkit sem temettek. Mivel a sír közel volt, a zsidók készületi napja miatt oda helyezték Jézust. A hét elsô napján, amikor még sötét volt, Mária Magdolna kiment a sírhoz. Észrevette, hogy a követ elmozdították a sírtól. Elfutott Simon Péterhez és a másik tanítványhoz, akit Jézus szeretett, és jelentette nekik: Elvitték az Urat a sírból, és nem tudjuk, hova tették. Erre Péter és a másik tanítvány elindult és a sírhoz sietett. Együtt futott mind a kettô. A másik tanítvány gyorsabban futott, mint Péter, és hamarabb ért a sírhoz. Behajolt és meglátta a gyolcsokat, de nem ment be. Nem sokkal utána odaért Simon Péter is, bement a sírba, és ô is látta az otthagyott gyolcsokat, meg a kendôt, mellyel a fejét takarták be. Ez nem a gyolcs közt volt, hanem külön összehajtva más helyen. Akkor bement a másik tanítvány is, aki elôször ért a sírhoz. Látta és hitt. Eddig ugyanis nem értették meg az Írást, mely szerint föl kellett támadnia halottaiból. A tanítványok aztán hazamentek.'' (Jn 19,38-20,10) Az idézett szövegekkel összefüggésben tisztázandó, hogy az evangéliumok írói valóban arról a kendôrôl beszélnek-e, amit mi torinói halotti lepel néven ismerünk, azaz, hogy a magyar fordításban lepelként, gyolcsként és kendôként tolmácsolt eredeti görög szavak feljogosítanak-e bennünket a torinói halotti lepel és az evangéliumokban említett textilféleségek azonosítására? Tisztázni kell azt is, miért beszél János a ,,gyolcsokon'' kívül még egy ,,kendô''-rôl is, melynek az üres sírban való elhelyezkedését egy egész mondatban tartotta szükségesnek elôadni. Sôt! A látvány leírása után -- ami a szöveg tanúsága szerint a feltámadás különleges bizonyítékát jelentette számára --, hozzáfűzi: ,,Látta és hitt.'' Vajon mit láthatott, és amit látott, hogyan értelmezhette, hogy az egyenesen Jézus feltámadásába vetett hitének forrásául szolgálhatott? Egyelôre elégedjünk meg annyival, hogy egyrészt van Torinóban egy halotti lepel, amelyet a hagyomány mindig, az utolsó esztendôk tudományos vizsgálatai alapján pedig ma már a kutató szaktudósok



túlnyomó része is Jézus halotti leplének tart, másrészt pedig a Jézus életére vonatkozó leghitelesebb tudósítások, az evangéliumok, tudnak a temetésnél felhasznált kendôrôl, írnak róla, tehát fontosnak tartják, és kiemelik szerepét az apostolok Jézus feltámadásába vetett hitének megalapozásában.
A héberek szerinti evangélium
A lepel jelenleg ismert írott tanúi közül idôrendben a második A héberek szerinti evangélium nevet viselô apokrif. (Apokrifoknak nevezzük azokat az ôskeresztény korból származó iratokat, melyek ismeretlen eredetűek, esetleg eretnek szerzôjük és nem hiteles tartalmuk miatt nem kerültek be a Szentírás kánonjába. Többé-kevésbé a
Szentírásból merítô, irodalmi igények kielégítését célzó szépirodalomnak is felfoghatók. A bennük leírtak egy része azért az igazságnak megfelelôen tartalmazza a keresztény tanítást és a hagyományt.) A héberek szerinti evangéliumot a 120-140 közötti években arám nyelven írták és használták egyiptomi zsidókeresztény körökben. Szent Jeromos fordította le görögre és latinra. Késôbb az irat eredetije és fordításai is elvesztek. Ma már csak töredékei és más ókeresztény írók műveiben idézett részei ismertek. A bennünket érdeklô mondat Szent Jeromos 392-ben a Kiváló férfiakról (De viris illustribus) címmel írt munkájában maradt fenn: ,,Az Úr pedig, miután odaadta a gyolcsot a pap szolgájának, elment és megjelent Jakabnak.'' Az apokrif egyiptomi írója tehát -- a feltámadás eseményei után kb. 100 évvel -- a lepel megmaradására utal. Túlzás-e azt gondolni ennek alapján, hogy nem ok nélkül foglalkoztatta az Úr temetési kendôje az evangélisták és az utánuk következô generációk képzeletvilágát, és hogy ez az ok, illetve annak ismerete térben és idôben széles körben elterjedt volt? Akkor is, ha nem beszéltek róla nyíltan és világosan. De hát miért nem? Tudjuk, hogy az ôsegyházat elég sokáig és elég mélyen megosztotta az a
nézetkülönbség, ami az ószövetségi zsidó törvény megtartásának kötelezettségével kapcsolatban keletkezett. A fôleg Szent Pál térítô tevékenysége következtében egymás után megalakuló pogánykeresztény közösségek megjelenéséig általános volt a zsidókeresztények felfogása, miszerint a törvényt továbbra is meg kell tartani (körülmetélés, tisztasági szabályok, böjtölési és imaelôírások, a szombat megünneplése, stb.). E szabályok értelmében minden tárgy, mely halottal



érintkezett, tisztátalannak számított, amit nem hogy megôrizni, de még érinteni sem lett volna szabad. De az apostolok józansága, kegyelete és szeretete nyilvánvalóan gyôzött az írott betű lélektelen tisztelete fölött, amit egyébként Jézus maga is elítélt. Megôrizték a számukra oly fontos leplet, de arról, ami értékes relikviává tette, nem sokat beszéltek és írtak. Sem a törvényhez ragaszkodó hittestvéreiket, sem az egyre erélyesebben fellépô zsidó hatóságokat nem akarták ingerelni. Életüket Jeruzsálem pusztulásáig, illetve a zsidó állam megszűnéséig komoly veszély fenyegette: István diakónust megkövezték, Jakab apostolt, Jeruzsálem elsô püspökét kivégezték; Saul és a hozzá hasonló fanatikusok dühöngve kutattak az igaz hit és az ôsi törvény ,,megrontói'' után.
Egyéb írásos emlékek
A következô évszázadokból származó számos egyéb irat is említést tesz a lepel sorsáról, ôrzési helyérôl. Beszélnek róla a ,,Tizenkét apostol evangéliuma'' és a ,,Gamáliel evangéliuma'' című apokrifek, továbbá a ,,Pilátus tettei'' című irat is. Említi Szent Kürillosz jeruzsálemi püspök, a Piacenzai Névtelenként emlegetett szentföldi útleírásszerzô, Szent Braulius saragossai püspök, az Arkulf gall püspök elbeszélését rögzítô Adamnanus skót apát, és sokan mások. Az igazság azonban az, hogy az említett iratok és szerzôk adatai gyakran ellentmondanak egymásnak, vagy legalábbis nehezen egyeztethetôk idôben és térben. E nehézségnek két valószínű oka van: -- A szerzôk egy része nem rendelkezett -- mert az adott körülmények között nem is rendelkezhetett -- pontos ismeretekkel a lepel teljes múltjára és történetére vonatkozóan. A hiányzó láncszemeket az utazók elbeszéléseibôl, nem ellenôrizhetô hagyományokból, vagy éppenséggel a saját elképzelésébôl pótolta. De minden bizonnyal az ott és akkor legvalószínűbb variánst választotta. Akárcsak manapság a szaktudósok, amikor a biztos tudományos eredmények közötti űrt kell a legvalószínűbbnek látszó elmélettel áthidalni. Ezeket hívjuk munkahipotéziseknek. -- A nehézségek másik oka az, hogy nem mindig lehet az írásos beszámolókból megállapítani, vajon a szerzô az eredeti lepelrôl beszéle, vagy pedig annak másolatáról, ,,reprodukciójáról''? Amilyenek, bizonyos valós vallásos szükségletek kielégítésére, akkor is, mint ma is, szép számmal készültek és kerültek forgalomba.
Veronika kendôje
Nagy Konstantin alatt és után nagyon megnôtt az érdeklôdés a kereszténység tárgyi emlékei és Krisztus személye iránt.



Zarándokcsoportok keresik fel tömegesen a szent helyeket, és emlékeket, lehetôleg ereklyéket hoznak magukkal. Mások gyűjteni kezdik az ereklyéket. Egyes helyeken egész gyűjtemények keletkeznek. Az eredeti ereklyetárgyak fogytán ereklyének tekintik -- és olyanként hozzák forgalomba -- az eredetihez hozzáérintett másolatokat is, amelyek -akárcsak ma a tízezres példányszámban készülô kisebb-nagyobb szentképek -- bizonyos vallásos tiszteletben részesültek. Minden jel arra mutat, hogy a lepelrôl is készültek másolatok. A másolók, fogalmuk sem lévén, hogy egy negatív képpel állnak szemben -- hiszen a negatív kép fogalma csak másfél évezred múlva fog megszületni! --, vagy hűen próbálták követni a szemnek szokatlan fény-árnyék elrendezés bizonytalan foltjait, vagy ,,kijavították'' az eredeti ,,gyenge minôségét'', és kínos pontossággal megôrizve az arc, a haj, a szakáll és a bajusz jellegzetességeit, hűségre törekvô pozitív képet festettek. E másolatoknak aztán méltán adták a Krisztus ,,valódi képmása'' nevet (,,vera icona''), mivel akárhányadik másolat volt is, az eredetivel megegyezôen ábrázolta az Úr arcvonásait. És ez az a pont, ami újabb magyarázatra szorul. Az írott emlékekben felbukkanó leírások legtöbbször olyan lepelrôl, illetve kendôrôl beszélnek, mely nem az egész test elsô- és hátsó-oldali képét, hanem csak az arcmását hordozza. Nem kérdôjelezi meg ez az ellentmondás az egész elméletet, miszerint a torinói halotti lepel az eredeti darab, az irodalomból ismert többi pedig ennek a másolata? A valószínű megoldás egyszerűbb, mint gondolnánk. A 4,36 m hosszú eredeti leplet akkoriban úgy tárolták, hogy elôször hosszában kettôbe, majd pedig négyrét hajtották. Az így összehajtogatott lepel egy olyan 110 cm x 54 cm méretű kendônek látszott, melynek közepén helyezkedett el az arc képe. Az ereklyetartó készítése és az ôrzés gyakorlatias szempontjain túl a halottal érintkezett tisztátalan és az embert is tisztátalanná tevô tárgyakkal szembeni zsidókeresztény érzékenység, illetve az ez iránti tapintat nyilvánulhatott meg ebben is: ilyen módon a kendô elveszítette halotti lepel jellegét. Valódi méretei és mibenléte -- mivel az ereklyéket ,,szentségük'' miatt szükségtelenül nem érintették, még csak nem is nézegették -- az idôk folyamán feledésbe is merült. Erre utalnak az arcmás keletkezésére vonatkozó, az irodalmi forrásokban fellelhetô különbözô magyarázatok. Ezek szerint a kendô Krisztus arcának lenyomatát ôrzi, mely akkor keletkezett, amikor -- Keresztelô Szent János keresztelése után Jézus kijött a Jordán vizébôl és arcát megtörölte egy kendôben, -- Jézus vérrel verejtékezett a Getszemáni-kertben, -- a Golgotára menô megkínzott Jézusnak egy Veronika nevű nô kendôt nyújtott, hogy megtörölje véres és verejtékes arcát. A legritkább az arra vonatkozó utalás, hogy az ereklye Jézus halotti leple. A leggyakoribb a Veronika-változat. A kutatók ebbôl arra



következtetnek, hogy a halotti leplet említô irodalmi források az eredeti darabról beszélnek, az összes többi pedig annak másolatairól. Különösen érdekes a Veronika-kendô rendkívüli népszerűsége és elterjedettsége. Annak ellenére, hogy az egyébként kedves és jámbor legendának még csak történeti magja sincs, a katolikus családi otthonok falain a mai napig gyakran elôfordul a keretbe foglalt és üveg alatt ôrzött, nyomdai úton elôállított és latin szöveggel ellátott nyomat, mely ,,Veronika kendôjét'' ábrázolja. Ami nem más, mint a nyolcrétre hajtott eredeti halotti lepel Krisztus arcának idealizált változata. Egyes kutatók szerint még a Veronika név is a leplen lévô arc másolatát jelölô ,,vera icona'' elnevezésébôl származik, amire a legendateremtô vallásos képzelet a Krisztus szenvedéseit enyhítô irgalmas asszony történetét felépítette. A pontosság kedvéért még két megjegyzés kívánkozik ehhez a fejezethez: -- 1247-ben II. Balduin császár ereklyéket küldött Konstantinápolyból rokonának, IX. Lajos francia királynak, egyebek között a lepel egy darabját is -- melyet Krisztus halotti leplének nevez --, és amibôl egy részt IX. Lajos a toledói egyháznak ajándékozott. Giulio Ricci prelátus szerint (La santa sindone, documento originale della Passione di Cristo. Edizioni Fondazione Pelizza, 1975) a levágott részt is figyelembe véve a lepel eredeti hossza kb. 5 méter lehetett. E tényt a lepel méretére vonatkozó minden számításnál kombinációba kell venni; -- Jan Wilson angol történész nevéhez fűzôdik annak magyarázata, hogy hogyan változott az eredeti lepel képmása a másolások során ,,Veronikakendô típusú'' ábrázolássá. Ennek lényege, mint említettük, hogy az összehajtogatva ôrzött leplet mindenki a Jézus arcmását megörökítô kendônek látta. Hozzá kell még tennünk valamit: John Jackson fizikus, az amerikai űrhajózási hivatal munkatársa, aki részt vett a lepel 1978. évi tudományos vizsgálatában, az akkor készült különleges fényképeken fel is fedezte a hajtogatások nyomait, melyek pontosan úgy helyezkednek el, ahogyan Jan Wilson feltételezte.
A művészettörténet beleszól
Az eddig elmondottak néhány alapvetô tény rögzítésére alkalmasak: Jézust a zsidó temetési szokásoknak megfelelôen halotti lepelben temették el; ezt a leplet tanítványai megôrizték, a következô évszázadok során is tudnak létezésérôl, és szemtanúként írnak róla. A szálak mégis összekuszálódnak, mert nem lehet pontosan megállapítani, mikor beszélnek az eredeti darabról, és mikor annak másolatairól. Van-e mód ilyen körülmények között az eredeti halotti lepel évszázadok során megtett útját nyomon követni, illetve rekonstruálni? A kétségek közé került tudósok nem várt irányból kaptak hathatós



segítséget: a művészettörténet szolgált olyan szempontokkal, melyek a helyes irányba terelték a kutatást. Feltűnô tény, hogy a lepel arcmását mindenki elsô látásra Jézus arcképeként ismeri fel. Másképpen kifejezve, a lepel arcmása hasonlít, erôsen hasonlít, sôt az arc karakterét meghatározó részletek tekintetében teljesen megegyezik azzal az arccal, amellyel a képzôművészek Jézust mozaikban, szoborban és festményen az évszázadok folyamán bemutatták. A lepel arcának kifejezetten keleties jellege különösen az ortodox kereszténység körében keletkezett ikonokkal rokon. E sommás megállapítás talán nem sokat mond ,,az utca emberének''. Hajlamosak vagyunk azt gondolni, hogy végül is minden szakállalbajusszal, hosszú hajjal és nemes metszésű vonásokkal ábrázolt arc szükségképpen hasonlít a másikra. A kutatók azonban szorgalmasan jegyzékbe szedték a lepel arcmásának a sajátosságait, amelyeket aztán a
részletesen megvizsgált nagyszámú ikon nyolcvan százalékán ugyancsak meg lehetett találni. Tizenöt-húsz, a hasonlóságot hordozó, a hasonlóságért ,,felelôs'', jellegzetes motívumot rögzítettek, mint például a kétágú szakáll, a bajusz állása, a középen elválasztott haj elrendezése, a homlokba becsüngô két apró tincs, a magasabbra húzott jobb szemöldök, a homlokon keresztben végighúzódó széles barázda, a szemöldökök között elhelyezkedô V-alakú ránc, stb. Hogyan lehetséges, hogy e motívumok rendszeres alkalmazásával kialakított típusos Jézus-arc az ikonfestôk egymást követô generációinak évszázadokon keresztül tartó működése során sem vesztette el eredeti jellegét, ami -- és ez a döntô -- azonos a lepel Jézusarcának jellegével? A kézenfekvô válasz az, hogy ezek az ikonfestôk meg voltak róla gyôzôdve: a régi ikonok Jézus valódi arcát, élethű arcképét ábrázolják, és hogy ezek hűséges lemásolásánál, továbbadásánál magasabb művészi becsvágy el sem képzelhetô. Általánosan ismert tény, hogy a keleti ikonfestészet milyen szigorúan tiltja a festôk ,,egyénieskedését''. Fennmaradtak az ikonfestészet kánoni szabályait rögzítô kódexek a műhelyeket fenntartó kolostorokban; ezekbôl oktatták a szerzetesnövendékeket. A mintaként szolgáló, rendkívüli és csodás események kapcsán híressé vált ikonokhoz gyakran legenda fűzôdik, mely a kép ,,égi'' eredetét bizonyítja (angyal festette, angyal hozta, a Szűzanya küldte, stb.). A tipikus Jézus-arc ábrázolásának ez az elterjedése kétségtelenül a keleti kereszténységbôl indult ki, és idôben is pontosan meghatározható. Az elsô századok ugyanis nem ismerték még a tipikus Jézus-arcot: ahány megjelenítés, annyiféle jelleg. A legrégibb



ábrázolások például ifjú Apollóként mutatják be Jézust, szakáll és bajusz nélkül, rövid göndör hajjal. Az evangéliumok nem nyújtanak semmiféle támpontot Jézus küllemét illetôen, és az elsô zsidókeresztények sem ábrázolták Ôt, emlékezve a vallásos képek készítésének törvényszabta tilalmára. Ennek ellenére a hatodik századtól kezdve mindenütt megjelenik a tipikus Jézus-arc, mely az ikonfestészetben egyeduralkodóvá válik, és mind keleten, mind nyugaton döntô módon befolyásolja a képzôművészet minden ágát. És ez a Jézus-arc félreérthetetlenül rokon a leplen látható arcmással. A hatás mind a mai napig tart: az a huszadik századi festô vagy szobrász, aki többé-kevésbé hagyományos vonásokkal jeleníti meg Jézust, tulajdonképpen a torinói halotti lepel arcvonásait ,,másolja'' -anélkül, hogy tudna róla. Kivétel még több évszázados távlatban is alig akad, és ezek a kivételek sem tudtak új iskolát teremteni, hanem egyedi kuriózumnak maradtak (pl. Michelangelo szakálltalan Krisztusa a Sixtuskápolna Utolsó ítélet freskóján). Hogyan lehet minderre magyarázatot találni? Honnan ered a tipikus Jézus-arc és a lepel arcmásának hasonlósága, jellegbeli azonossága? A lehetséges válaszok a következôk: -- 1357. évi franciaországi felbukkanásából következôen a lepel XIII. vagy XIV. századi hamisítvány; jellege az akkorra általánossá vált ábrázolási módnak felel meg, tehát maga is a hatodik századra datált ,,ôskép'' hatását tükrözi; -- a lepel arcmása ez a páratlan hatású, az egész ikonográfiát befolyásoló ,,ôskép'', mely -- valamilyen felderítendô oknál fogva -- a hatodik századtól kezdve vált a Jézus-ábrázolás egyedüli mértékadó mintájává. Az elsô válasz helyességét a lepel kora dönti el. Mivel az elvégzett - és majd ismertetendô -- sokféle vizsgálat eredményei egyértelműen az elsô század elsô felére datálják a leplet, a XIII. századi vagy korábbi hamisítás lehetôségét ki kell zárnunk. Hacsak nem feltételezzük, hogy a hamisító -- prófétai elôrelátással megsejtve a XX. század műszaki színvonalát, a röntgent, a lézert, az ultraviola fényképezést, meg a rafinált anyagvizsgáló módszereket és a leleplezôdés ezekbôl adódó lehetôségét -- művének elkészítéséhez néhány évszázaddal korábban készült, Palesztinát, Kisázsiát és Bizáncot megjárt (mert a lepelrôl ez is bizonyítható!) kendôt szerzett be. De hát hol lehetett ilyet beszerezni? És miért tette volna? Marad a második válasz. Eszerint a lepel Jézus-arca a keresztény ikonográfia ,,ôsképe''. Ez a kijelentés magába foglalja annak állítását, hogy a lepel ,,autentikus'', Jézus valódi halotti leple, -illetve, hogy ismerôi annak tartották, s e meggyôzôdésbôl fakadt tekintélye és meghatározó szerepe -- amit a tanítványok megôriztek, amirôl sokan tudtak, ami azután mégis eltűnt és hosszú lappangás után a



hatodik században kezdett általánosan ismertté válni: feltehetôen akkor került ismét elô. A kérdés az, van-e valamilyen támpontunk ahhoz, hogy a lepel történetének ezt a -- művészettörténeti megfontolások alapján kialakított -- vázlatát valószínűsítsük?
Edessa és a ,,mandilion''
Van -- ha elfogadjuk, hogy a torinói halotti lepel és az Edessából Konstantinápolyba került, és történelmileg bôségesen dokumentált ,,mandilion'' azonos. A ,,mandilion'' arab eredetű szó és kendôt jelent. E néven volt ismeretes a Jézus ,,valódi arcvonásait'' hordozó kendô Edessában történt 525. évi felbukkanásától 1204. évi konstantinápolyi eltűnéséig. Legendás története csodás és realisztikus motívumok keveréke, bizonyára nem nélkülözi azonban az igazság elemeit. A Kisázsia déli részének közepe táján fekvô Edessa -- a mai törökországi Urfa -- az I. században önálló fejedelemség volt. Uralkodója, V. Abgár, leprás lett, és miután hallott a Palesztinában működô zsidó csodatevôrôl, Jézusról, levelet írt neki, segítségét kérte és meghívta országába. Válaszában Jézus elhárította a meghívást, de megígérte, hogy mennybemenetele után elküldi egyik tanítványát, aki meggyógyítja a fejedelmet. Júdás Tádé apostol el is ment Edessába, magával hozta az Úr szent arcmását ábrázoló kendôt, a mandiliont, meggyógyította a királyt és sok beteg alattvalóját, és sikeresen hirdetvén az evangéliumot, kereszténnyé tette az országot. Ezt a történetet Konsztantinosz Porphürogennétosz, a 905-959 között élt történetíró bizánci császár is említi. De tudott róla a 340 körül író Euszebiosz caesareai püspök, a híres Egyháztörténet szerzôje is (I. könyv, 13. fejezet), bár a leplet nem említi, csak Abgár és Jézus levélváltását, az apostol edessai megjelenését, a király gyógyulását és a város kereszténnyé válását ismerteti, az edessai levéltárban szír nyelven megtalálható okmányokra hivatkozva. Az elbeszélés mélyén kétségtelen történeti tények rejlenek: létezett V. Abgár nevű edessai fejedelem; az országban igen jelentôs mértékben elterjedt a kereszténység már a Jézus mennybemenetelét követô évtizedekben; az ország evangelizálását a helyi hagyomány összefüggésbe hozta egy ,,szent képmással''. Történeti ténynek kell tekinteni a kendô vagy lepel létezését is, mivel az kétségtelenül Edessában bukkant fel 525-ben. V. Abgár után fia, Mannu került a trónra, és nemcsak hogy visszatért a pogánysághoz, hanem tűzzel-vassal üldözte a keresztényeket. A lepel eltűnt, csak emléke élt tovább az üldözést túlélôk körében, hogy aztán ötszáz évvel késôbb Edessa városfalainak javítása során a nyugati kapu fölötti üregben rátaláljanak.



Sok történész, különösen a már említett Jan Wilson és követôi meg vannak gyôzôdve, hogy a megtalált kendô azonos az V. Abgárral kapcsolatban említettel. A keresztények rejthették el Mannu üldözésének idején, és azok, akik pontos helyét ismerték, talán vértanúságot szenvedtek. A rejtekhely kiválasztása szerencsésnek bizonyult. Az emberi kéz számára hozzáférhetetlen, sötét és száraz hely megóvta a kendôt minden károsító hatástól, és fôleg az Edessát idôközönként elpusztító árvíztôl. A Mannu-féle üldözést követô pogány idôszak után, a második század vége felé ismét megjelent és elterjedt a kereszténység Edessában. A több évszázados lappangás után 525-ben megtalált szent kendô, a mandilion, a vallásos tisztelet középpontjába került, és a művészetre gyakorolt döntô befolyása ettôl az idôtôl kezd kisugározni a keresztény világ minden része felé. Justinianus bizánci császár -- Edessa ekkor a birodalomhoz tartozik -díszes ereklyetartót adományoz, és templomot építtet a mandilion ôrzésére. Itt vészeli át a lepel sértetlenül a VIII. és IX. században fel-feltámadó képromboló mozgalmakat, melyeknek annyi felbecsülhetetlen értékű kép, szobor, műkincs és ereklye esett áldozatul.
Konstantinápoly
Romanosz Lekapénosz bizánci császár döntése alapján került a mandilion 944-ben a birodalom fôvárosába és a keleti kereszténység középpontjába. A császár már öreg volt, és gondok gyötörték az agresszíven támadó muzulmán hatalommal háborúskodásba kényszerült birodalom jövôje miatt. Már Edessa is a Kisázsiában elôretörô ellenség fennhatósága alá került. Úgy gondolta, a mandiliont ki kell szabadítani a hitetlenek kezébôl, és birtoklása révén biztosítania kell a város számára a Gondviselés védelmét. Sereget küldött Edessa alá, és a vezér csábító ajánlatot tett a város emírjének: hajlandó váltságdíjat fizetni a mandilionért, átadja a sereg hadakozásai során foglyul ejtett kétszáz muzulmán harcost, megkíméli a várost, és örök idôkre szóló biztosítékot nyújt mindenféle bizánci támadás ellen. Az emír elfogadta az ajánlatot. De nem fogadta el a város keresztény közössége, melynek körében az ereklyét tisztelték és féltve ôrizték. Miért adnák oda egyetlen kincsüket a bizánci császárnak, aki még arra is képtelen volt, hogy megvédje Edessát az ellenséggel szemben? De hát



hiába tiltakoztak: két tűz közé szorultak, és engedniök kellett. Két ízben is megkísérelték, hogy a kendô másolatát adják oda az eredeti helyett. Végül is Romanosz katonái megkapták a valódi mandiliont, amit valóságos diadalmenetben vittek a birodalom fôvárosába. A konstantinápolyi bevonulás napja az ortodox kereszténység ünnepe lett, külön erre a napra szóló liturgikus szövegekkel. A mandilion a legszentebb és legtiszteltebb ereklyének számított: minden pénteken közszemlére tették ki, hogy a nép leróhassa elôtte tiszteletét. Még inkább, mint eddig, egyedül érvényes mintája lett a bizánci ikonfestészetnek. A mandilion 944-tôl 1204-ig tartó konstantinápolyi idôszaka bôségesen dokumentált a bizánci irodalomban. ,,Krisztus halotti kendôje''-ként és ,,...a feltámadás után a sírboltban talált vászon''-ként emlegetik, tehát félreérthetetlenül az eredeti halotti lepelnek tartották.
A IV. keresztes hadjárat
A Szentföld felszabadítására indított katonai expedíciók sorában szégyenteljes helyet foglal el az 1203-1204. évi IV. keresztes hadjárat. Velencében összegyűlt francia, olasz és német lovagok elfogadták Dandolo doge tervét, miszerint a Szentföldre indulás elôtt elôbb a trónviszályoktól szétzilált Konstantinápolyban kell rendet teremteni. Azt javasolta, állítsák helyre a nyugati és keleti kereszténység egységét, s a megszilárdított bizánci birodalomra támaszkodva szálljanak szembe a török terjeszkedéssel. Dandolo doge valódi célja Velence közel-keleti kereskedelmi pozícióinak megszilárdítása, illetve visszaszerzése volt. A bizánci politika irányítói ugyanis kezdték megsokallni Velence kereskedelmi monopóliumaiból fakadó pénzügyi befolyását, és kereskedelmi kapcsolatokat építettek ki a Velencével rivalizáló Genovával is. A sereggel tartott Alexiosz herceg, a trónjától megfosztott és megvakított Angelosz Izsák bizánci császár fia is, aki -- a pápa fôségének elismertetése mellett -- 200 000 márka ezüstöt ígért a sereg vezéreinek, ha családját visszasegítik a trónra. 1203. június és július hónapjában a keresztes sereg partra szállt Konstantinápoly alatt. A trónbitorló elmenekült, Angelosz Izsákot és fiát, Alexioszt, társ-császárokká kiáltották ki. Rövid idô múlva azonban kiderült, hogy IV. Alexiosz sem az ígért pénzt nem tudja elôteremteni, sem pedig az egyházi uniót nem tudja kikényszeríteni az elkeseredetten nyugatellenes görögökbôl. A csalódott keresztesek november végén ismét ostrom alá vették Konstantinápolyt. A nép dühe az ellenséget a városra hozó IV. Alexiosz ellen fordult. 1204 januárjában forradalom tört ki; IV. Alexioszt megfojtották, az öreg Izsák császárt az izgalom ölte meg. Az általános fejetlenség és anarchia közepette senki sem akarta vállalni a koronát. Végül a császári ház egyik távoli



rokonát, Dukasz Alexioszt ültették a trónra, aki meg is tette a szükséges intézkedéseket a város megmentésére. De hiábavalónak bizonyult minden erôfeszítés: 1204 áprilisában a keresztesek, több sikertelen roham után, elfoglalták a várost. És elfeledkezve arról, hogy keresztény testvéreikkel állnak szemben, akikkel nemrég még vállvetve harcoltak a közös ellenség ellen, martalócok módjára dúlták fel és fosztották ki a keleti kereszténység messze sugárzó fényű központját, sajátos kultúrájának és kincseinek tárházát. A megszállók által alapított -- kisebb-nagyobb hűbéres grófságokból, hercegségekbôl és fejedelemségekbôl álló -- latin császárság nem bizonyult életképesnek. Mikhaél Palaiologosz ötven esztendô múlva véget vetett a betolakodók uralmának és helyreállította a bizánci császárságot. Ennek fénye és az egyre elôrenyomuló török hatalommal szembeállítható ereje csak halvány utánzata volt a réginek. E szomorú eseményekkel kapcsolatban bennünket elsôsorban a Krisztus arcvonásait ábrázoló ,,szent mandilion'' sorsa érdekel. Minden jel arra mutat, hogy a keresztesek rabló dühének esett áldozatul. Utolsó ôrzési helye a források szerint a Blacherna városrészben épült Szűz Máriatemplom volt. A többihez hasonlóan, a martalócok ezt a templomot is kifosztották. A kereslet igényeihez alkalmazkodva szívesen zsákmányoltak magas áron értékesíthetô ereklyéket. Nem mindenkiben szunnyadt el azért a lelkiismeret a fosztogatás közepette. Geoffroi de Villehardouin, a IV. keresztes hadjárat résztvevôje és krónikása jegyezte fel, hogy a troyes-i püspök, a sereg lelki vezetôje, felemelte szavát a templomok meggyalázása ellen. Felszólított mindenkit, hogy az elrabolt kegytárgyakat és ereklyéket adják vissza. Elképzelhetjük, mekkora foganatja volt a felszólításnak. A szent mandilion mindenesetre eltűnt. Róbert de Clary, maga is keresztes lovag, és ,,A IV. keresztes hadjárat története'' című mű szerzôje külön is megemlékezett róla: ,,Volt Konstantinápolyban egy, a Blachernai Szűz Máriáról elnevezett monostor. Itt ôrzik a szent leplet, melybe egykor az Úr testét göngyölték. Most, hogy kifosztották a várost, senki se tudja, se görög, se francia, mi történt ezzel a lepellel''.
Besançon
Négy évvel késôbbi a következô nyom. A Besançoni Könyvtár kézirattárában ôrzik azt a 826-os sorszámmal ellátott iratot, mely egy ereklyeajándékozás tényét rögzíti. E szerint Ponzio de la Roche lovag, a Rigny kastély ura, 1208-ban Amadé de Tramelai besançoni érseknek ajándékozta a leplet. Van-e valamilyen adat, amivel ki lehet tölteni a Konstantinápoly és Besançon közötti űrt? Hogyan kerülhetett az ereklye az ekkor már öreg lovag birtokába? A rignyi várúr fia, Othon de la Roche, a IV. keresztes hadjárat egyik



vezére volt. Azt is feljegyezték róla, hogy Konstantinápoly megszállásakor a Blacherna negyedben szállásolta el magát. Van tehát reális valószínűsége annak, hogy a lepel -- a zsákmánynak nem annyira anyagi, mint inkább eszmei értelemben ,,minôségi'' darabja -- vezéri elôjogainál fogva hozzá kerülhetett, tôle pedig apjához. A feltevést alátámasztja Dr. Barnes kutatónak a The Universe című folyóiratban (London, 1932. március 24.) publikált cikke, miszerint a szerzô egy feliratot talált a rignyi kastélyban, mely Othon de la Rochenak tulajdonította a lepel Franciaországba vitelét. A lepel története 1357 után biztos nyomon követhetô. Ebben az esztendôben állította ki elsô ízben nyilvánosan Jeanne de Vergy, a nemes Geoffroi de Charny lovag özvegye, a lireyi templomban. Férje 1350ben, a poitiers-i csatában az angolok fogságába esett, majd rövidesen meghalt, és a család elszegényedett. Azt remélte, hogy az ereklyét látni kívánó zarándokok adományai meg fogják szilárdítani anyagi helyzetét. A lepel franciaországi tartózkodásának elsô 150 esztendejét, tehát az 1208 és 1357 közötti idôszakot -- mindössze egy-egy adat, utalás vagy következtetés bágyadt fényétôl megvilágított -- homály fedi. A Ponzio de la Roche és Geoffroi de Charny közötti űr kitöltésére két elmélet született a kutatók körében. Súlyos érvek és nem elhanyagolható nehézségek szólnak mindkettô mellett és ellen. Az egyik szerint csaknem másfél évszázadon keresztül pihent a lepel elsô európai tartózkodási helyén, Besançonban. Mígnem az 1349. esztendô egyik viharos éjszakáján villám csapott a székesegyházba, és a keletkezett tűzvészben az egész épület porig égett. Alig valamit lehetett biztonságba helyezni, vagy az üszkös romok közül megmenteni. De a lepelbôl még egy foszlányt sem találtak. Pedig a nép hosszú ideig kutatott, hogy a nagy becsben álló ereklyének legalább egy csekélyke darabját megtalálják. Semmi eredmény. Ami az egyéb relikviákból megmaradt, egy ereklyetartóba tették, amit ettôl kezdve ,,Capsa omnium Sanctorum'' néven említettek. Némi idô elteltével, de még ebben az 1349. esztendôben a besançoni székesegyház kanonokjai a templom egyik sötét sarkában egy leplet találtak, melyrôl kiderült, hogy az eredeti durva hamisítványa. Ki hozta, és milyen célból? E különös epizód után és annak tudatában, hogy az eredeti lepel nem pusztult el a tűzvészben (hiszen ma is megvan, és Torinóban ôrzik), gyanús színben tűnik fel maga a tűzeset is, és jogosnak kell tartani egyes kutatók azon feltételezését, miszerint inkább gyújtogatásról, mint villámcsapásról van szó. Több megfontolás is indokoltnak tűnik: -- ha az eredeti leplet ôrizték Besançonban, a tűzvészre afféle ,,fedô hadműveletként'' volt szükség, melynek védelme alatt az ereklyét el



lehetett lopni; a hamisítvány visszacsempészését naiv kísérletként foghatjuk fel, azzal a céllal, hogy az esetleges nyomozás feleslegesnek tűnjék; felmerül viszont a kérdés: ki lopta vagy lopatta el a leplet, és mi lett vele? -- ha Besançonban másolatot ôriztek (nem zárhatjuk ki ezt a lehetôséget sem, hiszen az adományozástól eltelt 150 év alatt sok minden történhetett), akkor az éppenséggel el is pusztulhatott a tűzben, és valaki egy másikat akart juttatni a templomnak, hogy ne maradjon lepel nélkül (tudjuk, hogy abban az idôben számos másolat és hamisítvány forgott közkézen); ebben az esetben is fennáll a kérdés, hová lett az eredeti lepel? -- és végül, ha Besançonban másolatot ôriztek, ez a tény a lopás után is kiderülhetett, és a csalódott tolvajok talán jobbnak látták visszajuttatni a számukra értéktelen relikviamásolatot; a kérdés továbbra is megoldatlan: hol volt az eredeti?
A Templomos Lovagrend
Jan Wilson és követôi szerint a templomos lovagok birtokában. Vessünk egy pillantást a középkori egyháznak erre a titokzatossággal körülvett, sok tekintetben rendkívüli intézményére. Francia lovagok alapították mintegy 80 évvel a IV. keresztes hadjárat elôtt a Szentföld védelmére. Egyszerre kívánták megvalósítani a szerzetesi és lovagi eszmény célkitűzéseit. A szerzetesi hármas -szegénységi, szüzességi és engedelmességi -- fogadalmon kívül egy negyediket is tettek: hogy a csatában sohasem vonulnak vissza. Életformájuk, példájuk és bátorságuk legendás híre csakhamar nagyszámú ifjút vonzott zászlóik alá. Mások jelentôs birtokadományozással támogatták a rendet. Váraik és kolostorerôdjeik láncolata rövid idô alatt kiépült, és behálózta egész Európát és a Szentföldet. Állandó kapcsolatuk lévén a Közel-Kelettel, módjuk nyílt bizonyos kereskedelmi ügyletek lebonyolítására; az általuk ellenôrzött és védett útvonalakon vámokat szedtek; nem idegenkedtek a bankári ügyletektôl: kölcsönöket adtak, és vagyontárgyakat vettek át megôrzésre. A Templomos Lovagrend hamarosan nemzetközi és országok feletti gazdasági és katonai erôvé nôtte ki magát, jelentékeny politikai befolyást gyakorolt, ami miatt viszont sokan a rend ellenségévé váltak. Idôvel a központi hatalom is kezdte terhesnek találni a rendet, mely úgy viselkedett, mint állam az államban. Döntéseikben a rendi érdekek - legalábbis ellenségeik szerint -- nagyobb súllyal estek latba, mint a nemzetiek. Sötét híresztelések kaptak lábra a kolostorok falai között űzött szörnyű bűnökrôl. Uzsorával, összeesküvéssel, fajtalansággal, istentagadással és bálványimádással vádolták ôket. A történészek túlnyomó része teljesen alaptalannak tartja ezeket a vádakat, tipikusan olyanoknak, amilyeneket az érdekeiben sértett hatalom szokott



kiagyalni. Ami a külvilág számára zárt és nem áttekinthetô, az egyben titokzatosnak is látszik. Jan Wilson szerint, függetlenül a lepel Franciaországba kerülésének körülményeitôl, nagyon nehéz megmagyarázni a hosszú és hír nélkül maradt lappangási idôt. A templomos lovagok várai lehettek csak azok a helyek, ahol a lepel ilyen hosszú idôn át egyrészt biztonságban, másrészt a külvilág tudta nélkül megmaradhatott. Ezen túlmenôen bizonyos utalások is erre mutatnak. Azt beszélték a lovagokról -- és ez az ellenük felhozott vádak között is szerepelt --, hogy egy ,,fej'' tisztelete állt titkos szertartásaik középpontjában. Mi lehetett ez a ,,fej''? Wilson szerint a lovagrendbe való felvétel titkos ceremóniáját Jézus jeruzsálemi sírjának másolata mellett végezték el. Az új rendtag ennek során tette le a fogadalmakat és kapta meg a vörös kereszttel -- Jézus felfeszített testének szimbólumával -ellátott köpenyt. A felavatás különleges szertartással ért véget: egy pillanatra megláthatták az e földön létezô legtökéletesebb Isten-arcot, mely elôtt imádattal arcra borultak. Lehetséges, hogy a Konstantinápolyból eltűnt mandilion, azaz a most torinói halotti lepelként ismert temetkezési kendô Jézus-képmásáról van szó? Két évtizeddel ezelôtt egy különös lelet feltalálása tette nagyon is valószínűvé ezt a feltevést. Az angliai Templecomb-ban egy valaha a templomos lovagok birtokában volt épület romjai között Krisztus-fejet ábrázoló festményt találtak. A Krisztus-fej ugyanazt az ábrázolásbeli rokonságot mutatja, melyrôl korábban már beszéltünk, és ami egyszerre teszi hasonlóvá a bizánci ikonokhoz és a lepelhez. A Templecomb-ban talált festmény egyike lehet a templomosok életében fontos szerepet játszó mandilion-másolatoknak, illetve titokzatos ,,fejeknek''. Szép Fülöp francia király 1307-ben erôszakos módon feloszlatta a lovagrendet. Tagjait elfogatta és bebörtönöztette. A kilátásba helyezett kínvallatástól való félelmükben, vagy a ténylegesen alkalmazott tortúrák során sokan ,,beismerô vallomást'' tettek, és vállalták a súlyosan terhelô vádakat. Kegyetlenül és hosszú évekig folyt az eljárás. 1314-ben Párizsban került sor a francia lovagok vezetôinek tárgyalására. A vádlottaknak nyilvánosan meg kellett ismételniük ,,vallomásaikat''. De ketten -- Jacques de Molay, a rend nagymestere, és Geoffroi de Charnay, a normandiai rendtartomány feje -szembeszálltak az erôszakkal. Fennhangon védelmezték a rendet, hangoztatták a felhozott vádak hamisságát, és kijelentették, hogy ,,vallomásaikat'' a kivégzéstôl való félelmükben és kínvallatás hatására tették. Fülöp király azonnal a Szajna egyik kis szigetére vitette, és lassú tűzön megégették ôket. Mondják, hogy a haldokló Molay nagymester Isten igazságos ítéletét kérte a királyra és a pápára, aki beleegyezését adta a rend feloszlatásához. A korabeli történetírók



megelégedéssel állapították meg, hogy még abban az évben mindketten meg is haltak.
Lirey
A Templomos Lovagrend történetének ez az utolsó és szomorú fejezete talán világot is vet egyrészt a rend és a lepel közötti alapos okkal feltételezett kapcsolatokra, másrészt a lepel további sorsára. Az elsô szilárd pont ugyanis a százötven esztendôs homály után a franciaországi Troyes melletti Lirey falu, és a helybeli nemesúr, Geoffroi de Charny neve. Ez a név -- eltekintve a középkorban nagyon is gyakori írásmódbeli különbségtôl -- pontosan megegyezik annak a templomos lovagnak a nevével, akit Jacques de Molay nagymesterrel együtt Szép Fülöp máglyára küldött. Igen valószínű, hogy ugyanarról a családról van szó, melynél a legmagasabb rangú rendi elöljárók a szent leplet a nehéz idôkben biztonságba helyezték. Lireyben újabb megpróbáltatások vártak a lepelre. Említettük, hogy Geoffroi de Charny elszegényedett özvegye, Jeanne de Vergy, elsô ízben 1357-ben állította ki a leplet, hogy a falut búcsújáróhellyé, zarándoklatok célpontjává tegye. Elgondolása sikeresnek bizonyult: a zarándokok tömegesen özönlöttek Lireybe. Lerótták tiszteletüket a lepel elôtt, a falut az ,,idegenforgalom''-ból fakadó gazdasági természetű elônyökben részesítve. A nagy megrázkódtatások utáni vallási fellendülés jelei mutatkoztak ebben az idôben. 1347 és 1351 között dühöngött szinte egész Európában a fekete pestis, százmillióról huszonötmillióra apasztotta az érintett országok lakosságát. A kolduló rendek mindenütt felbukkanó prédikátorai bűnbánatot és megtérést hirdettek. A területileg illetékes troyes-i püspök, Henry de Poitiers határozottan fellépett a ,,visszaélés'' ellen. Kijelentette, hogy a lepel festett hamisítvány, sôt, hogy magát a festôt is ismeri, aki a hamisítást elkövette, (Az állítólagos festô neve nem vált ismertté.) A püspök szigorúan megtiltotta a lepel közszemlére tételét. A Charny család késôbb újból próbálkozott. Ekkor már Pierre d'Arcis volt a troyes-i püspök, aki elôdje döntésére hivatkozva kiközösítés terhe alatt megparancsolta a lireyi plébánosnak a lepel kultuszának felszámolását. Úgy látszik, a plébánost keményebb fából faragták. A családdal együtt a királyhoz fellebbezett, és annyira sikerült ôt meggyôznie, hogy katonai díszôrséget kapott tôle a relikvia mellé. Pierre d'Arcis püspök, elismerésre méltó bátorsággal, az udvarnál is tiltakozott. A királynak bizonyára elege volt már a huzavonából. Utasította a terület kormányzóját, hogy kobozza el a leplet és adja át a püspöknek. A döntés foganatosításával megbízottak azonban üres kézzel voltak kénytelenek visszatérni: a plébános hallani sem akart a lepel kiadásáról. Geoffroi de Charny pedig panaszt tett Avignonban VII.



Kelemen pápánál, (aki tulajdonképpen a nyugati egyházszakadás elsô ellenpápájaként a törvényes VI. Orbán ellenében működött). Ugyanígy járt el Pierre d'Arcis püspök is. Levelében megismételte összes vádjait: csalással, visszaéléssel, és kapzsisággal vádolta a plébánost és a Charny családot, hivatkozott elôdje, Henry de Poitiers döntésére és a csalást végrehajtó festô vallomására. Igen nehezményezte a Lireybe befészkelôdött társaság megátalkodottságát, hogy több mint harminc éve makacsul megtagadják a lepel kiszolgáltatását. A pápa bizonyára észrevette a püspök érveléséhek gyengéit. Elôadásából kiderült, hogy maga Pierre d'Arcis sohasem látta a leplet. Álláspontja elôdjének véleményén alapszik, ami viszont a névtelen festô tisztázatlan körülmények között tett és kevéssé meggyôzô vallomására támaszkodik. VII. Kelemen salamoni döntést hozott. Három levelet írt. Az egyikben felhatalmazta Geoffroi de Charnyt, hogy folytathatja a lepel közszemlére tételét, azzal a feltétellel, hogy kijelenti: az nem egyéb, mint egy ,,képmás''. Ha más, bevallottan festett vagy faragott Jézusábrázolásokat szabad vallásos tiszteletben részesíteni, ezt a ,,képmást'' miért ne lehetne? A másik levélben megtiltotta a püspöknek, hogy ezzel az üggyel foglalkozzék. A harmadikban felszólította a környék papságát, hogy tartsák tiszteletben döntését, és annak megfelelôen járjanak el. Ez utóbbi arra utal, hogy a vita nemcsak a püspök és a lireyi plébános, illetve a Charny család között folyt, hanem két pártra szakíthatta a közvéleményt is. Mielôtt a lepel hol viharos, hol homályos történeti útjának következô állomására érnénk, ahonnan az már jól dokumentált és követhetô, legyen szabad egy gondolattal visszatérni az eddig megtett útra. Bizonyára az olvasóban is többször felmerült a gondolat vagy érzés, hogy zavaróan sok a lepel körül a bizonytalanság és homály. Márpedig ha ez a lepel valóban igényt tart arra, hogy a kereszténység legszentebb ereklyéjének, a megváltás döntô eseményei, a szenvedéstörténet és a feltámadás hírnökének, és kétezer éves dokumentumának elfogadjuk, akkor -- hajlamosak vagyunk azt gondolni -- még a kétely árnyékának sem lenne szabad a közelébe férkôznie. Ne felejtsük azonban el, hogy a bizonytalanság, homály és kétely nem a lepel létére és hitelességére vonatkozik, hanem az útját kísérô dokumentumok adatainak pontosságára. Hogy X szentföldi zarándok az eredetit, vagy annak egy másolatát láttae; hogy Y lovag tényleg azt a szerepet játszotta-e a lepel történetében, amit egy kellôen nem ellenôrizhetô forrás tulajdonít neki; hogy az írott dokumentumokban nem szereplô rövidebb-hosszabb idôszakok magyarázatára felállított munkahipotézisek közül az egyik



vagy a másik áll-e közelebb az igazsághoz? Magát a leplet Torinóban ôrzik, kitételei alkalmával milliók keresik fel, fényképei elterjedtek az egész világon. Ami hitelességét illeti, e tekintetben csak és kizárólag a belsô érvek, a magából a lepelbôl -anyagából, a benne és rajta lévô mikro-anyagokból, a képmásból, a vérfoltokból, stb. -- nyerhetô vizsgálati eredmények dönthetnek. Semmilyen történeti forrás nem elég erôs a hitelesség bizonyításához, ha a vizsgálati eredmények elégtelenek. És fordítva: semmit nem vesz el a történeti források egyik-másikának homályossága a tudományos vizsgálatok eredményeinek erejébôl, ha azok meggyôzôek. Márpedig -és ezt tényként kell lerögzíteni -- minden várakozást meghaladó módon azok. A jelen esetben egyetlen olyan, a lepel hitelességére vonatkozó állítással találkozhatunk, amivel érdemes foglalkozni. Henry de Poitiers püspök azt állította -- és erre hivatkozott késôbb Pierre d'Arcis is --, hogy a lepel festett hamisítvány. Az 1978-ban tartott tudományos kongresszus során a legrafináltabb műszeres vizsgálatoknak vetették alá a leplet. Átvilágították röntgensugarakkal, vizsgálták elektronmikroszkóp alatt, fényképezték ultraibolya fénynél, stb. Festéknek a legkisebb nyomát sem találták. A jó néhány munkahipotézis közül, melyek a lepel-képmás keletkezésének magyarázatára születtek, a
festést, mint teljesen tarthatatlant, ki kellett zárni.
Chambéry
Lireyben tehát, a pápai levél eredményeképpen, legalitást nyert a lepel tisztelete. A XV. század elsô évtizedeinek háborúskodásai sok zűrzavart okoztak Lirey környékén. A templom kanonokjai Humbert de la Roche grófot, a Charny család rokonát kérték meg, helyezze biztonságba a drága ereklyét. A de la Roche család neve ismerôsen cseng a fülünkben: több mint két évszázaddal ezelôtt találkoztunk már velük. Egyes források szerint a család révén került a lepel a kifosztott Konstantinápolyból Franciaországba: Othon de la Roche lovag szerezte meg, és küldte haza apjának Ponzio de la Roche-nak. Humbert gróf 1438-ban bekövetkezett halála után özvegye, Marguerite di Charny birtokában maradt a lepel, aki annyira rajta tartotta a szemét, hogy még gyakori zarándokútjaira is magával vitte. Így került az akkori Savoia fôvárosába, Chambérybe. Marguerite di Charny itt a leplet Savoiai Anna hercegnônek ajándékozta, remélve, hogy a herceg a fejedelmi ajándék ellenében kiváltja a törökök fogságába esett rokonát,



Francois de la Faludét. Az új tulajdonosok kápolnát építtettek az ezüstkazettába helyezett relikvia méltó ôrzésére. E kápolna sekrestyéjében ütött ki 1532. december 3-án az a korábban már említett tűz, melyben a kendô kis híján elpusztult. Az átizzott kazettában erôsen megpörkölôdött az összehajtogatott lepel egy sarka. Ekkor keletkezett a szabályszerűen ismétlôdô tizenhat háromszög alakú égési nyom, és a megolvadt ezüst egy cseppje; ugyancsak szabályszerűen elhelyezkedô lyukakat égetett a kendô anyagába. Végül is sikerült az ereklyetartót kimenteni a tűzbôl, habár az oltáshoz használt víz nagy kiterjedésű foltokat hagyott a kendôn. A tejesen megégett, elszenesedett részeket a helybeli klarissza apácák háromszögletű foltokkal pótolták. Szerencsére -- vagy inkább gondviselésszerűen -- Jézus képmása a baleset során alig sérült meg.
Torino
A XVI. század második felében ismét végigsöpört Európa több országában a középkor állandóan fenyegetô réme, a pestis. Hosszú éveken át tizedelte Észak-Olaszország lakosságát is. (Manzoni halhatatlan regényében, a Jegyesekben, külön fejezetet szentel a következô évszázadban megismétlôdött milánói pestis szörnyűségeinek leírására.) A szorongattatások közepette Milánó érseke, Borromeo Szent Károly fogadalmat tett, hogy gyalog elzarándokol a szent lepelhez, ha Isten megkönyörül egyházmegyéjén, és a járvány megszűnik. Nem kevesebbre vállalkozott tehát, mint hogy kb. 400 kilométert tesz meg, és közben gyalog átkel az Alpokon. Amikor a járvány elhagyta Milánót és az érsek fogadalma teljesítésére készülôdött, Emanuele Filiberto herceg, a Savoiai ház feje, hogy felére rövidítse a buzgó és mindenkitôl tisztelt fôpap útját, 1578-ban Torinóba, a hercegség új fôvárosában vitette a leplet. Azóta, immár több mint 400 éve Torino ad otthont a lepelnek, amibe Arimateai József 1950 évvel ezelôtt a mi Urunkat eltemette. 1694-ben II. Vittorio Amadeo herceg pompás kápolnát építtetett számára, melyet folyosó köt össze a palotával és kettôs lépcsôsor a székesegyházzal. Ennek oltára fölé helyezték a fahengerre göngyölt és ezüstkazettába zárt leplet befogadó, rácsokkal biztosított ereklyetartót. Három kulcs együttesen nyitja a rácsot; ezek egyikét a mindenkori olasz királyok ôrizték -- minthogy az olasz királyi ház volt 1983 októberéig a lepel tulajdonosa --, a másikat a torinói érsek, a harmadikat pedig az ereklye kinevezett ôre. Umberto, az 1983-ban portugáliai száműzetésben meghalt utolsó olasz király, végrendeletében



a római Szentszékre hagyta a lepel tulajdonjogát. A sajtóközlemény szerint a szentatya 1983. október 19-én fogadta az exkirály végrendeletének végrehajtóit és hozzátartozóit. Az adományozási okmányt Agostino Casaroli bíboros államtitkár írta alá, és ezzel az aktussal a lepel a Szentszék tulajdonába került. Az elmúlt négy évszázad során a leplet rendszeresen csak a trónörökös esküvôje, és néhány különleges jubileum alkalmával állították ki. Évszázadunkban például csak néhány ízben nyitották meg az ereklyét ôrzô kápolnát: 1931-ben, Umberto herceg esküvôje alkalmával, 1933-ban, a megváltás 1900. évfordulójára hirdetett szentévben, 1978-ban, a lepel Torinóba érkezésének 400. évfordulóján tartott ünnepségek keretében, és a második világháború után meghirdetett szentévek alkalmából. A második világháború alatt a leplet Montevergine bencés kolostorában helyezték biztonságba, ahol hat esztendôn keresztül ôrizték. ============================================= =========================== III. Mit mond a tudomány?
,,Egymást szedtük rá azzal, hogy tudunk, S most a valónál mind elámulunk.'' (Madách: Az ember tragédiája. Londoni szín.)
Secondo Pia ügyvéd 1898-ban fényképezte le elsô ízben a szent leplet. Ekkor derült ki, hogy a kendôn lévô elmosódó foltok egy megdöbbentôen tökéletes kép negatívját alkotják. A felfedezés egyrészt megmagyarázhatatlan talány elé állította a tudósokat -- hogyan keletkezhet egyáltalán negatív kép egy darab vásznon? --, másrészt azzal a reménnyel kecsegtetett, hogy kezükbe került a lepel valódisága bizonyításának kulcsa. Mert ha 1898-ban nem is állt még rendelkezésre az akár csak mikroszkopikus nyomokban elôforduló anyagok titkaiba is behatolni képes műszerek arzenálja és eljárások sokasága, mint manapság, egy gondolat azért teljesen nyilvánvaló volt: a hamisítás állandóan lappangó vádjával egyszer s mindenkorra le lehet számolni. Nem lehet, nem szabad ugyanis feltételezni, hogy egy XIII. vagy XIV. századi -- vagy még korábbi -- hamisító képes lett volna bármilyen eljárással negatív képet elôállítani. Hiszen nem ismerte a negatív kép fogalmát sem! Semmilyen eljárással sem tudta volna munkája eredményét ellenôrizni, a negatív képet ,,pozitívba'' áttenni, mert erre csak a fényképezés képes! És milyen indítékból tette volna? Ha valaki hamisít, azért teszi, hogy művét mások eredetinek tartsák. A negatív



ábrázolással csak megnehezítette volna célkitűzésének megvalósulását! A
negatív képen ugyanis mindent sokkal nehezebb felismerni, mint a pozitív képen. Nem beszélve arról a tartalmi szempontról, hogy a XIII. vagy XIV. század -- és még inkább a régebbi idôk -- egyszerűen nem rendelkeztek azokkal az anatómiai és élettani ismeretekkel, amelyek az adott, pontosan definiálható körülmények között kínhalált szenvedett, és most a hullamerevség állapotában lévô tetem hű ábrázolásához szükségesek.
Giuseppe Enrie fényképei
Amikor az 1931. évi hercegi esküvô alkalmából ismét közszemlére tették ki a szent leplet, Giuseppe Enrie, hivatásos és neves fényképész, újabb képeket készített róla. Ezek a modern fényképészet eszközeivel készített, még jobb minôségű és még több részletet feltáró képek számos érdeklôdô tudós kezébe eljutottak, és alapjai lehettek a tudományos kutatás megindulásának. Az antropológusok kielemezték az arc sémita jellegét, az anatómusok megállapították, hogy a test felépítése anatómiai szempontból tökéletes, illetve a ,,normálistól'' való eltérések a halál körülményeibôl adódnak, sebészek és kórboncnokok nyilatkoztak a sebek jellegérôl, keletkezésük okairól és a haláltusa közbeni testmozgások, majd a beálló halál leplen látható jeleirôl. A szent lepel tudományos szenzáció lett. Cikkek, tanulmányok és könyvek láttak napvilágot. Ekkor született Dr. Hynek R. W. ,,Krisztus kínhalála a modern orvostudomány világánál'' című kitűnô könyve is, mely Dr. Czékus Géza fordításában és a Korda Rt. kiadásában 1937-ben magyarul is megjelent, és több kiadást ért meg. A második világháború egy idôre megakasztotta a kutatásokat. De a béke helyreálltával újabb tudósok és tudóscsoportok láttak munkához. Giuseppe Enrie fotói és nagyszerű minôségű nagyításai újabb és újabb részleteket tártak fel. És érdekes módon zsákutcába jutott minden tudós és minden elmélet, mely abból indult ki, hogy a lepel hamisítvány, festmény, szobor-lenyomat, stb., és pozitív irányba haladtak azok, akik a lepel autenticitását feltételezték. Az ekkor írt könyvek között méltán keltett nagy feltűnést Dr. Pierre Barbet francia orvos könyve: A mi Urunk Jézus Krisztus szenvedése a sebészek szerint (Issoudun, 1950).
Az 1969. évi titkos vizsgálat
A nagy frontáttörést természetesen az olyan tudományos eredmények



jelentették volna, melyek nem a fényképeknek, hanem magának a lepelnek a vizsgálatából származnak. Erre azonban sokáig nem kerülhetett sor: a tulajdonos exkirály Portugáliában élt, a döntésre befolyással bíró fôpapok lelkipásztori problémákkal küszködtek, a tanácsadók közül sokan nem voltak meggyôzôdve arról, hogy megérett az idô egy ilyen vizsgálat elvégzésére, stb. Ezt a részben óvatos, részben kitérô magatartást többen azzal magyarázták, hogy az egyház fél a vizsgálattól, nehogy az kiderítse, hogy a lepel hamisítvány. Közben a különbözô szaktudományok kutatásainak hol errôl, hol arról a területérôl merültek fel újabb, a szindonológiában is felhasználható, az eddigi megállapításokkal összecsengô, vagy azokat továbbfejlesztô eredmények. És akadtak fanatikus igazságkeresôk, akik az objektív valóságot mindennél többre értékelték, és hajlandók voltak minden kockázatot vállalni. A legismertebb e bátor férfiak között Péter Rinaldi atya, az Egyesült Államokban élô olasz származású pap. Ô és barátai kijelentették, hogy ha a lepel valódi, az egyháznak nem szabad azt továbbra is elrejtve tartani. A világnak joga van megtudni az igazságot. Fiat iustitia, pereat mundus! A sürgetés végül is hatott. 1969-ben Michele Pellegrino torinói bíboros érsek 11 tagú bizottságot bízott meg a szent lepel megvizsgálásával. Feladatuk volt, hogy tegyenek ajánlásokat egy jövôbeli tudományos vizsgálatra vonatkozóan, és hogy nyilatkozzanak, nem kell-e különleges intézkedéseket tenni az ereklye állagmegóvása érdekében. A bizottság titokban dolgozott, és jelentését csak 1976-ban hozták nyilvánosságra. A jelentés tudományos értéke enyhén szólva csekély. Nem is lehetett másként: a kinevezett tizenegy bizottsági tag nagyobb része sose foglalkozott szindonológiával, és alig ismerte a leplet. Műszereket egyáltalán nem alkalmaztak. Tettek azért egy fontos megállapítást is: a leplet kitűnôen konzervált állapotban lévônek találták.
Újabb vizsgálat és televíziós bemutatás 1973-ban
Pellegrino bíboros 1973-ban kieszközölte az exkirály hozzájárulását egy televíziós adáshoz. Megegyeztek a további kutatások folytatásában, és engedélyezték, hogy a vizsgálatok céljaira anyagmintát vegyenek a lepelbôl. A kutatócsoport összeállítását most is több tudós kritizálta -- egyebek között azért, mert az kizárólag olasz tagokból állt, holott a lepel jelentôségének megfelelôen nemzetközinek kellett volna lennie -, és sokan kevesellték a megszületett eredményeket. Az igazság azonban az, hogy az 1973. évi vizsgálat során több alapvetôen fontos felfedezést tettek, melyek utat nyitottak döntô jelentôségű 1978. évi vizsgálatoknak. Legfontosabb eredményük az volt, hogy miután megállapításaik ismertté váltak, a világ minden táján számos tudósban



támadt fel az érdeklôdés a lepellel kapcsolatban megoldásra váró problémák iránt.
Jézus alakja ,,felületi'' képmás
A tudósok megállapították, hogy a leplen nyoma sincs bármiféle festékanyagnak. A képmást magának a kendô anyagának a felületen -és csakis a felületen -- sárgásbarnára sötétedett rostjai alkotják. Mikroszkóp alatt tisztán látható, hogy a sárgásbarna szín nem hatolt be a fonalak rostjai közé, mint ahogyan a hajszálcsövesség törvényei szerint mindenféle festékanyagnak be kellett volna szívódnia. Paul Vignon francia orvos és festô érdekes hipotézist állított fel a képmás keletkezésének magyarázatára, ami a sok egyéb teória között a ,,vaporográfia-elmélet'' nevet viseli. Vignon szerint a képmás keletkezésének ,,hatóanyaga'' a kínhalál során Jézus egész testét ellepô verejték ammóniák tartalma, mely kémiai reakcióba lépve a temetésnél használt mirha és áloé keverékkel, gôzök formájában a lepel anyagába hatolt, és elszínezte azt. Az egyébként tetszetôs elméletet azonban sem kísérletileg nem sikerült igazolni, sem pedig a mikroszkopikus vizsgálat nem támasztja alá: az ammóniákos gôzök éppúgy behatoltak volna a rostok közé, mint a festék. A képmás viszont csak ,,felületi''.
Hála a chambéryi tűznek...
A felületi képrôl szóló megállapítások a kezébe kerültek egy amerikai kémikusnak, a Los Alamos-i kutatóközpontban dolgozó Ray Rogersnak. Ha igaz az -- márpedig igaz --, hogy az 1532. évi chambéryi templomtűzben a lepel többé-kevésbé megpörkölôdött részein sem változott meg a képmás színe, akkor, úgy vélte, a tűz a levonható tanulságokat illetôen felér egy kísérlettel. Fényes bizonyítékát nyújtja ugyanis annak, hogy a képmás nem festett. A tűz hôje különbözô mértékben érte a kendô anyagát: egyes helyeken szénné égette, máshol megpörkölte, nagy részén pedig csak halvány nyomokat hagyott. E változatos hô hatására a képmást alkotó mindenféle szerves festéknek -- akár mesterséges, akár természetes úton került a lepelre -- más-más módon és mértékben kellett volna elszínezôdnie. Ezzel szemben a képmás színe sehol sem változott meg a tűz hatására. Ugyanolyan maradt az erôsen megpörkölôdött részeken, mint a kevésbé égett és épen maradt helyeken. A szerves



festékek használatának feltételezése tehát teljesen indokolatlan. Ray Rogers szerint hasonló megfontolás alapján ki lehet zárni a ,,lenyomat-elméletet'' is. E feltételezés szerint a képmás a véres, verejtékes és növényi olajokkal megkent testnek a halotti leplen megjelenô lenyomata. Az ilyen módon keletkezett képet ugyancsak szerves molekulák hozták volna létre, és a tűzben éppen úgy el kellett volna színezôdniük, mint a szerves festékeknek. Ezen túlmenôen a képet létrehozó folyékony anyagok a kendô rostjaiba is behatoltak volna. A tények mindkét feltételezésnek ellene mondanak: a képnek nincs a lepel anyagában ,,mélysége'', emellett még a tűzben is teljesen színtartónak bizonyult.
A vérfoltok
Az 1973-ban összehívott olasz bizottság szerint sem a hemoglobinreakció, sem egyéb vizsgálati módszer nem mutatta ki a ,,vérfoltokban'' a vér tényleges jelenlétét. A szakértôk szerint nem lehet csodálkozni a negatív eredményen: kétezer évnél rövidebb idô is elegendô, hogy a vér proteinjei elbomoljanak, vagy a legkülönfélébb fizikai és kémiai környezeti hatásokra a felismerhetetlenségig károsodjanak. Ha a foltokban vért találtak volna, a kérdés el lenne döntve, a negatív eredmény viszont a kérdést továbbra is nyitva hagyta. Nem lehet ugyanis kizárni, hogy újabb módszerekkel végzett újabb vizsgálatok ne tudnák kimutatni a vér tényleges jelenlétét. Mint látni fogjuk, az idô ôket igazolta.
A lepel kora
Fontos eredményeket hoztak a lepel korának megállapítását célzó vizsgálatok. A kendôt ,,három-az-egyhez'' technikával, úgynevezett halszálkamintára szôtték. Ez annyit jelent, hogy a párhuzamos láncfonalakra merôlegesen haladó vetülékfonalak három láncfonal fölött haladnak el, majd átbújnak a következô láncfonal alatt, és ismét a következô három láncfonal fölött mennek tovább, stb. A szövôszék ,,nyüstjei'' meghatározott sorrendben emelik meg a minta kialakításához szükséges láncfonalakat, a vetülékfonal tehát minden sorban más-más láncfonalak fölött, illetve alatt halad el. így alakul ki az anyag 4550°-os szögben felfelé és lefelé haladó bordázatából a halszálka-minta. A rézsút felfelé, illetve lefelé haladó ,,szálkák'' 10-12 cm széles hosszanti csíkokat alkotnak. A szíriai Palmyrában talált textilmaradványok bizonyítják, hogy a halszálkás-szövés technikáját a közép-keleti takácsok már évszázadokkal Jézus kora elôtt alkalmazták. A
lepel különbözô részeibôl vett 17 db anyagmintát több szakértô között osztották szét. Gilbert Raes, a genti Textil-technológiai Intézet



professzora négy darabot kapott, melyeket alapos mikroszkópos vizsgálatnak vetett alá. Fontosabb megállapításai a következôk: A kendôbôl vett valamennyi minta anyaga tiszta lenvászon, illetve lenfonal. A rostok között csekély nyomát találta a ,,Gossypum herbaceum'' nevű gyapotfajta szálainak is, amibôl arra lehet következtetni, hogy a lepel szövéséhez használt szövôszéken korábban gyapotfonalat is feldolgoztak. Ezt a gyapotfajtát a Krisztus elôtti VII. században Szennakerib király, a nagy Szargon fiának rendeletére honosították meg Asszíriában, és művelése hamarosan elterjedt az egész Közép-Keleten. Mivel sem Jézus idejében, sem azóta a gyapot nem terem meg Európában, a kendô nem származhatott máshonnan, csak a KözelKeletrôl. A lepel hitelességének bizonyítása szempontjából lényeges, hogy az anyag nem tartalmaz gyapjút. Ez ugyanis kizárná, hogy zsidó környezetbôl ered. A Törvény több vonatkozásban tiltja a ,,fajták keverését''. Pl.: ,,Szôlôdbe ne ültess kétfélét...'' (M. Törv. 22,9). ,,Amikor szántasz, ne fogj össze ökröt szamárral'' (M. Törv. 22,10). Szabad gyapotot keverni lenhez, mert mindkettô növényi eredetű, de egyikhez sem szabad gyapjút keverni. ,,Ne ölts magadra gyapjúból és lenbôl vegyesen szôtt ruhát'' -- mondja a Második Törvénykönyv (22,11).
Virágpor analízis
Ha benyúlunk egy kinyílt virág szirmai közé, finom, púderszerű por színezi meg ujjunk hegyét: ez a növény megtermékenyítéséhez szükséges virágpor, mely önmagában is a természet egyik csodája. E parányi -1020 mikron átmérôjű -- gömböcskék színe, csak erôs mikroszkóp alatt felismerhetô alakja és végtelenül változatos felületi rajzolata az egyes növényekre jellemzô, és -- hála a kémiailag nagymértékben inaktív, ,,sporodermá''-nak nevezett védôburoknak --, rendkívüli módon ellenállók a környezeti hatásokkal, szárazsággal, savakkal, lúgokkal szemben, akár évezredeken keresztül. A ,,természet'' óvatos elôrelátása és ,,túlbiztosító'' tendenciája nyilvánul meg itt is, mint mindenütt, ahol a faj fennmaradásáról és szaporodásáról van szó. A virágporokkal foglalkozó tudomány, a palinológia, az utóbbi negyven esztendôben, a modern világ szeme láttára alakult ki. A virágpor-szemecskék rendkívüli ellenálló és megmaradó képessége alkalmassá teszi ôket a múlt eseményeinek rekonstruálására a tudomány számos területén a növényföldrajztól a kriminalisztikáig. A tényleges szükségletet sokszorosan meghaladó mennyiségben termelôdik a virágpor minden növényben, és a szél útján gyakorlatilag minden szabad légteret ellep



virágzás idején, mint az esô. Az égerfa virágpora pl. 2,2 milliárd szem/m2 sűrűségben lepi el a közvetlen környezetét, de ennél még nagyobb számokat is mértek. Az 1969. évi vizsgálatokat követôen felkértek egy svájci kriminológus professzort, Max Freit, aki egyben képzett botanikus is, hogy hitelesítse a felvett fényképeket. Frei professzor a mikroszkópos vizsgálat során finom port észlelt a kendô szálai között. Mivel kriminalisztikai munkájában már több ízben a virágpor-vizsgálat alapján állapította meg az adott bűntényben szereplô tárgy eredetét, vagy a gyanúsítottnak a tetthelyen való megjelenését, felötlött benne a gondolat, hogy a por vizsgálata talán hozzájárulhat a lepel múltjának tisztázásához. A bűnügyi nyomozásban a mikronyomok rögzítésére használatos ragasztós szalagokkal 1973. november 23-nak éjjelén tanúk jelenlétében 12 mintát vett a kendô 240 cm2 kiterjedésű felületérôl, anélkül, hogy a képmást érintette volna. A tizenkét mintában a következô anyagfajtákat tudta a késôbbiek során mikroszkóp alatt megkülönböztetni: -- fonaltöredékeket -- ásványi eredetű részecskéket -- növényi eredetű szövettöredékeket -- gombaspórákat és -- virágos növények virágporát. Frei professzor éveken keresztül dolgozott a talált virágpor izolálásán, csoportosításán, a fajták és tenyészhelyeik meghatározásán, és megállapításainak a szakirodalomban, herbáriumokban és múzeumokban fellelhetô adatokkal való egybevetésén. Munka közben -- mint az annyi szindonológussal megesett már -- elragadta a kutatás szenvedélye és a lehetôség, hogy errôl az egyedülálló relikviáról nagy jelentôségű tudományos megállapításokat tehet. Nagyrészt saját költségén többször is beutazta Palesztinát, Törökországot és Ciprust, hogy a helyszínen tanulmányozhassa a növényi flórát, a múzeumok és könyvtárak anyagát. A virágpor alapján 49 növényfajtát azonosított. Eredményeirôl, amelyekkel -- túlzás nélkül mondhatjuk -- elképesztette a tudományos világot, az 1978. évi torinói szindonológiai kongresszuson számolt be: ,,1. Kriminalisztikai tapasztalatok alapján törvényszerűnek lehet tekinteni, hogy egy szárazon megôrzött és idônként a szabad levegôre kitett tárgyon található porban nagy mennyiségű virágpor van jelen. 2. A növényföldrajz nem ismer olyan helyet, ahol az ennyire heterogén növényi elemekkel történô közvetlen ,,szennyezôdés'' lehetséges volna; a lepelnek tehát utaznia kellett, és a virágpor különbözô helyeken rakódott rá. Nem zárom ki annak lehetôségét sem, hogy a virágpor egy része még a kendô szövésének idejébôl ered, vagy a temetés során használt illatszerekbôl, mint pl. az áloé, vagy a beburkolt test nedves bôrérôl került a lepelre. De az ezeknél késôbb rákerült virágpor-szemek minden



bizonnyal a nyilvános kitételek helyének légkörébôl erednek. 3. Nem okozott nehézséget a Mediterráneumból származó és a KözépEurópában tenyészô növények jelenlétének magyarázata. Történelmi dokumentumok alapján bizonyított, hogy a leplet az utolsó öt évszázadban Franciaország és Itália különbözô helyein kiállították. A virágporspektrum e része tehát más forrásokból már ismert tényeket igazol, egyszersmind bizonyítja a palinológiai-kriminalisztikai módszer eredményességét, mely lehetôvé teszi a földrajzi összefüggés megállapítását a virágpor-flóra és egy adott tárgy tartózkodási helyei között. 4. 29 közel-keleti, és különösen 21 sivatagi és sztyeppenövény virágporának jelenléte a leplen közvetlenül annak feltételezéséhez vezet, hogy a ma Torinóban ôrzött leplet a múltban a szabad levegôre tették azokban az országokban, ahol ezek a növények a vegetáció részét alkotják. Némelyek igen elterjedtek a csekély mértékben csapadékos vidékeken, mint pl. Észak-Afrikában és az Arábiától Perzsiáig elterülô országokban. A lehetô legpontosabb következtetések levonása érdekében tanulmányoztam minden egyes fajta elôfordulásának területeit, hátha meg lehet határozni egy olyan helyet, ahol az összes most tárgyalt és azonosított növényfajta jelen lehetett. A vizsgálat során a nyomok Jeruzsálemre és környékére összpontosultak, ahol Krisztus eredeti és valódi halotti leplének valóban alkalma volt érintkezni a bibliai Palesztina teljes virágpor-flórájával. Valóban, a leplen fellelt fajták 3/4 része Palesztinában tenyészik, melyek közül 13 fajta nagyon jellemzô a Negev-sivatag és a Holt-tenger vidékére, vagy éppenséggel kizárólag e területeken él. A palinológia tehát lehetôvé teszi annak állítását, hogy a lepel eddigi története folyamán (beleértve elôállítását, szövését is) tartózkodott Palesztinában. Ez az eredmény nem magyarázza a sztyeppe-növények virágporának jelenlétét, mivel ezek nem, vagy csak igen ritkán fordulnak elô Palesztinában. A palinológia alapján állíthatjuk, hogy a lepelnek szabad levegôn kellett lennie a jelenlegi Törökországban is, mivel a fellelt fajták közül 20 bôségesen tenyészik Anatóliában (Urfa, stb.), 4 pedig Konstantinápoly környékén, viszont teljesen ismeretlen Közép-és NyugatEurópában. Ezt az eredményt úgy kell értékelnünk, mint igen fontos érvet az Edessa-Konstantinápolyi mandilion és a jelenleg Torinóban ôrzött lepel feltételezett azonossága mellett, ami magyarázatul szolgálna arra vonatkozóan is, hogy miért sikerült a legutóbbi kutatásokig oly keveset felderíteni a lepel múltjáról. 5. Napjaink történészei, például Jan Wilson, a következôképpen rekonstruálták a lepel útját: -- Jeruzsálem, Edessa, Konstantinápoly, Ciprus, Franciaország, Itália.



A palinológia igazolhatja ennek az útvonalnak földrajzi vonatkozásait. Valóban, kutatásaink alapján a fontosabb állomások -- Jeruzsálem, Edessa és Konstantinápoly -- valamint a franciaországi és itáliai tartózkodás egybevág a leplen talált virágporok tanúságával. 6. Nem találtam a virágporát olyan növényeknek, melyek kizárólag Cipruson tenyésznek. Vagy nem tett kitérôt a kendô erre a szigetre a keresztesek Konstantinápolyból való visszavonulása során, vagy pedig tartójába zárva maradt, és nem került ki a szabad levegôre. 7. Mivel a lepel múltjának földrajzi vonatkozásai a hitelesség mellett szólnak, fontos lenne nyilatkozni az általam feltárt nyomok koráról. De ismereteink mai állása nem teszi lehetôvé a pontos datálást, mert a virágporok által képviselt növények ma is tenyésznek az említett területeken, és egyébként is tudjuk ,,a Biblia flórájáról'', hogy az utolsó két évezredben Izrael növényzete -- eltekintve az erdôk csökkenésétôl és a megművelt területek] növekedésétôl -- alapvetôen nem változott meg. Különösen a szélsôséges ökológiai feltételekkel rendelkezô területek (sivatag, szikes és sziklás vidékek, sztyeppék) alakítottak ki az ilyen körülmények közötti élethez alkalmazkodni képes növényzetet, mely a jövôben is e területek jellemzôje marad. Az egyebek között A. Horowitz és M. Rossignol által Palesztina árterületein, a Tibériás-tó környékén és a Holt-tenger vidékén keletkezett üledékek fosszilis (megkövesedett) virágporával kapcsolatban folytatott kutatások valóban azt igazolják, hogy ezek a fajok megtalálhatók voltak ezeken a területeken Krisztus idejében is, azt megelôzôen is, és utána is. A jövôben akkor válna lehetôvé a pontosabb datálás, ha az utolsó két évezredben kipusztult növény virágporát sikerülne fellelni a leplen. Szemben bizonyos szenzációs de alaptalan sajtóközleményekkel, kutatásaim során ez ideig nem voltam ilyen szerencsés. (Legyen szabad a szerzônek megjegyeznie a következôket: Max Frei e megállapításait a lepel 240 cm2 kiterjedésű részérôl vett 12 minta vizsgálata alapján tette meg. Az egész lepel 436 x 110 cm = 47,960 cm2 felületének tehát 0,5%-át vizsgálta meg palinológiai szempontból, 99,5%-a feltáratlan. Frei professzor óhaja, hogy a Krisztus korában még létezô, de késôbb kipusztult növény virágpora alapján pontosabban datálhassa a leplet, még teljesülhet.) A lepel porának további elemzése lehetôvé fogja tenni a fajták gyakoriságának statisztikai tanulmányozását, és ezen adatok egybevetését a Holt-tenger üledékeinek a különbözô korokból eredô szintjeivel, illetve az ezekben található virágporok gyakoriságával. E nagyon költséges munka azonban talán feleslegessé válik, ha a kendô anyagának radiokarbon módszerrel történô kormeghatározása végérvényesen megoldja ezt a problémát. Ma csak annyit tudok bizonyossággal állítani, hogy nem találtam semmiféle olyan elemet, amit a lepel kb. 2000 éves korával ellentétes bizonyítéknak kellene tartani''. Szakítsuk itt meg Max Frei beszámolóját és szóljunk néhány szót arról,



mi is az
A radiokarbon vizsgálat?
A módszert Willard Libby amerikai fizikus dolgozta ki a szerves eredetű (növényi, állati, emberi) maradványok korának meghatározására. Alapját egy különös légköri jelenség képezi: a világűrbôl érkezô kozmikus sugárzás hatására az atmoszféra legfelsô rétegeinek nitrogénje tizennégyes atomsúlyú radioaktív szénizotóppá alakul. Ez a C14 a levegô oxigénjével speciális széndioxiddá (CO2) egyesül, ami átjárja az egész légteret, és beépül minden élô szerves anyagba. Érdekes módon a speciális széndioxid eloszlása a Föld légterében egyenletes és állandó, ami más szóval azt jelenti, hogy minden élô szervezetben azonos arányú -- igen csekély mennyiségű -- C14 halmozódik fel. Amikor a szervezet elpusztul, a benne lévô radioaktív C14 sugárzás kíséretében folyamatosan visszaalakul nitrogénné. A visszaalakulás idôbeli lefolyása a radioaktív jelenségeknél már ismert módon állandóan gyöngülô sugárzás mellett történik, amit az un. felezési idôvel fejezünk ki. A felezési idô az az idô, ami alatt a radioaktív anyag fele mennyisége elbomlik, és a sugárzás kezdeti erôssége a felére csökken. A sugárzás erôssége műszeresen mérhetô, és a mért értékbôl ki lehet számítani a felezési idô ismeretében a lebomlási folyamat megindulásának kezdetét, ami nem más, mint a vizsgált szerves maradvány kora. Ha pl. a vizsgált mintában a C14 mennyisége, illetve annak mérhetô sugárzása 75 %-kal alacsonyabb értékű, mint amilyen az élô szervezetben volt, az ismert 5 568 év felezési idô ismeretében könnyen megállapítható, hogy a tárgy megközelítô pontosságú kora (másként: a halál óta el telt idô) kb. 11 136 év:
-- az eredeti mennyiség 50%-ra csökkent 5 568 év alatt -- a maradék mennyiség a felére csökkent 5 568 év alatt ____________
(a maradék mennyiség fele az eredetinek 11 136 év 25%-a; 50% + 25% = 75%)
A mérés tehát elméletileg egyszerű, a gyakorlatban mégis számos nehézséggel kell számolni. Ezeknek tudható be, hogy a radiokarbon kormeghatározás elvégzését a lepel sorsa felett rendelkezési joggal bírók sokáig nem engedélyezték. A legfájdalmasabb probléma az, hogy az anyag ,,megtisztítása'' elégetéssel történik, a megvizsgálandó tárgy egy részét tehát fel kell



áldozni. Az utóbbi idôben kidolgozott és kevesebb anyagot igénylô mérési módszereket megelôzôen pl. a lepel esetében 200 grammot kellett volna elégetni, ami a lepel kb. 1200 grammnyi összsúlyának egyhatod része. Természetes, hogy az illetékesek ebbe nem akartak beleegyezni. Az újabb eljárásokhoz lényegesen kevesebb anyag is elegendô, ezért egyes tudósok újra és újra sürgették a radiokarbon kormeghatározó vizsgálat elvégzését. Igaz, mások viszont úgy vélték, hogy a vizsgálat eredménye sem visz szükségszerűen közelebb az igazsághoz. Számolni kell egy bizonyos hibahatárral, ami ilyen távon kétszáz év is lehet. És ki tudja, milyen módon és milyen mértékben befolyásolták a lepel eredeti sugárzását történelmi pályafutásának hányattatásai: a rejtegetés körülményei, az edessai várfalban eltöltött évszázadok, a besançoni és chambéryi tűzvész, melyekben kis híján elpusztult, egész terjedelmében felhevült, jelentôs része megpörkölôdött vagy elégett, a víz, a napfény, a hideg és a meleg hatása? Hátha felgyorsították e körülmények a C14 bomlását, vagy esetleg lelassították?! Ismereteink nem terjednek ki sem az ilyen körülmények hatására, sem az azok kiküszöbölésére alkalmazandó korrekciós tényezôkre. Akkor pedig az eredmény nagyon is félrevezetô lehet, és talán tényleg bölcs dolog lett volna -- egyelôre várni. -- (A radiokarbon vizsgálat 1988-ban megtörtént. Körülményeit és ugyancsak vitatható ,,eredményeit'' az V. fejezetben tárgyaljuk.)
Max Frei végsô következtetései
E szükséges kitérô után térjünk vissza Max Frei professzor megállapításaihoz: ,,8. Élve a palinológia adta lehetôségekkel, és mint a mikronyomok elemzésére specializált kriminalista, tanulmányoztam a lepel esetleges hamisításának problémáját is. Mivel a szent lepel öt évszázad óta ellenôrzés alatt áll, a hamisítást -- ha egyáltalán, akkor -- a középkorban kellett elkövetni, és nyilvánvalóan Franciaországban. Ebben az idôben a virágporok tanulmányozása még ismeretlen volt. Ha a
hamisító, leküzdve a kétségtelen nehézségeket, képes is lett volna szerezni Palesztinából egy darab ottani porral szennyezett lenvásznat, bizonyára nem hozatott volna port még Anatóliából és Konstantinápolyból is, csak azért, hogy csalárd művéhez múltat hamisítson, amit egyébként akkor senki sem vitatott. A virágpor-spektrum alapján tehát kizárhatjuk a hamisítást a középkori Franciaországban, mivel ezen a területen teljesen hiányzott a keleti flóra, melynek virágpora viszont bôven elôfordul a leplen.''



Így hangzik Max Freinek a szindonológia történetében korszakos jelentôségű beszámolója, amit talán érdemes volt szó szerint idézni (La sindone e la scienza. Atti del II. Congresso Internazionale di Sindonologia, 1978. Edizioni Paoline. 197-200. oldal). Ez a beszámoló tulajdonképpen már át is vezetett bennünket az 1977es és 1978-as év még fontosabb eseményeihez, hiszen a mintavétel az 1973. évi vizsgálatok kapcsán történt, az öt éven át tartó elemzô munka eredményeit pedig Frei professzor az 1978. évi szindonológiai kongresszuson ismertette. A szerte a világon folyó elméleti és gyakorlati kutatások idôközben újabb eredményeket érleltek. Secondo Pia 1898. évi fényképfelvételei óta -- majd pedig Giuseppe Enrie 1931-ben készített kiváló nagyításai alapján -- a különbözô tudományos szakterületek művelôi orvosi, régészeti, forráskutatói, biblikusi stb. szempontokból foglalkoztak a lepel által felvetett kérdésekkel. A részeredmények elméleteket szültek, az elméletek újabb impulzusokat adtak más területekkel foglalkozó tudósoknak. Említettük, hogy az 1969. évi titkos vizsgálat ,,provokálta ki'' az 1973. évi bizottság létrehozását, melynek legnagyobb érdeme a nagyszámú szakember figyelmének felkeltése volt a
lepellel kapcsolatban jelentkezô tudományos problémák megoldása iránt. Az 1969. és 1973. évi bizottságok munkájának kritikájában már érzékelhetôen fogalmazódott meg az igény, hogy a szindonológiai kutatások szervezett formában és tudományos apparátussal folyjanak, az eredményeket tegyék hozzáférhetôvé, és legyen fóruma a problémák megvitatásának.
A STURP
A címszó az 1977-ben alakult tudóscsoport angol elnevezésének -- The Shroud of Turin Research Project, magyarul ,,A torinói lepel kutatási programja'' -- rövidítése. E tudóscsoport tagjai, többségükben a leghíresebb észak-amerikai kutató laboratóriumok munkatársai, G. Enrie fényképei és az 1973. évi olasz bizottság megállapításai alapján dolgoztak. A rendelkezésükre álló rafinált műszerekkel és technikai apparátussal számos teljesen új megállapítást tettek, melyek utat nyitottak az 1978. évi II. Nemzetközi Szindonológiai Kongresszusnak, és a lepel azzal kapcsolatban megejtett elsô alapos és sokoldalú műszeres vizsgálatának.
A képmás háromdimenziós
A STURP -- John Jackson és Eric Jumper, két albuquerque-i kutató



nevéhez fűzôdô -- legmegdöbbentôbb felfedezése az volt, hogy a lepel képmása háromdimenziós információkat tartalmaz. E tény nem kevésbé szenzációs, mint a képmás Secondo Pia által felfedezett negatív volta, és azt jelenti, hogy a képmást alkotó foltok világossága és sötétsége matematikailag kifejezhetô összefüggésben van a test és a kendô távolságával. Ott a legvilágosabb a képmás, ahol a test érintkezett a lepellel (orr, homlok, szemöldök), kevésbé világos, ahol nem érintkeztek, de a távolság kicsi (orca, szemüregek), majd a távolság növekedésével arányosan egyre sötétebb. Ez egyszersmind bizonyíték arra nézve, hogy a képmást egy háromdimenziós test ,,alkotta'', de nem csak közvetlen érintkezés útján, mint azt sokáig egyesek lehetségesnek gondolták. Hanem hogyan? A lepellel nem érintkezô részek milyen módon jelenhettek meg a kendô anyagán? És milyen jelenség eredményeként rögzítette a lepel a világosság és sötétség különbözô árnyalataiban a testfelület és az anyag távolságát? A képmásban lévô háromdimenziós információ kalapján a két kutatónak sikerült megalkotni a képmás háromdimenziós domborműszerű változatát. Ugyanazt az eljárást alkalmazták, amellyel -- képanalizátor és komputer segítségével -- a Viking űrszonda által a Mars bolygóról közvetített képeket elemezték. Képzeljük el, hogy a lepel képmását egy végtelenül finom ráccsal apró mezôkre bontjuk. Ezek az apró mezôk tulajdonképpen különbözô mértékben sötét, illetve világos pontok, melyek árnyalati különbözôsége matematikailag meghatározható és a harmadik dimenzióban megjeleníthetô. Ha az eredeti kép egyes részei nem esetlegesen sötétek vagy világosak -- mint a normális fekete-fehér fényképeken, ahol a fényforrás helyzetétôl, erôsségétôl, a fényképezett tárgy világosságától, tükrözô képességétôl stb. függenek --, hanem egy koherens rendszer törvényszerűen megjelenô részei, akkor a domborműszerűen reprodukált arc hű mása lesz az eredetinek. A jelen esetben ez a valóságos tudományos bűvészmutatvány annyira jól sikerült, hogy még új motívumokat is hozott a lepelkutatás számára. Megállapították, hogy az arc baloldalán elhelyezkedô hajfürtök és a szakáll alatt egy nem látható tárgyat kell feltételezni. Jackson és Jumper azt gondolták, arról a kendôrôl lehet szó, mellyel akkor is, akárcsak ma, felkötötték a halottak állát, nehogy a száj kinyíljon.
A szemre helyezett pénzérmék
A régészek elôtt ismert dolog, hogy a zsidók pénzérmét helyeztek halottaik lezárt szemére. A pénzérme megakadályozta a szemhéj felnyílását. Számos feltárt zsidó temetôben találtak ilyen, az enyészet



során a koponyába hullott pénzérmét. A háromdimenziós kép alapján meg lehet állapítani, hogy a lepel halottjának a szemeire is idegen tárgyakat, a szokásnak megfelelôen nyilvánvalóan pénzérméket, helyeztek. Néhány évvel késôbb Francis Filas chicagói jezsuita professzor nemcsak azonosította a kormeghatározás szempontjából is döntô jelentôségű pénzérméket, hanem az egyik köriratának viszonylag jól olvasható részletét is felfedezte a lepel arcmásának jobb szemén. De mivel ez az esemény már az 1978. évi II. Nemzetközi Szindonológiai Kongresszus után történt, e hallatlanul fontos fölfedezés kedvéért, melynek tárgyalása tematikailag ide tartozik, ugorjunk elôre az idôben 1980-ig. Ennek az évnek júniusában történt, hogy Filas professzor anyagot gyűjtött az amerikai TV-nek a torinói halotti lepellel foglalkozó adásához. Ismerve a régi zsidó temetési szertartásokat, eleve feltételezte, hogy a halott szemére pénzérméket helyeztek. E feltételezést a lepel képmásáról készített háromdimenziós komputerképek is támogatták. Különös gonddal válogatta és tanulmányozta Giuseppe Enrie 1931-ben készült fotóinak másolatait és nagyításait. És a képmás jobb szemére helyezett pénzérme helyén megdöbbenve vett észre négy tisztán kiolvasható betűt: UCAI. A felfedezést követô fáradságos kutatómunka, éremkatalógusokban való búvárkodás és a felkutatott típusokkal való összehasonlítások végül is eredményre vezettek: a felismert betűk alapján meg tudta határozni a leplen nyomott hagyó pénzt. Eszerint a Pontius Pilátus által Kr. u. 29ben bevezetett leptonról van szó. Ennek közepén a madárjósok kampósvégű, pásztorbotszerű pálcája (lituus) látható -- ami szintén halvány, de azért kivehetô foltot hagyott a leplen --, felirata pedig ez volt: IOU CAICAROC. Ez a szöveg a TIBERIOU CAICAROC -- görögül: Tiberius császáré -- felirat szokásos módon rövidített változata, melyben a TIBERIOU szót IOU-ra kurtították. A halott szemére helyezett eredeti fémpénz-feliratból sem az elsô két betű (IO), sem az utolsó öt (CAROC) nem hagyott nyomot -- talán a mindennapi használatban túlságosan elkoptak --, csak a közöttük elhelyezkedô négy (UCAI) és a lituus-bot. Ennyi azonban bôven elegendô a pontos azonosításhoz. A Frederic W. Madden által elôször 1864-ben publikált Zsidó Éremkatalógusban már szerepel a szóban forgó kivitelű lepton. Sôt, a katalógus leír és bemutat még két további típust is, melyeket Kr. u. 30ban, illetve 31-ben vertek, teljes, tehát rövidítés nélküli szöveggel. A leplen látható betűk mérete és elhelyezkedése alapján biztosra vehetjük, hogy a halott Jézus temetésénél a 29. évi, rövidített szövegváltozatú veretét használták. Biztos továbbá, hogy a bal szemre is tettek pénzt, ez azonban nem



hagyott pontosan azonosítható nyomot. A képmás bal szemének nagyításain néhány ívben hajló vonalat lehet látni, amibôl a numizmatikusok három összekötött gabonakalászt ábrázoló fémpénzre következtetnek. Ilyen pénz valóban létezett: Tiberius anyjának, Júliának tiszteletére hozták forgalomba Palesztinában, ugyancsak Kr. u. 29-ben. De a leplen lévô nyomok ebben az esetben nem eléggé felismerhetôek ahhoz, hogy konkrétabb megállapításokat lehessen tenni. A pénzérmén a görög nyelvű felirat -- a provinciákban elterjedt szokásnak megfelelôen -- latin betűs átírásban jelenik meg. Úgy látszik, a görög szöveg latin betűs átírása akkor is nehézségeket okozott, melyek megoldási kísérletei -- akárcsak ma -- többféle gyakorlat kialakulásához vezettek. A különbözô veretek azonos szövegének összehasonlítása számos nyomát ôrzi ennek. A leplen nyomot hagyó pénzérme teljes feliratú változata -- TIBERIOU CAICAROC --, elôfordul még TIBERIOY KAICAROC formában is, ahol az U helyett Y, az elsô C helyett pedig K szerepel. Valószínűleg a technikai kivitelezés egyszerűsítését szolgálta, hogy a görög szigma helyén is a latin C áll. Az ilyen fajta betűkeveredések nem voltak szokatlanok, és ezeket a barbárok latin és görög nyelvhasználatából eredô sajátosságoknak tekintették. Lehet-e a lepel korát ennél pontosabban datálni? A szóban forgó lepton a szakemberek szerint Kr. u. 29-tôl 32-ig volt forgalomban, abban a néhány esztendôbôl álló idôszakban, melyre Jézus szenvedését és halálát -- a kronológiában mutatkozó több lehetôség feltételezése mellett is -helyeznünk kell. Francis Filas professzornak a szindonológia történetében páratlan értékű felfedezése még a radiokarbon vizsgálatnál is pontosabb kormeghatározásra alkalmas, másrészt teljesen irreálisnak tünteti fel azt az elképzelést, hogy a lepel képmását -- azzal a szándékkal, hogy azt eredetinek tüntesse fel -- valaki a középkor folyamán festéssel állította elô. Honnan szerezte volna a korabeli kendôhöz a korabeli pénzérmét? És miért rejtette el úgy a ,,festményen'', hogy csak a lefényképezett lepel különleges nagyításain lehessen felfedezni a négy betűt? Számított rá, hogy párszáz év múlva feltalálják a fényképezést, a negatív lemezen olvasható betűkként megjelennek az eredetiben jellegtelen foltocskák, és a becsapott világ eredetinek fogja gondolni a hamisítványt? Nemigen érdemes ezeken a kérdéseken spekulálni. A valóság elfogadása sokkal egyszerűbb -- bár mélységesen megdöbbentô --, és kevesebb hitet igényel: a kendô Jézus halotti leple, amit az éremnyomok alapján lehetséges kormeghatározás is erôteljesen támogat.



A képmás ,,irányítottságának'' hiánya
Ugyancsak a STURP kutatóinak nevéhez fűzôdik annak megállapítása, hogy a lepel képmása nem mutat semmiféle ,,irányítottságot'', más szóval kifejezve nem lehet felfedezni rajta a mindenféle kézi festésnél szükségszerűen megjelenô, a festô ecsetkezelésére jellemzô sajátságos formákat. A képmást nemcsak optikai módszerekkel vizsgálták, hanem a háromdimenziós információk felismeréséhez vezetô, az űrfényképezésnél használatos műszerek és komputer segítségével részletes analízisnek vetették alá. Az ,,irányítottság'' teljes hiánya újabb fontos adalék azon érvek sorában, melyek a képmás festett volta ellen szólnak. A STURP vizsgálatainak eredményei megdöbbenést váltottak ki a szakemberek körében. A lepel képmása tehát nemcsak negatív, hanem háromdimenziós információkat is magában foglaló, kizárólag a kendô felületén megjelenô kép. Keletkezését, a magyarázatára született hipotézisek ellenére, homály fedi, de hogy emberkéz festette volna, annak minden megállapított tulajdonsága ellene mond. A hamisítás állandóan lappangó gyanúja nemcsak egyre valószínűtlenebbnek, hanem hovatovább komolytalannak tűnt. Hogyan tudott volna egy XIII., vagy XIV. századi hamisító ilyen tulajdonságokkal rendelkezô képet elôállítani? Hiszen ma, a XX. század sokféle ismeretének birtokában sem tudna!
A STURP javaslata
1977 szeptemberében a STURP nyolc tagja Torinóba utazott. Magukkal vitték a New Mexico-i Albuquerque-ben általuk rendezett konferencián elhangzott elôadások szövegét, és a lepel képmásának háromdimenziós ,,szobrát''. Javaslatot tettek a lepel alapos műszeres vizsgálatára, beleértve a röntgenátvilágítást és a karbon-14 kormeghatározó eljárást is. A STURP már elért eredményei, a rendelkezésre álló tudományos apparátus, a kutatók felkészültsége és tudományos múltja meggyôzték az illetékeseket: itt az ideje a lepel sokak által sürgetett közvetlen megvizsgálásának.
Meddig jutottunk?
Az 1978-ra kitűzött vizsgálatokig rendelkezésre álló idôt a tudóscsoport a felkészülésnek szentelte. Egyikük sem látta még saját szemével a leplet. Eddigi munkájukban Secondo Pia és Giuseppe Enrie fényképeire, az 1969. évi titkos bizottság 1976-ban nyilvánosságra hozott megállapításaira, az 1973. évi, meghívott olasz tudósok által végzett vizsgálatok eredményeire és saját műszeres elemzéseikre



támaszkodhattak. Most újra át kellett gondolni a lepel jellemzô tulajdonságaira vonatkozó megállapításokat, amelyeket a vizsgálatoknak igazolniuk kell. Ezeket a következôkben lehet összefoglalni: A képmás negatív. A részletekben gazdag és valósághű pozitív kép azon a fényérzékeny lemezen jelenik meg, melynek a negatív képet kellene megjelenítenie. Ha a negatív helyett pozitív kép keletkezik, akkor az eredeti kép csak negatív lehet. -- Felszínesség. A lepel képmását az anyag elszínezôdött felszíni rostjai alkotják. Semmi jel nem mutatja, hogy az elszínezôdés a mélyebben fekvô rostokat is érintené. -- Részletesség. A lepel képmása rendkívül részletes. Könnyen meg lehet számolni például az elszenvedett korbácsütések nyomait, azok elhelyezkedésébôl és alakjából következtetni lehet a végrehajtás módjára és eszközére. Nemcsak a bôrön keletkezett nagykiterjedésű sebek, de még az apró horzsolások is nyomot hagytak. -- Hôvel szembeni stabilitás. A leplet ért hôhatások nem változtatták meg a képmást. Az 1532. évi chambéryi tűzvészben megégett részek közvetlen közelében is ugyanolyan színű a képmás, mint a távolabb esô teljesen ép részeken. -- Festékmentesség. Semmiféle eddig végrehajtott vizsgálat nem talált festéket vagy festéknyomokat. A képmás másként jött létre, keletkezését festéssel nem lehet magyarázni. -- Háromdimenziós. A képmás ,,negativitása'' mellett kétségtelenül a legmegdöbbentôbb és legtitokzatosabb jellegzetesség. A képet alkotó foltok világos-sötét árnyalatai a test és a lepel távolsági viszonyainak függvényében jelennek meg. Ez a matematikailag kifejezhetô viszony annyira egzakt és pontos, hogy ennek alapján a kutatók el tudták készíteni az egész test háromdimenziós, domborműszerű képét. -- Nem ,,irányított''. A képmást létrehozó folyamat ,,nem irányított'' módon működött, abban az értelemben, ahogyan minden emberkéz által végzett tevékenység szükségképpen ,,irányított'': ritmikus, valahonnan indul, valahová tart, valahol végzôdik, ezáltal jellegzetes képet nyújt. -- Kémiai hatásokkal szembeni stabilitás. A képmást alkotó foltok sárgásbarna színe nem oldódik, és nem változik a kémiai anyagok hatására. -- Vízzel szembeni stabilitás. A chambéryi tűz oltásakor használt víz foltokat hagyott ugyan a leplen, a képmást azonban nem károsította, és nem változtatta meg. E tulajdonságok némelyike összhangba hozható a lepel képmásának keletkezésére kidolgozott elméletek egyikével vagy másikával, de ellentétben állnak a többivel. Ha az összhangot igennel, az ellentétet nemmel jelöljük és a bizonytalanságot lehettel fejezzük ki, megállapítható az eddig felállított elméletek valószínűségi sorrendje



(lásd a táblázatot a 76. oldalon(?)). Kiderül például, hogy a festés elmélete a legkevésbé valószínű. Tegyük fel, hogy akadt valaha egy művész, aki képes volt negatív képet festeni olyan anyaggal, mely közömbösen viselkedett a vízzel szemben és évszázadokon keresztül ellenállt minden kémiai hatásnak. Bár nagyon valószínűtlen, tételezzük fel azt is, hogy színezôanyagát olyan titokzatos módon vitte fel a kendô szövedékére, hogy még a komputer sem tudta kezének nyomát felfedezni. Ezt jelenti az egy ,,igen'' és a három ,,lehet'' a táblázaton. A hamisító festô elméletét viszont kizárja az öt ,,nem''. A festék -- aminek egyébként semmi nyomát nem találták -mindenesetre behatolt volna valamelyest a kendô anyagába; nincs festô
- még fényképész sem --, aki a részletek és árnyalatok ilyen gazdagságát ábrázolni tudná; festett kép feltétlenül megsínylette volna az 1532. évi tűz hôjét; és nyilvánvalóan kizárhatjuk annak lehetôségét is, hogy egy középkori vagy még korábbi festô XX. századi képanalizátor számára ,,olvasható'' háromdimenziós információkat dolgozzon bele -negatív módon! -- a munkájába.
A képmás keletkezését magyarázó elméletek és a képmás tulajdonságainak összehasonlítása
-------------------------------------------------------------------------- Elméletek --Jellegzetesség Festék, egyéb Közvetlen színezô Közvetlen érintkezés Égés okozta anyagok érintkezés Gôzök és gôzök hô és fény -----------------------------------------------------------------------A kép negatív igen lehet lehet lehet igen felszínes nem nem nem nem igen részletes nem nem nem lehet lehet hôvel szemben stabil nem lehet nem lehet igen festékmentes nem lehet igen igen igen háromdimenziós nem nem nem nem igen nem irányított lehet lehet igen igen igen kémiailag stabil lehet lehet nem nem igen vízzel szemben stabil lehet lehet nem nem igen
Hasonlóan leküzdhetetlen nehézségek mutatkoznak a közvetlen érintkezés elméletével szemben. szerint a lepel képmása egyrészt a tetemet elborító verejték, vér és sebnedvek, másrészt az áloéolaj és mirha vegyi reakciójának eredménye, amit a lepel és test közvetlen



érintkezése tett lehetôvé. A ,,test'' -- az elméletet vallók más-más csoportja szerint -- lehetett Jézus teste, de lehetett más holttest, vagy éppenséggel -- csalást feltételezve -- egy kellôen preparált szobor is. Az így keletkezett képmás esetleg lehet negatív, festékmentes, nem irányított és vízzel szemben stabil. Erôsen kétségesnek kell tartani azonban, hogy a folyamatban résztvevô szerves molekulák stabilnak mutatkoznának a hôhatással és a kémiai anyagokkal szemben. És biztosan nemcsak a kendô felszínén jelennének meg, hanem beleszívódnának a szövedék anyagának mélyebb rétegeibe is, nem lennének valósághűen részletesek, és nem tartalmaznának háromdimenziós információkat. A legsúlyosabb probléma pedig az, hogy a közvetlen érintkezés során keletkezô kép a felismerhetetlenségig torzít, mint pl. egy síkban kiterített farsangi álarc: egymástól eltávolodott szemek és pofacsontok, széles orr, síkban megjelenô orrcimpák, széles száj, stb. Az elmélet egy idôben tetszetôsnek tűnt, sok híve volt, de a valószínűsítést célzó kísérletek siralmas eredményekhez vezettek. Paul Vignon nevéhez fűzôdik a vaporográfia-elmélet, miszerint a test ammóniáktartalmú gôzei léptek kémiai reakcióba a halott megkenésére használt és a lepelbe ivódott szerves anyagokkal (áloé, mirha és olajok). A hipotézis gyengéi körülbelül ugyanazok, mint a közvetlen érintkezés elméleténél elmondottak. Azok, akik hisznek a lepel hitelességében, itt sajnálattal állapítják meg, hogy ez a teória sem elméletileg (lásd a táblázatot), sem pedig -- a kísérletek kudarca alapján -- gyakorlatilag nem tartható. Ez az elmélet ugyanis összeférne a lepel autenticitásával, sôt annak bizonyítéka is lehetne, szemben a ,,festett képmás'' elmélettel és a ,,közvetlen érintkezés'' szoborváltozatával. De -- sajnos -- a képmás már megállapított tulajdonságaival nem fér össze, és ezért el kell ejteni. Felvetôdött annak lehetôsége is, hátha a közvetlen érintkezés és a gôzök hatásának közös eredményeként keletkezett a képmás? Ez a feltételezés is számos ponton ellene mond a képmás jellegzetes tulajdonságainak. És ha a test gôzei hozták létre a képmást, mi hozta létre a szemekre helyezett pénzérmék képét, a részbeni olvashatóság pontosságával? És mitôl lenne az így kialakult kép háromdimenziós? A képmás keletkezését magyarázó hipotézisek legfiatalabbja az égéselmélet. Geoffrey Ashe angol író vetette fel elsônek 1966-ban. Feltételezésének alátámasztására a lepeléhez hasonló képmást készített, olyan módon, hogy egy kendôt sugárzó hônek tett ki. Az égéselmélet tanulmányozása során John Jacksonnak eszébe jutott az 1532. évi chambéryi tűz, melynek hatását -- tehát Geoffrey Ashe elméletének valószínűsíthetôségét -- máris meg lehet vizsgálni a lepelrôl készült fényképek alapján. És megdöbbenve észlelte, hogy a tűzben megpörkölôdött lepelrészek pontosan olyan színűek, mint a képmást alkotó foltok. A színes fényképek mikrodenziométeres vizsgálata



ugyanezt az eredményt hozta: a képmás keletkezhetett égés útján. És amint a táblázatból is látható, az így keletkezett kép megfelel a lepel már rögzített tulajdonságainak. Ez a megállapítás nem csekélység: annyit jelent, hogy az addig megfogalmazott hipotézisek között az égéselmélet az egyetlen, mely az akkori ismeretekkel összhangban volt. Akkor is, ha a bizonyításra tett kísérletek nehézségekkel jártak. Jackson és Jumper lézersugárral próbálkoztak, de a vászonra égetett foltok még igen rövid sugárzási idô mellett is láthatóvá váltak az anyag visszáján, tehát nem felületi kép keletkezett. Ebbôl arra következtettek, hogy a lepel képmását létrehozó hônek igen intenzívnek és nagyon rövid ideig hatónak kellett lennie. Az 1978. évi közvetlen vizsgálatot megelôzôen eddig jutott a tudomány embereinek erôfeszítése a lepel titkának feltárásában. Összegyűjtötték, újból átgondolták, és rendszerbe foglalták az eddigi eredményeket. Néhány egészen új és fontos felfedezést tettek, mint pl. a képmás háromdimenziós és ,,irányítottság'' nélküli volta. Megállapították, hogy a keletkezést illetôen az égéselmélet látszik a legvalószínűbbnek, bár az égés körülményeire semmilyen magyarázatot nem találtak. Nincs olyan természetes folyamat, mellyel a lepel felületének égését kapcsolatba lehetne hozni. Vannak persze nem természetes folyamatok is. De hát szabad-e a tudósnak hideg fejjel végzett műszeres vizsgálatai közepette valamiféle ,,nem természetes'' folyamatra gondolnia? Annyit mindenesetre bebizonyítottak a felkészülés idejének eseményei, hogy a hitnek nincs mit félnie a tárgyilagos és komoly tudományos vizsgálatoktól. Egyik kutató sem vont le felfedezéseibôl szélsôséges -vagy az adott idôpontban annak látszó -- következtetéseket. Élesen megkülönböztették a tudományos tényeket a vallásos hittôl. Arra törekedtek, hogy a lepelre vonatkozó megállapításokat tartalmazó listájuk minél hosszabb legyen, és kellô alapot szolgáltasson a küszöbön álló közvetlen vizsgálathoz.
A frontáttörés -- a STURP 1978. évi vizsgálatai
1978 a lepel csendes életének mozgalmas esztendeje volt. Ebben az évben ünnepelték a híres relikvia Torinóba érkezésének 400. évfordulóját, mely alkalomból megrendezték a II. Nemzetközi Szindonológiai Kongresszust. A kongresszus aug. 27. és okt. 8. között tartotta üléseit, és vitatta meg a tudósok beszámolóit az 1973 óta eltelt idôben kimunkált kutatási eredményekrôl. Elôadások hangzottak el a történelem és a művészettörténelem, az orvostudomány, a természettudományok és kutatási technika, az exegézis és teológia, valamint a szindonológia összefüggéseirôl, és ezek némelyike -- noha mindez a STURP közvetlen műszeres vizsgálatai elôtt történt -- valódi újdonságot hozott. Itt számolt be például elsô ízben Max Frei svájci professzor a virágpor-analízis eredményeirôl; itt mutatta be a nyilvánosságnak John Jackson és Eric Jumper a képmás háromdimenziós



reliefjeit. A kongresszus után került sor a STURP műszeres vizsgálataira. Mióta a világ világ, soha nem vonult fel ilyen tudományos apparátus egy vallásos relikvia vagy bármiféle tárgy mibenlétének megállapítására. A legnevesebb amerikai kutatóintézetek munkatársai fogtak össze a feladat megoldására, önkéntesen, saját szabadidejük és jórészt saját pénztárcájuk terhére. Hetvenkét ládában több millió dollár értékű műszert hoztak magukkal. Az egyházi hatóság felkérte a kutatókat, tartsák titokban a szervezôdô vizsgálatsorozatot, illetve ne erôsítsék meg, és ne is cáfolják az errôl szóló híreszteléseket. Az újságírók azért persze mindent kiszimatoltak, a vámhatóságok viszont nem kaptak kellô eligazítást. Nehézségek támadtak a vámolásnál, a fényképezéshez szükséges speciális anyagok egy része elveszett. Az átmeneti zavarok rendezôdtek, a kutatók elfoglalták a vizsgálatok helyéül kijelölt torinói királyi palotát, a Casa Savoiát. De megmaradt a várakozás ideges légköre. Mi fog itt most történni? A leplet sok százmillió hívô eredetinek tartja, anélkül, hogy erre bizonyítéka lenne; sok százmillió hívô és nem hívô hamisítványnak tartja, ugyancsak bizonyítékok nélkül. Olyan helyzetben van-e a STURP, hogy kimondhatja az utolsó szót a lepelrôl? Sokak emlékezetében ott lappangott a két lepelellenes troyes-i püspök elmarasztaló véleménye: Henry de Poitiers 1357-ben megtiltotta a lepel nyilvános kitételét; utódja, Pierre d'Arcis pedig azt írta a pápának, hogy a lepel festett hamisítvány. Igaz, hogy az eddigi vizsgálati eredmények ellenük szólnak, de mégis... A torinói érsek, Anastasio Ballestrero feltételhez kötötte a vizsgálatokra vonatkozó engedélyt: amennyiben azok bebizonyítják, hogy a lepel hamisítvány, ô legyen az elsô, aki ezt megtudja. Nem azt kérte, hogy hallgassanak vagy titkolják el az igazságot, hanem csak azt, hogy ôt informálják elsônek. Az sem mindegy, hogy a világ milyen formában tudja meg a kiábrándító valóságot. Nyilvánvalóan súlyos szemrehányásokkal fogják egyesek elhalmozni az egyházat, annak ellenére, hogy hivatalosan sohasem foglalt állást a lepel autenticitása mellett. De eltűrte, sôt gyámolítottá a lepel körül kialakult kultuszt, egyetértett vele és részt vett benne. Sok kételkedô lélek már hallani vélte a világon végighömpölygô gúnykacajt. Még a STURP tagjainak egy része is felkészült lélekben arra, hogy a lepel hitelességének bizonyítása körül nehézségek fognak támadni. Gondolatban összeállították a küldöttséget, mely majd megviszi a lesújtó hírt Ballestrero érseknek... A küldöttséget végül is nem kellett átküldeni az érsekhez. Az öt munkanapon át folyó vizsgálatok a hamisítás semmi jelét nem találták. Ennyit már a vizsgálatok során meg lehetett állapítani, noha az eredmények teljes feldolgozása és kiértékelése több tucat európai és



amerikai tudós háromévi munkáját vette igénybe. És bár eredményeiket, mint látni fogjuk, nem túlzás az igazolt igazság irányába tett frontáttörésnek nevezni, rögtön hozzá kell tenni, hogy egy bizonyos ponton, a lepel képmásának keletkezése vonatkozásában a titok még mélyebb lett. Valószínűleg azért, mert ezen a ponton a megoldást célzó kísérletek kilépnek a tudomány kompetenciájának körébôl, és egészen más irányba vezetnek.
Mibôl van a képmás?
A STURP 1978. évi mikroszkópos vizsgálatai végérvényesen tisztázták, hogy a képmást alkotó foltok a kendô felszínének enyhe elszínezôdésébôl keletkeztek. A szövéshez használt fonal átmérôje 0,5 mm, és 10-15 összefont elemi szálból áll. A kép annyira felszínes, hogy általában csak két-három elemi szál elszínezôdése állapítható meg, a többin a változásnak semmi nyoma. Ez az elszínezôdés is csak az elemi szálak felszíni részét érinti, és sohasem hatol -- a más természetű, más színű, és a leplet átitató vérfoltok kivételével -- a lepel anyagának mélyebb rétegeibe. A képmás egyszínű: az elszínezôdött felszíni szálak mindenütt ugyanolyan sárgás színűek. A sötétebb és világosabb részeket nem a képmást alkotó szálak más színe, hanem az elszínezôdött szálak sűrűsége teszi eltérôvé. A sötétebb részeken több, a világosabb részeken kevesebb elszínezôdött szál található. Ez a sűrűségbeli különbség vsszefüggésben áll a lepel és az általa befedett test távolságával, ez hordozza tehát a képmás nevezetes háromdimenziós tulajdonságait. Az új minden eddiginél tökéletesebb fényképfelvételek e tekintetben is igazolták John Jackson és Eric Jumper korábbi, még Giuseppe Enrie 1931. évi fekete-fehér felvételeinek megfigyelésén alapuló felfedezését. A kép tulajdonságai és az emberi szemnek az a képessége, hogy különösen a színfoltok közti ,,kontrasztos'' határokat ragadja meg, eredményezi, hogy a képmás messzirôl sokkal többet mutat, mint közelrôl. Néhány centiméter távolságról alig lehet megkülönböztetni a képmást a kendô anyagától; öt-hat méterrôl az összes részlet tisztán kivehetô. E megállapítások természetesen magukban foglalnak bizonyos eligazításokat a minden kutatót leginkább izgató kérdésre: hogyan keletkezett a képmás? -- Olyan folyamatról lehet csak szó, mely a lepelnek csupán a felületi szálait színezte el, ugyanolyan sárga színűre, de változó sűrűségben; mely képes volt azokon a részeken is létrehozni a képmást, ahol a test nem érintkezett a lepellel.



Mi hozta létre a vérfoltokat?
Ez a kérdés, különösen az elsô színes fényképek ismertté válása óta, a legnagyobb mértékben felkeltette a kutatók figyelmét. Különösen az oldalseb, a láb- és csuklósebek körül elhelyezkedô, nagykiterjedésű és határozott körvonalú, anatómiailag szabályos, vörösesbarna színű vérfoltoktól vártak sokat. Vajon festéktôl ered vagy valódi vértôl? Azt remélték, hogy a képmás egészétôl eltérô színű vérfoltokban tetten érik a hamisítót -- ha volt ilyen --, vagy pedig megtalálják benne a lepel autenticitásának döntô bizonyítékát. Mint említettük már, az 1973. évi olasz bizottság is foglalkozott a vérfoltok vizsgálatával. Kis fonaldarabokat emeltek ki a vérfoltos felületekrôl, és ezeket analizálták, remélve, hogy hemoglobint találnak, vagy annak vastartalmú maradványaiból egykori jelenlétére következtethetnek. Az akkori vizsgálat negatív eredménnyel zárult, bár ezt a negatív eredményt a kutatók maguk sem tartották végérvényesnek. Kétezer esztendô alatt sok minden történt a lepellel, ami a vérrészecskéket elemeire bonthatta és felismerhetetlenné tette. Behatóan foglalkozott a kérdéssel a STURP is 1978-ban. A döntô eredményt a New England Institute munkatársainak, John Hellernek és Alan Adlernek mikrospektro-fotometriai vizsgálatai hozták meg. A ragasztószalaggal kiemelt ,,véres'' fonaltöredékrôl visszaverôdô fény színképét figyelték meg mikroszkóp alatt, és a színkép a hemoglobin jelenlétérôl tanúskodott. De nem elégedtek meg egyetlen bizonyítékkal: eltávolították a vasat a vérben ázott fonaldarabokból, és izolálni igyekeztek a porfirlemezek anyagát. A vérnek ez az alkotórésze jól kimutatható, mert ibolyántúli sugarak hatására fluoreszkáló vörös színben jelenik meg. Mivel az izolált anyag pontosan a várt módon reagált az ibolyántúli sugarakra, bizonyítást nyert a porfirlemezek jelenléte, ami szintén azt igazolja, hogy a foltok valódi vértôl erednek. Még további bizonyítékok is születtek: amikor Vernon Miller és Samuel Pellicori, a fényképészet speciális területeinek két szakembere, a saját maguk készítette felvételeket vizsgálták, néhány fluoreszkáló csíkot vettek észre az oldalseb, a csuklón és a jobb talpon lévô sebek vérfoltjainak szélein. A jelenséget kezdetben nem tudták mire vélni, mert a vér anyaga nem fluoreszkál. Mi okozhatja akkor a különösen fénylô csíkot? A kenyérszeletelésnél elvágott ujjak hétköznapi tapasztalataiból tudjuk, hogy az átvérzett kötés rozsdavörös foltja körül halványsárga ,,udvar'' keletkezik: ez a vér alvadása során elváló szérum. Miller és Pellicori kimutatták, hogy a vászonnal felitatott vérszérum kismértékben valóban fluoreszkál. Egyéb kísérleti eredmények is bizonyították a valódi vér jelenlétét. Sikerült kimutatni a vérfoltokból vett anyagmintákban a proteint, ami



ugyancsak alkotórésze a vérnek. A röntgensugaras fluoreszcenciavizsgálat pedig vasat jelzett a vérfoltok területén, ami szintén összetevôje a vérnek. A kísérletek eredményeit összegezve a kutatócsoport arra a megállapításra jutott, miszerint a lepel vizsgált foltjai valódi vérfoltok.
Mi hozta létre a képmást?
A képmás mibenléte és a vérfoltok titkának megfejtése mellett ez volt a harmadik fô kérdés, melyre a STURP választ keresett. Hiszen minden töredékes felismerés, részmegállapítás akkor nyeri el végleges igazolását és érvényességét, a mozaikkockák akkor állnak össze egységes képpé, ha erre a legfontosabb kérdésre is választ tudunk adni. Annál is inkább, mivel nem közönséges képmásról van szó, hanem olyanról, mely a rendkívüli tulajdonságok egész sorával rendelkezik: optikailag negatív, háromdimenziós, felszíni és irányítottság nélküli. Miféle mesterséges vagy természetes folyamat képes ilyen tulajdonságokkal rendelkezô képmást létrehozni? A STURP az 1978. évi közvetlen vizsgálatok alkalmával készített felvételek, a vett anyagminták és elvégzett kísérletek eredményeinek több éven át tartó elemzése és értékelése során újra megvizsgálta a képmás keletkezésének magyarázatául valaha is megfogalmazott hipotézisek valószínűségét. És ezen a ponton az olvasók szíves elnézését kell kérni, amiért kénytelenek vagyunk -- szükségszerűen -ismétlésekbe bocsátkozni. Már több ízben volt szó a lepel története és a STURP felkészülési ideje alatt történt események ismertetése kapcsán ezekrôl az elméletekrôl. De korábban más, sokkal gyérebb ismeretanyag állt az elméleteket kidolgozó és az azokat kritizáló kutatók rendelkezésére: hosszú ideig csak Secondo Pia és Giuseppe Enrie fényképei, a vizsgálatokból származó orvosi, régészeti és művészettörténeti megállapítások, majd az 1969. és 1973. évi bizottságok -- sok tekintetben kétes értékű -- eredményei. 1978 óta a rafinált műszeres mérések eredményeinek tömege áll rendelkezésre. Kevés kutatógárda dolgozott ilyen felkészülten egy tudományos kérdés megoldásán. Egészen más súlya van tehát most ezeknek a kijelentéseknek, mint az összes korábbiaknak.
Festmény lenne a képmás?
A festett képmás elméletét -- és vele a hamisítás vádját -- a STURP végérvényesen megcáfolta. Ezt a feltételezést Pierre d'Arcis troyes-i püspök fogalmazta meg elôször (mint az irodalmi kutatás kiderítette:



személyes indulatoktól fűtve és mérgében), de tovább élt egészen a XX. század elejéig. Vonzereje egyre csökkent a képmás sajátos tulajdonságainak ismertté válásával. A mikroszkópos vizsgálat még ötvenszeres nagyításban sem mutatott ki semmiféle festékanyagot, sem pedig a festék alkalmazásának következményeit: összeragadt szálakat vagy a hajszálcsövesség következtében az anyag mélyebb rétegeibe hatoló elszínezôdést. Ugyanerre az eredményre vezetett a 32 ragasztószalag ,,ragadványainak'' vizsgálata. Sok mindent találtak ezeken a szalagokon, amit a lepel az évszázadok során összegyűjtött -virágport, rovarmaradványokat, gyapjúszálakat és vörös selyemrostokat, még a modern korból eredô szintetikus száltöredékeket is, meg különbözô nem azonosítható vörös és fekete részecskéket --, de festékanyagot nem. John Heller és Alan Adler, a New England Institute kémikusai, alaposan megvizsgálták a képmás különbözô részeirôl a szalagra ragadt megsárgult szálakat, hogy megállapítsák: az elszínezôdés kémiai eredetű-e? Nem tudták a rostok sárga színét sem savakkal, sem fehérítôszerekkel, sem szerves oldószerekkel eltüntetni, vagy erôs oxidálókkal kifehéríteni. A kutatók egyöntetű megállapítása szerint a képmást nem festék vagy bármiféle idegen anyag alkalmazásával hozták létre, hanem az a lenrostok cellulóz anyagának változásából ered. E változás abban áll, hogy a képmást alkotó felületi szálak rostjai ,,dehidrálódtak'', azaz elveszítették természetes víztartalmukat, míg a kendô anyagának többi része megôrizte azt. A dehidrálódott szálak enyhén visszaverik a fényt, és ez teszi láthatóvá a képmást. A röntgensugaras fluoreszcencia-próba negatív eredménye kimutatta, hogy nincs a kendôn vas-, arzén-, ólom- vagy egyéb nehézfém-tartalmú szervetlen festék. Radiográfiai eljárással vizsgálták a lepel anyaga sűrűségének különbségeit, melyek jelentôsek lettek volna a képmással fedett és nem fedett részek között, ha a képmás festéktôl származna. A vizsgálat azonban semmi egyebet nem tudott kimutatni, csak a szövött anyag sűrűségében mutatkozó kismértékű ingadozást. Mivel a különbözô festékféleségek jellegzetes módon verik vissza a fényt, többféle fényforrás alkalmazásával vizsgálták a lepel egyes részeinek fényvisszaverô tulajdonságait. Semmi jel nem mutatott bármiféle festék jelenlétére. Még további fluoreszcencia-vizsgálattal is próbát tettek a kutatók, mivel bizonyos anyagok jelenléte sajátságos fluoreszkálásuk révén kimutatható. De a vizsgálat ilyen módon sem tudott semmiféle idegen anyagot kimutatni. Valójában a képmást alkotó dehidrált szálak némileg csökkentették magának a lepel anyagának fluoreszkáló képességét. A műszeres vizsgálatok újabb érvekkel támasztották alá a



fényképfelvételek megfigyelésén alapuló állítás igazságát: az 1532. évi tűzvész hôje és az oltáshoz használt víz nem károsították a képmást, ami másként lenne, ha azt festô ecsetje hozta volna létre. Nem beszélve arról, hogy a festô ecsetjének semmi nyoma a leplen: a képmást alkotó sárgásbarna felületi szálak összevisszasága nem mutat ,,irányítottságot''. Végképp reménytelenné teszi a festett kép elméletét a képmás háromdimenziós volta. Erre vonatkozóan a hipotézis semmiféle magyarázattal nem tud szolgálni. A STURP tehát bebizonyította, hogy az egykori troyes-i püspök, Pierre d'Arcis elhamarkodott kijelentése nem állja meg a helyét. Biztonsággal ki lehet jelenteni, hogy a képmás nem lehet festett. A kutatócsoport összefoglaló jelentésének idevágó része leszögezi: ,,Semmit sem találtunk, aminek alapján arra lehetne gondolni, hogy a látható képmás a kendôn alkalmazott festéktôl eredne. Ezen a ponton az összes megfigyelés teljes mértékben egybevág.''
Kémiai hatóanyagok eredménye?
A kémiai hatóanyagok elmélete szerint a lenrostok megsárgulását valamilyen vegyszer okozhatta, amit aztán vízzel kimostak vagy egyéb módon eltávolítottak a lepelbôl. Bár a mikroszkópos, műszeres és vegyszeres vizsgálatok semmi jelét sem fedezték fel a kémiai hatóanyagok jelenlétének vagy hatásának, a kutatócsoport foglalkozott ennek az elméletnek a lehetôségeivel is, olykor eléggé bizarr kísérleti eljárások alkalmazásával. Mint elméletileg feltételezhetô kémiai hatóanyagot, kipróbálták a tömény foszforsavat, ami képes megsárgítani a növényi cellulózt. Feltéve, ha azonnal semlegesítik is, egyébként megkárosítja az anyagot. A kutatók fáradságot nem kímélve igyekeztek inkább kevesebb, mint több sikerrel a képmás felületi tulajdonságainak megfelelô képet létrehozni a kísérleti vásznon, és egyben elkerülni az anyag károsodását vagy a vegyszer behatolását a rostok mélyebb rétegeibe. A kísérleti darabok paraméterei kiábrándító módon eltértek a lepel képmásától, beleértve természetesen a háromdimenziós tulajdonság hiányát is. Legkevésbé sem látszik tehát valószínűnek, hogy egy festô ezzel a módszerrel létre tudott volna hozni ilyen képmást -- ez volt a kutatók végsô konklúziója. Samuel Pellicori, a Santa Barbara-i kutatóközpont tudósa más oldalról akart a titok közelébe férkôzni. Ha vannak fényérzékeny anyagok, mint amilyenekkel a fotográfia dolgozik, miért ne lehetnének pl. hôre, levegôre vagy az idô múlására érzékeny anyagok? Amelyek ,,lappangó'' képet okoztak a kendôn, és ez a kép az említett tényezôk hatására képes látható formában megjelenni, mint amikor egy fényképet elôhívnak. Pellicori hét órán át tartotta kísérleti lenvászon kendôjét egy 150° C



ra felmelegített kemencében, hogy a lepel anyagának kétezer esztendôs elöregedését szimulálja. Ennyi idô után a kísérleti kendô színe, fényvisszaverési és fluoreszcencia jellemzôi megközelítették az eredeti lepelét. Pellicori ekkor bôrsebbôl vett nedveket, mirhát és olívaolajat vitt a vászonra, és további három órán keresztül a kemencében tartotta. A vászon így kezelt részei a kendô alapszínénél kétségtelenül sötétebbre sárgultak. Pellicori elgondolása és kísérleti eredményei kezdetben lelkes visszhangot keltettek a szindológusok körében. A magyarázat a lepel autenticitását vallóknak is tetszett volna, mivel összefüggésbe hozható Jézus szenvedésével és halálával. Az alaposabb megfontolások során azonban nehézségek merültek fel. Mindenekelôtt az, hogy nem találták nyomát semmiféle olyan anyagnak a leplen, melytôl az ,,hôérzékeny'', ,,idôérzékeny'' vagy ,,fényérzékeny'' lemez módjára működhetett volna. Továbbá: a laboratóriumban sem volt könnyű megoldani a kísérleti keverék olyan vékony rétegben való felvitelét, hogy csak a felületi szálak rostjai sárguljanak meg; természetes körülmények között a hatóanyagok nyilvánvalóan a mélyebb rétegekbe is beleivódtak volna. Ez pedig nem fér össze a képmás tényleges felületi megjelenésével. Ellentmond Pellicori elmélete a képmás háromdimenziós minôségének is. Ez abban áll, hogy a képmás foltjainak sötét-világos árnyaltsága a test és a lepel távolsági viszonyait tükrözi vissza; a lepel tehát nem mindenütt érintkezett a testtel. Márpedig a kémiai anyagok okozta ,,lappangó'' kép elmélete feltételezi a test és a lepel közvetlen érintkezését. Végül is hogyan jött létre a képmás azokon a helyeken, ahol a test és a lepel nem érintkeztek? Maga Pellicori is elismerte, hogy az ellentmondásra nem tud magyarázatot adni. A magyarázatot máshol kell keresnünk.
Vaporográfia?
A STURP kutatói új eredmények birtokában visszatértek a vaporográfia néven ismertté vált hipotézisre is, melyet a lepel hitelességét valló francia biológus és festô, Paul Vignon fogalmazott meg a 20. század elején. Eszerint a halálküzdelem kínjai között kiválasztott verejték ureát (húgysavat, a fehérje anyagcseréje során keletkezô bomlásterméket) is tartalmazott, ami széndioxidra és ammóniákra bomlott. A képmást a test felületérôl távozó gôzökben lévô ammóniák és a lepel anyagába ivódott áloé és olívaolaj kémiai reakciója hozta volna létre. Erre utal a hipotézis elnevezése is: vapor latinul gôz, pára. Az elméletnek Paul Vignon tudományos hírneve és az a körülmény kölcsönzött tekintélyt, hogy elsôként próbálta a keletkezés rejtélyét természettudományos módon megoldani, miután világossá vált a festett képmás hipotézisének tarthatatlansága.



De az egykor népszerű elgondolással szemben komoly nehézségek merültek fel. Nem lehetett a képmás megállapított tulajdonságaival összhangba hozni. A testbôl felszálló gôzök nem egyenes és párhuzamos vonalak mentén haladnak, hanem szétterjednek a levegôben és kis távolságokon belül körülbelül egyforma mértékben hatolnak a vászonkendô anyagába. Így nem keletkezhet felismerhetô képmás, különösen nem egy igen részletes, árnyalatokban gazdag, az anyag felszínén elhelyezkedô és háromdimenziós információkat tartalmazó kép. A kémikusok azt is kétségbe vonták, hogy a halálos verejték a kémiai reakcióhoz elegendô mennyiségű ammóniákot tartalmazhatott. Ez a magyarázat sem bizonyult tehát kielégítônek. Kísérleteztek még egyéb kémiai reakciókkal is, de a vaporográfiával kapcsolatban felmerült ellentmondások ezeknél is jelentkeztek. Az összefoglaló jelentés így summázza a kutatók végsô következtetését: ,,Véleményünk szerint a kísérleti eredmények azt bizonyítják, hogy nem tartható tovább Vignonnak a képmás keletkezésére vonatkozó elmélete.'' A lepel hitelességének hívei némi nosztalgiával veszik tudomásul, hogy e számos valószínűnek látszó elemet tartalmazó elgondolás szertefoszlott, hiszen ebben -- ha igazolhatóvá válik -- szívesen megnyugodtak volna. De talán korai a sajnálkozás. Nincs kizárva, hogy az igazság még messzebb is vihet.
Égés hozta létre?
Miután a többi elmélet nem bizonyult igazolhatónak, elôtérbe került egy kevésbé hosszú múltra visszatekintô feltételezés, miszerint a képmást égés, vagy inkább pörkölôdés hozta létre. E lehetôség már 1978 elôtt felmerült, mivel a lepelrôl készült színes fényképek elterjedése óta sok kutató égéstôl eredônek vélte a rostok elszínezôdését. Ezen túlmenôen az 1532. évi tűzvész égési foltjai feltűnô hasonlóságot mutatnak a képmást alkotó foltokkal. Laboratóriumi kísérletek bizonyítják, hogy tűznek rövid ideig kitett vászon cellulóz rostjai a képmás rostjaihoz hasonlóan sárgulnak meg, a továbbiakban pedig az elszínezôdés éppúgy közömbös a hôre és a vízre, mint ahogyan a lepel képmása annak mutatkozott az 1532. évi chambéryi tűzvész alkalmával. Természetes fénnyel és ibolyántúli sugarakkal vizsgálták a képmás és a megpörkölt vászon optikai jellemzôit, és kiderült, hogy mindkettô ugyanolyan fényvisszaverô tulajdonságokkal bír. A képmás és a kísérleti vásznon égetett foltok nagyjából ugyanolyan mértékben csökkentették az alapanyag fluoreszcenciáját. De hát hogyan keletkeztek a képmást alkotó égési foltok? Ez az a kérdés, amelyre a szindonológia művelôi sem 1978 elôtt, sem pedig az



elméletet sok tekintetben támogató 1978. évi műszeres vizsgálatok után nem tudtak válaszolni. És meglehet, hogy sohasem fognak tudni válaszolni -- legalábbis tudományos kifejezésekkel nem. Nem ismeretes ugyanis semmiféle olyan biológiai, fizikai vagy kémiai folyamat, melynek során a holttest annyi hô- és fényenergiát bocsátana ki, amitôl az ôt burkoló kendô megpörkölôdhetne. Márpedig akkor a tudósnak nincs illetékessége egyéb kijelentésre, mint hogy a kérdés megoldatlan és nyitott. Mint magánember gondolhat egyébre is, hihet más megoldás lehetôségében is, de mint tudós, csak olyasmit adhat elô, ami szaktudományának illetékességi körébe vág, annak ,,terminus technicus''aival kifejezhetô, műszeresen mérhetô és laboratóriumban reprodukálható. A kutatók különféleképpen reagáltak a nehézségre. Egyesek úgy vélték, hogy ha az égéselmélet alapján nem lehet megmagyarázni a képmás keletkezését, akkor -- a pozitív vizsgálati eredmények ellenére -kétségbe kell vonni azt is, miszerint a képmást felületi pörkölôdés okozta. Mások megelégedtek annyival, hogy a további kutatást szorgalmazzák. Ismét mások a Jézus feltámadását kísérô hô- és fényjelenségekben feltételezik a lepel megpörkölôdésének okát. De ezek a tudósok sem tudják véleményüket a tudomány igényeinek megfelelôen kifejezni és igazolni: a feltámadás az emberi tapasztalat határain kívül esô egyszeri jelenség volt, számunkra ismeretlen természetű energiák működésének következménye, reprodukálhatatlan, műszerekkel nem mérhetô. A legmesszebbre talán John Jackson ment. Elméleti számításokat végzett arra vonatkozóan, hogy az egyszerű hôsugárzás az adott körülmények között oka lehetett-e a képmás keletkezésének, és úgy találta: az egyszerű hôsugárzás (és a hangsúly most az egyszerű jelzôn van!) nem okozhatta egy ennyire határozott körvonalú és egyszersmind ennyire árnyalt képmás keletkezését. De Jackson szerint a nehézség megoldható, mert ,,...az elgondolás, hogy a képmás égés következménye, nem szükségszerűen összeférhetetlen ezzel az eredménnyel, mivel a hôsugárzáson kívül lehettek más mechanizmusok is, melyek megégették a
kendôt''. Fény fog-e derülni valaha is azokra az energiákra, melyek a Jackson feltételezte ,,más mechanizmusokat'' működtették? A tudomány eszközeivel kutató emberi elme képes lesz-e valaha is megközelíteni a történelemnek ezt a legfontosabb központi eseményét, mely lényegét -és talán lefolyásának körülményeit is -- tekintve ,,nem e világból való''? Egyelôre kénytelenek vagyunk tudomásul venni, hogy a lepel



keletkezésének kérdésében a kutatók nem tudtak sem egységes, sem végleges állást foglalni. Egyesek nyíltan hangoztatják meggyôzôdésüket, hogy a lepel képmása nemcsak eredménye Jézus feltámadásának, hanem tárgyi bizonyítéka is. Az egyre-másra megjelenô szindonológiai irodalomban e nézet terjedését lehet megfigyelni. Könyvünk IV. fejezetében kissé részletesebben foglalkozunk az erre vonatkozó következtetésekkel. Mások úgy vélték, hogy a kutatások jelen állása mellett korai még a keletkezésre vonatkozó álláspont megfogalmazása, és hogy a tudománytechnika eszközeivel folytatott vizsgálatsorozat eredményeirôl csak szaktudományos fogalmakkal lehet beszámolni. Ennek megfelelôen úgy foglaltak állást, hogy a képmás keletkezésének vonatkozásában az égéselmélet és a kémiai hatóanyagok alkalmazásának elmélete a legtöbbet ígérô. Végsônek tekinthetô eredményt azonban egyik elmélet laboratóriumi vizsgálata sem hozott. A kutatócsoport, saját illetékességének fenti koncepciója alapján, semmilyen, a szaktudományok területén kívül esô kérdésben nem foglalt állást. Nem foglalkozott a lepelben eltemetett személy azonosításával sem. Nem vett tudomást az irodalmi hivatkozásokról, művészettörténeti megfontolásokról és történelmi adatokról, csak annyiban, amennyiben azok hatással voltak saját kutatási munkájára, mint pl. az 1532. évi chambéryi tűzvész. Bizonyára örömmel konstatáltuk volna, ha a STURP az összes eddigi kutatási eredmények szintézise alapján határozottan kijelenti, hogy a lepel kétezer éves, Jeruzsálembôl származik, Jézus valódi halotti leple és nemcsak, hogy Ôt ábrázolja, de a képmás feltámadásának direkt bizonyítéka. De ezt kijelenteni nem a szaktudósok dolga. A tudós sohasem mondhat többet, mint amennyit bizonyítani tud. Szavahihetôségének ez az alapja. A STURP nagyszerű eredményekre jutott vizsgálatai során, melyek szintézisben az egyéb kutatási eredményekkel, minden elfogulatlanul gondolkodó ember számára bizonyítani képesek a lepel hitelességét. De ezt a szintézist nekünk magunknak kell elvégeznünk az érvek és ellenérvek mérlegelése után. Amint a STURP számos tagja elvégezte -- már nem mint kutatócsoport-tag, hanem mint magánember, aki azért tudós is --, akik szóban és írásban hirdetik: a lepelrôl ismert adatok és vizsgálati eredmények azt bizonyítják, hogy a lepel hiteles, tehát az, aminek tartják, Jézus valódi halotti leple. A kendô anyaga és szövésének módja, a virágpor-analízis, a szemekre helyezett pénzérmék azonosítása, a képmás anatómiai hitelessége és antropológiai jellege, a vérfoltok valódisága, az összes műszeres vizsgálat eredménye (mikroszkópia, röntgen- és ultraviola-besugárzás, fluoreszcencia stb.) ezt támasztja alá. És még valami: a képmásról



leolvasható kínzási és kivégzési mód tökéletesen megegyezik a Jézus szenvedéseit leíró evangéliumokkal -- sôt egyes vonatkozásokban kiegészíti azokat --, és a korabeli jog és szokás által elôírt ítéletvégrehajtási móddal. (Errôl a következô fejezetben lesz szó.) A legnagyobb mértékben valószínűtlen, hogy a jövôben olyan adat merülhessen fel, mely a lepelnek ezt a minôsítését lényegesen módosítaná. Eltérôek viszont a leplen látható képmás keletkezésére vonatkozó vélemények. Egyöntetűség csak egy negatív eredmény megállapításában nyilatkozott meg: sem nyomát, sem reális lehetôségét nem találták annak, hogy a képmás festéssel, vagy egyéb hamisítással készült volna. A képmás tehát nem készült, hanem keletkezett, de hogy hogyan, e tekintetben jelenleg eltérôek a vélemények. Számos jelentôs tudós van a
STURP volt tagjai között, aki a képmás keletkezését Jézus feltámadásával hozza összefüggésbe. És ha ez valóban így van, akkor erôsen kétséges, hogy a hiányzó magyarázatot valaha is lehetséges lesz a tudomány nyelvén megfogalmazni. Mint ahogyan nagyon keveset lehet mondani Assisi Szent Ferenc vagy Páter Pio stigmáiról a sebészet nyelvén, és a lourdes-i gyógyulásokról a belgyógyászat vagy dermatológia szakkifejezéseivel. ============================================= =========================== IV. A Lepel, az evangélium és a történelem
,,Gondoltam rád a halállal viaskodva; vérem e cseppjét érted hullattam.'' (Blaise Pascal)
Jézus kínszenvedése és halála formailag a jeruzsálemi Fôtanács által hozott elmarasztaló ítélet következménye volt. Mivel mind a zsidó, mind a római eljárási jog, a peres eljárás és ítélet-végrehajtás során kialakult szokások is eléggé ismertek, könnyen ellenôrizhetô az evangéliumok tárgyilagossága, pontossága, tehát szavahihetôsége. Mert ha az evangéliumírók tárgyilagosnak és pontosnak bizonyulnak az üdvtörténet szempontjából közömbös és esetleges események, helyek és körülmények ismertetésében, akkor hitelt érdemelnek a kulcsesemények -szenvedés, halál és feltámadás -- elôadásakor is, melyekre vonatkozóan tárgyi bizonyítékot is tartunk a kezünkben. A lepel a maga módján szintén elôadja a passió történetét, meglepô részletességgel és teljes hűséggel a jogi és történelmi ismereteinknek megfelelô evangéliumi leírásokhoz. Néhol valamivel még többet is mond, vagy pontosabb képet nyújt -- a szó szoros értelmében -- egy-egy evangéliumi kifejezés



tényleges tartalmáról. Vajon véletlen lenne ez a hármas egybeesés?
Az összeütközés oka
Jézus háromesztendôs nyilvános működésének végéhez ért. Tanításának és csodáinak híre eljutott az ország minden részébe: a vakok láttak, a bénák jártak és a szegényeknek Isten országa igazságait hirdette. Úgy látszott, a nemrégen támadt messiási mozgalom egyre szélesebb hullámokat vetve terjed. A fôpapokból, vénekbôl és írástudókból álló Fôtanács -- a vallási és politikai hatalom birtokosa -- napról napra fokozódó nyugtalansággal szemlélte az eseményeket. Aggályaik részben vallási, nagyobbrészt azonban politikai természetűek voltak. Mióta Kr. e. 63-ban Pompeius bevette Jeruzsálemet, kereken száz, súlyos összeütközésekkel, véres megtorlásokkal és folyton növekvô politikai szenvedélyekkel terhes esztendô telt el. A rómaiakkal kialakított ,,modus vivendi'' a vezetô családok egymás közötti alkudozásainak, a hódítókkal kötött kompromisszumoknak, meg a hatalomban és gazdagságban való közös részesedés keresésének ingatag talaján állott. A hatalom birtokosai szerint mindenfajta nyugtalanságot keltô népmozgalom e kényes egyensúly felborításával fenyegetett, tehát államellenes volt. Mint ahogyan mindig is szívesen bélyegezték államellenesnek mindazt, ami személyi befolyásukat és hatalmi érdekeiket veszélyeztette.
A Fôtanács elsô határozata
Amikor Lázár feltámasztásának híre az egész országban elterjedt, a Fôtanács rendkívüli ülést tartott. Betánia, Lázár faluja, mindössze három kilométerre fekszik Jeruzsálemtôl. Úgy látszott, hogy a ,,baj'' már az ország szívét fenyegeti. Dönteni kellett. ,,Mit tegyünk? Ez az ember nagyon sok csodát tesz. Ha tovább tűrjük, mindannyian hinni fognak benne, aztán jönnek a rómaiak, és elpusztítják szentélyünket is, népünket is.'' (Jn 11,47-48) De a döntés nem könnyen született meg. Tudjuk, hogy Jézusnak a Fôtanácsban is voltak hívei: Nikodémus, Arimateai József és talán mások is. Kaifás, aki abban az évben fôpap volt, ingerülten kiáltotta: ,,Nem értitek a dolgot! Nem fogjátok fel, hogy jobb, ha egy ember hal meg a népért, mintsem az egész nép elpusztuljon'' (Jn 11,49-50). ,,Ettôl a naptól kezdve eltökélt szándékuk volt, hogy megölik ôt'' (Jn 11,53). A 2. századból származó babiloni Talmud szerint húsvét elôtt 40 nappal adták ki Jézus ellen a körözési parancsot. Ha ezt azonosítjuk a Fôtanács fenti határozatával, akkor Jézus keresése a 30. év



februárjában kezdôdhetett. De úgy látszik, az Úr szerint még nem jött el az Ô ideje; már Keresztelô Szent János is az Isten Bárányának nevezte, a bárányt pedig húsvétkor áldozzák fel. A Jeruzsálemtôl kb. 20 km-re fekvô Efráimba húzódott. ,,Jézus nem járt többé nyilvánosan a zsidók között, hanem visszavonult a puszta szélén fekvô egyik városba, Efráimba, és ott tartózkodott tanítványaival.'' (Jn 11,54)
Útban Jeruzsálem felé
Mikor eljött az idô, Jézus is elindult Jeruzsálem felé, mint annyian mások, csoportokba verôdve, az ország közeli és távolabbi falvaiból, hogy a Szent Városban üljék meg a húsvéti ünnepeket. De az Ô számára ez a húsvét egészen mást jelentett, mint a többieknek. Nem volt kétséges, minek néz elébe. ,,Közel volt a zsidók húsvétja, és a vidékrôl sokan felmentek Jeruzsálembe, hogy megtisztuljanak. Keresték Jézust a templomban, és tanakodtak egymás között: Mit gondoltok, eljön az ünnepre?'' (Jn 11,5556) Jézus és kísérete közben Jerikóba érkezett. Az Úr minden alkalmat felhasznált, hogy felkészítse tanítványait. ,,Úton voltak Jeruzsálem felé. Jézus elöl ment, a tanítványok pedig aggódva követték. Ismét magához hívta a tizenkettôt, és arról kezdett beszélni, ami vele történni fog: ,,Íme, felmegyünk Jeruzsálembe, és az Emberfiát átadják a fôpapoknak és írástudóknak. Halálra ítélik, és átadják a pogányoknak. Kicsúfolják, leköpdösik, megostorozzák és megölik, de harmadnapra feltámad.'' (Mk 10,32-34) Jerikóban, a jeruzsálemi bevonulás elôjátékaként, már népes tömeg fogadta Jézust, közöttük galileai földijei is, akik ugyancsak Jeruzsálembe igyekeztek. Jerikóban művelte Jézus utolsó csodáját, amikor egy vak koldusnak, aki így kiáltozott utána: Jézus, Dávid fia, könyörülj rajtam! -- visszaadta a szeme világát. Mély értelmű cselekedet azok számára, akiknek van szemük a látásra és fülük a hallásra! Mert a ,,Dávid fia'' messiási cím. Nem illet meg senki mást, csak az Istentôl megígért, a próféták által megénekelt Eljövendôt. És Jézus nem hárítja el, sôt meg is felel rá: látóvá teszi a vakot, bizonyítja ezzel Messiás voltát, mert prófétai jövendölés alapján éppen ezt várták a Messiástól. ,,Akkor megnyílik a vakok szeme, s a süketek füle hallani fog'' -- hirdette Izajás (35, 5).
Jézus a feltámasztott Lázár vendége. Júdás színt vall
,,Hat nappal húsvét elôtt Jézus Betániába ment, ahol Lázár lakott, akit feltámasztott a halálból. Ott vacsorát rendeztek neki, Márta felszolgált, és Lázár is a vendégek között volt, akik Jézussal az asztalnál ültek.'' (Jn 12,1-2) A lakoma közben megjelent Mária is,



Lázár nôvére, egy fontnyi igen drága nárduszolajat tartalmazó alabástromedénnyel a kezében. Széttörte az edényt, megkente az olajjal Jézus lábát és megtörölte a hajával. A legnagyobb szeretet és a legnagyobb alázat kifejezése az iránt, aki feltámasztotta és visszaadta nekik támaszukat és testvérüket, Lázárt. És ebben a megrendítô pillanatban megszólalt Júdás: ,,Miért nem adták el a kenetet 300 dénárért, és adták oda a szegényeknek?'' (Jn 12,5). És az evangélista hozzáfűzi: ,,De ezt nem azért mondta, mintha a szegényekre lett volna gondja, hanem mert tolvaj volt. Nála volt az erszény, és elsikkasztotta, amit rábíztak''. (Jn 12,5-6) Jézus azonban megvédi Máriát: ,,Hagyd békén, hadd tegye, hiszen a temetésem napjára teszi! Szegények mindig vannak veletek, de én nem leszek veletek mindig!'' (Jn 12,7-8) Mióta csak elindultak Efráimból, Jézus minden tettének és megnyilatkozásának központi gondolata messiási voltának és messiási sorsának felismertetése: a szenvedés, a halál, temetés... A nagy dráma szereplôi is együtt vannak már: Jézus, az ,,aggódó'' apostolok, és az egyre nyíltabban ellenséges áruló, Júdás.
Bevonulás Jeruzsálembe
Másnap Betiániából indulva tartotta Jézus ünnepélyes bevonulását a Szent Városba. ,,Amikor Jeruzsálemhez közeledve Betfágéba, az Olajfákhegyéhez értek, Jézus elküldte két tanítványát ezzel a megbízással: Menjetek a szemközti faluba. Találtok ott egy megkötött szamarat a csikójával. Oldjátok el, és vezessétek ide.'' (Mt 21,1-2) Jézus és kísérôi az Olajfák-hegyérôl pillantották meg a várost. Az Úr sírva fakadt, és megjövendölte Jeruzsálem pusztulását: ,,Bárcsak te is felismernéd legalább ezen a napon, ami békességedre volna, de el van rejtve a szemed elôl. Jönnek napok, amikor majd sánccal vesz körül ellenséged, bekerít, és mindenfelôl ostromol. Eltipornak gyermekeiddel együtt, akik falaid között élnek, és nem hagynak benned követ kövön, mert nem ismerted fel látogatásod idejét.'' (Lk 19,41-44) Alig negyven egynéhány esztendô múlva Jézus jövendölése szörnyű valósággá vált: a hódítók ellen fellázadt zsidókat, drámai küzdelem után, rettenetes kegyetlenséggel verték le a Vespasianus és Titus vezette római légiók. A templomot felgyújtották, a várost földig rombolták (l. Josephus Flavius: A zsidó háború). Amikor híre terjedt, hogy a Názáreti közeledik, az ünnepre összegyűlt zarándokok elözönlötték a városba vezetô utakat. ,,Az egész város izgalomba jött'' -- írja Máté (21, 10), és ez a szó minden értelmében igaz lehetett. A tömeg Jézust éltette. Pálmaágakat lengettek és kiáltoztak: ,,Áldott az Úr nevében érkezô király! Békesség a mennyben és dicsôség a magasságban!'' (Lk 19, 38). Akik ezt kiáltozták, azok Jézust kétségtelenül Messiásnak ismerték fel. Ki más lehetne az, aki a



szomszéd faluban, Betániában, feltámasztotta a halott Lázárt? Elképzelhetô a Fôtanács idegessége. Mint ilyenkor lenni szokott, egymást hibáztatták az elégtelen intézkedések miatt: ,,Lám, nem mentetek semmire. Mindenki Ôt követi!'' (Jn 12,19) ,,A templomban vakok és sánták mentek hozzá, és ô meggyógyította ôket. Amikor a fôpapok és írástudók látták, hogy csodákat tesz, s hogy a gyermekek a templomban így kiáltoznak: Hozsanna Dávid fiának! -méltatlankodtak, és szóltak neki: Hallod, mit kiabálnak? Jézus így válaszolt: Hallom. Nem olvastátok sohasem: Gyerekek és csecsemôk ajkával hirdetted dicsôségedet? Ezzel otthagyta ôket, és a várost elhagyva Betániába ment, és ott töltötte az éjszakát.'' (Mt 21,14-17) Nagyon valószínű, hogy Jézus az ünnepek alatt Betániában, Lázár házában szállt meg, onnan járt be reggelenként a városba, és oda tért vissza éjszakára.
Jézus vádbeszéde
Másnap ismét nyilvánosan lépett föl a templomban. ,,Az egész nép hallani akarta a szavát'' -- írja Lukács (19,48). És az elôcsarnokban egymás hegyen-hátán tolongó zarándoktömeg elôtt elmondja vádbeszédét a farizeusok, az írástudók és az ország vezetôi ellen: ,,Jaj nektek, írástudók és képmutató farizeusok! Bezárjátok a mennyek országát az emberek elôtt. Magatok nem mentek be, s akik be szeretnének menni, azokat nem engeditek be. Jaj nektek, írástudók és képmutató farizeusok! Bejártok tengert és szárazföldet, hogy egyetlen áttérôt szerezzetek, s ha sikerült, a kárhozat fiává teszitek, kétszerte inkább magatoknál. Jaj nektek, vak vezetôk! Azt mondjátok, hogy ha valaki a templomra esküszik, az nem érvényes, de ha a templom aranyára, az kötelezi. Esztelenek és vakok! Hát mi több, az arany vagy a templom, mely megszenteli az aranyat?... Jaj nektek, írástudók és farizeusok, ti képmutatók! Mentából, kaporból és köménybôl tizedet adtok, közben elhanyagoljátok azt, ami fontosabb a
törvényben, az igazságosságot, az irgalmat és a hűséget... Jaj nektek, képmutató farizeusok és írástudók! Tisztára mossátok a pohár és a tál külsejét, belül azonban tele vannak rablott holmival és szennyel... Jaj nektek, képmutató farizeusok és írástudók! A fehérre meszelt sírokhoz hasonlíttok, amelyek kívülrôl szépnek látszanak, de belül tele vannak a halottak csontjaival, s mindenféle undoksággal... Jaj nektek, képmutató farizeusok és írástudók! A prófétáknak sírboltot építtek, az igazak síremlékeit feldíszítitek, s azt mondjátok: Ha



atyáink idejében éltünk volna, nem lettünk volna részesek a próféták vére ontásában, mint ôk. Ezzel magatok is megvalljátok, hogy a próféták gyilkosainak vagytok a fiai. Töltsétek csak be atyáitok mértékét! Kígyók és viperák fajzata! Hogy is kerülhetnétek el a kárhozat büntetését? Prófétákat, bölcseket és írástudókat küldök hozzátok. Közülük némelyeket megöltök és keresztre feszíttek, másokat megostoroztok a zsinagógában, és városról városra üldöztök...'' (Mt 23,13-34)
A Fôtanács második határozata
Betelt a pohár. A Fôtanács teljes mértékben igazoltnak látta a korábban Jézus ellen hozott döntést. Most úgy érezték, legfôbb ideje, hogy cselekedjenek. ,,A fôpapok és írástudók tanakodni kezdtek, miképpen veszejtsék el. De féltek tôle, mert az egész népet magával ragadta.'' (Mk 11,18) Két nappal húsvét elôtt, tehát szerdán, Kaifás fôpap sürgôsen palotájába hívatta a Fôtanács tagjait. ,,...arról tanácskoztak, hogyan foghatnák el Jézust csellel, hogy aztán megöljék. Egy dologban megállapodtak: Ne az ünnepen, nehogy zavargás támadjon a nép között.'' (Mk 14,1-2) Júdás ,,beszervezése'' már az elsô határozat után megtörtént, az ô közreműködésére tehát számíthattak. Nem sok idejük volt, de a kedvezô alkalmat ki kellett várni.
Az utolsó vacsora
Jézus csütörtökön ülte meg tanítványaival a Pászkát, a húsvéti bárány elfogyasztásával járó ünnepet, melyen a zsidók Egyiptomból való szabadulásukra emlékeztek. (A szenvedéstörténet eseményeinek idôbeli lefolyását a keresztény közvéleményben gyökeret vert és a nagyheti liturgiában kikristályosodott módon, a csütörtök esti utolsó vacsora és a vasárnap reggeli feltámadás közé helyezve tárgyaljuk. Meg kell azonban említeni, hogy vannak más szentírás-magyarázati lehetôségek is: ezek a Jézus korában használt többféle naptár különbözôségébôl indulnak ki, és azt feltételezik, hogy Urunk szenvedésének eseményei nem egy, hanem két, esetleg három nap alatt zajlottak le.) Az ünnepi lakomát Péter és János készítette el egy jeruzsálemi ismerôs házában. Szertartásrendjét ôsi szokások írták elô: áldások, imádságok és zsoltárok követték egymást, közben elfogyasztották a húsvéti bárányt kovásztalan kenyérrel és keserű salátával, és négy ízben ürítették ki a borral telt kelyheket. Jézus az utolsó vacsorán e szertartáshoz tartotta magát, mégis formailag egy csekély, tartalmilag óriási különbséggel. A kenyér és a bor szétosztása elôtt valami szokatlant is



hozzátett az elôírt imákhoz, és ezzel a kenyeret és a bort saját testévé és vérévé változtatta: megalapította az Oltáriszentséget és elrendelte, hogy ezt cselekedjék a tanítványok is az Ô emlékezetére. A vacsora emelkedett hangulatát beárnyékolta az árulás sötét gyanúja. ,,Tiszták vagytok, de nem mindnyájan'' (Jn 13,10) -- mondta Jézus, miközben, még az étkezés elôtt, megmosta tanítványai lábát. Késôbb nyíltan is megmondja: ,,Egy közületek elárul engem'' (Jn 13,21). A megdöbbent tanítványok kérdéseire -- ,,Csak nem én vagyok az?'' (Mt 26,22) -- hallgat, de Júdás kérdésére azt feleli: ,,Magad mondtad'' (Mt 26,25). Az áruló, miután így megszégyenült, elhagyta a társaságot. Tudta már, hogy Jézus az Olajfák hegyén, a Getszemáni majorban fogja az éjszakát tölteni, s azt is, hogy eljött az ô ideje. Feltűnés és csôdület nélkül el lehet majd vezetni a templomôrséget arra a félreesô helyre. A vacsora végén Jézus még hosszasan buzdította és oktatta tanítványait, hogy ne botránkozzanak meg a bekövetkezô eseményeken, majd elbúcsúzott tôlük. A tanítványok elôtt kezdett világossá válni, hogy mi van készülôben, miért beszélt Jézus annyit az Emberfia szenvedésérôl és haláláról, és hogy mostantól fogva nem veszélytelen dolog a Mester követôjének lenni. De végül is -- gondolhatták -- csak múló kellemetlenségekrôl lehet szó, mert mi baj érheti azt, aki feltámasztotta Jairus leányát és Lázárt, betegeket gyógyított, megszaporította a kenyeret és a halat, lecsendesítette a viharzó tavat?
Az Olajfák hegyén
A húsvéti vacsora utáni éjszakát az ünnep rendje szerint a zarándokoknak Jeruzsálemben kellett tölteniük. Ezért nem ment vissza Jézus ezen az estén Betániába, Lázár házába, mint az elôzô estéken, hanem tanítványaival együtt a Jeruzsálemnek számító, de a városon kívül esô Olajfák hegyén lévô Getszemáni majort kereste fel. A majorban olajsajtó is volt, meg egy tágas barlang, mindkettô alkalmas az éjszakázásra. Úgy látszik, Jézus ismerte a major tulajdonosát, és többször is felkereste a helyet. ,,Jézus kiment szokása szerint az Olajfák hegyére'' -- mondja Lukács és János (Lk 22,39, Jn 18,2). Itt várta be, imádságba merülve, hogy önként vállalt sorsa beteljesedjék, hogy elfogatásával kezdetét vegye szenvedéseinek kínhalálba torkolló eseménysorozata. Senki nála teljesebben nem élte át a szenvedéstôl és haláltól való természetes emberi félelmet: szorongásában vérrel verítékezett.
Az elfogatás. Annás kihallgatja Jézust
Csakhamar megérkezett a templomôrség különítménye Jonatánnak, Kaifás



fôpap sógorának, és persze az áruló Júdásnak vezetésével. És megtörtént, amire senki sem számított: a Názáreti ellenkezés nélkül tűrte, hogy megkötözzék és elvezessék. Elôször Annás fôpaphoz vitték, aki a hivatalban lévô Kaifás apósa, a több fôpapot adó család feje, és -- úgy látszik -- a Jézus ellen fellépô erôk szellemi irányítója volt. Annás tanítványai és tanítása felôl faggatta Jézust. Ô pedig logikusan és jogszerűen válaszolt, utalva arra, hogy a jogi felfogás szerint a tanúk vallomása a döntô: ,,Nyíltan beszéltem, mindenki füle hallatára. Mindig a zsinagógákban és a templomban tanítottam, ahová minden zsidónak bejárása van. Titokban nem mondtam semmit. Miért engem kérdezel? Kérdezd azokat, akik hallották, mit mondtam. Ôk tudják, mit tanítottam!'' (Jn 18,20-21)
Az elsô ütés
Az öntudatos válasz nem tetszett Annásnak. Egy buzgó szolga a maga módján sietett ura tekintélyének segítségére. ,,Így felelsz a fôpapnak?'' (Jn 18,22) -- kiabálta, és Jézus arcába ütött, valószínűleg a kezében tartott bottal. Ez volt az elsô ütés, melyet Jézus megaláztatásai során elszenvedett, s amelyet megörökített az evangélium is, és a lepel is. E fejezet elején azt tűztük ki célul, hogy megkíséreljük szembesíteni a szenvedéstörténetnek az evangéliumokban megörökített eseményeit egyrészt egyéb jogi, régészeti, történelmi stb. ismereteinkkel, másrészt a lepel adataival. Azért is idôztünk kissé hosszabban a szenvedéstörténetet bevezetô események leírásánál, hogy legalább fontos mozzanataiban felvázoljuk azt a történelmi és szellemi miliôt, melyben Jézus drámája lejátszódott. Nem kell szükségszerűen arra gondolnunk, hogy a törvényszolga személyes indulatokkal viseltetett Jézus iránt. Úgy viselkedett, ahogyan a szokás és az álprófétákkal szembeni eljárás szelleme és betűje elôírta. Ha valaki tévtanítóként lép fel, ,,...ne engedj neki, s ne hallgass rá, s ne is szánd meg, ne kíméld, és ne takargasd vétkét, hanem mindenképpen meg kell ölnöd. Elôször te emelj rá kezet, aztán az egész nép'' (Mtörv. 13,9-10). Ennek az ütésnek, és a késôbbiek során elszenvedetteknek a nyomai a lepel képmásán is megjelennek. A jobb szemüreg egészen bedagadt, az orr felsô része erôsen deformálódott. Feltűnô daganat látszik a jobb orrcimpa mellett és a bal szem fölött is. Az alsó ajak duzzanata is ütések nyomát viseli. Az arc deformációi és a bôrfelület sérülései arra vallanak, hogy ezt az arcot súlyos ütések érték.



Jézus a Fôtanács elôtt
Annás a rövid kihallgatás után vejéhez, Kaifáshoz, a hivatalban lévô fôpaphoz vezettette a megkötözött Jézust. A Fôtanács, bár késô éjszaka volt, egybegyűlve várakozott Kaifás házában, mivel az álpróféták feletti ítélkezésre csak ennek a 71 tagú testületnek volt illetékessége. A perrendtartás szerint az elmarasztaló ítélethez legalább két tanú egybehangzó vallomása kellett. ,,Sokan tanúskodtak hamisan Jézus ellen -- írja Márk --, de vallomásuk nem egyezett. Ekkor néhányan felálltak, és ezt a hamis tanúságot tették ellene: Hallottuk, amikor kijelentette: Lebontom ezt az emberi kéz építette templomot, és három nap alatt másikat építek, amely már nem emberi kéznek lesz az alkotása. De vallomásuk így sem vágott egybe.'' (Mk 14,56-59) A tanúvallomások tehát nem vezettek eredményre, és a per ezzel tulajdonképpen holtpontra jutott. Ekkor Kaifás személyesen vette kezébe az ügyet. Híres vallató lehetett, s e képességének köszönhette, hogy a nép a Kaifás melléknévvel tüntette ki, ami olyasmit jelent, mint ,,inkvizítor''; valódi neve József volt. Magát a vádlottat próbálta vitatkozásra bírni, hogy aztán szavait ellene fordíthassa. Felkelt elnöki székébôl, Jézus elé állt és ráförmedt: ,,Semmit sem válaszolsz azokra, amiket ezek vádként felhoznak ellened?'' (Mk 14,60) Jézus azonban nem válaszolt semmit, s ezzel a fôpap kísérlete kudarcot vallott. Ekkor Kaifás a végsô eszközhöz folyamodott. ,,Názáreti Jézus! Megesketlek téged az élô Istenre, mondd meg: te vagye a Messiás, az áldott Isten fia?'' (Mk 14,61) És a kérdést követô pár másodperces feszült csend után megszólalt Jézus. ,,Én vagyok! És látni fogjátok, hogy az Emberfia ott ül a Mindenható hatalmának jobbján és eljön az ég felhôin!'' (Mk 14, 61-62). A rövid válaszhoz fűzött mondattal Jézus eleve útját szegte messiási mivoltának bárkitôl eredô bármilyen félreértelmezésének: ô nem társadalmi reformer, sem a remélt függetlenségi háború vezére vagy a politikai hatalom aspiránsa, hanem isteni hatalommal eljövendô ítélôbíró. Kaifás elérte célját: a tanúk egybehangzó vallomása nélkül is bizonyítani tudta a vádat. Jézus kimondta, ki kellett, hogy mondja azt, ami a sorsát eldöntötte. ,,Aki isteni dicsôséget tulajdonít magának, az istenkáromló. Halállal kell bűnhôdnie'' -- szögezi le a büntetôtörvénykönyv idevonatkozó szakasza. ,,A fôpap erre megszaggatta ruháját, és felkiáltott: Mi szükségünk van még tanúkra? Hallottátok, hogy káromkodott. Mi a véleményetek? -Valamennyien úgy ítélték, hogy méltó a halálra.'' (Mk 14,63-64) De mivel az éjszaka folyó per ellenkezett a perrendtartással, az ítélet



formális kihirdetését reggelre halasztották.
,,...csúfot űztek belôle és bántalmazták''
A fogoly Jézust addig a bírósági ôrség ôrizetére bízták. ,,Az emberek, akik ôrizték, csúfot űztek belôle és bántalmazták. Befödték a fejét, és azt kérdezgették: Találd el, ki ütött meg? És mindenféle szitkokat szórtak rá.'' (Lk 22,63-64) Bizonyára úgy gondolták, vallásos és hazafias kötelességüket teljesítik a tévtanító megalázásával. ,,Elôször te emelj rá kezet, aztán az egész nép'' -- írja elô a Második Törvénykönyv már idézett része (13,10). Márk hozzáteszi, hogy leköpdösték és ököllel verték (Mk 14,65). Ez alkalommal tehát nem egyetlen ütés esett, mint Annás fôpap házában, hanem számtalanul sok, amint az az evangéliumok szövegébôl nyilvánvaló, és a lepel képmásáról világosan leolvasható. A lepelrôl ránktekintô arc egy ,,összevert'' ember arca, ahogyan fentebb már részletesebben leírtuk. Reggel a Fôtanács újra összeült, és elôvezették Jézust. Elképzelhetjük a vádlott lelki és testi állapotát. Az elôzô esti vérrel verejtékezéstôl kezdve nem volt egy percnyi nyugalma sem, világosan ismert és vállalt, percrôl percre közelítô sorsának átélése, az elfogatás, az éjszakába nyúló kihallgatások, az ôrség éjszakán át tartó brutalitása teljesen kimerítették emberi erôit. Pihenésre, tisztálkodásra nem volt módja, senkitôl nem kapott egy korty vizet. Arca, keze, haja és ruhája vértôl csatakos, a kiállott izgalmaktól láz gyötri. Egy álmatlanul, testi és lelki kínok között töltött éjszaka áll a háta mögött. A szükséges formaságok után a Fôtanács tagjai egyenként adták le szavazataikat. Majd kihirdették a halálos ítéletet, istenkáromlás vétke miatt. Az ószövetségi büntetôjog szerint Jézust megkövezéssel kellett volna kivégezni, és a holttestet egy fára akasztani. De az ország római megszállás alatt állt, és a hozott halálos ítéletet a római hatóságoknak kellett jóváhagyniuk és végrehajtaniuk.
Jézus Pilátus elôtt
Kaifás nem bízott benne, hogy a helytartó jóvá fogja hagyni a Fôtanács ítéletét. Nem remélte, hogy gyakorlatias római fejével megérti, miért kell meghalnia annak, aki azt állítja magáról, hogy a Mindenható jobbján fog ülni. Pontius Pilátus különben is kedvét lelte abban, hogy bosszantsa a zsidó hatóságokat, és ne vegye tudomásul vallási érzékenységüket. Kr. u. 26-ban nevezték ki Júdea sorrendben ötödik helytartójának, Seianusnak, a császári gárda prefektusának közbenjárására, aki zsidóellenességérôl volt híres. Kaifás célravezetôbbnek látta, ha



Jézust a római birodalom ellenségeként vádolja be Pilátus elôtt, aki a húsvéti ünnepekre szokás szerint csapatok élén Jeruzsálembe jött a tenger partján fekvô székhelyérôl, Caesareából. A város és környéke ilyenkor zsúfolásig megtelt zarándokokkal, és ahol ennyi Rómaellenesség gyűlt össze, ott mindig történhetett valami... Népes küldöttség kereste fel a Heródes palotájában székelô prokurátort: Kaifás, a fôpapok, a Fôtanács véneinek és írástudóinak képviselôi, a templomôrség tisztjei és katonái, közöttük a fogoly Jézus. Nem mentek be, nehogy a pogányok lakta háztól tisztátalanokká váljanak a napnyugtával kezdôdô ünnepre. A helytartót kérték, jöjjön ki hozzájuk. ,,Vádolni kezdték: Azt tapasztaltuk -- mondták --, hogy tévútra vezeti népünket. Megtiltja, hogy adót fizessünk a császárnak. Azt állítja magáról, hogy ô a Messiás-király'' (Lk 23,2). Király? Ezt a vádat nem lehetett hallatlanná tenni; Kaifás jól számított. ,,Pilátus visszament a helytartóságra, maga elé hívatta Jézust, és megkérdezte tôle: Te vagy a zsidók királya? Jézus ezt felelte: Magadtól mondod ezt, vagy mások mondták neked rólam? -- Hát zsidó vagyok én? -tört ki Pilátus. -- Saját néped és a fôpapok adtak kezemre. Mit tettél? -- Jézus így válaszolt: Az én országom nem e világból való. Ha ebbôl a világból volna országom, harcra kelnének szolgáim, hogy ne kerüljek a zsidók kezére. De az én országom nem innen való. -- Pilátus közbeszólt: Tehát király vagy? -- Igen, király vagyok -- mondta Jézus. -- Arra születtem, s azért jöttem a világba, hogy tanúságot tegyek az igazságról. Aki az igazságból való, hallgat szavamra. -- Pilátus legyintett: Mi az igazság? -- E szavakkal újra kiment a zsidókhoz és kijelentette: Én nem találom semmiben bűnösnek.'' (Jn 18,33-38) Kaifás úgy érezhette, ügye kezd rosszul állni. Pilátus nem érte be a vád meghallgatásával, érdemben vizsgálta meg az ügyet, és a vádlottat ártatlannak találta. De mivel a küldöttség nem tágított, legokosabbnak látszott kibújni a döntés felelôssége alól.
Jézus Heródes Antipász elôtt
Jól jött neki Jézus galileai illetôsége, és az a körülmény, hogy Galilea negyedes fejedelme, Nagy Heródes legfiatalabb fia, a húsvéti ünnepek alkalmából szintén Jeruzsálemben tartózkodott. A viszony Pilátus és Heródes Antipász között éppen feszült volt egy tavaly húsvétkor galileai férfiak által okozott és Pilátus által véresen megtorolt incidens miatt. Pilátus úgy gondolta, hogy a döntés átengedésének udvarias gesztusa alkalmas lesz arra, hogy kibékítse a neheztelô fejedelmet. Úgy intézkedett, hogy vigyék Jézust Heródes Antipász elé. Harmadszor indult el ezen a péntek reggelen a Kaifás vezette különös menet: elôször a fôpap házából a Fôtanács hivatalos épületébe mentek



ítéletet hirdetni, majd onnan Pilátus pretóriumába az ítéletet jóváhagyatni, most pedig Heródes Antipász szállására, mely a Hasmoneusok palotájában volt. ,,Amikor Heródes meglátta Jézust, nagyon megörült. Régóta szerette volna látni, mert sokat hallott felôle, és remélte, hogy valami csodát tesz a jelenlétében. Sokat faggatta, de ô nem méltatta feleletre. A fôpapok és írástudók is elmentek, és hevesen vádolták. Heródes udvarával együtt gúnyt űzött belôle: csúfságból fehér ruhába öltöztette, aztán visszaküldte Pilátushoz. Ezen a napon Heródes és Pilátus jó barátok lettek, bár azelôtt haragban voltak'' (Lk 23, 8-12). Pilátusnak sikerült ugyan Jézus újabb megalázásának árán kibékülnie Heródes Antipásszal, de nem sikerült megszabadulnia a per eldöntésétôl: a népes küldöttség a magukkal hurcolt fogollyal -- akinek ártatlanságáról meg volt gyôzôdve -- ismét ott állt elôtte. Pilátus még két kísérletet tesz, hogy eltérítse a Jézust vádlókat eredeti szándékuktól.
Barabás
A régi szokásjogra hivatkozva, miszerint húsvétkor joguk volt amnesztiát kérni egy elítélt számára, felajánlja, hogy -- ha ragaszkodnak is Jézus bűnösségéhez -- ezen az alapon szabadon bocsátja. De hibát követ el: átengedi a választást Jézus ellenfeleinek, akiket már a jövés-menés során a menethez csatlakozott utcai kíváncsiskodók, megvásárolható lézengôk és a hatalomhoz törleszkedô ingyenélôk népes csoportja is támogat. Hangosan követelik, hogy Barabást engedje szabadon, akit lázadás és gyilkosság miatt ítéltek halálra, Jézust pedig végeztesse ki. ,,Feszítsd meg, feszítsd meg ôt!'' (Mk 15,14) Pilátusnak ez a kísérlete is kudarcot vallott. De a kiabáló csôcselék látványa új gondolatot sugallt neki. Közigazgatási gyakorlatából tudhatta, milyen gyorsan változik a tömeg hangulata, bírói tevékenysége során tapasztalhatta, hogy a tömeg vérszomját a szenvedés látványa gyakran lecsillapítja. Parancsot adott, hogy Barabást engedjék szabadon, Jézust pedig ostorozzák meg. Azt hitte, a véresre vert ember látványa szánalomra bírja és megenyhíti ellenségeinek szívét.
A megostorozás
A római büntetôjog több formában is ismerte a testi fenyítést. A felszabadított rabszolgákat bizonyos vétségek esetén megvesszôzték, a katonákat megbotozták, a rabszolgákat megkorbácsolták. Az utóbbi esetben a korbácsolás a halálos ítélet végrehajtásának módja is lehetett, amennyiben a korbácsütések száma nem volt korlátozva -szemben a zsidó gyakorlattal, miszerint legfeljebb harminckilenc ütést



volt szabad az áldozatra mérni --, vagy pedig a rabszolgakivégzés, a keresztrefeszítés kísérôbüntetése: ilyenkor a keresztgerendát a vállán cipelô és a vesztôhelyre tartó elítéltet menet közben korbácsolták. Jézustól elvették ruháit. Meztelenül kellett szembenéznie kínzóival, ami már önmagában is mélyen megalázó minden szemérmes ember számára. Összekötözött kezeinél fogva alacsony oszlophoz vagy fatörzshöz kötözték, ami arra kényszerítette, hogy félig meghajolva álljon. A karok eltávolodnak ebben a tartásban az oldalaktól, és a szó szoros értelmében az egész testfelületet a nyaktól a lábig szabadon hagyják az ütések elôtt. A végrehajtás eszköze a római korbács, a flagrum volt. Nyélbôl és három bôrszíjból állt, a szíjak visszahajtva levarrott végébe csont-, vagy a kézisúlyzóhoz hasonló alakú, két végén kis golyóvá szélesedô ólomdarabokat erôsítettek. Az utóbbi változatot ,,ólmos''-nak, ,,plumbatae''-nak is nevezték. Minden ütése egyszerre három sebet okozott: a szándékosan gyenge ütés legalább véraláfutást eredményezett, a ,,normális'' vagy erôvel adott pedig feltépte a bôrt és izom- és bôrdarabokat szakított ki a vérzô sebbôl, rettenetes fájdalmat okozva az áldozatnak. A korbácsolást rendszerint két katona hajtotta végre, akik egymással szemben állva, közrefogták az elítéltet. Ütéseiket a hátra irányozták, de a hát felülete már néhány ütés után egyetlen merô sebbé változott, melybôl patakokban ömlött a vér. Ilyenkor, nem annyira ,,emberségbôl'', mint inkább azért, hogy a vér szétfröccsenését mérsékeljék, más, még ép testrészek felé irányították a korbácsot. Elôfordultak eltévedt, vagy gonoszságból túl közelrôl leadott ütések: ebben az esetben a korbács szíjának ólmos vége az oldalakat, vagy azokon átfordulva a mellkast, a szív környékét vagy lejjebb a lágy hasi részeket érte. Nem szükséges részletesen ecsetelni az eljárás brutalitását és az áldozat kínjait. Ritka férfi volt, aki a korbácsolást ájulás nélkül talpon kiállotta; gyakran megtörtént viszont, hogy az áldozat belehalt a korbácsolásba. Így zajlott le a római korbácsolás, amivel a helytartó, az exegéták egybehangzó véleménye szerint Jézus ellenségeinek dühét akarta csillapítani, és amirôl Máté, Márk és János -- a részletek teljes mellôzésével -- lakonikusan csak annyit közölnek: Pilátus megostoroztatta Jézust (Mt 27,26; Mk 15,15; Jn 19,1). Lukács meg sem említi az ostorozást. A lepel teljes mértékben tanúsítja, hogy Jézus a leírt körülmények között végrehajtott korbácsolást szenvedte el. A kb. 4 cm hosszú, zömmel a test hátoldalán a nyaktól a bokáig, de elszórtan az egész testfelületen megtalálható korbácsnyomok jellegzetes, két végükön kiszélesedô formájúak, tehát ólmos flagrumtól származnak. A sebek hármas csoportokban helyezkednek el, annak bizonyítékául, hogy a



korbácsnak három szára volt. Az is megállapítható, hogy a ,,fenyítést'' -- mint Pilátus nevezte a fôpapokkal és a csôcselékkel folytatott alkudozása során: ,,megfenyítem és elbocsátom'' (Lk 23,16) -- ketten hajtották végre. Az ütésnyomok ugyanis egy kb. a deréktájon húzódó vízszintes tengely alatt és felett, jobbról és balról kinyitott legyezôk alakjában szóródtak. Ez egyben arra is bizonyíték, hogy a korbácsolás -- az evangéliumi leírásoknak megfelelôen -- a keresztrefeszítéstôl függetlenül és a keresztút elôtt történt, hiszen ilyen módszeresen nem lehet az ütéseket irányítani, ha az áldozat közben mozog. Erre utal a vállon és a hát egyes részein lévô sebek elmosódottsága is: ezeket a sebeket késôbb keletkezett kiterjedt bôrfelületi sérülések teszik nehezebben felismerhetôvé. E tenyérnyi vérzô foltokban mutatkozó sebekben nem nehéz felismerni a súlyos keresztgerenda okozta horzsolásokat. A lepelrôl készült fényképeken össze lehet számolni a korbácsütésektôl eredô sebek nyomait. Mivel nem minden sebhely azonosítható biztonsággal, a számok az egyes kutatóknál némileg eltérnek, és 100 és 120 között ingadoznak. Úgy látszik, hogy Jézus esetében az, akit Pilátus a büntetés-végrehajtás irányításával bízott meg -- az ,,executor sententiae'' -- nem lépte túl a korbácsolás zsidó mértékét. E rettenetes tortúra után az áldozat, ha egyáltalán túlélte, a szó szoros értelmében félig halott volt. Ha nem is vesztette el az eszméletét -- amin, ha bekövetkezett, egy-két vödör hideg vízzel ,,segítettek'', hogy a büntetés végrehajtása folytatható legyen --, tudata éppen csak pislákolt, és nem volt jártányi ereje sem. Nem csodálkozhatunk, hogy Jézus, akinek röviddel a korbácsolás után vállára tették a súlyos gerendát, többször is összeesett útközben a Golgota felé.
A töviskorona
A katonák bizonyára kedvüket lelték a véres jelenetben. A kolóniákban állomásozó légiókat általában a leigázott népek fiai közül toborozták, és úgy helyezték el, hogy hűségüket a megszállott ország népével szemben érzett nemzeti-faji gyűlölet is biztosítsa. Júdeában ekkor a Tizenkettedik Légió állomásozott, melynek legénysége túlnyomórészt a zsidógyűlöletükrôl híres szíriai zsoldosokból állott. Ennek ismeretében válik érthetôvé az evangélisták által leírt és az ostorozáshoz kapcsolódó epizód. Jézust ,,a katonák bekísérték a palota belsejébe, a pretóriumba, és egybehívták az egész helyôrséget. Bíborba öltöztették, tövisbôl koszorút tettek a fejére, és így köszöntötték: Üdvözlégy, zsidók királya! A fejét náddal verték, leköpték, és gúnyból térdet hajtottak elôtte''. (Mk 15,16-19) Amikor Linné, a nagy svéd természettudós leírta és rendszerbe foglalta Palesztina növényzetét, egy nagy töviseket hajtó fafajtát krisztustövisfának nevezett el (Zizyphus Spina Christi). Ez a fafajta



azonban a Jordán völgyében és a Genezáreti-tó környékén honos, Jeruzsálem vidékén nem található. Ezért a biblikus kutatók úgy gondolják, hogy a töviskoronát a tüskés csabafű (Poterium spinosum) ágaiból készítették. Ez a tövises, száraz bozót, akárcsak ma, akkoriban is a hegyoldalakon nôtt, fűtôanyagként összegyűjtötték, és nyalábokba kötve tárolták az udvarokon meg a háztetôkön. A Jézusból gúnyt űzô katonáknak is keze ügyébe eshetett. A lepel képmása is ôrzi a töviskorona nyomait. Mind a frontális képmás homlokán, mind pedig a hátoldali kép koponyáján és tarkóján világosan felismerhetô vérnyomok láthatók. Az olasz Judica Cordiglia orvosprofesszor szerint e nyomokat alakjuk után mint a hajas fejbôrön hegyes és kemény tárgyak által okozott szúrt sebekbôl eredô vérfolyásokat lehet azonosítani. Különösen jellegzetes a homlok középvonalától a bal szemöldökre folyó vércseppek hármas számhoz hasonló formájú foltja. A vérfolt hűen rögzíti a homlok hajhatárán megjelenô -- az ott lévô, vagy a koponyatetôn keletkezett sebbôl vagy sebekbôl eredô -- vér útját a vízszintesen futó felsô, majd onnan az alsó homlokredôbe, végül pedig a bal szemöldökre. Judica Cordiglia szerint a vérfolt Jézus haláltusájának egy mozzanatát ôrzi: a gyötrelmek közepette görcsösen összeráncolt homlokon végigcsorgó vér nyoma akkor vette fel a leplen látható jellegzetes formát, amikor Jézus homloka kisimult a halál nyugalmában. Igen tanulságos a hátoldali képen megörökített koponyasebnyomok elhelyezkedése. Ezek alapján módosítanunk kell a töviskoronáról a nyugati képzôművészet által támogatott elképzeléseinket. A szenvedô Jézus ábrázolásain néhány tüskés ágból font és a fej köré helyezett koszorút látunk, megfelelôen a koronáról alkotott nyugati fogalmaknak, miszerint a korona ôstípusa a diadém, a fejet övezô pánt. A keleti (egyiptomi, perzsa stb.) fogalmak szerint a korona az egész fejet befedô föveg, és Jézus töviskoronája is -- az okozott sebekbôl láthatóan -- ebben az értelemben volt korona. Megfigyelhetô ugyan a tarkón végighúzódó vérfoltok láncolata, de fölötte a hajas fejbôr különbözô részein is láthatunk rendszertelenül elhelyezkedô vérfoltokat. A töviskorona, úgy tűnik, a tüskés bokor egy ágas-bogas darabja lehetett, amit a szír zsoldosok Jézus fejébe nyomtak. A tüskék legalább 15-20 sebet okoztak az egyébként is érzékeny, idegekkel sűrűn behálózott fejbôrön a teljes -- és rövidesen valóban bekövetkezô -összeomlásig fokozva a meghurcoltatástól és kigúnyolástól porig alázott, a többszöri veréstôl és a korbácsolástól emberi erôinek végére jutott Jézus szenvedéseit. A korábbiakban is tapasztalt összhang az evangéliumok és a lepel között a töviskorona esetében is fennáll. Ahol eltérés látszik, ott a lepelnek van igaza. Nem azért, mert mást mond, hanem azért, mert többet mond, képi rögzítése részletesebb, mint a lényegre törô és ezért szűkszavú evangéliumok. A harmadik -- jogi, történelmi, régészeti -



szempont támogatása e vonatkozásban hiányzik, nem lévén adat arra, hogy a halálra, vagy egyéb büntetésre ítélteket töviskoronával kínozták volna. E hiánynak is megvan a maga értéke a lepel mibenlétének tisztázását célzó vitákban. Az érvek nyomasztó súlya alatt ugyanis sok kételkedô különös álláspontra helyezkedik: elfogadják a lepel valódiságát abban az értelemben, hogy az egy kétezer évvel ezelôtt keresztrefeszített ember halotti leple, de nem fogadják el, hogy az a keresztrefeszített ember Jézus volt. Már a korbácsolás okozta sebek elhelyezkedésének tárgyalásánál utaltunk rá, hogy az a szokásostól eltérô körülmények közötti korbácsolásra enged következtetni, és egybevág az evangéliumokban leírt, Jézus esetében fennállott körülményekkel. Hasonló a helyzet a töviskoronával: nem támogatja történelmi, jogi vagy régészeti adat, éppen ezért hangsúlyosan utal Jézus esetére, amit az evangéliumok írtak le: ,,Jézus-specifikus'' adat, ahogyan Oswald Scheuermann ,,Das Tuch'' című munkájában nevezi.
Az ítélet
Pilátus elôvezettette Jézust. Most kellett eldôlnie, helyesen számított-e? Jézus ott állt a katonák között, vállán egy katonaköpeny. Fején a töviskorona, megkötözött kezében nádszálat tart, töviskoronája alól és egész testérôl patakokban folyik a vér. Lába rogyadozik, alig van jártányi ereje. És a tömeg, mely egyre nôtt és lassan megtöltötte az egész teret, megbotránkozva nézi. Ez lenne az a Messiás, akitôl Izrael nagyságának és dicsôségének helyreállítását remélték? Aki állítólag halottakat támasztott fel, emberfeletti dolgokra képes, és mégis vonakodik a felszabadító háborút meghirdetni? Sôt -- mondják --, még azt is helyesli, hogy adót fizessünk a császárnak! Pilátus rosszul számított. Hiába ismétli újra meg újra, hogy a vádlott ártatlan, a küldöttség és a csalódott tömeg viharos zúgással felel: Feszítsd meg ôt! Keresztre vele! De Pilátus még mindig ingadozik. Igazságérzetét még nem bírta legyűrni, felesége is üzent -- nem tudni pontosan, milyen indítékból -, hogy tartsa távol magát ettôl az ügytôl, és megérezte azt is, hogy most már a római hatalom presztízse forog kockán: kinek az akarata fog érvényesülni? A fôpapok ekkor kijátszottak utolsó kártyájukat, egy vaskos és személyre szóló fenyegetést: ,,Ha ezt elbocsátod, nem vagy a császár barátja! Mert mindaz, aki királlyá teszi magát, ellene szegül a császárnak!'' (Jn 19,12) A fenyegetésnek merôben politikai tartalma volt, amit Pilátus tökéletesen meg is értett. A császár barátjának lenni nem holmi



szóvirágos kifejezés volt csupán, hanem nagyon is konkrét jelentôséggel bírt. Az ,,Amicus Caesaris'' kitüntetô cím viselésére jogosult római elôkelôség nem a felsô tízezer, hanem a politikai ,,felsô párszáz'' tagjai közé számíthatta magát. Pilátus -- az egyébként zsidógyűlöletérôl híres -- Seianus, Tiberius bizalmi emberének közbenjárására kapta ezt a címet a császártól. Elvesztése egyenlô volt a bukással. E cím visszavonása volt a bevezetôje az egykori egyiptomi helytartó, Cornelius Gallus karrierje, és rövidesen élete végének. És Pilátus tudta, hogy Rómában mindenkinek akad ellensége, és azt is, hogy a Heródes család számos tagja él és bír befolyással a fôvárosban, akik fél szemmel azért a hazai eseményeket is figyelik. A prokurátor megijedt. Ennyit azért nem akart kockáztatni Jézusért. Feladta a harcot, megfutamodott. Már csak arra volt gondja, hogyan mentse a látszatot. ,,Vizet hozatott, és tüntetôén kezet mosott a nép szeme láttára: Ennek az igaz embernek vére ontásában én ártatlan vagyok! -- mondta. -- Ti lássátok! -- Erre az egész tömeg zúgta: Az ô vére mirajtunk és a mi gyermekeinken!'' (Mt 27,24-25) -- Ibis ad crucem -- mondja Pilátus Jézus felé fordulva a megakadályozni nem tudott rettenetes ítélet szokásos formuláját. -Mégy a keresztre. Talán még jegyzôkönyvet is felvettek az eljárásról és ítéletrôl. Ha igen, elveszett. János, a szemtanú, feljegyezte, mintha csak jegyzôkönyvet vezetett volna: ,,A húsvét elôkészületi napja volt, a hatodik óra körül járt az idô''. (Jn 19, 14) Tehát déli tizenkét óra lehetett. Tizennyolc óra telt el az utolsó vacsora óta.
A keresztút
Az ókorban alkalmazott sokféle kivégzési mód között kétségtelenül a keresztrefeszítés volt a legkegyetlenebb, mondhatni legbestiálisabb: óriási fizikai fájdalmat okozott, de mivel nem sértette meg az életfontosságú szerveket, hosszúra nyújtotta az áldozat szenvedését és haláltusáját. A természetellenes testhelyzetben kezén-lábán lógó elítélt magatehetetlenül várta a lépésrôl lépésre közelítô halált. Lassan kivérzett, egyre nehezebben kapott levegôt, ismételten elájult, majd magához tért, minden parányi mozdulat -- már amit helyzete lehetôvé tett -- rettenetes kínokkal járt. Hosszú, néha napokig is eltartó agónia után jött el az irgalmas halál. A keresztrefeszítést a perzsák találták ki, és terjesztették el a Keleten, a rómaiakhoz karthágói közvetítéssel jutott. A rómaiak széles körben alkalmazták, de nem a római polgárokkal szemben. Spartacus lázadásának leverése után hatezer elfogott rabszolgát feszítettek keresztre a Capuából Rómába vezetô út mentén. A Jézus születése körüli



idôben Quintilius Varus szíriai helytartó egyetlen alkalommal kétezer zsidót végeztetett ki ilyen módon. Kr. után 70-ben, amikor Titus bevette és leromboltatta Jeruzsálemet, a környezô hegyek olajfaerdôi kereszterdôkké változtak: a rómaiak az ostrom alatt ejtett minden foglyot keresztre feszítettek. Az ostrom végére nem volt már kivágható fa a környéken. A zsidóknál négyféle kivégzési módot ismertek: a megkövezést, elégetést, lefejezést és megfojtást. A keresztrefeszítést, melyre csak elvétve akadt példa, nem tartották összeegyeztethetônek az emberi méltósággal. A kumráni Náhum-kommentár megbotránkozva jegyzi meg Alexander Janneus (Kr. e. l. sz.) hasmoneus királlyal kapcsolatban, aki politikai ellenfeleit ilyen módon végeztette ki: ,,Elevenen feszíttette fel az embereket, ami azelôtt Izraelben soha nem történt meg''. (4 Qp Nah) Régi szokás volt viszont, hogy a kivégzett ember holttestét keresztfára függesztették, annak jeléül, hogy azt az embert Isten is elvetette. ,,Istentôl átkozott mind, aki a fán függ'' -- olvassuk az Ószövetségben (Mtörv 21, 23). Abban, hogy a fôpapok olyan szenvedélyesen követelték Pilátustól Jézus keresztrefeszítését, világosan felismerhetô a szándék, hogy Jézust örökre megvetetté és átkozottá tegyék. A helytartó a Jézus élete feletti alkudozás során többször is felajánlotta a fôpapoknak, hogy végezzék ki ôk a vádlottat; de azok ragaszkodtak a római kivégzéshez, a keresztrefeszítéshez. Az ítélet kimondása után Jézust ismét elvezették. Elvették tôle kigúnyolásának eszközeit, és ráadták saját ruháit. Ezután felállt a kivégzôosztag: a menet élén egy tiszt haladt lóháton, régi keresztény hagyomány szerint Longinus centurio, aki Jézus halálának megrendítô élményén keresztül kapta meg a hit kegyelmét, és maga is kereszténnyé lett. Gyalogos légionárius követte, aki rúdra tűzve egy fatáblát vitt, az elítélt nevét, származási helyét és bűnének megnevezését feltüntetô felirattal, a három használatos nyelven, arámul, latinul és görögül. ,,A názáreti Jézus a zsidók királya.'' (Jn 19,19) Négy légionárius vette körül a keresztjét vivô Jézust, majd a rend fenntartására hivatott kisebb katonai különítmény zárta be a menetet. Ezt követte a Fôtanács hivatalból jelen lévô küldöttsége, és a nép, a kíváncsiak, a felhecceltek és a szánakozók tömege. A keresztet alkotó két gerenda összeillesztési lehetôségeinek variációiból alakult ki a leggyakrabban használt háromféle kereszttípus: az X alakú András-kereszt, a T alakú és az ún. ,,crux immissa'', ami annyiban különbözik az elôzôtôl, hogy függôleges ága kissé túlnyúlik a vízszintesen. A keresztény hagyomány, nyilván nem ok nélkül, ezt tartja Krisztus keresztjének. Az elítéltnek, így Jézusnak is, magának kellett a keresztet cipelnie, de nem az egészet, hanem ,,csak'' a vízszintes ágat, a patibulumot. Ezt a kb. 50-60 kg súlyú gerendát az elítélt vállára fektették, és oldalt kiterjesztett két kezéhez kötötték. A kereszt függôleges gerendája, latin nevén stipes, a vesztôhely állandó tartozékaként a talajba rögzítve várta az



áldozatokat. Felsô vége keskenyebb volt, hogy a patibulum, a közepébe vágott réssel fölülrôl rácsúsztatható legyen: a két különálló részbôl így állt össze a kereszt. Jézus keresztútja topográfiai értelemben nem volt túl hosszú: kb. ezer lépésnyi utat kellett megtennie az Antónia-vár pretóriumától a Genathikapun keresztül a városfalon kívüli Golgotáig, ami magyarul Koponyahelyet vagy Koponya-hegyet jelent. De Jézusnak, aki elôzô este vérrel verítékezve élte át a reá váró méltatlan halál minden testi-lelki kínját, ébren, és az ôrök brutalitásait tűrve töltötte az éjszakát, és egyik bírótól a másikig hurcolva a délelôttöt, akit többször összevertek, és végül majdnem halálra korbácsoltak, ez az ezer lépés, felsebzett vállán a súlyos gerendával, végtelenül hosszú út volt. Bár az evangéliumok nem említik, de biztosra vehetjük a keresztény hagyomány állítását, hogy többször is összeesett. A gerendával súlyosbított esést nem tudta kezeivel kivédeni, mert azok a gerendához voltak kötözve. Tehetetlenül rogyott az utca kövére, újabb sebeket szerezve már amúgy is vérben úszó, összetört testére. A keresztútnak ezekrôl az evangéliumokban és a keresztény hagyományban megôrzött, és történelmi, jogi stb. ismereteink által is sok vonatkozásban igazolt mozzanatairól a lepel is beszél és tanúskodik a maga sajátos nyelvezetén. A leplen lévô hátoldali képen két nagykiterjedésű, csaknem összefüggô foltot figyelhetünk meg: az egyik közvetlenül a jobb váll alatt, a másik a bal lapockán helyezkedik el. A már említett Judica Cordiglia részletesen elemezte ezeket a foltokat is. Megállapításainak az a lényege, hogy a kb. tenyérnyi foltok valamilyen súlyos és durva felületű tárgy ruhán keresztül vagy közvetlenül ható nyomásától, mozgásától, dörzsölésétôl okozott horzsolások, felsebesedések nyomai. E
horzsolások felszakították a flagrummal történt korbácsolás okozta jellegzetes sebeket, megnagyobbították és deformálták azokat, de nem annyira, hogy általában ne lehessen ôket felismerni. A két folt elhelyezkedése nagyon is alátámasztja azt az elképzelést, amit magunknak egy halálosan kimerült ember által kiterjesztett kezekkel tartott és rogyadozó léptekkel cipelt súlyos gerenda elhelyezkedésérôl és mozgásáról alkothatunk. A lepel megôrizte annak nyomait is, hogy Jézus többször is összeroskadt a patibulum súlya alatt. Azt persze nem lehet pontosan megállapítani minden egyes sebrôl, hogy azok az egymást követô tortúrák melyik eseményével kapcsolatban keletkeztek. De bizonyára nem véletlen, hogy mind a két térd, de különösen a jobb, kiterjedt és vérzô zúzódások nyomait mutatja. Nagyon nehéz úgy elesni, hogy a térd ne érintkezzék a földdel. Különösen akkor, ha az áldozat meg van fosztva kezeinek használatától, és súlyos terhet cipel, ösztönösen arra törekszik, hogy



minél kisebbet zuhanjon, és ezért térdére roskad. Elképzelhetô az ütközés ereje, amikor a test súlyát még a gerenda súlya is növeli, és a fájdalom, amit a macskaköves útburkolat rücskös, hepehupás kövei okoztak. Judica Cordiglia szerint a térdeken lévô foltok -- irányuk, kiterjedésük és helyzetük alapján ítélve -- könnyen azonosíthatók mint egyenetlen felületű tárgyakkal való erôteljes, de nem folyamatos ütközés okozta sérülések nyomai. A megállapítás nem zárja ki, hogy a sebek keletkezésekor a térdeket esetleg ruha fedte. A keresztúttal foglalkozó rész lezárása elôtt leszögezhetjük, hogy a lepel ismét nyomós belsô érveket nyújtott saját autenticitása mellett. Nem lehet leolvasni róla semmit, ami ellene mondana az ismert tényeknek. Tanúskodik viszont a tények valódisága mellett, sôt olyan részleteket is elmond róluk, amiket eddig a meglévô forrásokból nem tudhattunk.
Cyrenei Simon
Epizódszerepe csak annyiban kötôdik a lepel témájához, hogy néhány vele kapcsolatban elmondható tény értékes adatokat szolgáltat az evangéliumok szavahihetôségéhez. Annak az evangéliumnak a szavahihetôségéhez, mely elmondja nekünk egyebek között Jézus szenvedését, halálát és feltámadását is, úgy ahogyan arról a lepel is tanúskodik. Márk így mondja el a Jézus elítéltetése után történteket: ,,Ezután kivezették, hogy keresztre feszítsék. Az egyik arra menô embert, a cyrenei Simont, Alexander és Rufus apját, aki a mezôrôl jött, kényszerítették, hogy vigye a keresztjét. Így vezették ki egy Golgota nevű helyre, ami a Koponyák-helyét jelenti.'' (Mk 15,21-22) Cyrene a Peloponnézoszi-félszigettel szemben fekvô észak-afrikai part városa volt, légvonalban Jeruzsálemtôl kb. 1500 km-re, jelentékeny zsidó diaszpórával. Tudjuk, hogy a Földközi-tenger medencéjében szétszóródott zsidóság szoros kapcsolatot tartott az anyaországgal, a nagy ünnepekre sokan Jeruzsálembe jöttek, mai szemmel nézve elképesztôen hosszú és veszedelmes utazásokra vállalkozva. A fôvárosban mindig, de különösen az ünnepek alatt, sok ,,külföldrôl érkezett'' zarándok tartózkodott, akik nem ritkán -- így a cyreneiek is -- külön zsinagógát tartottak fenn maguknak. Márk megjegyzésébôl, miszerint Simon ,,a mezôrôl jött'', arra következtethetünk, hogy nem zarándokról, hanem egy végleg hazatelepült, esetleg generációkkal ezelôtt repatriált család tagjáról van szó, aki az ünnep elôtti napon déltájig még a földjén dolgozott, és éppen hazatérôben találkozott a kivégzéshez vonuló menettel. A megjegyzés talán arra is utal, hogy a találkozás nem a keresztút -- a töretlen keresztény hagyományban megôrzött és a stációk emlékét a mai napig fenntartó Via Dolorosa -- elején történt, hanem a városfalon innen vagy túl, de egy olyan úton, melyrôl tudni



lehet, hogy aki azon jön, az a mezôrôl jön. Jézus ekkorra, háromszori elesés után, ereje végéhez ért. A centurio utasítást adott a légionáriusoknak: fogjanak valakit, aki viszi a patibulumot, mert félô, hogy az elítélt meghal a kimerültségtôl. A centurio intézkedése közvetett módon igazolja a Jézus összeroskadásaira vonatkozó, a lepel által is tanúsított, de az evangéliumok által nem említett hagyományt. Az elôbbi idézetben Márk még azt is közli, hogy Cyrenei Simon Alexandernek és Rufusnak volt az apja. Vajon miért? A két fiú bizonyára ismerôs volt azok elôtt a római keresztények elôtt, akik számára Márk evangéliuma íródott. Szent Pál a rómaiakhoz írt levelében üdvözletét küldi egy Rufusnak, aki talán Cyrenei Simon egyik fia volt. A másik fiúnak, Alexandernek pedig mintha Jeruzsálemben akadnánk a nyomára. A
kumráni tekercsek révén késôbb híressé vált Sukenik professzor 1942ben egy sírt fedezett fel a várostól keletre, a Kidron patak völgyében. A sírban, ahová egy Cyrenébôl való család temette elhunyt tagjait, kilenc darab, csontokat tartalmazó kôládát, ún. osszáriumot találtak. Az egyik osszáriumon ez olvasható: ,,Alexanderé, Cyrenei Simon fiáé.'' Lehetséges, hogy az ide temetett halott apja vitte egykor Jézus keresztjét? Egyáltalán nem zárható ki ennek a lehetôsége. Különösen akkor nem, ha meggondoljuk, hogy az 1953-55 között az Olajfákhegyének nyugati oldalán feltárt, a Kr. utáni 1. századból származó temetôben olyan, az apostoli korból eredô keresztény sírokat találtak, melyekbôl népes -- részben cyrenaikai bevándorlókból álló -- jeruzsálemi keresztény közösség létére lehet következtetni. Az osszáriumokra vésett keresztény szimbólumok mellett számos Újszövetségbôl ismert nevet lehet olvasni, mint Ananias, Mátyás, Joannesz, Salamon, Simeon, Mária és Márta, stb. Utóbbi két nôi név megegyezik a Jeruzsálem tôszomszédságában, Betániában lakó, Jézustól feltámasztott Lázár nôvéreinek nevével. Az osszáriumon is együtt szerepelnek. Véletlenül?
A Golgota
,,Mikor megérkeztek arra a helyre, amelynek Koponya a neve, megfeszítették ôt.'' (Lk 23,33) Sem Lukács, sem a többi evangélista nem közöl semmit a borzalmas részletekbôl. Nem az érzelmekre apelláltak, hanem az üdvtörténet sarkalatos tényeit kívánták közölni. Amit a részletekbôl tudunk, más forrásokból tudjuk, meg egy 1968-ban feltárt és világhírűvé vált régészeti leletbôl. Máté és Márk még megemlíti, hogy a felfeszítés elôtt kábító erejű fűszerekkel -- talán mirhával, tömjénnel, mákkivonattal -- kevert bort



adtak Jézusnak, valószínűleg az irgalmasság cselekedeteit hivatásszerűen gyakorló jeruzsálemi asszonyok, a Talmud elôírásainak megfelelôen. Jézus megízlelte, de nem itta meg; a vizet talán elfogadta volna. A megváltás művét nem tompa kábulatban, hanem teljes és tiszta öntudattal akarta bevégezni. Ezután levetkôztették. A vallásos áhítat és a kegyeletes érzés, mellyel a Krisztusban hívôk mindig is gondoltak Urunk szenvedéseire, a Golgota-jelenetek ábrázolásai szerint visszaborzadt attól, hogy Jézust teljes emberi mezítelenségében mutassa be. Pedig ez a valószínűbb. A rajtahagyott ágyékkötô alighanem a jámborság terméke. Az antik szerzôk egybehangzóan állítják, hogy az elítélteket ruhátlanul feszítették keresztre. Két légionárius kezeinél fogva a földre tett patibulumra fektette, másik kettô pedig arasznyi szögekkel a gerendához szögezte. A vízszintes gerendát a rászegezett testtel együtt felhúzták a már elôre földbe ásott gerendára, a stipesre, és annak kellôen megfaragott felsô végére csúsztatták rá a középen nyílással ellátott patibulumot. Elképzelhetô, milyen kínokat állt ki e művelet közben az áldozat. Annak érdekében, hogy a test súlya ne csak a szegekkel átvert kezeken függjön, a kereszt függôleges szárába, megfelelô magasságban egy fadarabot ütöttek be, hogy a lábak között megtámasszák vele a testet. Ezt ülôkének (sedile) vagy szarvnak (cornu) hívták. Elôfordult, hogy lábtámaszt is alkalmaztak, hasonló céllal. A lábakat vagy ehhez, vagy a stipes fájához szögezték. Az utóbbi esetben a hóhérok két lehetôség között választhattak: a két lábfejet vagy külön-külön, két szöggel, vagy egymásra helyezve egyetlen szöggel ütötték át. Végül feje fölé szögeitek a személyi adatait és a ,,bűnét'' feltüntetô táblát. Az evangélisták tudatják velünk, hogy ugyanebben az idôben még valami történt a Golgotán. ,,Vele együtt két gonosztevôt is felfeszítettek, az egyiket jobb, a másikat bal felôl. Így beteljesedett az írás: a gonoszok közé sorolták.'' (Mk 15,27-28) Hogy miért és mikor ítélték ôket halálra, hogy ugyanazzal a menettel kísérték-e ôket a vesztôhelyre, mint Jézust, nem tudjuk pontosan. Így lehet rekonstruálni Jézus keresztrefeszítését az evangéliumok és a keresztény hagyomány, továbbá a fennmaradt irodalmi források alapján. A
lepel adattartalma ebben az esetben is több és pontosabb. Korrigálja azt a képzôművészeti ábrázolások révén általánossá vált elképzelést, hogy a felszegezés a tenyéren keresztül történt. Ezzel szemben a lepel képmásán kétséget kizáróan a tenyér, illetve a kézfej alatt, a csuklón helyezkedik el a balkéz sebe. Az ellentmondás vagy félreértés nyelvi okokra vezethetô vissza: az evangéliumokban használt görög ,,kéz'' szó egyaránt értelmezhetô a tenyérre és a csuklóra, és így a részletekre vonatkozóan nem adott eligazítást.



Dr. Barbet francia sebész és hírneves lepelkutató amputált karokon végzett kísérleteivel bizonyította be, hogy a felszegezés helye csak a csukló lehetett. A tenyéren keresztül gerendára szegezett és a test súlyának megfelelô feszítôerôvel terhelt amputált karok minden esetben leszakadtak. A tenyér izomzata nem képes azt a súlyt megtartani, amelyet az átszegezett csukló elbír. A tenyér alatt, a csukló közepén ujjal is kitapintható kis mélyedés jelzi, hogy a kéztôcsontok között rés van, ahol a szög át tud hatolni, anélkül, hogy csontot törne. A ,,Krisztus öt sebe'' című, a szindonológiában klasszikussá vált könyvében dr. Barbet így számol be kísérleteinek tapasztalatairól: ,,Ha az egy cm2 átmérôjű szöget a csukló belsô részének irányítjuk, egyetlen kalapácsütés elegendô, hogy áthatoljunk rajta. A szög ellenállás nélkül halad elôre, majd némileg megváltoztatja egyenes irányát: hegye a könyök felé tér ki, feje pedig az ujjak irányába. Hegye hamarosan elôbukkan a bôrön keresztül.'' Éppen e kisméretű és spontán irányváltoztatás miatt nem zúzza össze, hanem elkerüli az ,,os semilunaris''-t. A röntgenfelvételeken látható, hogy a szög -- a ,,Destot-nyílás''-nak nevezett -- csontok közötti járaton haladt át. Közben természetesen rettenetes kínokat okoz, fôleg azáltal, hogy megsérti, vagy elroncsolja a ,,nervus medianus'' nevű idegnyalábot. Ennek következménye a fájdalmak mellett az is, hogy egyes izmok görcsbe rándulnak, és a hüvelykujj erôsen a tenyér felé húzódik. Valóban, a leplen egyik hüvelykujj sem látható, noha a felül lévô bal kéz teljesen, és az alul fekvô jobb kéz el nem fedett részei tisztán rajzolódnak ki. El lehet képzelni egy olyan hamisítót, aki a csuklón keresztüli szögezésnél megsértett ideg következtében a tenyérbe húzódó hüvelykujj kötelezô hiányára gondolt volna? A válasz elôtt még az is meggondolandó, hogy az anatómusok a XIX. században írták le elôször a
,,Destot-nyílást'', amit az ókor hóhérai ismertek ugyan, de a keresztény éra elsô évei után, amikor felhagytak a keresztrefeszítés gyakorlatával, másfélezer évre elfelejtettek. A bal kéz csuklójának sebe pontosan leírható: alakja ovális, mérete 15 x 19 milliméter, szélei pontosan kirajzolódnak. A mindkét alkaron a könyök felé haladó véres csíkok jelzik annak a vérnek az útját, mely a patibulumra felszegezett két kéz sebeibôl folyt. A vérpatakok folyási irányából, illetve azok változásából értékes következtetéseket lehet majd levonni az agónia során történtekre vonatkozóan. Feltűnô a jobb kéz ujjainak szinte abnormis hosszúsága. A már többször említett Judica Cordiglia professzor, a törvényszéki orvostan szakértôje szerint ez a hóhér ,,ügyetlenkedésének'' lehet a következménye. Míg a bal kezet a szokott helyen és megfelelô szöggel ,,lege artis'' szögezték fel, a jobb kéznek szánt szög vagy túl vastag, vagy nem eléggé hegyes lévén, nehezen, csak többszöri próbálkozásra,



vagy nem jó helyen tudott a csuklóba hatolni, és izomban, ínban, idegben nagyobb rombolást végzett, mint a másik szög a bal kéz csuklójában. Ebbôl ered az egész kézfej deformáltsága. Judica Cordiglia elgondolása nem bizonyított, nem is bizonyítható, pusztán egy szakmailag hozzáértô orvos véleménye. A lepelkutatók túlnyomó része egyetért azzal a -- ha nem is kizárólagos, de általánosnak mondható -- hagyománnyal, miszerint a lábak felszegezése egyetlen szöggel történt, éspedig úgy, hogy a behajlított bal lábfejet a jobb fölé helyezték, és mindkettôt együtt rögzítették a stipeshez. Ebben az esetben a szög a bal lábfejen, a középcsontok között hatolt be és a jobb sarok alatt elôbukkanva érte el a függôleges gerenda fáját. A lepel képmásának adatai támogatják ezt a feltevést. A szög keresztmetszetének megfelelô, 7x7 milliméteres, nagyjából négyszögletes sebek ott helyezkednek el, ahol ilyen felszegezési mód mellett lenniük kell, a talpak sarok felé esô harmadában. Mind a szembenézeti, mind a hátoldali képen a bal láb rövidebbnek látszik, ami arra utal, hogy az erôsebben behajlított láb a hullamerevség állapotában is megôrizte a tartását. A bal térd magasabban helyezkedik el, mint a jobb, a térdhajlat -- a hátulnézeti képen -- és a sarok szintén. Az adatok tehát egybevágnak. Judica Cordiglia mégis azon a véleményen van, hogy a lábakat különkülön szögezték a stipeshez. Feltűnt neki, hogy a két váll nem egyforma magasságban áll: a jobb váll -- különösen tisztán látható ez a hátoldali képen -- alacsonyabban helyezkedik el, mint a bal, a jobb talp tisztábban rajzolódik ki, és több vérnyomot mutat, mint a bal. Mindezek alapján a következôk szerint rekonstruálja a keresztrefeszítés mozzanatait: Amíg a patibulum felhúzása után a kereszt vízszintes és függôleges szárát össze nem erôsítették, a csuklónál felszegezett test a stipes elôtt függött. Ezután a katonák megfogták a jobb lábat, és annyira egyenesen, amennyire csak lehetett, és annyira behajlítva, amennyire szükséges volt, hogy a lefeszített lábfejet talpával a gerendához fektessék, odaszögezték. Eközben az egész test megfeszült és jobb fele lejjebb kényszerült. A bal lábat már nem tudták, éppen a test feszítettsége miatt, ennyire lefelé kényszeríteni. Hogy a talp mégis többé-kevésbé a gerendához simuljon, és fel lehessen szegezni, a bal lábat erôsebben meg kellett hajlítani, mint a jobbat. Ez az oka -Judica Cordiglia szerint -- a jobb váll ferdeségének és a két talp képe különbözôségének: a teljesen a gerendához simuló jobb talp alatti rést ,,megtöltötte'' a vér, míg a gerendával csak a sarok alatt érintkezô talpról -- a leplen jól kivehetô -- vérnyomokat hagyva, lefolyt. Korábban említettük, hogy az ortodox ikonfestészetben milyen mély nyomokat hagyott a keleten egykor általánosan ismert lepel Krisztusarca. Különös módon a rövidebbnek látszó bal lábat is megörökítette a keleti ikonográfia. Az ortodox kereszteknek köztudomásúan nem egy, hanem három vízszintes száruk van: a latin keresztnek megfelelô szár



feletti a táblát, az alatta mélyebben elhelyezett pedig a lábtámaszt szimbolizálja. Ez utóbbi ferde, a bal láb megtámasztására szolgáló része magasabban áll, mint a másik. A kereszt ôspéldányainak alkotója úgy gondolhatta, a keresztre ferdén felszegezett lábtartó deszka az oka annak, hogy a leplen látható Jézus-képmás bal lába rövidebb.
Yohanan
E fejezet elején célul tűztük ki, hogy szembesítjük egymással a szenvedéstörténet evangéliumi leírását az egyéb forrásokból meríthetô adatokkal, és mindkettôt a lepel ,,vallomásával''. Az evangéliumok szavahihetôsége elsôrendű fontossággal bír, és eddig minden próbát kiállott; a minél több forrásból merített bizonyítékok egybevágása pedig a lepel autenticitását bizonyítja. Jézus keresztrefeszítésének az elôzôekben elôadott módja sokáig csak irodalmi forrásokból volt ismert, az evangéliumokat is beleszámítva. 1968-ban azonban elôkerült az elsô és eddig egyetlen archeológiái lelet is, kézzelfogható bizonyítékát nyújtva az evangélium és a lepel szavahihetôségének. 1968 júniusában, egy jeruzsálemi lakónegyed házainak alapozási munkái közben, kb. 500 méterre a Damaszkuszi-kaputól, a munkások régi zsidó temetôre bukkantak. Vasilius Tzaferis régész az egyik sír feltárása során 15 kôbôl faragott osszáriumot talált: olyan kôbôl faragott szarkofágokat, amelyekbe a sírba elhelyezett halottak testének elenyészése után visszamaradt csontokat helyezték el. Az osszáriumok a rómaiak ellen Kr. u. 68-70-ben viselt zsidó háború idején elpusztult 35 halott maradványait tartalmazták. Néhányuk erôszakos halált halt: egy fiút nyílvesszô ölt meg, ketten tűzben vesztek el. További három fiatalember éhen halt, egy idôs nôt pedig agyonvertek. Elôkerült egy kereszthalált szenvedett férfi csontváza is. Az osszáriumra felírták arám nyelven a nevét is: Yohanan Ben Hi'galgol. A lelet fogalommá vált a régészetben, az archeológusok csak ,,Yohanan''ként emlegetik. Yohanan 1,70 m magas férfi volt, amikor meghalt 24-28 éves lehetett; koponyacsontjainak vizsgálatából kiderült, hogy szájpadhasadékkal született. Sarokcsontjain egy 17 cm hosszú szöget vertek keresztül, mely érintetlenül megôrizte és összetartotta az egykori, sajátságos módon végrehajtott keresztrefeszítésrôl tanúskodó csontokat: egymás mellé szorított lábfejeit ugyanis elôbb oldalt fordították, és így szögezték a kereszthez. A szög -- a rajta megmaradt farostokból megállapíthatóan -- elôször egy akácfából készült deszkán, azután a két bokán haladt át, majd beleverték a kereszt függôleges szárába. A szög végén talált szilánkok arra vallanak, hogy a keresztet olajfából készítették. A szög hegye erôsen meggörbült, valószínűleg a fában lévô csomó miatt. Dr. Nicu Haas, a Jeruzsálemi Zsidó Egyetem patológusa vizsgálta meg



Yohanan csontvázát. Megállapította, hogy szöget vertek Yohanan csuklója fölé is, a két alkarcsont, az orsó- és a singcsont közé. Egy helyen az orsócsont nemcsak meg volt karcolva, hanem erôsen felhorzsolódott, valószínűleg annak a fel-felemelkedô mozgásnak a következtében, amelyre Yohanan a lélegzetnyi levegôért való küzdelmében kényszerült. Azt is megállapította, hogy a lábszárcsontokat, nevezetesen a sípcsontot és a szárkapocscsontot eltörték, éspedig egyetlen erôteljes ütéssel. Ezt a csonttörést hívták crurifragiumnak, és azért alkalmazták a rómaiak, hogy siettessék az áldozat halálát. János evangélista is említi (19,31-32) a Jézussal együtt felfeszített két latorral kapcsolatban. A csontok annak a barbár szokásnak is világos nyomait ôrzik, hogy a holttestek levételét nem a szögek kihúzásával kezdték, hanem karddal levágták a lábfejeket: ez egyszerűbb volt, mint a szögek kihúzásával bajlódni. Yohanan csontváza újabb példa arra, miként igazolja a régészet a Szentírás állításait. Lehetôvé teszi, hogy ellenôrizzük a keresztrefeszítésnek az evangéliumokban leírt részleteit. Az áldozatokat lábfejükkel vagy sarkukkal és csuklójukkal szögezték a keresztre. Majd a hóhérok összetörték azok lábszárcsontjait, akik sokáig agonizáltak, amint a két latorral is történt. Tacitus római történetíró újabb igazolással szolgál, amikor ugyanezekkel a részletekkel írja le a keresztrefeszítést (Annales 15, 44). E példák bizonyítják, hogy bízhatunk az evangéliumi elbeszélésekben, akár Jézus keresztrefeszítésérôl, akár temetésérôl, akár egyébrôl szólnak.
Agónia és halál
Dél körül járt az idô, mire a légionáriusok elvégezték véres munkájukat. Jézus a kereszten függött; az ôrséggé átalakult kivégzôosztag félrehúzódott, és a földre heveredve nekiláttak, hogy sorsolással elosszák az elítélt ruháit, ami régi szokás alapján ôket illette. Kaifás, mint fôpap, hivatalból jelen volt, és a Fôtanács ott lévô tagjaitól körülvéve várta, hogy Jézus végre megtörjön és bevallja bűnösségét. Mikor világossá vált, hogy erre hiába várnak, sietve visszatértek a városba, hogy részt vehessenek az istentiszteleten. Mert kora délután kezdôdött a templomban a húsvéti ünnepeket elôkészítô liturgia. Kürtök és harsonák zengése közepette kezdôdött meg a húsvéti vacsorán elfogyasztandó kb. 20 000 bárány levágása. Eközben a gonoszok vesztôhelyén vérzett Isten igaz Báránya, ,,aki tulajdonába jött, de övéi be nem fogadták'' (Jn 1,11), akitôl, egy kivételével, még a tanítványai is gyáván elfutottak. Csak az anyja és három másik asszony, meg János állt a kereszt alatt, megrendülten és kétségekkel teli lélekkel.



A keresztrefeszítést az a körülmény teszi borzalmassá, hogy hosszúra - több órára, erôs fizikumú elítéltek esetén akár több napra -nyújtotta a halálküzdelem gyötrôdéseit. Az orvosok egyetértenek abban, hogy Jézus -- és minden keresztrefeszített -- halálának oka a fulladás volt. Az áldozat kényszerű és természetellenes testhelyzetben függ, tényleges súlyát jóval meghaladó erôvel nehezedve kifeszített állapotban a patibulumhoz szögeit kezeire. Mellkasa kidomborodik, bordái kitágulnak, tüdeje megtelik levegôvel. A kilégzés viszont rendkívül nehézzé válik, mert a mell- és bordaközi izmoknak ezzel az erôvel szemben dolgozva kell a mellkast összehúzni, és a kilégzést biztosítani. Néhány percig ez lehetséges is, majd egyre keservesebbé válik. Ezek az izmok éppúgy kimerülnek, mint a kéz vagy a kar izmai a pihenés nélküli állandó igénybevétel esetén. De a levegôre szüksége van: az áldozat mind nehezebben bírja kipréselni tüdejébôl a levegôt, hogy új lélegzethez jusson. Izmai egyre kevésbé működnek; már csak fél, majd harmad és negyed légzéshez szükséges izommunkát képesek elvégezni. A szervezetben oxigénhiány lép fel, ami még jobban csökkenti a leginkább igénybe vett izmok teljesítôképességét. Az áldozat már nem is lélegzik, csak piheg, az izmok lassan megbénulnak, és a fulladásos halál be is állna, ha ezen a légzést gátló helyzeten nem tudna változtatni. Egyetlen módja van erre: a gerendába szögelt lábára támaszkodva megpróbál kissé felemelkedni, hogy a mellkasra ható feszültségen enyhítsen, és egy lélegzetvételnyi levegôhöz jusson. Kezével húzódzkodik, lábát megfeszíti. Nagy árat kell fizetnie ezért a lélegzetért: egész testén végignyilallik a kezébôl-lábából szétsugárzó fájdalom, és félájultan zuhan vissza elôbbi helyzetébe. A fuldoklás kezdôdik elölrôl. Ez a le-felmozgás addig ismétlôdik, amíg az áldozatnak elég testi és lelki ereje van, hogy folytassa reménytelen küzdelmét a következô lélegzetvételért. Vagy amíg a hóhérok el nem törik lábszárcsontjait. A törött lábszárcsontok már pillanatokra sem tudják megtartani a függô test súlyát. Hermann Moedder, német radiológus és lepelkutató, önként jelentkezô egyetemistákkal kísérleteket végzett annak megállapítása céljából, mennyi idô múlva veszthették el eszméletüket a keresztre feszítettek, ha már meg voltak fosztva a lélegzéshez szükséges mozgás lehetôségétôl. A vízszintes gerendára kezüknél fogva felkötött fiatalembereknél -súlyuktól, fizikai állapotuktól és akaraterejüktôl függôen -- már 8-1012 perc múlva kezdtek mutatkozni az öntudatvesztés jelei. A kísérlet azt bizonyította, hogy a halálnak igen gyorsan be kellett állnia, ha az áldozat nem volt képes a felemelkedô mozgásra. Ez adja meg a lábszárcsontok összetörésének, a crurifragiumnak a jelentôségét. Amikor a hóhérok megelégelték a halálraítéltek szenvedéseit vagy a várakozást, összetörték az áldozatok



lábszárcsontjait. Ezzel a lábak erô kifejtésére végképp használhatatlanokká váltak. A keresztrefeszített légzésre képtelenül függött a kezein, és néhány perc múlva megfulladt. Jézus esetében erre már nem volt szükség. A felfeszítést megelôzô testi és lelki szenvedések, fôleg a korbácsolás, teljesen kimerítették. Mégis az életereje három órán keresztül, déltôl délután háromig kitartott. Pedig a gyötrelmek egyre csak fokozódtak. Minden izmát, idegszálát perzseli, égeti a fájdalom, egész teste szinte kínnal telik meg. Most egy enyhítô mozdulattal csillapítaná gyötrelmeit, de a gerendához szögezett keze és lába tehetetlenségre kárhoztatja; majd a mozdulatlanságban keresne pillanatnyi nyugalmat, de a légszomj mozgásra kényszeríti. Egyre jobban kivérzik, ereje percrôl percre fogy. Látása elhomályosul, szívműködése aritmiássá válik. Elájul, majd ismét magához tér, hogy folytassa küzdelmét a következô lélegzetvételért. Egyre gyakrabban zuhan az öntudatlanság hosszabb-rövidebb ideig tartó állapotába. De öntudata tiszta. Magatartásán nyoma sincs a zavarnak vagy megingásnak. Azt mondhatjuk, hogy a Golgota legkülönfélébb szenvedélyekkel és érzelmekkel telített drámájában Jézus, az áldozat, az egyetlen szilárd pont. Egyedül Ô tudja, mi történik itt valójában. Mégis van figyelme mindenre. Miközben megváltja a világot, és kinyitja az üdvösség kapuit az emberiség elôtt, arra is gondolt, hogy özvegy anyjának gondviselôre lesz szüksége, és a szeretett tanítványra bízta ôt. ,,Íme, a te anyád.'' (Jn 19,27) És mint minden halálra készülô zsidó, imádkozott. Jézusnak az evangélisták által megörökített szavai csaknem kivétel nélkül zsoltártöredékek: ,,Én Istenem, én Istenem, miért hagytál el engem? (21. zsolt. 2); ,,Atyám, kezedbe ajánlom lelkemet'' (30. zsolt. 6); ,,Szomjazom'' (21. zsolt. 16). Bár ez utóbbi felkiáltás is zsoltárból való, a jelenlévôk szó szerint értelmezték, és ecettel itatták Jézust. Azután eljött a vég, ami egyben a megdicsôülés kezdete is volt. ,,Amint Jézus megízlelte az ecetet, így szólt: Beteljesedett! Aztán lehajtotta fejét, és kilehelte lelkét.'' (Jn 19,30) Szent Márk még hozzáteszi: ,,Mikor a százados, aki vele szemben ott állt, látta, hogyan lehelte ki a lelkét, kijelentette: Ez az ember valóban az Isten Fia volt!'' (15, 39) Délután három óra körül járt az idô. Amikor a katonák jöttek, hogy a crurifragiummal véget vessenek a latrok jajgatásának, és alkalmas eszközzel -- lándzsanyéllel, kard fokával, husánggal? -- összetörték az elítéltek lábszárcsontját, Jézus már nem élt. Megôrzött-e valamit a lepel az agónia eseményeinek nyomaként? Számos szakértô foglalkozott a kézsebekbôl folyó vér folyási irányának értelmezésével. Ezek a nyomok a képmáson a kézsebekbôl indulnak ki, és



felfelé végigfutnak a karokon. A vérnyomok irányából és elágazásaiból következtetni lehet a karok szögállására a vérfolyás idején. Eszerint a karoknak ferdén felfelé kiterjesztve kellett állniuk, és csak késôbb kerültek a leplen látható helyzetbe. A vér a kiterjesztett karokon a nehézségi erô által meghatározott úton folyt le. A függôleges testtengely és a felszegezett kar közötti szög a vérfolyás irányából, és annak változásaiból következôen hol 55 fok, hol 65 fok volt, illetve ezen értékek között változott. Ez teljesen egybevág a légszomj elleni küzdelem során végzett mozgásról mondottakkal: az 55 fokos karállással jellemezhetô helyzet a tehetetlenül lógó állapotnak, míg a 65 fokos a felhúzott testhelyzetnek felel meg. A lepel tehát ebben az esetben sem mond ellent az evangéliumi közléseknek. Inkább megerôsíti, és újabb részletekkel egészíti ki azokat. Nyilvánvaló, hogy teljes képtelenség olyan hamisítót feltételezni, aki -- akár ötszáz, ezerötszáz, vagy ezerkilencszáz évvel ezelôtt -- az ilyen részletek ábrázolásához szükséges élettani ismeretekkel rendelkezett volna.
Az oldalseb
,,Az elôkészület napja volt. A zsidók arra kérték Pilátust, töresse meg a keresztre feszítettek lábszárát, és vétesse le ôket a keresztrôl, nehogy szombaton is a kereszten maradjanak a holttestek, az a szombat ugyanis nagy ünnep volt. El is mentek a katonák, és megtörték a lábszárát az egyiknek is, a másiknak is, akit vele együtt fölfeszítettek. Amikor azonban Jézushoz értek, látták, hogy már meghalt. Ezért nem törték meg a lábszárát, hanem az egyik katona oldalába döfte a lándzsáját. Nyomban vér és víz folyt belôle. Aki látta, az tett róla tanúságot és igaz a tanúsága. Tudja, hogy igazat mond, hogy ti is higgyetek.'' (Jn 19,31-35) A Jézus halálát követô események leírásában már jórészt ismerôs fogalmakkal találkozunk. Az uralkodó farizeusi felfogás szerint, mely nagy súlyt helyezett a rituális elôírások nagyon pontos megtartására, igen fontos volt, hogy a napnyugtával beálló ünnep kezdetéig minden ,,tisztátalanságtól'' megszabaduljanak, tehát a kivégzést befejezzék, és a halottakat eltakarítsák. Pilátus intézkedett a crurifragrium iránt. Jézus esetében ezt pótolta a lándzsadöfés, nem azért, hogy siettesse vagy kiváltsa a halált, hanem hogy annak bizonyságát adja. Szent János nyomatékkal hangsúlyozza, hogy olyasmirôl beszél, amit maga látott -vér és víz folyt a sebbôl, amit a halál kétségtelen bizonyítékaként említ meg --, és igaz az ô tanúsága. Vajon miért? A Szentlélek eljövetele utáni apostoli igehirdetésben a dolgok természetébôl adódóan központi helyet foglalt el Jézus halála és



feltámadása. De nem vált mindenki hívôvé, és a feltámadás magyarázatára különbözô elméletek születtek az új tanítást el nem fogadók körében; nagy részük a múlt századi racionalista bibliakritikusok újrafogalmazásában ma is él, vagy legalábbis fel-felbukkan. Egyesek szerint Jézus meghalt, és holttestét tanítványai ellopták, hogy azt híresztelhessék: feltámadott. Mások úgy vélték, hogy nem halt meg a kereszten, hanem a hűvös sírban visszanyerve eszméletét, felkereste tanítványait, akik aztán csodás feltámadásnak állították be a dolgot. Ezeknek a rosszhiszemű elméleteknek, és még sok másnak is, bôséges irodalma van. Bennünket most az utóbbi érdekel, de csak azért, mert János láthatóan ez ellen lép fel: hangsúlyozza, hogy Jézus valóban meghalt a kereszten, késôbbi megjelenése tehát valódi feltámadás. A római katona, amikor a fegyverek használatára kiképezték, bizonyára a lándzsa többféle fogását és alkalmazásának többféle módját tanulta meg. A klasszikus eset az -- vázaképek és egyéb ábrázolások is csaknem mindig így mutatják --, hogy jobb kezével a válla vagy feje fölé emeli fegyverét, és karja erejét elôredűlô felsôtestének súlyával is tetézve döf, vagy hajítja a lándzsát a távolabbi cél felé. Mivel az ellenfél bal oldalát rendszerint pajzs védte, ösztönösen a jobb mellkason keresztül célozta meg a szívet. Pontosan úgy, ahogyan Jézus esetében történt. A rómaiak háromféle lándzsát használtak, melyek súlyban és hosszúságban tértek el egymástól, ezenkívül a pilum és a hasta keskeny vasheggyel, míg a lancea széles és elnyújtott növénylevél formájú, pengeszerű heggyel volt felszerelve. Ezek között kell keresnünk az oldalsebet ejtô eszközt is. Ami a vérrel együtt a sebbôl kifolyó ,,vizet'' illeti, ennek eredetére vonatkozóan a lepel orvoskutatói több, egymáshoz hasonló, de a részletekben eltérô magyarázattal szolgálnak. Judica Cordiglia a folyadékot a szívburokból származónak tartja. Álláspontját saját kísérleteinek eredményei alapján alakította ki: hullákon nagyméretű bonckéssel imitálta a lándzsaszúrást, majd boncolással ellenôrizte azok hatását. A szívburok (pericardium) erôs hártyából álló zsák, mely körülveszi a szívet és csekély mennyiségű vízszerű folyadékot is tartalmaz. Nagy idegfeszültség és testi-lelki megrázkódtatás hatására, mint pl. a keresztrefeszítés, a folyadék mennyisége növekszik, és a szívburok kitágul. A római katona lándzsája szükségszerűen áthatolt a szívburkon, hogy elérhesse a szív jobb felét, mely a halál beállta után is vérrel van tele. A visszahúzott lándzsa nyomában tehát vér folyhatott ki a szívbôl és ,,víz'' a szívburokból. Anthony Sava amerikai patológus szerint az irgalmatlan korbácsolás belsô vérzést idézett elô Jézus mellkasában, amitôl a mellüreg vérrel telt meg. Maga a vér az üreg alján ülepedett le, fölötte pedig a világos színű savós folyadék. A. Sava szerint a római lándzsa csak a mellkast ütötte át, és visszahúzva utat nyitott a kiömlô vérnek és



savónak. Más kutatók úgy vélik, hogy mindkét vélemény részigazságokat tartalmaz. A lándzsa nyilvánvalóan a mellkason keresztül hatolt be a szívburokba és a szívbe. A vér jöhetett akár a mellüregbôl, akár a szív vérrel telt jobb felébôl, a víz pedig a mellüreg felsô részébôl vagy a szívburokból. Ezt a ,,kombinált'' véleményt vallja a már említett Moedder, német radiológus, és David Willis angol sebész is. A legtöbb kutató mégis Bucklin elméletét teszi magáévá, aki elfogadja Moedder és Willis álláspontját, miszerint a lándzsa mind a mellkason, mind pedig a jobb szívfélen áthatolhatott. Nem fogadja el A. Sava véleményét a belsô vérzésrôl, mert szerinte a mellkasra mért ütések ilyen következménnyel nem járhatnak. Ennek ellenére Bucklin egyetért azzal, hogy a víz legnagyobb része a mellüregbôl, míg a vér legnagyobb része a szívbôl származik. Ennyit mondhatunk az evangélium, és az abban leírtakat tudományosan vizsgáló szakemberek eredményeinek egybevetésérôl. És mit mond minderrôl maga a lepel? A szembenézô képmás jobb mellkasának szélén, a szegycsont magasságában, kiterjedt kárminvörös vérfolttól körülvett ovális alakú 4,4 x l ,4 cm méretű seb látható. Judica Cordiglia szerint tipikusan szúrt sebrôl van szó: erre utal az ovális forma és a seb két végén elhelyezkedô kis bôrhasadások. A vérfolt a testen található valamennyi sebhely foltjánál sötétebb, és kb. 6 cm-rel terjed a seb fölé, és 15 cmrel a seb alá, ahol két ágra oszlik. A seb méretei teljesen megegyeznek a római lancea típusú lándzsa pengeszélességével. Dr. Barbet, a már klasszikusnak számító szindonológus, Az öt seb című könyvében a következôk szerint rekonstruálja a lándzsa útját: A légionárius lándzsája a hatodik borda fölött érte a testet, és áthatolva az ötödik bordaközi résen, elôbb a mellhártyát, majd a jobb tüdôt sebesítette meg. Ha a Szent János által említett katona alulról fölfelé döf, a lándzsa mélyebben hatol a tüdôbe, és elmetsz néhány vénát; ebben az esetben a sebbôl mindössze néhány csepp vér szivárgott volna, de semmi esetre sem vér- és vízsugár. A lándzsadöfésnek a szentírásban leírt és a leplen is látható mértékű vérzés keletkezéséhez kétségtelenül csaknem vízszintes irányban kellett történnie. A kereszt sem volt túl magas, a katona szúrás elôtt a magasba lendítette lándzsáját, és talán lóháton is ült. A lepel oldalsebe tehát teljes mértékben igazolja az evangélium állítását. Sôt, még azt is elárulja a hozzáértô tudósnak, hogy a seb a már halott testen keletkezett. Errôl a következôket mondja Judica Cordiglia, aki maga is a törvényszéki orvostan tanára: ,,Ismeretesek a nehézségek, melyekkel a törvényszéki orvos találkozik, amikor meg kell állapítania a hullán lévô sebekrôl, hogy azok ,,intra vitam'' (még életében), közvetlenül a halál után, vagy ,,post mortem'' keletkeztek. A jogi szempontok miatt fontos kérdést bôségesen tárgyalja a törvényszéki orvostan, ahol a következô megállapítások alapján



tesznek különbséget... Ami a sebeket illeti: ha a halál után keletkeztek, nem lehet észlelni a szélek duzzanatát és az élô szövet összehúzódó képességét... Ismeretes, hogy az élô testen ejtett sebek bôségesen véreznek, tehát mindig találni részben alvadt, vagy megszáradt vért a seben és környékén. A holttesten észlelt sebek ezzel szemben csak akkor produkálnak jelentékeny vérzést, ha folyékony vérrel telt nagyobb átmérôjű véredények is megsérültek; a kizárólag a bôrt sértô sebek esetében a vérzés teljesen el is maradhat. Ami az erekbôl kifolyt vér alvadását illeti, ennek megtörténte általános szabály, ha a seb élô testen keletkezett. Ugyancsak általános szabály, ha nem éppenséggel kizárólagos, a halál után kiömlött vér alvadásának elmaradása. Ha mégis megalvad, az ilyen vér alvadéka laza, tartás nélküli, szétfolyó.'' A lepel, mint láttuk, minden tekintetben igazolja és alátámasztja az evangélisták leírását Jézus oldalsebe keletkezésének körülményeirôl.
A temetés
,,Amikor esteledett -- elôkészület napja, azaz szombat elôtt való nap volt --, jött egy elôkelô tanácsos, az Arimateából való József, aki maga is várta az Isten országát. Bátran bement Pilátushoz, és elkérte Jézus holttestét. Pilátus csodálkozott, hogy már meghalt. Magához hívatta a századost, és megkérdezte, valóban meghalt-e. Miután a századostól megbizonyosodott róla, Józsefnek ajándékozta a holttestet. Az pedig gyolcsot vásárolt, majd levette Jézust a keresztrôl, begöngyölte a gyolcsba, és sziklába vájt sírboltba helyezte, s a sír bejárata elé követ hengerített.'' (Mk 15,42-46) Így írja le Márk a temetést. János evangélista még néhány értékes részletet is közöl: ,,Nikodémus is elment, aki annakidején éjszaka kereste föl Jézust, és vitt mintegy 100 font mirha- és áloékeveréket. Fogták Jézus testét, és a fűszerekkel együtt gyolcsba göngyölték. Így szoktak a zsidók temetni. Azon a helyen, ahol keresztre feszítették, volt egy kert, s a kertben egy új sírbolt, ahová még nem temettek senkit. Mivel ez a sír közel volt, a zsidók készületi napja miatt ide temették Jézust.'' (Jn. 19,39-42) Máté kifejezetten utal rá, hogy az új sírbolt Arimateai József tulajdona volt (Mt 27, 60). Az evangéliumi leírásokból összeálló kép, ha nem is olyan részletes, mint szeretnénk, hitelesen mutatja be a halál után történteket, egybevágóan azzal, amit a helyzet jogi szempontjairól és a zsidó temetkezési szokásokról más forrásokból tudunk. Az ókori ember számára a tisztességes eltemettetés rendkívüli jelentôséggel bírt: ebben látták a lélek túlvilági nyugalmának biztosítékát. Ezért a temetést gyakran szigorú törvények biztosították, és súlyos büntetésnek számított a temetés megtiltása, ami fôbenjáró



bűnösök esetében elég gyakran megesett. A klasszikus görög drámákban sűrűn elôforduló motívum a temetés, a sírhely tisztelete, és az ezek körül támadt bonyodalmak. Zsidó felfogás szerint a temetés annyira lényeges, hogy még a kivégzettektôl sem tagadták meg. A római jog is ismerte és alkalmazta a végtisztesség megtagadásának büntetését. A hatóság külön kegyet gyakorolt, ha a kivégzett holttestét kiadta a hozzátartozóknak. Ezt azonban kérni kellett, és a felségsértés bűnét kivéve általában meg is adták. Arimateai József, aki mind a négy evangélista szerint Jézus temetését megszervezte, a Fôtanács, tehát az ország vezetô testületének a tagja volt. Tanítvány voltát azonban, akárcsak Nikodémus, nyilván társadalmi és politikai megfontolásokból, titokban tartotta. Jézus halála azonban hitvallóvá tette. Felkereste Pilátust és elkérte Jézus testét. Majd a szükséges eszközöket magához véve, Nikodémussal és bizonyára még néhány férfival kiment a Golgotára. Mindezt rendkívül sietve kellett tennie: Jézus halála és a hat óra körüli naplementével beálló ünnep kezdete közötti három óra állt rendelkezésére. A teendô pedig sok volt. Elôször is a szög -- vagy szögek? -- kihúzásával a lábakat tették szabaddá. Majd a testet kissé megemelve, a függôleges gerenda végébe illesztett patibulumot emelték le a kezeinél fogva rajta függô testtel együtt, hogy a földre fektetett gerendából ki tudják húzni a szögeket. Ezután saroglyára tették és Arimateai József közelben lévô sírboltjába vitték. Itt kellett volna Jézus holttestét a korabeli szokásoknak megfelelôen a tulajdonképpeni temetésre elôkészíteni, ha az ahhoz szükséges idô rendelkezésre állt volna. A zsidó temetkezési szokások és azok lehetséges változatai eléggé ismertek, részben írott forrásokból, részben sírleletekbôl. A holttestet megmosták, haját és szakállát lenyírták, körmeit levágták. Állat, akárcsak ma, kendôvel felkötötték, hogy az állkapocs leereszkedését és a száj kinyílását megakadályozzák, csuklóit és bokáit összekötötték, hogy a test helyzetét a teljes hullamerevség beálltáig és a test elenyészésének hosszú folyamatára rögzítsék. Majd illatos kenetekkel kenték meg. A források leggyakrabban a mirhát és áloét említik; egyes adatok szerint szokás volt száraz (szárított és porrá tört) illatszert is tenni a halott mellé, vagy folyékony illatszert szétlocsolni a sírboltban. A szemhéjak kinyílásának megakadályozása céljából két pénzérmét helyeztek a szemhéjakra. A sírboltban kiképzett kôpadon hosszú lepedôt fektettek végig, erre helyezték a halottat, úgy, hogy sarka a lepedô végénél legyen, majd a kendô másik felét a fejnél visszahajtották, betakarták vele az arcot és a test frontális részét, a végét pedig a sarka alá tűrték. A fej alá követ helyeztek, a lepedôt pedig néhány külsô átkötéssel rögzítették. A holttest addig maradt itt, amíg az enyészet el nem végezte a maga munkáját, és a folyamat végén csak a csontok maradtak meg. Ekkor, föltehetôen a családban sorra



kerülô újabb temetés alkalmával, a csontokat összeszedték, és kôládába (osszáriumba) helyezték. Szólni kell néhány szót a korabeli zsidó sziklasírok kiképzési módjáról is. A sírkerteket a törvény elôírásai szerint mindig lakott helyen kívül létesítették, lehetôleg sziklás dombok oldalában. Néhány sziklába faragott lépcsô vezetett le a sziklasír bejáratához, melyet általában meglepôen alacsonyra -- mindössze 60-90 cm magasra -képeztek ki: a bejutás csak mélyen lehajolva, vagy négykézláb volt lehetséges. Függôlegesen álló, malomkôszerű, a talajba faragott vályúban gördíthetô kerek kô zárta el a nyílást, ami mögött egy kb. 2 x 2 méteres elôtér helyezkedett el, falai mentén körbefutó kôpadokkal. Innen a bejárathoz hasonlóan szűk és alacsony átjárón keresztül lehetett az elôtérrel kb. azonos méretű sírkamrába jutni. A halott elhelyezését többféle módon oldották meg: erre a célra szolgáló kôpadra, vagy a sírkamra falába mélyített üregbe, vagy pedig a falba mélyen befúrt, fiókszerű nyílásokba fektették. Utóbbi esetben 8-10 halottat is el lehetett helyezni a sírban. Ha padot vagy üreget faragtak ki, annak vízszintes felületét gyakran mélyebben kivájták, s ilyenkor a holttest vályúszerű mélyedésben feküdt. A sziklasírok két helyiségének mennyezetét kb. 170 cm magasságban képezték ki. Jézus temetése az evangéliumi leírásokból is láthatóan ideiglenesnek szánt, és az elôkészítés egyes részleteinek elhagyása miatt hiányos temetés volt. ,,A készület napja volt, a szombat már beállóban'' mondja Lukács (23,54). Arimateai Józsefnek, Nikodémusnak és a nekik segédkezôknek nem volt idejük már a naplementével beálló ünnep kezdetéig mindent elvégezni. Annyi biztos a szentírásból, hogy a megkenés -- Márk szerint a ,,bebalzsamozás'' -- elmaradt: a szükséges fűszereket és keneteket a temetést figyelô, abban segédkezô asszonyok a
temetés után hazafelé menet (Lk 23,56) vásárolták, és vasárnap hajnalban ennek elvégzése végett keresték fel a sírt. Arra viszont nem utal egyik evangélista sem, hogy a szeretett halott holttestének lemosása megtörtént-e? Egyelôre elégedjünk meg annak rögzítésével, hogy Jézus temetésének szentírási elôadása abban, amit közöl, teljes összhangban áll az egyéb -- írott és régészeti -- forrásokból származó ismereteinkkel. A torinói halotti lepel, mint eddig is, igazolja a tudott tényeket, amellett sok értékes részlettel gazdagítja ismereteinket. Jézus testének a keresztfáról történt leemelése során a terjedelmes oldalseb ismét vérezni kezdett, ami az orvosszakértôk szerint természetes következménye annak, hogy a holttest vízszintes helyzetbe került. A lándzsával megnyitott szívbôl ugyanis a test függô helyzetében csak a jobb pitvarba felülrôl érkezô nagyátmérôjű vénából (vena cava superior) folyhatott ki a vér, míg vízszintes helyzetben a pitvarhoz alulról csatlakozó vénából (vena cava inferior), tehát a szívseb alatti érbôl is ki kellett folynia. A leplen világosan látszik



a sebbôl elôszivárgott, a fekvô test oldalán lecsordult és a derék hátsó részén övszerűen végigfolyt vér nyoma. Valószínűleg a szögek kihúzása következtében újra megbolygatott kéz- és lábsebekbôl is újabb vérszivárgás indult meg. Erre engednek következtetni az élénk vérnyomok, melyek több helyen átitatták a lepel anyagát, és az egyetlen mélységgel bíró képmáselemek, míg a képmás összes többi része ,,felületi'', azaz csak a kendô anyagának felszínén jelenik meg. A leplen nemcsak a levétellel kapcsolatban keletkezett, hanem a régebbi, a kereszten függés során a testre alvadt vér nyomai is láthatók, ami amellett szól, hogy a testet a temetéskor nem mosták meg. Nem vágták le a haját és a szakállát sem. Vagy azért, mert nem volt rá idejük, vagy azért, mert a kivégzett és erôszakos halált szenvedett halottak esetében a törvényes elôírások ezt nem engedték meg. Nem tudhatjuk, hogy a haj- és a szakállnyírást illetôen mi volt Jézus hozzátartozóinak és a temetést végzôknek a szándéka. De azt biztosra vehetjük, hogy meg szándékozták mosni a holttestet, hiszen meg is akarták kenni: márpedig a megkenés az elôzetes lemosás nélkül nehezen képzelhetô el. Megtörtént viszont a csuklók és bokák átkötése: ennek halvány nyomai a
képmás erôs nagyításain láthatók. Felkötötték Jézus állat, aminek következtében a szakáll magasabban áll. A lepelrôl készült háromdimenziós reliefen a felkötéshez használt kendônek szintén nyomai vannak. A szemekre helyezett két pénzérme foltját látni lehet a képmáson, a jobb oldalin lévô felirat néhány betűje tisztán ki is olvasható. Elmaradt az illatos kenetekkel való megkenés, aminek valóban semmi nyomát sem találjuk a leplen. És végül lepedôbe burkolva temették el az elôírásoknak megfelelôen: ez az a lepedô, ami a gondviselés jóvoltából a mai napig megmaradt, amit Torinóban ôriznek, és amirôl ebben a könyvben beszélünk. Némi magyarázatot igényel a megkenés elmaradása. Mi történt akkor Nikodémus 100 fontnyi (kb. 32-33 kg) mirha- és áloékeverékével, amirôl János evangélista beszél? Ha felhasználták, akkor a megkenés megtörtént, de akkor mit akartak az asszonyok harmadnap reggel a sírnál? Ha nem használták fel, akkor mi történt vele? Vagy gondolni lehet esetleg egy elsô és egy második megkenésre? A legvalószínűbb magyarázat az, hogy Nikodémus száraz fűszereket hozott, és ezekre éppen azért volt szükség, mert a holttest nem volt megmosva. A tetem köré felhalmozott erôs fűszereknek kellett meggátolni, hogy a holttest bomlásnak induljon, míg az asszonyok a



tényleges megkenést -- a vasárnap reggeli lemosás után -- a folyékony illatszerekkel el nem végzik. Erre a megkenésre azonban nem került sor: a harmadik nap hajnalán összetört szívvel a temetôbe sietô asszonyok üresen találták a sírt. Jézus feltámadott!
A feltámadás
Szent János így írja le a történteket: ,,A hét elsô napján, kora reggel, amikor még sötét volt, Mária Magdolna kiment a sírhoz. Észrevette, hogy a követ elmozdították a sírtól. Erre elfutott Simon Péterhez és a másik tanítványhoz, akit kedvelt Jézus, és hírül adta nekik: Elvitték az Urat a sírból, s nem tudni, hová tették. -- Péter és a másik tanítvány elindult, és a sírhoz sietett. Mind a ketten futottak. De a másik tanítvány gyorsabban futott, mint Péter, és hamarább ért a sírhoz. Benézett, s látta a gyolcsot, de nem ment be. Nem sokkal késôbb Péter is odaért, bement a sírba, s ô is látta az otthagyott gyolcsot, meg a kendôt, amellyel a fejét befödték. Ez nem a gyolcs közt volt, hanem külön összehajtva más helyen. Most már a másik tanítvány is bement, aki elôször ért oda a sírhoz. Látta és hitt. Eddig ugyanis nem értették az írást, amely szerint fel kellett támadnia a halálból. Ezután a tanítványok visszasiettek öveikhez. -- Mária ott állt a sír elôtt, és sírt. Amint így sírdogált, egyszer csak benézett a sírba. Látta, hogy ahol Jézus teste volt, két fehér ruhába öltözött angyal ül, az egyik fejtôl, a másik lábtól. Megszólították: Asszony, miért sírsz? -- Mert elvitték Uramat -- felelte --, s nem tudom, hová tették. -- E szavakkal hátrafordult, s látta Jézust, amint ott áll, de nem tudta róla, hogy Jézus. Jézus megkérdezte: Asszony, miért sírsz? Kit keresel? -- Abban a hiszemben, hogy a kertész áll mögötte, így felelt neki: Uram, ha te vitted el, mondd meg, hová tetted, hogy elvihessem magammal. -Jézus most nevén szólította: Mária! -- Erre megfordult, s csak ennyit mondott: Rabboni --, ami annyit jelent, mint: Mester. Jézus ezt mondta neki: Engedj! Még nem mentem föl Atyámhoz. Inkább menj el testvéreimhez, és vidd nekik hírül: Fölmegyek Atyámhoz s a ti Atyátokhoz, Istenemhez és a ti Istenetekhez. -- Mária Magdolna elment, és hírül adta a tanítványoknak: Láttam az Urat, s ezt mondta nekem.'' (Jn 20,1-18) Szent János kevés szóval is sokat mondó és szívbemarkolóan életszerű elbeszélésébôl néhány alapvetô tényt érdemes külön is rögzíteni. Sem ô, sem a többi evangélista nem állítja, hogy Jézus feltámadásának akár a tanítványok, akár az Úr rokonai közül bárki is szemtanúja lett volna. (Voltak ugyan szemtanúk, a templomôrségnek a sír felügyeletére kirendelt tagjai, akikrôl Szent Máté beszél (28,11-15). De ezeket a Fôtanács lepénzelte, és hallgatásra kényszerítette.) Jézus környezete,



a feltámadás eseményét illetôen, a kész tényeket konstatálta. Ha Jézus halálát pénteken du. 3 órára, feltámadását vasárnap hajnali 4 órára tesszük (az asszonyok ,,kora reggel'' mentek ki, ,,amikor még sötét volt''), akkor halott állapotának tartama 37 óra, melybôl kb. 34 órát töltött a sírban. A feltámadt Jézus -- hogy milyen módon, nem tudjuk pontosan -valahogy más volt, mint életében. Mária Magdolna látja ôt, beszél vele, de azt gondolja róla, hogy a temetô kertésze: sem a hangjáról, sem a külsejérôl nem ismeri fel. Az emmauszi tanítványok sem veszik észre, hogy Jézussal beszélgetnek az úton, s csak a kenyértöréskor döbbennek rá, ki is az útitársuk. Jézus tíz -- Szent Pálnak a damaszkuszi úton történt megjelenésével együtt tizenegy --, a Szentírásban elbeszélt megjelenésének szinte állandó motívuma, hogy nem ismerik fel, vagy szellemnek nézik, s Jézusnak minden alkalommal ,,be kell mutatkoznia''. A teológia azt mondja, Jézus teste a feltámadás után már ,,megdicsôült test'' volt. De hogy ez mit jelent, pontosan nem tudjuk. Zárt ajtókon tudott áthatolni, és nem ismerte a távolságot: eltűnt Jeruzsálembôl, és Galileában várta tanítványait. Ez a test ugyanakkor látható és fogható valóságos test volt, melyen a hitetlen Tamás megtapinthatta a szögek és a lándzsa ütötte sebeket, és amely képes volt valóságos ételt fogyasztani. Van az idézett evangéliumi szakasznak egy rendkívül érdekes része. A ,,másik tanítvány'' -- aki maga Szent János -- bement a sírba. ,,Látta és hitt. Eddig ugyanis nem értették az írást, amely szerint föl kellett támadnia a halálból''. E szavak rávilágítanak az apostolok teljes értetlenségére a Jézussal történtek valódi jelentôségét illetôen, ami egyébként Jézus egész környezetére jellemzô (bizonyára a Szűzanya kivételével, aki viszont nem avatkozott bele tevôlegesen az események folyásába). Mária Magdolna jelentését a megbontott sír körül tapasztaltakról ,,üres fecsegésnek'' (Lk 24,11) tartják, s nemhogy nem várják Jézus feltámadását, de eszükbe sem jut, meg sem fordul a fejükben, hogy ilyesmi elôfordulhat. Elôször Mária Magdolna is azt hiszi, hogy a kertész vitte el Jézus holttestét. Úgy látszik, a feltámadást még az apostolok is lassan és vonakodva vették tudomásul, nem Tamás volt az egyetlen, aki hitetlenkedett. Márk evangéliumában ennek nyomát is találjuk: ,,Végül a tizenegynek jelent meg, amikor egyszer asztalnál ültek. Szemükre vetette hitetlenségüket és keményszívűségüket, hogy nem hittek azoknak, akik feltámadása után látták'' (Mk 16,14). Szent János -- saját bevallása szerint -- nem tartozott a hitetlenkedôk közé. Ôt meggyôzte az, amit a sírban látott. ,,Látta és hitt'' (Jn 20,8). Vajon mit láthatott, ami azonnal megértette vele az írást: Jézusnak fel kellett támadnia? Csak a leplet láthatta, meg a bokák és csuklók rögzítésére és az állkapocs felkötésére használt kendôket. És ô, aki szemtanúja volt Betániában Lázár feltámasztásának, és látta ôt kijönni, kibotorkálni a sírból, emlékezett rá, hogy a



megdöbbent körülállókat Jézusnak kellett figyelmeztetni: oldják meg Lázár kötelékeit, hiszen nem tud rendesen járni. A lepel és a kendôk helyzete arról gyôzte meg Jánost, hogy Jézus külsô segítség nélkül, a lepel és a kendô eredeti helyzetén semmit sem változtatva, úgy hagyta el ,,fekhelyét'' és kötelékeit, ahogy egyébként nem lehet azokat elhagyni, csak fel lehet belôlük támadni.
***
A negyedik evangéliumnak ebben a már többször idézett részében van valami, amire érdemes felfigyelnünk. A Szent János evangélistát mint szemtanút azonnal meggyôzô látvány nem lehetett más, mint a lepel és az áll felkötésére használt kendô olyan elhelyezkedése, melybôl nyilvánvaló volt: nem ,,elvitték az Urat a sírból'', mint Mária Magdolna kevéssel korábban vélte, hanem feltámadott. A holttestet vagy a lepellel együtt vihették volna el -- ebben az esetben teljesen üres a sír --, vagy abból sebtiben kitakarva, s akkor a rendezetlenül visszamaradó lepel éppenséggel nem nyújtja Jézus feltámadásának azt a meggyôzô bizonyítékát, melyet csak megpillant az ember, és máris hisz. A minden más eshetôséget kizáró, csak a feltámadásra utaló és ezért meggyôzô látvány az eredeti, változatlan helyzetű lepel és kendô lehetett. Természetesen Jézus teste nélkül. Nem domborúan és kifeszítve, mint amikor az Úr testét fogta körül, hanem ellapulva, lazán visszahullva a kôpad lapjára. Csak a fejnél látszott valami domborúság: az áll felkötésére használt, többszörösen összehajtott, és ezáltal bizonyos merev tartással rendelkezô kendô -- a sudarium -- tartotta fenn a lepel fejet borító részét, de anélkül, hogy eredeti helyérôl elmozdult volna. A kötelékeibôl és leplébôl így távozott test nem ,,kelt fel'' a szó mindennapi értelmében, nem is lophatták el, hanem valóban feltámadott. Ezért fűzi hozzá Szent János tömör egyéni vallomásához azt a magyarázó mondatot, mellyel félreérthetetlenné teszi, mire is irányult a lepel látványából fakadt hite, jobban mondva bizonyossága: ,,Látta és hitt. Eddig ugyanis nem értették az írást, amely szerint fel kellett támadnia a halálból'' (Jn 20,8-9). Most azonban megértette, hogy semmi egyébrôl nem lehet szó, csak Jézus tényleges feltámadásáról, és hogy itt és most következett be az az esemény, amirôl a Mester számtalan alkalommal beszélt nekik, amit elôre jelzett, és amivel szégyenteljes szenvedése és halála ellensúlyozásaképpen vigasztalta ôket, de amit ôk nem, vagy nem helyesen értettek meg. Ha a Szent János e kulcsmondatához fűzött gondolatmenet helyes, akkor a lepel és az áll felkötésére használt kendô helyzete lényegbevágó jelentôséggel bír. És ezen a ponton szembe kell néznünk egy kényes



kérdéssel: az evangélium használatban lévô fordításai ellenkezni látszanak az elmondottakkal. A kérdést -- P.M. Balagué Sch.P. ,,La prueba de la Resurreccion'' c. tanulmányára támaszkodva (megjelent 1966ban az ,,Estudios biblicos'' c. szakfolyóiratban) -- bôven tárgyalja J.L. Carreno Etxeandia S.D.B. ,,El ultimo reportero'' (1976) c. művében, amit a jelen könyv szerzôje, egyéb művek mellett, forrásként használt fel. A szerzônek természetesen nem áll szándékában e biblikus és filológus szakemberek által eldöntendô kérdésben állást foglalni, pusztán utalni kíván a két spanyol tudóstól felvetett problémára. Eszerint -- rövidre fogva a hivatkozott könyvben található hosszú fejtegetést -- az idevonatkozó evangéliumi rész eredeti görög szövege nem egészen azt mondja, mint aminek Szent Jeromos óta fordítják, ami miatt az eredeti görög szövegben meglévô, a ,,gyolcsok'' helyzetére vonatkozó, és a fentebb elmondottaknak megfelelô értelmezés elvész. A problematikus rész Szt. János evangéliumának 20,6-8 részében található, melyet az 1978-ban Rómában kiadott Újszövetségi Szentírásból idézünk. A jelenet elôzménye -- mint korábban láttuk -- az, hogy Mária Magdolna vasárnap reggel kiment a sírhoz, és a sír nyílását elzáró követ elmozdítva találta. Elfutott, és jelentette a dolgot Péternek és Jánosnak, a ,,másik tanítványnak''. A két apostol futva indul a sírhoz. János elôbb ér oda, benéz, de nem megy be a sírba. ,,Nem sokkal utána odaért Simon Péter is, bement a sírba, és ô is látta az otthagyott gyolcsokat, meg a kendôt, mellyel a fejét takarták be. Ez nem a gyolcs közt volt, hanem külön összehajtva más helyen. Akkor bement a másik tanítvány is, aki elôször ért a sírhoz. Látta és hitt.'' Ez a szöveg bizony nemcsak mást mond a Jézus temetésénél felhasznált textíliák elôzôekben ismertetett elhelyezkedési módjáról, hanem néhány ponton kifejezetten ellenkezik azzal. A ,,gyolcsokon'' kívül még egy kendôrôl is beszél, mellyel Jézus fejét takarták be. Holott ilyen kendôrôl a szindonológia szakirodalma nem tud, ilyen kendô nyomát a leplen nem lehet felfedezni (pedig még a kezeket és lábakat rögzítô kötelékek, meg a régi összehajtogatás nyomait is megôrizte), sôt egy ilyen kendô feltételezése nehézségeket okoz a képmás keletkezésének magyarázatánál. (Hogyan került az arc képe a többi résszel azonosan jó minôségben a halotti lepelre, ha a fejet külön kendô takarta?) Tudunk viszont egy kendôrôl, mellyel -- a halott állának felkötése céljából -nem betakarták, hanem körülkötötték Jézus fejét. Az evangélium fordított szövege azt mondja a kendôrôl, hogy -szemben Balagué és Carreno Etxeandia értelmezésével -- az ,,nem a gyolcs között volt, hanem külön összehajtva, más helyen''. E szöveg olvasásakor a két



apostol által látott helyzetnek egészen más képe rajzolódik ki lelki szemeink elôtt, mint amivel a két spanyol tudós Szt. János hirtelen megvilágosodását magyarázza. Más kép, mely más elôzményekre is utal. Ha a kendô és a gyolcsnak nevezett lepel nem együtt voltak az eredeti állapotnak megfelelôen, hanem egymástól távol, ,,szétszedve'', akkor ez a látvány inkább Mária Magdolna félelmét támasztotta volna alá -,,Elvitték az Urat a sírból...'' (Jn 20,2) --, semmint arról gyôzték volna meg Jánost, hogy itt semmi egyéb nem történhetett, kizárólag az Úr feltámadása. További bonyodalmat okoz a látvány értelmezésében a ,,külön összehajtva'' kifejezés. Ha nem az áll felkötésére használt kendôrôl van szó, (amit erre a célra elôször összehajtogattak, hogy kezelhetô legyen, aztán Jézus feje köré helyezve a koponya fölött megkötötték), tehát arról a kendôrôl, mely a temetésnél történt felhasználás óta volt összehajtogatva és összekötve, akkor ezt a kendôt ki hajtotta össze? Márpedig a szöveg azt mondja, hogy ezzel a kendôvel ,,a fejét takarták be'', nem pedig a fejét kötötték körül. Jogosnak érezzük a kérdést: ki hajtogatta össze ezt a kendôt, mely korábban -- ha a fej betakarására használták -- nyilvánvalóan ki volt terítve? Bizonyára senki sem gondol arra, hogy a feltámadt Jézus, mielôtt elhagyta a sírt, összehajtogatta a kendôt. Sem arra, hogy a három szinoptikus evangélista által említett angyalok pedantériáját kell látnunk a rendbetett kendôben. Sokkal inkább arra, hogy Péter és János a temetés alkalmával összehajtott kendôt látták. Akkor pedig ez a kendô sem a fej betakarására, hanem a fej körülkötésére szolgált. Ami azt is jelenti, hogy a fordításban kifejezésre jutó értelmezést korrigálni kell. Az idézett szentírási rész és a hozzátartozó jegyzet olvasójának az az érzése, hogy magát a fordítót is zavarta az általa is kívánt helyes értelmezés és az interpretált szöveg ellentmondásossága, vagy finomabban: koherenciájának hiánya. (Távol álljon tôlünk a magyar fordító elmarasztalása: Carreno Etxeandia felsorolja az angol, francia, német, olasz és spanyol fordításokat, melyek teljes mértékben megfelelnek a magyarnak. Itt tehát egy mélyebben gyökerezô problémáról van szó.) Jellemzô erre a János kulcsmondatához -- látta és hitt (Jn 20,8) -- fűzött lábjegyzet, ami a következôket mondja: ,,Abból, hogy a kendôt rendben, összehajtogatva találta, arra következtetett, hogy a testet nem lopták el, hanem föltámadt'' (265 old. 8. lábjegyzet). Olvassuk el még egyszer a szöveget és minden szót külön ,,megrágva'' próbáljunk az értelmébe hatolni, a látványt magunk elé idézni. Miért utal egyértelműen a feltámadásra az, hogy a kendôt rendben, összehajtva találta? Éppenséggel a sírrablók is levehették és otthagyhatták a kendôt, vagy elszállítás közben az le is eshetett a holttest fejérôl. ,,Rendben összehajtva'' persze csak akkor lehetett, ha már korábban is össze volt hajtva, hiszen utólagos rendezgetésre



gondolni -- mint korábban láttuk -- nem sok értelme van. Az összehajtott kendô megtalálásának csak egyetlen esetben van kizárólag a
feltámadásra utaló jelentôsége: ha azt eredeti helyén, a lepel között, eredetileg összehajtott és összekötött állapotában látja meg, veszi észre. Akkor viszont a kendô nem lehetett ,,külön összehajtva más helyen''. A lábjegyzet tehát nemigen meggyôzô, mivel magyarázata ellenkezni látszik a szöveg értelmével, melyre vonatkozik. Igen -- mondja a két spanyol tudós --, mert a fordításba értelmezési hiba csúszott, miáltal Szent János mondanivalójának a lényege veszett el. Hogyan lehetséges ez? Az összes nemzeti nyelvű fordítás, ha alapvetôen az eredeti görög szövegre támaszkodik is, természetesen figyelembe veszi Szent Jeromos óriási múltú és tekintélyű latin fordítását, a Vulgatát és a korábbi fordításokat is. A hiba Szent Jeromosnál történhetett, és az ezerhatszáz éves múlttal szemben nem könnyű legalitást szerezni egyegy újabban feltárt értelmezési lehetôségnek. A hibáért különben nem szabad egyedül a Vulgata fordítóját okolni. Olyan szerzôtôl származik János evangéliumának a szövege, aki görögül írt, de arámul gondolkodott, és az eredetibe így bekerült hebraizmusok nem könnyű feladat elé állították Szent Jeromost és az ôt követô fordítókat. De hát mi is történt valójában? Az igazságot végül is csak az eredeti görög szöveg és a fordítások -- a meglévô, és a két spanyol, Balagué és Carreno Etxeandia által helyesnek tartott fordítás -- összevetése tárhatja fel. Nézzük tehát János 20, 6-7-bôl a következô részt: ,,Nem sokkal utána odaért Simon Péter is, bement a sírba, és ô is látta az otthagyott gyolcsokat ...KAI TO SUDARION, HO ÉN EPI TÉS KEPHALÉS AUTU U META TÓN OTHONIÓN KEIMENON ALLA KHÓRIS ENTETYLIGMENON EIS HENA TOPON.'' A görög szöveg jelenlegi fordítása: ...meg a kendôt, mellyel a fejét takarták be. Ez nem a gyolcs közt volt, hanem külön összehajtva más helyen. A két spanyol tudós által javasolt fordítás pedig: ...meg a kendôt, mely a fején volt. Ez nem a leplekkel feküdt el simán, hanem ellenkezôleg, összetekerve, az eredeti helyén. Carreno Etxeandia hivatkozott műve szinte szóról szóra elemzi a szöveget, vizsgálja az egyes szavak jelentésváltozatait és értelmezési lehetôségeit, és ó- és újszövetségi példák felsorolásával bizonyítja a helyesnek tartott verzió jogosultságát. Sem a részletek boncolgatása, sem pedig a kérdésben való állásfoglalás nem tartozik e könyv keretei és lehetôségei közé. Ez a biblikus szakemberek feladata. A magunk részérôl pusztán ismertetni kívántuk a szindonológusok körében, a lepellel kapcsolatos események értelmezésével összefüggésben felmerült



kérdést: hátha új szempontot nyújthat egy következô fordításnál e néhány szónak a két spanyol tudós által felvetett értelmezési lehetôsége.
***
A szenvedéstörténet eddig tárgyalt epizódjainál meghatározott módszert követtünk: az evangéliumban leírtakat összevetettük az egyéb forrásokból szerezhetô történelmi, jogi, régészeti stb. ismeretekkel, majd ilyen módon meggyôzôdve a szentírási közlések szavahihetôségérôl, egzaktságáról, tárgyi igazságáról, szembeállítottuk mindezt a lepel tanúságával. Minden alkalommal megállapítottuk, hogy a lepel ugyanazt mondja -- vagy annál többet --, mint az evangéliumok. A feltámadás esetében ez a módszer nem követhetô: ezt az egyszeri és természetfeletti eseményt nem lehet kortörténeti érvekkel támogatni. Tényleges megtörténte, történetisége mellett mégis igen nyomós -habár más természetű -- érveket lehet felsorakoztatni. Jézus feltámadása a keresztény hit mondanivalójának középpontja, lényege. A Jézus feltámadásába vetett hit elszakíthatatlan összefüggésben van a megváltás művével, Jézus istenségének bizonyításával, a lélek önálló és halhatatlan létével, a halál erejének megtörésével, saját feltámadásunkkal. Szent Pál, a tanult zsidó rabbiból és a keresztények dühödt ellenségébôl lett apostol írja a korintusiakhoz írt elsô levelében a hívek feltámadása körül kialakult vitával kapcsolatban: ,,Ha tehát hirdetjük, hogy Krisztus feltámadt a halálból, hogyan állíthatják némelyek közületek, hogy nincs feltámadás? Ha nincs feltámadás, akkor Krisztus sem támadt fel. Ha pedig Krisztus nem támadt fel, nincs értelme a mi tanításunknak, s nincs értelme a ti hiteteknek sem. Ráadásul még Isten hamis tanúinak is bizonyulunk, mert Istenrôl azt tanúsítjuk, hogy Krisztust feltámasztotta, holott nem támasztotta fel, ha a halottak egyáltalán nem támadnak fel. Ha ugyanis a halottak nem támadnak fel, akkor Krisztus sem támadt fel. Ha pedig Krisztus nem támadt fel, semmit sem ér a hitetek, mert még mindig bűneitekben vagytok. Sôt, azok is elvesztek, akik Krisztusban haltak meg. Ha csak ebben az életben reménykedünk Krisztusban, minden embernél szánalomra méltóbbak vagyunk. De Krisztus feltámadt a halálból, elsôként a halottak közül.'' (15,12-20) Jézus feltámadásának tagadása feltételezi, hogy létezik olyan elmélet, mely természetes okokkal meg képes magyarázni az evangéliumok ezzel kapcsolatos közléseit: magát a feltámadást, Jézus többszöri megjelenéseit és mennybemenetelét.



Fôleg a múlt században, a racionalista bibliakritika virágkorában voltak szép számmal ilyen elméletek, s egyik-másik többé-kevésbé módosított változata még manapság is felbukkan a viták során. De az elfogulatlan bibliakutatás, az egyre több és a forrásokhoz, végsô soron a szemtanúkhoz egyre közelebb vivô adat feltárása nem tett jót ezeknek az elméleteknek. Minden új ismerettel világosabbá vált, hogy az egyház tanítása Jézus valóságos és szó szerinti értelemben vett feltámadásáról megegyezik az ôsegyház tanításával, szó sincs semmiféle késôbbi ,,rárakódásról'', mítoszképzôdésrôl vagy tudatos ferdítésrôl. (Pl. Jézus nem halt meg a kereszten, hanem ájulásából magához tért a sírban, kijött és elvándorolt, az összes többi történés késôbbi eredetű mítosz; Jézus meghalt, tanítványai ellopták a holttestet, és elhíresztelték, hogy feltámadt; Jézus meghalt, tanítványai ebbe belenyugodtak, de a szeretett Mester emléke tovább élt, ,,feltámadt'' emlékének ápolásában és a kenyértörés szertartásában, és ezt a lelki feltámadást az idôk múlásával valóságos feltámadássá ,,értelmezték át'', stb.). Nyilvánvaló, hogy ezek az elméletek számos, az evangéliumi közlésekbôl ismert tényre nem adnak kielégítô magyarázatot, illetve szöges ellentétben állnak azokkal. Ami súlyos nehézség, mivel eddig az evangéliumokat minden esetben szavahihetônek találtuk. Már az eddig idézett szentírási részekbôl is láttuk, hogy Jézus üresen talált sírja önmagában nem volt elegendô ahhoz, hogy tanítványai higgyenek feltámadásában. Csak a következô napok eseményei és tapasztalatai gyôzték meg ôket arról, hogy Jézus feltámadt, s hogy Ô az, akivel találkoztak és beszéltek. Életük teljesen átalakult ettôl a hittôl, jobban mondva ezektôl a tapasztalatoktól. A csalódott, reményvesztett kis csapat tagjait öröm, bátorság és az isteni kiválasztottság méltóságteljes önérzete töltötte el. Prédikálni kezdenek, és életük veszélyeztetésével tesznek tanúságot Jézus feltámadásáról, éppen Jeruzsálemben, abban a városban, ahol néhány nappal ezelôtt megfeszítették és eltemették, s ahol még nem csendesedtek el a felszított ellenséges szenvedélyek. E szemtanúk üzenetének központi gondolata és lényege ebben foglalható össze: Jézus feltámadott a halálból! Az egyház története a tanú rá, hogy a keresztény közösség ebbôl a tanúságtételbôl született. Emiatt lett a vasárnap az új közösség által gyakorolt kultusz ünneplésének napja. Tamás a példa arra, hogy az apostolok nem voltak hiszékeny és gyermeteg lelkű emberek: ôket is csak a tapasztalatok gyôzték meg. A tarzusi Saul is egy olyan élmény hatására válik az új hit hirdetôjévé, amit ô maga is Jézus személyes megjelenésének tartott. A keresztény egyház e tanúságtételek hatására rögtön létrejött, fejlôdött és rohamosan terjedt, bár tanításának lényege -- Jézus feltámadt! -- merôben szokatlan volt az átlagember fülének; és nem is volt veszélytelen az új közösséghez tartozni.



Mivel tudják magyarázni ezeket a kétségtelen történeti tényeket a feltámadás történetiségét tagadó elméletek? Fel lehet tételezni, hogy a hazudozó tanítványok vállalják a mártíromságot kitalált teóriáik bizonyítékául? Vagy hogy a keresztények üldözôjeként Damaszkuszba sietô Saul úgy volt lelkileg hangolva, hogy valami hallucinációfélét azonnal Jézus megjelenésének vélt? És végül itt van a lepel. Kérdés, van-e valami mondanivalója Jézus feltámadásához?
Hullafoltok nélkül
A holttestet fényképszerűén, részletekben és árnyalatokban gazdagon ábrázoló lepel bizonyítja, hogy Jézus testén a romlás semmiféle jele nem mutatkozott. A nyomot hagyott test kétségtelenül holttest, mégpedig a hullamerevség (rigor mortis) állapotában. De a halálnak e kezdeti jelén túl a képmás tudományos elemzése a felbomlás semmi nyomát sem találta. Pedig a vérkeringés megszűnése miatt a gravitációs erônek engedelmeskedô, a holttest alsó, de nyomásnak ki nem tett részeibe gyűlô vér okozta ún. ,,süllyedéses hullafoltok'' már a halál beállta utáni 1-2 óra alatt ki szoktak alakulni. További 1-2 óra alatt a hullafoltok összefolyó nagy felületeket foglalnak el; 8-10 órával a halál után a vér bomlásnak indul, és az intenzív, nagy kiterjedésű hullafoltokat eredményezô folyamat 24-28 óra alatt fejezôdik be. A megadott értékek átlagosak, az egyes esetekben függenek a halott testi felépítésének sajátosságaitól (vérbôség, vérszegénység, izomzat, tápláltság stb.), továbbá a klimatikus és hômérsékleti viszonyoktól. A hullamerevség -- az említett befolyásoló tényezôk függvényében -- a halált követô 1-3 óra alatt kezdôdik, 6-12 óra alatt teljesen kifejlôdik és 20-80 óráig áll fenn. Jézus sírban tartózkodásának 36-38 óráját tekintve azt kell mondanunk, hogy a képmáson megjelenô test hullamerevsége teljesen normális, míg a hullafoltok hiánya teljességgel rendellenes jelenség.
Érintetlen vérfoltok
A leplen megjelenô képmás alapján biztosan állíthatunk három kézenfekvô dolgot: -- elôször: a halotti kendôbe a ténylegesen meghalt Jézust temették el, -- másodszor: a holttest felbomlása nem történt meg a kendôben, -- harmadszor: a halott tehát egy idô után elhagyta a leplet, vagy -elvileg ez sem kizárható -- a leplet távolították el róla. Ennek az eltávolításnak azonban a leplen semmi nyomát sem találni.



Amikor a holttestet lepelbe takarták, annak anyaga érintkezésbe került a testet borító sebekkel és vérfoltokkal, melyek anatómiailag korrekt, pontos körvonalú és érintetlen véralvadásokat felmutató képét át is vette. Lehetetlen, hogy a holttest kitakarása és a lepel ilyen módon történô eltávolítása a legnagyobb óvatosság mellett is ne hagyott volna nyomot ezeken a vérfoltokon. A sebrôl lefejtett kötés esetében pl. a sebben keletkezett vérrögök és a seb körüli véralvadékok egy része föltétlenül a sebben és a seb körül marad, a kötés maradványaiból tehát nem lehet már a sebet és az eredeti vérfoltot hiánytalanul rekonstruálni. Nem így a lepel esetében. Mind a sebek, mind a vérfoltok érintetlenek, a lepel feltételezett eltávolításának semmi nyoma. Ez a test más módon hagyta el a halotti kendôt!
Égés vagy pörkölôdés
Korábban említettük, hogy a lepel képmásának keletkezését magyarázni kívánó hipotézisek közül az ,,égés vagy pörkölôdés'' elmélete látszik a kutatók számára a legelfogadhatóbbnak. Részint azért, mert a többi ismertetett elmélet nem állja ki a kritikát: a feltételezések szerint létrejövô ábrázolások nem rendelkeznek a lepel képmásának tulajdonságaival. Részben pedig azért, mert a chambéryi tűzben megpörkölôdött szálak ugyanolyan elváltozásokat szenvedtek, mint amilyen megbarnult szálakból áll maga a képmás. És bár egyik kutató sem állítja, hogy tudományosan igazolható magyarázattal bír a feltámadást kísérô és a képmást létrehozó fény- és hôjelenségekrôl, mégis sokan a legeredményesebb szindonológusok közül -- Stevenson, Habermas, Bucklin stb. -- összefüggést feltételeznek a feltámadás és a képmás keletkezése között. E tudósok szerint a lepel egyenesen bizonyítéka Jézus feltámadásának.
Az adatok egybevágnak
Ezt az érvelést az egyéb érvekkel összhangban kell értékelni: nem hagyhatjuk figyelmen kívül a lepel, az evangélium és a történelem közötti szoros megegyezést. Minthogy a lepel tanúsága minden egyéb ponton megegyezik az evangéliumi elbeszélésekkel, alapos okunk van azt hinni, hogy a -- történetiségében megvizsgált és tényként elfogadott -feltámadást illetôen is megegyezik velük, és hogy ezen az úton kell keresnünk a megoldást a még tisztázatlan kérdésekre. Az evangéliumi leírások, a történeti tények és a lepel tanúsága a feltámadás kérdésében is csodálatosan egybevágnak, erôteljesen támogatják egymást, és egy irányba mutatnak. ,,A lepel orvosi természetű adatai a



feltámadás mellett szólnak. Ha ezeket az orvosi információkat összevetjük a kémiai, fizikai és történelmi tényekkel, megbízható bizonyítékát kapjuk Jézus feltámadásának'' (R. Bucklin). A lepel tehát, mely már Szent János evangélista számára is Jézus feltámadásának bizonyítéka volt -- látta és hitt! --, a dolgok valódi állását és összefüggését elfogulatlanul nézô tudósok számára is az. És az, természetesen, a hívô számára is. Jézus feltámadását mindig is a Mindenható Isten egyetlen, a természet rendjét meghaladó tettének hittük és tudtuk. E tény természettudományos magyarázatára éppúgy nem gondolhatunk, mint ahogyan nincs természettudományos magyarázata -- a feltámadáshoz képest sokkal kisebb jelentôségű -- lourdes-i csodás gyógyulásoknak, Páter Pio stigmáinak, vagy annak, hogyan tudott Konnersreuthi Neumann Teréz egy falat étel és egy korty ital nélkül -pusztán a mindennapi szentáldozásból -- harminchat éven keresztül élni? E tudományon túli jelenségeknek másban rejlik a magyarázata: Isten végtelen hatalmában, az ember iránti végtelen szeretetében, és abban a szándékban, hogy a világ ne maradjon a természetfeletti valóság jelzései nélkül. Hogy akinek van szeme a látásra, láthasson, és akinek van füle a hallásra, hallhasson. Jézus feltámadása még ezeknél is mérhetetlenül fontosabb. Nemcsak Jézus megváltói működésének kulcsa és csúcspontja, hanem a világtörténelem központi eseménye, melytôl minden múlt, jelen és jövô létezô létének értelmét és jogosultságát nyeri. Ennek a feltámadásnak tanúja és bizonyítéka a torinói halotti lepel. Európa egyik ipari nagyvárosának székesegyházában ôrzik, a maga anyagi valóságában, és a róla készült fényképek és ismertetések formájában, tanúságtételének súlyos mondanivalójával a világ rendelkezésére áll. Üzenete 1900 esztendôs -- a megszólaltatásához szükséges eszközök hiánya miatt kényszerű -- hallgatás után egészen különös módon szól a XX. századhoz, illetve az emberiségnek a XX. századdal kezdôdô korszakához. Boldogok, akik megszólalásának tanúi, jelentôsége kibontakozásának kortársai lehetnek. És még inkább boldogok, akik meghallják és megértik üzenetét.
Amit tudunk -- és amit nem
Minden tudomány minden megállapítása az adott idôpontban ismert tények vsszefüggésében érvényes, amit az újabban felmerülô adatok elmélyíthetnek, leszűkíthetnek vagy módosíthatnak. A tudósok vitái rendszerint nem is a tények elismerése vagy visszautasítása körül a legélesebbek. A legnagyobb probléma a tények értelmezése, amibe gyakran



beleszól a tudós szubjektivitásának számos tényezôje: neveltetése, hite, világnézeti elkötelezettsége, tudományos múltja stb. Az objektív tudományos megállapítás tehát nemcsak alapos felkészültséget, hanem szellemi és jellembeli erôfeszítést, a tények tiszteletét és becsületességet igényel. A tudósok szeretik hangoztatni, hogy az ,,igaz'' nagyfokú valószínűséget, a ,,biztosan igaz'' pedig igen nagyfokú valószínűséget jelent. Ez azonban nem jelentheti az igazságok relativizálásának általánosítását és a mindenre kiterjedô agnoszticizmus elfogadását. Végül is a kôbaltától az űrhajóig vezetô utat az egymást váltó generációk ilyen -- az abszolút igazság szempontjából ,,relatív'' -igazságokra támaszkodva és azokat továbbfejlesztve tették meg. Ennek megfelelôen kell értékelnünk a lepelre vonatkozó megállapításokat is: a további kutatások során bizonyára felmerülnek majd újabb adatok, melyek hozzátesznek, vagy elvesznek valamit az eddigi megállapításokból, egyes részletkérdésekben módosítani fogják mostani ismereteinket. Az alapvetô megállapítások azonban nem változhatnak, hiszen azok több tudományág sajátos ismeretanyaga alapján, sajátos vizsgálati és kísérleti módszerével bizonyított igazságok. Hála a kiváló tudósok fáradozásainak, bizonyítottnak tekinthetjük, hogy a torinói halotti lepel annak a Jézus Krisztusnak a temetési kendôje, akirôl az evangéliumok és számos egyéb történelmi forrás beszélnek (Talmud, Plinius, Tacitus, J. Flavius stb.), és aki a kereszténység alapítója. Szenvedésének a szentírásból ismert egész története leolvasható a lepelrôl. A halotti kendô anyaga erôsen valószínűsíti, hogy zsidó kultúrkörben keletkezett, szövési módja is közel-keleti eredetre utal; a jobb szemre helyezett pénzdarab részben olvasható szövege és éremképe egy Pontius Pilátus idejében használt fémpénzé. A kendô anyagában talált virágporfajták igazolják a Jeruzsálem és Torino között megtett, korábban is feltételezett vándorút egyes állomásait. Mindezen megállapítások alapján a lepel kutatásával foglalkozó tudósok túlnyomó részével együtt elfogadhatjuk, hogy a torinói halotti lepel Jézus Krisztus eredeti halotti leple. Nem tudjuk viszont -- és meglehet, sohasem fogjuk tudni --, hogy hogyan keletkezett a lepel Jézus-portréja. És mindaddig, míg a keletkezés titka meg nem oldódik, homályban marad a képmás néhány rejtélyes tulajdonságának magyarázata is: hogy a kép negatív, háromdimenziós, felületi, és pályafutása során stabilnak mutatkozott mind a hô-, mind pedig a kémiai hatásokkal szemben. Ezek a tulajdonságok bizonyára összefüggenek a képmás keletkezésének módjával. A keletkezésre vonatkozó kételyek közepette van azonban néhány szilárd pont. Biztos, hogy a lepel képmása nem festett kép, és ezzel a



hamisítás gyanúja, mely kimondva vagy kimondatlanul a legújabb idôkig lappangott a lepel körül, egyszer és mindenkorra el van intézve. Az is biztos, hogy a képmás nem lenyomati kép. Sem elméletileg, sem kísérletileg nem sikerült bizonyítani a vaporográfia hipotézisét, és hasonló a helyzet a kémiai hatóanyagok működését feltételezô elmélettel: a laboratóriumokban elôállított kísérleti képek meg sem közelítették a lepel képmásának tökéletességét, és nem rendelkeztek annak az imént felsorolt tulajdonságaival. Ennek ellenére nem zárhatjuk ki annak lehetôségét, hogy a jövôben egy minden szempontból kielégítô természetes magyarázatot találnak a képmás keletkezésére. És ez egyáltalán nem csorbítaná a lepel hitelességét bizonyító tények igazságát. Pillanatnyilag azonban nem rendelkezünk ilyennel. Marad az égéselmélet, a lepelkutatás során eddig megfogalmazott hipotézisek közül az egyetlen, melynek a lepel-képmás tulajdonságai megfelelnek. De hát milyen feltételek mellett képes egy holttest annyi hô- vagy fényenergiát kibocsátani, hogy megégesse az ôt burkoló lepedôt? Azt kell felelnünk: semmilyen körülmények között sem. Mármint a dolgok természetes rendjében, azon a területen, ahol a tudomány illetékessége érvényes. De a hívô ember tudja, hogy a valóság túlnyúlik a dolgok természetes rendjén, és nem idegenkedik attól, hogy -- ha arra alapos oka van -- e természetes rend határain túl keresse a jelenségek okait.
Utószó az elsô nyolc kiadáshoz
,,Ôt ugyan keresztfára feszítették és megölték, de Isten harmadnap föltámasztotta, és nyilvánvalóan megmutatta, ha nem is az egész népnek, hanem az Isten által elôre kijelölt tanúknak, vagyis nekünk, akik vele együtt ettünk és ittunk halottaiból való feltámadása után.'' (Ap Csel 10,39-41)
Egyszer talán akad majd valaki, aki a manapság minden vonatkozásban sokat emlegetett ,,human relations'' szempontjából fogja megírni a lepel történetét: a bizonyára terjedelmes könyv azt fogja elmondani, hogyan hatott a lepel és a vele kapcsolatos tények megismerése az ,,utca emberére'' és fôleg arra az egyre növekvô számú tudósra, akik elôször Secondo Pia és Giuseppe Enrie fényképei alapján, majd az utolsó másfél évtizedben a közvetlen vizsgálatok során foglalkoztak ezzel a mind a tudomány, mind a kereszténység számára kifejezhetetlen értékű relikviával. El fogja mondani, hogy a lepel -- nem szívesen használom ezt a jelzôt, de nem találok jobbat -- szinte mágikus erôvel bűvölte el azokat, akik kapcsolatba kerültek vele. A közömbösök érdeklôdôvé váltak, az agnosztikusokban fellobbant a hit világossága, a lagymatag keresztények elôtt új fényben jelent meg az evangélium tanítása. Kevesen tudtak ellenállni a tények erejének, az érvek súlyának.



Amikor Barbet doktor, nyomdába adás elôtt felolvasta ,,Az öt seb'' című híres könyvének kéziratát egykori anatómia-tanárának és atyai barátjának, az agnosztikus Hovelacque professzornak, az egykori tanítvány orvosi szempontból tökéletesen helytálló fejtegetéseit döbbent csend követte. Pár perc múlva Hovelacque két karját széttárva csak ennyit suttogott: ,,Akkor hát... barátom... Jézus Krisztus valóban feltámadott ...'' Hovelacque esete csak egy példa a sok közül. Paul Claudel a lepel huszadik századi megszólalását Krisztus második feltámadásának nevezte. Voltak, vannak és lesznek, akiknek semmilyen érv sem elegendô. 1930ban, amikor Umberto herceg esküvôje alkalmával ismét a lepel nyilvános kitételére készültek, különbözô katolikus csoportosulások felszólították a torinói érseket, Fossati bíborost, mellôzze a lepel kitételét, ,,nehogy a vallás ügye nevetségessé váljék''. Hiszen annyi a bizonytalanság a lepel körül! -- Fossati bíboros Rómába ment, hogy tanácsot kérjen a pápától. XI. Pius, az Ambrosiana egykori könyvtárosa, a levéltári és történelmi forráskutatás szakértôje így bátorította: ,,Legyen nyugodt Eminenciád. Amit mondunk, nem mint pápa, hanem mint kutató és tudós mondjuk. Személyes tanulmányokat folytattunk a lepellel kapcsolatban, és kijelenthetjük: meg vagyunk gyôzôdve hitelességérôl. Vannak persze ellenvetések, de ezek az ellenvetések nem állják meg a helyüket.'' Ugyancsak XI. Pius mondta 1936-ban az Actio Catholica fiataljai elôtt: ,,...a lepel körül még sok titok lappang, de annyi bizonyos, hogy nem emberi kéz műve. Ez már -- ennyit máris kijelenthetünk -- bebizonyított dolog.'' Végül álljon itt VI. Pál pápa 1973. november 23-i televíziós nyilatkozatának egy részlete: ,,Még ma is emlékszem a mély megrendülésre, mely egész lelkemet átjárta, amikor -- 1931 májusában -- a szent lepel tiszteletére tartott ünnepség alkalmából részt vehettem egy vetítésen, és a hatalmas, fénylô vászonra sugárzott Krisztus-arc megjelent elôttünk: mennyire igaz volt, mennyire mély, milyen emberi és milyen isteni...'' ============================================= =========================== V. A legújabb fejlemények
,,Éppen elég fény van ahhoz, hogy lásson, aki látni akar, -- és éppen elég homály, hogy ne lásson az, aki nem akar.'' (Blaise Pascal)



E fejezet 1989 nyarán történt megírását az 1988-ban elvégzett C14-es radiokarbon vizsgálatok eredményei, illetve az azok elfogadhatósága és lehetséges értelmezései körül kirobbant, és egyre szélesebb hullámokat verô vita tette szükségessé. Az itt következô fejezet tehát e könyv 1984 és 1988 között megjelent nyolc kiadásából még hiányzik.
A vizsgálatok elôzményei
A könyvünk 64. oldalán kezdôdô bekezdésben már ismertettük a régészetben használatos radiokarbon kormeghatározó eljárás lényegét; ez a módszer azon alapszik, hogy a növényi, állati és emberi eredetű maradványokban lévô C14-es szénizotóp nitrogénné történô visszaalakulását kísérô radioaktív sugárzás erôssége idôvel egyre csökken. Leegyszerűsítve a mérési eljárás lényegét: minél gyengébb a sugárzás, annál régebbi, és megfordítva: minél erôsebb a mért sugárzás, annál fiatalabb a vizsgált szerves maradvány. Arra is utaltunk az elôzôek során, hogy sokan és sokszor sürgették már a radiokarbon vizsgálat elvégzését a lepellel kapcsolatban, amelytôl azt várták, hogy kimondja az utolsó szót, és döntô érveket szolgáltasson a lepel hitelessége mellett. Bár ugyanakkor számosan akadtak, akik eleve ellenezték a C14-es vizsgálatok engedélyezését. Úgy okoskodtak: ha a lepel hiteles, akkor érintkeznie kellett Jézus -- nem tudni milyen fizikai jelenségek közepette -- feltámadó testével. Ezek a jelenségek egyszer és mindenkorra megváltoztathatták a lepel ,,fizikáját'', és az eredmények ennek megfelelôen nem a valóságos kort fogják mutatni. Éppen elegendô -- legalább tucatnyi! -- kellôen megalapozott tudományos érv áll már eddig is rendelkezésre a lepel hitelessége mellett! A hitelességet alátámasztó érvek -- amelyeket e könyvben már viszonylagos részletességgel áttekintettünk -- idôközben szaporodtak is. A STURP 1978. évi vizsgálatsorozatának értékelése ugyanis azóta is szakadatlanul folyik, és a jobbára csak a lepelkutatókat érdeklô részleteredményeken túl idônként valódi szenzációkkal is szolgál. A könyvünk 83. oldalán kezdôdô ,,Mi hozta létre a vérfoltokat?'' című fejezetben olvashattuk, milyen vizsgálati módszerekkel bizonyították be John Heller, Alan Adler, Vernon Miller és Samuel Pellicori, hogy a leplen látható vérfoltok valódi vérbôl származnak. Ez az eredmény a késôbbi kutatások során tovább finomodott: bizonyítást nyert, hogy a vér valódi embervér, sôt az is, hogy az AB vércsoportba tartozik. Minderrôl hírt adott a Magyar Kurír 1983. november 12-i 244. száma a ,,Kathpress'' osztrák katolikus hírügynökség közleményére hivatkozva, majd a ,,Kathpress'' 1987. szeptember 2-i száma újra visszatért a rendkívüli tényre; ugyancsak foglalkozik a valódi embervérre vonatkozó vizsgálatokkal és eredményekkel az az interjú, amit Pierluigi Baima Bollone és Don Pietro Coero Borga -- a lepelkutatás két kimagasló



személyisége -- adott 1987-ben Bruno Stefanatnak, a ,,Magica'' című olasz folyóirat munkatársának (a cikk fénymásolt példányáról sajnos nem allapítható meg a lap dátuma). A lepel hitelességére utaló elegendô tényanyag meglétén túl számos tudós azért sem javasolta a C14-es radiokarbon vizsgálat elvégzését, mert eleve feltételezte, hogy -- a lepel ugyancsak viszontagságos pályafutásával kapcsolatos fizikai és kémiai behatások következtében -a vizsgálatok hamis eredményt fognak mutatni. Ilyen értelemben nyilatkozott az imént említett interjúban Don Coero Borga is. Mindezen megfontolások ellenére elôbb kiszivárgott, késôbb pedig hivatalos megerôsítést nyert a hír, hogy a Szentszék, mint a lepel tulajdonosa, hozzájárult a radiokarbon vizsgálatok elvégzéséhez. Az Egyház végül is nem a lepelnek, hanem az igazságnak van elkötelezve, bármilyen lelkesítô, vagy bármilyen lehangoló is legyen az. A részletekre vonatkozóan -- hány helyen és melyik intézetekben végzik majd a vizsgálatokat, hol fogják összesíteni és értékelni az eredményeket, ki finanszírozza az akciót, és milyen összegre rúgnak a költségek, stb. -- a legkülönfélébb variánsok láttak napvilágot. Minden valamire való lapnak megvolt a maga megbízható forrásból származó ,,biztos'' értesülése. Illetékes helyrôl viszont arról biztosították a közvéleményt, hogy -- a vizsgálatok során praktikus okokból szükséges titoktartás idôszakának lejártával -- mindent a legteljesebb nyilvánosság elé fognak tárni. Ennek idôpontjául 1988 nyarát helyezték kilátásba; a nyár azonban anélkül múlt el, hogy a sokak által várt bejelentés megtörtént volna. Egyes angol lapok viszont -- az oxfordi laboratórium vizsgálataira hivatkozva -- olyan híreket jelentettek meg, miszerint kiderült, hogy a torinói halotti lepel ,,középkori hamisítvány.'' E hírekbôl, meg a hivatalos állásfoglalás hiányából olyan kombinációk születtek, amelyek furcsa színben tüntették fel a közvélemény elôtt az illetékes egyházi fórum szerepét a látszólagos huzavonában -- holott az, mármint a torinói érsek, még semmiféle tájékoztatást sem kapott a több helyen folyó vizsgálatok koordinálásával megbízott British Múzeum kutatólaboratóriumától.
A hivatalos közlemény
1988. október 13-ára Anastasio Ballestrero bíboros, torinói érsek nemzetközi sajtókonferenciát hívott össze. Az elôadói asztalnál mellette ült Luigi Gonella professzor, fizikus és a méréstechnika mérnöke, az érsek tudományos tanácsadója is. Mindkettôjük arcán -- az ott készült fényképek bizonyítják -- a méltósággal viselt csalódottság és a mély emberi megrendülés vonásai ültek. Akkor még nem tudhatták, vajon a lepeltudomány -- és az ahhoz fűzôdô hitek -- végleges halálánál, vagy csupán nagypéntekénél asszisztálnak-e, amit majd egy



feltámadás fog követni? Az érsek a következô szövegű sajtóközleményt ismertette: ,,Egy 1988. szeptember 28-án a lepel pápai ôréhez érkezett levélben, amelyet Dr. Tite, a British Múzeum munkatársa, a vizsgálati program koordinátora írt alá, a torinói halotti lepel anyagának radiokarbon eljárással történô kormeghatározását végzô laboratóriumok -- az Arizonai Egyetem, az Oxfordi Egyetem és a Zürichi Politechnikum intézetei -- végre közölték munkálataik eredményét. A dokumentum megállapítja, hogy a lepel anyaga keletkezésének tulajdonítható, naptári idôben kifejezett idô 95%-os megbízhatósággal Krisztus után 1260 és 1390 közé esik. Az eredményre vonatkozó pontosabb is részletesebb tájékoztatást a laboratóriumok és Dr. Tite egy kidolgozás alatt álló, és egy tudományos folyóiratban publikálandó tanulmányban fognak adni. Bray professzor, a torinói ,,G. Colonetti Mérésügyi Intézet'' munkatársa, akit felkértünk a Dr. Tite által készített jelentés felülvizsgálatára, ugyancsak megerôsítette a három laboratórium eredményeinek egyeztethetôségét, megállapítva, hogy az eredmények bizonytalansága az alkalmazott módszernél megengedett határokon belül helyezkedik el. Miután megfelelô módon tájékoztattam a Szentszéket, a torinói halotti lepel tulajdonosát, ezúton hozom nyilvánosságra mindazt, amit közöltek velem. Az Egyház, miközben a tudományra bízza ezeknek az eredményeknek az értékelését, ismételten megerôsíti tiszteletét és hódolatát Krisztus ezen tiszteletreméltó ikonja iránt, amely továbbra is a hívôk hódolatának tárgya marad, összhangban a lepellel kapcsolatban mindig is elfoglalt állásponttal, miszerint a képmás -- tekintettel lehetséges történelmi értékére -- kimagasló jelentôséggel bír; ez az álláspont nem fogadja el azokat a teológiai természetű önkényes következtetéseket, amelyeket egy tisztán és szigorúan tudományos kutatásként javasolt és végrehajtott művelettel összefüggésben terjesztettek elô. Mind ez ideig azonban a képmás keletkezésének és megmaradásának problémái nagyrészt megoldatlanok maradtak, és további kutatást és további tanulmányozást igényelnek, amelyek iránt az Egyház -- az igazság szeretetétôl ösztönözve -- ugyanolyan nyitott szellemet fog tanúsítani, mint amilyent akkor tanúsított, amikor beleegyezett a radiokarbon kormeghatározásba, mihelyt egy erre vonatkozó ésszerű lebonyolítási programot elôterjesztettek. Személyesen is kellemetlenül érintett az a sajnálatos tény, hogy a hírközlô eszközök, különösen az angol nyelvűek, e tudományos vizsgálatra vonatkozó számos hírt idô elôtt közzétettek, mivel ez azt a méltatlan gyanút keltette, mintha az Egyház félne a tudománytól, és el



akarná titkolni annak eredményeit, noha ez a vád nyilvánvaló ellentétben áll az Egyháznak a jelen körülmények között is következetesen képviselt álláspontjával.'' (,,L'Ossevatore Romano'', 1988. október 14.) Eddig a sajtónyilatkozat. Állításaiban és hangvételében egyaránt hűen tükrözi a nehéz helyzetben helytállni kényszerülô felelôs személyek ellentmondásos lelkiállapotát; kiérezni belôle a csalódottságot, a tudomány eredményei iránti köteles tiszteletet, a kapuk minden irányban való nyitva tartásának szándékát, és azt a zavart, ami a szindonológia által felhalmozott tényanyagot ismerô valamennyi gondolkodó ember lelkében felmerül a C14-es eljárás fenti megállapításai kapcsán: hogyan lehet ekkora ellentmondás a lepel hitelességének pro és kontra érvei között? -- Az ügy azonban még korántsem tekinthetô lezártnak, sôt: ,,Az Egyház ... a tudományra bízza ezeknek az eredményeknek az értékelését...'' hiszen ,,...a képmás keletkezésének és megmaradásának problémái nagyrészt megoldatlanok maradtak, és további kutatást és további tanulmányozást igényelnek...''. Az egyszerű szavak és a kézenfekvô logika mögött -- a közleményt fogalmazók szándéka szerint, vagy anélkül, egyszerűen csak az igazság kutatásának természetes dialektikájából adódóan? -- egy igen súlyos igény fogalmazódott meg: a tudomány teremtse meg az összhangot az általa feltárt pro és kontra érvek között, vagy ha erre képtelen, akkor egyértelműen mondja ki, hogy ez nem lehetséges. Egy ilyen kijelentés ugyanis rendkívül fontos! (Mint ahogy fontos és -- egészen más -- irányt mutató például a Lourdes-i Nemzetközi Orvosi Bizottság ilyen értelmű nyilatkozata egy-egy csodásnak minôsített gyógyulással kapcsolatban! Jobb, ha ,,a tudomány'' mondja ki, hogy ,,hol ér véget a tudomány.'') És mi volt vajon az a kellemetlen és sajnálatos tény, amirôl Ballestrero bíboros a sajtóközlemény utolsó bekezdésében említést tett? 1988 nyarától kezdve egyes újságok, fôleg angol sajtóorgánumok kezdeményezése nyomán, híreket jelentettek meg, miszerint a laboratóriumi vizsgálatok megállapították, hogy a lepel ,,hamisítvány''. A sajtóhíreket -- amint az történni szokott -átvették a rádió és a tévéállomások is. Ismert és ismeretlen ,,szakemberek'' szólaltak meg, egyesek cáfolták, mások megerôsítették a
felröppentett híreket. Az indiszkréció gyanúja az oxfordi laboratóriumra terelôdött, mely -- általános megrökönyödésre -kijelentette, hogy a vizsgálatokat még el sem kezdte (1. az ,,Avvenire'' 1988. július 10-i számát). Akik a zűrzavar tisztázása céljából a torinói érsekséghez vagy az ugyanott működô szindonológiai központhoz fordultak, azt a meglepô választ kapták, hogy ôket még semmirôl sem értesítették. A nyilatkozatból a rosszhiszemű



kommentátorok azt a következtetést vonták le, hogy az Egyház nyilvánvalóan tisztában van a vizsgálatok negatív eredményével, de nem nyilatkozik, mert -- presztízsét féltve -- idôt kíván nyerni valamilyen, az igazságot meghamisítani akaró manipulációhoz. A valóság azonban az volt, hogy a tömegtájékoztatási eszközök vitája az illetékes szervek feje fölött folyt, azok tájékoztatása és sajátos érdekeinek figyelembevétele nélkül. (A vita számos részletét közli Farkas Ilona a ,,Collegamento Pro Sindone'' olasz periodika 1988. szeptember-októberi számának ,,Notizie Varie'' című részében.) Még egy megjegyzés: Ballestrero érsek 1988. október 13-i sajtóközleményének egy kifejezését -- miszerint a lepel ,,Krisztus tiszteletreméltó ikonja'' -- II. János Pál pápa 1989. április 28-án, afrikai útja során, oly módon helyesbítette, hogy a lepel ,,valóságos relikvia''. (The National Catholic Register, USA, 1989. május 14.) Ha megfontoljuk az ,,ikon'' és a ,,relikvia'' szavak közötti hangsúlyozott különbséget, nyilvánvalóvá válik, hogy -- bár a kérdést nem lehet tekintélyi érvekkel eldönteni -- a Szentatya e nyilatkozata a lepelnek a C14-es vizsgálatok által kétségbe vont eredetisége mellett szól. A pápai kijelentésnek igen fontos elôzményei vannak, amelyek részleteire késôbb visszatérünk.
A ,,Nature'' közleményei
A nagy múltú tudományos-ismeretterjesztô folyóirat elsô cikke még az 1988. évi 335. számban jelent meg. A szerzô, Steven Dickman, negyedoldalnál nem hosszabb írásában a Ballestrero-féle nyilatkozatra hivatkozva ,,leszögezi'' a cikk címébe sűrített álláspontját, miszerint a ,,Shroud a good forgery'', azaz: a lepel egy ügyes hamisítvány. Ez az állásfoglalás összevág az egykori troyes-i püspökök véleményével. Ezzel valószínűleg vége szakad a lepel eredetére vonatkozó, évszázadok óta tartó spekulációknak. Bár -- ismeri el a szerzô -- a lepel képmása keletkezésének mikéntje továbbra is titok (mystery) marad. A várva-várt ,,nagy'' beszámoló végül is a Nature 1989. február 16-i 337. számában jelent meg ,,Radiocarbon Dating of the Shroud of Turin'' (A torinói lepel radiokarbon kormeghatározása) címmel, 21 szerzôi névaláírással, amelyek viselôi a három vizsgáló laboratórium (Tucson, Oxford, Zürich), valamint a Columbia University (New York) és a British Múzeum szakembergárdájából verbuválódtak. Bevezetôjében a cikk vázlatosan áttekinti a lepel történetét lireyi felbukkanása óta napjainkig. Az ismert tényeken túl közli, hogy a British Múzeum már 1983-ban kidolgozott egy kormeghatározó eljárást, amely egyrészt igen kis mennyiségű mintadarabokat igénylô eljárással dolgozó laboratóriumok bevonását, másrészt három, már ismert korú textíliával való összehasonlító mérések módszerét foglalta magában. A mintavételre 1988. április 21-én reggel került sor a torinói



székesegyház sekrestyéjében, Anastasio Ballestrero bíboros, Luigi Gonella professzor, tudományos tanácsadó, továbbá meghívott szakértôk és az érintett tudományos intézmények képviselôinek jelenlétében. Miután lefejtették a leplet hátulról beborító anyagot, Giovanni Riggi di Numana professzor, a STURP elnökhelyettese, a képmás frontális oldalát mutató rész bal felsô sarkából egy kb. 10 x 70 mm-es csíkot vágott ki, azon hely mellett, ahonnan már 1973-ban egy darabot kivágtak a Gilbert Raes-féle textilvizsgálat céljára. A lepelnek ez a része távol esik mind a képmást alkotó, mind pedig a chambéryi tűz során keletkezet foltoktól. A kiemelt csíkot három, egyenként kb. 50 mg súlyú darabra vágták szét, majd a darabokat alumínium fóliába csomagolták, beszámozott rozsdamentes acéltartókba helyezték, és lepecsételték. Ugyanígy csomagolták be a kiválasztott három ellenôrzô minta elsô két darabját; a harmadik, fonalakból álló ellenôrzô mintát -- nem tudni miért? -- más módon készítették elô, és adták át a három laboratórium képviselôinek. Az egész műveletet -- kivéve a minták becsomagolását -videokazettára vették fel, és le is fényképezték. Noha a laboratóriumoknak nem mondták meg, hogy melyik dobozban van a lepelbôl vett minta, a felismerés a lepel jellegzetes ,,három-az-egyhez'' szövéstechnikája, illetve halszálkamintája miatt könnyen lehetôvé vált. Szóba került, hogy a mintákat nem kellene-e összezúzással felismerhetetlenné tenni; ettôl azonban elálltak, mert az összezúzott textíliák tisztítása nehézségeket okozott volna, így viszont le kellett mondani arról, hogy a vizsgálat a ,,vakpróba'' eljárás szabályai szerint történjék. Ami az ellenôrzô mintákat illeti: az un. 2. sz. minta -- az egyes számmal magát a lepelbôl vett darabot jelölték -- egy Núbiában kiásott sírból elôkerült vászon darabja, amit iszlám hímzésmintái és keresztény feliratai alapján a Kr.u. 11-12. századra lehetett datálni; a 3. sz. minta a British Múzeum egyiptomi gyűjteményébôl származó vászondarab, melynek korát már megelôzôen a Kr.e. 1.-Kr.u. 1. századra határozták meg; a 4. sz. minta anyagát Anjou Szent Lajosnak a franciaországi Var székesegyházában ôrzött palástjából kiemelt fonalak képezték; stiláris megfontolások és történelmi érvek alapján a palást anyagának korát 12901310 közé helyezik. A ,,Nature'' cikk ezután beszámol róla, hogy a három vizsgáló laboratóriumban ismét több darabra vágott mintákat milyen, helyenként egymástól eltérô, és az egyes töredékekre nézve is különbözô fizikai és kémiai tisztító eljárásoknak vetették alá. A megtisztított textildarabkákat elgázosították; a keletkezett széndioxidot grafit mintákban tették mérésre alkalmassá. A különbözô eredetű textíliákból készült anyagokból csoportokat képeztek, és e csoportoknak -- illetve



azok egyes darabjainak -- sugárzását többször megismételt, laboratóriumonként nem is mindig azonos eljárással, és többféle készülék igénybevételével megmérték. Mért értékként az egyes mérések -szokásos módon korrigált -- átlagát adták meg. A cikk ezután viszonylag hosszan taglalja a sokféle okból (különféle tisztító eljárások, a ,,radiokarbon-kor'' átszámítása ,,naptárikorra'', a légkör C14 tartalmának természetes változásai, a len rövid növekedési ideje, stb.) adódható hibákat és az ezek korrekciójaként alkalmazott számítási eljárásokat, elismerve, hogy ezek némelyike még szakmai viták tárgya. (A szerzô megjegyzése: a cikkben közölt 2. számú táblázatból mindenesetre megállapítható az a furcsa tény, hogy a három laboratórium a legrégebbi 3. sz. mintára, a British Múzeum egyiptomi gyűjteményébôl származó vászondarabra vonatkozóan mérte a legkisebb szórást mutató adatokat --1995, 1980 és 1940 évet --, az állítólag ,,legfiatalabb'' torinói halotti lepelre pedig a legeltérôbbeket; 646, 750 és 676 évet; a legalacsonyabb és a legmagasabb adat közötti különbség az elsô esetben 55 év, azaz 2,8%, a másodikban 104 év, azaz több, mint 16%.) A méréseket végzô intézetek a British Múzeum Kutatólaboratóriumának küldték meg adataikat elemzés céljából, a múzeum pedig a torinói meteorológiai intézetben működô Bray professzornak továbbította azokat, véleményét kérve az eredmények elfogadhatóságát illetôen. A ,,Nature'' cikkének utolsó, ,,Végkövetkeztetések'' alcímmel ellátott része leszögezi, hogy a megejtett vizsgálatok a torinói halotti lepel keletkezési idejeként -- 95%-os biztonsággal -- a Kr.u. 1260-1390 évek közötti idôszakaszt állapították meg. Ezután -- és a vizsgálatok elvégzését engedélyezô és támogató személyeknek és intézményeknek címzett terjedelmes köszönetnyilvánítások elôtt -- írták le a szerzôk azt a fatális mondatot, ami miatt személyük és egész tevékenységük parázs viták kereszttüzébe került, és amivel -- sokak véleménye szerint -- túllépték tudományos illetékességük körét. A mondat így hangzik: ,,Ezek az eredmények tehát végleges bizonyítékot nyújtanak arra nézve, hogy a torinói halotti lepel lenvászna középkori.''
A vita lényege
Ha valaki csak a ,,Nature'' cikkét olvasta -- és nem, vagy csak felületesen ismeri a lepel tudományos pályafutásának elôzményeit, az eddigi kutatások eredményeit és talányait -- hajlamos lehet kijelenteni: ,,scientia locuta, causa finita'', azaz: a tudomány szólt, az ügy be van fejezve. A lepelkutatásban élenjáró nyugati országok napi



és szaksajtójában folyó polémia anyagának ismeretében azonban meg lehet állapítani, hogy viszonylag kevesen helyezkedtek és helyezkednek erre az álláspontra; ezek is többnyire a témával elôször találkozó újságírók, akik számára a lepel ügye nem több, mint egy ,,szenzációs leleplezést'' tartalmazó, tehát jól eladható újságcikk megírására lehetôséget nyújtó napi hír. Ha holnapután vagy másfél év múlva újabb fordulatot vesz a lepel kutatása, akkor az lesz a ,,megírható'' szenzáció; akkor majd arról írunk. Ebbôl a mentalitásból születtek azok az -- egyáltalán nem tömegesen megjelenô -- közlemények, amelyek elôszeretettel használták a ,,csalás'', a ,,hamisítás'', a ,,leleplezés'' és az ehhez hasonló szavakat. Más nyilatkozók -- a késôbbiek folyamán sorra fogjuk venni ôket -elvileg is elfogadhatatlannak tartják, hogy bárki is ,,végleges bizonyítékról'' beszéljen. A jelen esetben ez különösen is indokolatlan, mert -- a középkori eredetet állító egyetlen radiokarbon vizsgálati eredmény kiáltó ellentétben áll a lepel hitelességét állító legalább tucatnyi, és a maga nemében a legnagyobb mértékben meggyôzô érvvel; ez az ellentmondás tarthatatlan és kielégítô magyarázatot igényel; a szóban forgó -- ismert és a késôbbiek folyamán még számba veendô -pozitív érvek nem teológiai, hanem természettudományos jellegűek, tehát a szaktudományok képviselôire hárul a feladat, hogy korábbi megállapításaikat -- amelyeket a C14-es vizsgálatok eredményei nyilvánvalóan kétségbe vonnak -- megvédjék; -- semmilyen bizonyíték nem tekinthetô véglegesnek, hiszen -- az ismert tudományelméleti közhely szerint minden kutatási részeredmény újabb és újabb kérdéseket vet fel, amelyek megválaszolása visszahatólag módosíthatja -- és általában módosítja is -- a továbblépést lehetôvé tevô részeredmény értelmezését; még inkább ez a
helyzet ott, ahol az ,,eredmény'' abszolúte nem áll összhangban az eddigi megállapításokkal; -- a lepelkutatásnak már a STURP által is vizsgált alapkérdése és legnagyobb talánya a képmás keletkezésének mikéntje; ez ideig csupán az ,,égéselmélet'' bizonyult összeegyeztethetônek a képmás sajátosságaival, a gyakorlati reprodukálásra tett kísérletek azonban kudarcot vallottak; a középkori eredet feltételezése a C14-es vizsgálatok alapján nem hogy nem visz közelebb az alapkérdés megoldásához, hanem ismét a logikával ellenkezô helyzetet teremt: a lepel képmása ugyanis olyan adatokat rögzít, amelyek a középkorban egyszerűen nem voltak ismertek (töviskorona formája, csuklón keresztül történt felszegezés, fulladásos halál ismérvei, lepton, pollenek stb.);



az adatok közötti összhang megteremtése tehát feltétlenül szükséges. Kézenfekvô, hogy az ellentmondás feloldásának lehetôségére a kutatók elsôsorban természettudományos magyarázatot keresnek: mi történhetett a hiteles lepellel hosszú és hányattatásokban bôvelkedô pályafutása során -- teszik fel a kérdést --, ami oka lehet a C14-es vizsgálat csôdjének? Látni fogjuk, hogy az ebben az irányban tapogatódzók máris több ilyen tényezôre mutattak rá, számos javaslattal és hipotézissel álltak elô. E javaslatok ellenôrzéséhez, a hipotézisek kikísérletezéséhez, igazolásához vagy elejtéséhez természetesen idô kell. Biztosra vehetjük, hogy a több mint 400 helyen -- egyetemeken, tudományos intézetekben, laboratóriumokban -- kutató több mint 2000 szindonológus szakember felveszi a kesztyűt, és meg fog felelni arra a kihívásra, amit a C14-es vizsgálatok megállapításai eddigi eredményeik számára jelentenek. Ámde mi történik akkor, milyen irányban tud továbblépni a kutató és megoldást keresô értelem, ha ez mégsem sikerül? -- Nos, ez is valami; a
negatív eredmény is eredmény, mely esetleg önmagán túlra, a valóság egy kevésbé ismert dimenziója felé mutat. Nem kevés azoknak a lepelkutatóknak a száma, akik a rejtélyes ellentmondás megoldását nem természetes, illetve természettudományos okokban keresik, hanem azon a
véleményen vannak, hogy ,,minél hitelesebb a lepel, annál kevésbé lehet a korát radiokarbon eljárással megállapítani''. És ezt úgy értik, hogy amennyiben a képmást valóban a Jézus feltámadását kísérô fény-, hôjelenségek és -- ismeretlen természetű -- sugárzások rögzítették a leplen, akkor e jelenségek úgy megváltoztathatták a lepel anyagában lezajló radioaktív folyamatot, hogy az szükségszerűen másként zajlik le, mint ahogyan ezek közbejötte nélkül történne. És hogy ez az alláspont nem utólagos belemagyarázás, afféle ,,savanyú a szôlô'' lelkiállapotból fakadó rabulisztika, arról meggyôzôdhetünk, ha visszalapozunk e könyv 65. oldalára és elolvassuk a radiokarbon vizsgálatok lehetôségeit taglaló fejezet végét: ez a szöveg az 1984. évi elsô kiadás óta változatlan. Már ott is említés történik arról, hogy a szakemberek egy része mindig is szkeptikus volt a C14-es vizsgálatok várható eredményeit illetôen.
Nem az elsô eset
Valahányszor a természetfeletti valóság közvetlen érintkezésbe kerül a természettudományok által kutatott, ,,nyilvántartott'', és az ,,utca embere'' számára kétségbevonhatatlan érvényűnek látszó törvényeknek engedelmeskedô fizikai világgal, e fizikai világ megszokott



mechanizmusainak működésében valami ,,zavar'' támad. A jobb híján használt ,,zavar ''szó természetesen nem megfelelô ide: egészen másról van itt szó, mint zavarról. Sokkal inkább a világot teremtô, törvényeket megszabó és fenntartó Isten -- az Abszolútum -mindenhatóságának és szeretetének jelérôl, aki -- úgy látszik -szükségesnek tartja, hogy idônként figyelmeztesse teremtményeit a világ -- az ember számára örök csábítást jelentô világ -- és benne önmaguk viszonylagos voltára. A teológia -- az Istenrôl szóló tudomány -,,misztika'' című ágának irodalmában bôven olvashatunk e jelenségekrôl; a mindennapi szóhasználatban egyszerűen csodáról, illetve a csoda következményeirôl beszélünk, találó módon utalva e szóval arra a ,,csodálkozásra'', amit a jelenség rendkívülisége -- tehát a megszokott renddel való ellenkezése -- kivált az emberbôl. Szent Ágoston a következô szavakkal fejezi ki ezt a gondolatot: ,,Isten irgalmasságánál fogva fenntartott magának bizonyos hatásokat, amelyeket a dolgok természetes és megszokott folyásán kívül akart megjeleníteni, hogy az emberek csodálkozzanak'' (In Joannem tractatus XXIV). Ha tehát a természet, a fizikai világ egy darabja nem úgy viselkedik, amint azt a rá vonatkozó természeti törvények alapján elvárnánk, egyáltalán nem indokolatlan a természetfeletti valóság beavatkozására vagy annak következményeire gondolnunk. Neumann Teréz, a konnersreuthi bajor parasztlány -- még életében többször ellenôrzött és bizonyított tény! -- 1927-tôl 1962-ben bekövetkezett haláláig, tehát 35 éven keresztül -- a napi szentáldozás ostyáján kívül -- semmiféle ételt és italt nem vett magához, ami nyilvánvaló ellentétben áll az emberi test energiaháztartásának szabályait rögzítô ergonómia törvényeivel. -- Hogy Szent Januarius, a 305-ben vértanúhalált halt beneventói püspök Nápolyban, üvegfiolában ôrzött, megalvadt és kiszáradt vére -- ritka kivételektôl eltekintve -évente háromszor, a szent ünnepein ,,felforr'', illetve helyesebben ,,megfolyósodik'', miközben nem csak a halmazállapota, de még a súlya és térfogata is megváltozik, nyilvánvalóan ellenkezik a szerves anyagok kémiája és az általános fizika alapvetô törvényeivel. -- És ugyanezt a ,,zavart'', ellentmondást vagy rendkívüliséget ki lehet mutatni valamennyi orvosilag és egyházilag igazoltan csodás lourdes-i gyógyulásról is. E ,,pótfejezet'' írásának idején került a kezembe az osztrák Katholische Presseagentur 1989. július 7-i 129. száma, amely beszámol az Egyház által 65.-ként csodásnak elismert gyógyulás történetérôl. A ma 24 éves, idôközben férjhez ment szicíliai ápolónô, Delizia Cirolli 1976-ban, 11 éves gyermekként érkezett Lourdes-ba; jobb lába csontján az orvosok gyógyíthatatlan rákos tumort diagnosztizáltak. Mégis meggyógyult; gyógyulását elôbb helyi orvosi bizottság vizsgálta és figyelte éveken keresztül, majd bekapcsolták a Lourdes-i Nemzetközi Orvosi Bizottságot is. 1982-ben kijelentették: ,,Olyan jelenségrôl van



szó, mely ellentétben áll minden gyógyászati tapasztalattal, és tudományosan megmagyarázhatatlan.'' Csak ezután kezdett foglalkozni az üggyel a cataniai érsekség. Állásfoglalásukat újabb orvosi és teológiai szakértôk vizsgálata elôzte meg. Majd Bommarito érsek Lourdes-ba utazott, hogy átadja az aktákat, miszerint az egyházi hatóság Delizia Cirolli gyógyulását ,,Lourdes-i csodának'' ismeri el. Önszuggesztiós vagy egyéb pszichikai erôk hatásáról szó sem lehet. ,,Amikor meggyógyultam -- mondta Delizia Cirolli -- tizenegy éves voltam, és nem tudtam, hogy tumorom van. Az orvosok mindig egymás között beszéltek; nem értettem semmit. Csak négy évvel késôbb mondták meg, hogy csontrákom volt.'' Talán nem volt felesleges ez a kis kitérô; szükségesnek éreztem, hogy emlékeztessek rá: a természetfeletti megjelenése a természetes rendben nem történhet bizonyos ellentmondások, ,,rendkívüliségek'' nélkül. És erre a gondolatra még szükségünk lehet.
A megoldás keresése
Ezt a fejezetet köszönetnyilvánítással kell kezdenem. Örömmel fejezem ki hálámat mindazoknak az itthon és a világban szétszórtan élô barátaimnak, kedves ismerôseimnek és levelezôpartnereimnek, akik a lepellel foglalkozó szakirodalom és napi sajtó könyv, újság, és folyóiratpéldányait, cikkeit és sokféle egyéb kiadványait részemre megküldték, vagy tanácsaikkal, véleményükkel és ellenvetéseikkel támogattak. Értékes és önzetlen segítségük nélkül lehetetlen lett volna a lepel körül fellángolt vita jelenlegi állásáról áttekintést nyújtanom. Név szerint is meg kell említenem Farkas Ilonát, a ,,Collegamento Pro Sindone'' (Róma) fôszerkesztôjét, Dorothy Crispinót, a ,,Shroud Spectrum International'' (Nashville, USA) fôszerkesztôjét és kiadóját, és Boór Jánost, a ,,Mérleg'' (Bécs és München) fôszerkesztôjét. Segítségüket hálásan köszönöm! Lássuk a részleteket. Az a körülmény, hogy a nyilatkozók túlnyomó többsége elutasítja a C14-es vizsgálatoknak a lepel korára vonatkozó megállapításait, nem a sajtóanyag tendenciózus válogatásából ered. Hanem abból, hogy a lepel középkori eredetét elfogadók -- a ,,Nature'' cikkein, egyetlen könyvön és néhány, inkább ,,olvasólevél''-nek tekinthetô íráson kívül -- nem nyilatkoznak. A birtokomban lévô anyagban egyetlen cikket sem találtam, amelyik arra vállalkozott volna, hogy a radiokarbon vizsgálat következtetéseit elfogadva megpróbálkozzék a hitelességet bizonyító -- s ilyenként eddig általában elismert -legalább tucatnyi érv módszeres és tudományos cáfolatával.



Amerikai Egyesült Államok
Nyilvánvaló, hogy a torinói halotti lepel középkorinak történt minôsítése a STURP nevű kutatócsoportba tömörült tudósokat érinti -mind szakmai, mind emberi szempontból -- a legérzékenyebben. Hiábavalónak bizonyult volna mindaz a tudományos, emberi és anyagi erôfeszítés, amit a lepel titkainak feltárására fordítottak, és aminek eredményeképpen oly sok és meggyôzô érvet tudtak összegyűjteni a lepel hitelessége mellett? E sorok írója engedélyt kapott Dorothy Crispinótól, az ,,Indiana Center for Shroud Studies'' (Indianai Lepel-Tanulmányi Központ, Nashville, USA) kiadásában megjelenô ,,Shroud Spectrum International'' című negyedévi folyóirat fôszerkesztôjétôl, hogy teljes terjedelmében leközölhesse a lap 1988. évi 28-29. számából John P. Jacksonnak, a STURP egyik kezdeményezôjének és szervezôjének cikkét a C14-es vizsgálatok eredményérôl.
***
A radiokarbon kormeghatározásról és a lepel képmása keletkezésének módjáról
Amikor a ,,Shroud Spectrum International'' kiadója felkért, hogy írjak egy cikket a lepellel végzett legutóbbi radiokarbon mérésekkel kapcsolatban, elôször bizonytalankodtam, milyen módon közelítsek a témához. Végül úgy döntöttem, hogy egy olyan cikk lenne a legmegfelelôbb, amely a képmás keletkezési folyamatával foglalkozik a radiokarbon kormeghatározás fényében, mivel fizikusként leginkább ezzel a kérdéskörrel foglalkoztam az elmúlt tizennégy évben. A C14-es vizsgálatok szerint a lepel vászna, következésképpen a rajta levô képmás is, legnagyobb valószínűséggel a tizennegyedik századból ered. Miközben elvben hajlandó vagyok elfogadni ezt a következtetést, tudománytalanul járnék el, ha nem kérdezném meg: egybevág-e ez a lepelre vonatkozó egyéb adatokkal, vagy megfordítva, a többi adat egybevág-e ezzel? ,,Egyéb adatok'' például a számos dokumentummal és képi ábrázolással megalapozott történelmi kritika, orvosszakértôi tanulmányok, anyagrészecskékkel kapcsolatos elemzések (pl. a pollenek és a képmás hátoldali részének lábánál lévô szennyezôdés, stb.), és a képmás keletkezésének mechanizmusai. A potenciális fontosság miatt, amit a magam részérôl mindig is tulajdonítottam a lepelnek, szeretném remélni, hogy komoly kutatók és tudósok összehasonlító tanulmányokat fognak végezni ezeken -- és még egyéb -- területeken, mielôtt a C14-es



kormeghatározás végérvényesen elfogadásra kerül. Alapvetô összhangnak kell lenni ugyanis minden lepeladatra vonatkozó értelmezésünk között; ezek közé tartoznak most már a C14-es vizsgálatok is. Ebben a szellemben szeretném tehát átgondolni a képmás keletkezésének mechanizmusát, tekintettel a 14. századra utaló radiokarbon kormeghatározásra. Ha a lepel 14. századi eredetű, és ha elfogadjuk, hogy a képmás magán viseli Jézus valamennyi stigmáját, akkor -- úgy tűnik -- olyan szándékos kísérlettel van dolgunk, mellyel valaki utánozni akarta Jézus temetési kendôjét. Kevés különbséget jelent, hogy mit is kívánt készíteni: egyszerű hamisítványt, fenséges keresztény műalkotást, vagy a szenvedéstörténet rituális megismétlésének emlékét. A jelen írás célja szempontjából az a fontos, hogy ennek a ,,valakinek'' -- akár tudatosan, akár nem -- olyan fizikai eljárást kellett alkalmaznia, ami azt eredményezte, amit mi ma a leplen levô képmásként látunk. Ennek az eljárásnak, ami tehát a 14. században hatékonyan működött, a fizika természeti törvényei következményének kell lennie. Következésképpen fel kell tudnunk tárni azt a valószínű, és az általános fizikai törvényeken nyugvó képmásalkotó mechanizmust, amelyet a 14. században sikerrel alkalmaztak. Mielôtt elemzésünkkel e gondolatsor mentén tovább haladnánk, rá kell mutatnunk, hogy létezik egy logikai szempont, amit nem mellôzhetünk. A
tudósok sohasem igazán biztosak benne, hogy teljesen megértik a természet törvényeit; meglepetések elôfordulhatnak és elô is fordulnak. Ha valaki azt feltételezné, hogy talán valamiféle ,,paranormális'', ,,természetfeletti'', vagy az ,,új fizika'' tárgykörébe tartozó folyamat hathatott a képmás keletkezésére (bármelyik kifejezést kívánja használni), én azt felelném, hogy tekintettel a C14-es kormeghatározásra, a képmást létrehozó mechanizmus összeegyeztethetôségére irányuló tudományos vizsgálódásoknak abba kell maradniuk, míg ezt a ,,mechanizmust'' alaposan meg nem értettük. Biztosaknak kell lennünk afelôl, hogy a C14-es méréseket nem zavartae
meg valamilyen módon maga a feltételezett képmásalkotó folyamat. Semmi rossz sincs az ilyenféle gondolatok megfontolásában, de a komoly tudósoknak törvényszerűen elsôsorban arra a természeti világra kell vizsgálódásaikat korlátozniuk, amelyben otthonosan mozognak. Ha valaki mégis valamiféle tizennegyedik századi ,,új fizikát'' akarna konstruálni, hogy annak segítségével magyarázza a lepel képmását, ám legyen; de ugyanakkor valaki más rögtön feljogosítva érezheti magát,



hogy egy elsô századi ,,új fizika'' mechanizmusát hozza javaslatba, amely -- egyfajta melléktermékként -- megváltoztatta a C14-es vizsgálatok mérési eredményeit. De ebben az írásban haladjunk a jól megalapozott tapasztalati tudomány megszokottabb vonalai mentén, és nézzük meg, hová visz bennünket. Elôször azt a kérdést fontoljuk meg, hogy a lepel tényleg beburkolt-e valaha is egy emberi testet? Ez általában nem vita tárgya, bár a látvány úgy is felfogható, miszerint valaki szándékosan úgy helyezte el a képmást, hogy úgy lássék, mintha a kendô egy tetemet burkolt volna be. Vannak azonban a képmáson bizonyos finom utalások, amelyek azt jelzik -- legalább is az én felfogásom szerint --, hogy a lepel valóban egy emberi testet takart be. Lavoie -- bizonyítandó, hogy a lepel valóban egy keresztrefeszített férfi testét burkolta -- ragyogóan fejtette meg egy bizonyos vérfolt elhelyezkedésének módját, amit ésszerűen nem lehet a feltételezett művész keze munkájának tulajdonítani. A szóban forgó jellegzetes folt a jobb könyökrôl lefolyó vér nyoma, amint az a képmás pozitív képén látható. (A szerzô megjegyzése: a könyvünk 102. oldalán található pozitív kép -- világos alapon sötét foltokkal -- jobb könyökétôl a kép széle felé kb. két milliméterre elhelyezkedô, különálló sötét pontról van szó.) Lavoie egy tanulmányában kimutatta, hogy e folt elhelyezkedése összefügg az alkaron lefolyó vérrel, ami a könyöknél összegyűlt, és onnan lecsöpögött a testrôl [in G. Lavoie és mások: ,,Blood on the Shroud of Turin. Part I''; közölte a ,,Shroud Spectrum International'' 1983 júniusi száma]. A karnak szükségszerűen olyan pozícióban kellett lennie, mint amilyenben megközelítôleg egy keresztrefeszített emberé elhelyezkedik, hogy a vér a gravitáció által kijelölt nyomon folyjon végig. Ez természetesen nem jelent nehézséget, mivel ,,a lepel embere'' úgy jelenik meg, mint egy keresztrefeszítés áldozata. Ezt a vérfoltot úgy magyarázhatjuk, mint amely akkor keletkezett, amikor a leplet a kar köré helyezték, illetve ahhoz simították, és az alvadt vérrög közvetlen érintkezés révén nyomot hagyott rajta. W. Bulst írta le nekem egy másik jelét annak, hogy a lepel egy emberi testet takart. Az általa hivatkozott jellegzetes helyek egyrészt a hátoldali képmás lábán található vérfolyás, másrészt a frontális képmás lábának közelében lévô, hasonló nagyságú és alakú vérfolt. Kísérleteink során, amikor is egy önként vállalkozót beburkoltunk egy eredeti nagyságú és a képmás másolatával ellátott lepelutánzatba, W. Bulst jelzésének megfelelôen úgy találtuk, hogy ezek a jellemzô foltok közvetlenül illeszkednek, illetve egyik a másik fölött helyezkedik el. Ez nem lehet puszta véletlen, sem pedig egy ,,szuperrafinált'' művész leleménye, aki elôre megtervezett egy ilyen részletet. Amit ez az egybeesés mutat, az nem más, mint hogy a leplet a hosszában elhelyezett test feje fölött visszahajtották, a lábakat pedig úgy bugyolálták be, hogy eközben a hátoldali vérfolt érintkezésbe került a kendô frontális



végével, ahová így a vér maradványai is átkerültek. Vannak még további megfontolások is, amelyek azt jelzik, hogy a kendô egy igazi emberi testet burkolt be. Számos -- világosan megkülönböztethetôen eltérô irányokba mutató -- vérfolyás is errôl tanúskodik, összhangban a test függôleges helyzetben való keresztrefeszítésével, amit a holttest vízszintes helyzetű temetése követett. Jó néhány példa illusztrálja ezt: az oldalseb, az alkaron végigfutó vérpatakok, a fejen lévô szúrt sebek, továbbá a csukló sebe, amelyek mind megfelelnek a függôleges helyzetű testbôl történô vérfolyásnak; a vízszintes testbôl való folyás irányát követi a derékon látható vérpatak és a hátoldali képmás lábának vérfoltja. A csukló vérfoltja különösen figyelemreméltó, amennyiben mindentôl függetlenül is bizonyítja, hogy a vérfolyás a gravitáció irányában történt. Nézzük meg figyelmesen a csuklóseb jellegzetes alakú vérrögérôl ultraviola fényben készült fluoreszkáló fényképet. (A szerzô megjegyzése: az eredeti cikkben szereplô fényképet technikai okok miatt nem tudtuk reprodukálni; a könyvünk 112. oldalán lévô kép 6-os számmal jelzett vérfoltjáról van szó.) A keskeny rész csúcsán világos udvar látható, amit nem lehet másként magyarázni, mint a vérszérumnak a gravitációs erô hatására bekövetkezett elkülönülését a vértôl, ahogyan azt Lavoie pontosan leírta. Ha e jellegzetes alakú vérfolt két kifolyását a gravitációs erô irányával párhuzamba állítjuk, a kéz és az alkar a test elmozdulását kísérô helyzete a keresztrefeszítés során elfoglalt pozíciót veszi fel. Ami engem illet, számomra meghaladja az ésszerű spekuláció határát annak feltételezése, hogy egy művész elôre kitervezte az ilyenféle részleteket, különösen a vérszérum kicsapódását; amirôl nem is tudhatott, hiszen a szérum fluoreszkálása csak ultraviola fényben felvett fényképen jelenik meg. Nem szabad figyelmen kívül hagynunk egy további tényt: csak az ultraviola fényben készített fényképeken lehetett észlelni, hogy a ,,korbácsnyomokban'' jól megkülönböztethetô fluoreszkáló vonalak és horzsolások vannak, ami egybevág azzal, amit a megkorbácsolt élô bôrfelülettel kapcsolatban elvárhatunk. Ezen túlmenôen az 1978. évi vizsgálatok során a hátoldali képmás talpnyomain mikroszkopikus méretekben jelentôs mennyiségű port és szennyezôdést fedeztek fel, ami nem jellemzô a képmás többi részére. Ami természetesen jól összefér azzal az elképzeléssel, hogy egy mezítlábas ember lábairól szennyezôdés kerülhet a lepelre. Ezek a tudatosságot kizáró részletek elfogulatlan gondolkodás mellett nem tulajdoníthatók egy feltételezett művésznek, mert (1) ô maga sem láthatta ôket, és (2) nem volt értelme annak, hogy elhelyezze azokat a leplen, mivel senki más számára sem voltak



láthatók. Ezért kimondhatjuk, hogy ezek az apró részletek -- beleértve a vérfoltok sajátos formájú foltjait -- egybevágnak azzal az elképzeléssel, hogy a lepel valóban egy sebeket hordozó és helyenként szennyes holttestet burkolt be, ami ellene mond a szobor ilyencélú alkalmazásának vagy egyéb művészi alkotás feltételezésének. A vérfoltok fenti értelmezése nyilvánvalóan magában foglalja azt az állítást, hogy azok valódi vértôl erednek, nem pedig vörös pigmenttôl, amint azt McCrone feltételezte. E tekintetben szerencsénkre rendelkezésünkre áll Heller és Adler publikált munkája, amely végérvényesen megcáfolj a McCrone értelmezését, és kimutatja -- a lepelbôl 1978-ban vett mintákon végzett nagyszámú, és egymástól független mikrokémiai vizsgálat révén --, hogy a vérfoltok valóban vértôl származnak. Meg kell jegyeznünk, hogy munkájukat 1981-ben bemutatták a Kanadai Törvényszéki Orvostani Társaságnak, ezt követôen pedig -- megfelelô szakmai ellenôrzés után -- publikálták a társaság folyóiratában. Heller és Adler eredményeit más tudományos szakfolyóiratok is méltatták, és hivatkoztak is azokra. Sajnálatos módon McCrone kutatásai sohasem kerültek szakmai kontroll alá, és csupán a McCrone Intézet idôszaki folyóiratában jelent meg, mely intézetnek maga McCrone az alapítója és vezetôje. Arra vonatkozó utolsó érvként, hogy a lepel egy emberi testet takart, szeretnék a test képmásával kapcsolatban folytatott saját kutatásaimra hivatkozni. E kutatások azt mutatják, hogy a lepel frontális képmását alkotó többé vagy kevésbé sötét foltok közötti különbségeket ki lehet fejezni egyetlen matematikai intenzitásfüggvény alkalmazásával, melyet két adott felület közötti távolság határoz meg. A két felület geometriailag megfelel egyrészt egy anatómiailag helyes test ,,domborzatának'', másrészt egy kendônek, mely természetes módon terül végig a testen. Két jelentékeny mozzanat rejlik abban a lehetôségben, hogy ilyen módon jellemezhetjük a lepel képmását: (1) két komplex felület hozható kapcsolatba a lepel képmásának komplex intenzitás-szerkezetével, egyetlen és egyszerű matematikai egyenlettel, tovább hogy (2) a két felület megfelel a valós test és a kendô felületének. Ez nem lehet sem a véletlen, sem pedig egy művész ügyes keze munkájának eredménye; viszont további bizonyítéka annak, hogy a lepel egy domború testet takart be akkor, amikor a képmás keletkezett. Ilyenformán -- azt hiszem -- szilárd talajon állunk, amikor arra következtetünk, hogy a lepel egy testet fedett, amikor a képmás formát öltött. Egyesítsük most ezt a következtetést a 14. századra utaló radiokarbon kormeghatározással. Ellentétben Pierre d'Arcis híres tizennegyedik századi ,,Memorandum''-ával, amely kijelenti, hogy a képmás ,,ügyesen megfestett'' kép, úgy tűnik, a képmás valamilyen módon annak az



eredménye, hogy a lepel egy testet fedett be. Hogy képesek legyünk megmagyarázni a vérrel és a test képmásával kapcsolatban fentebb tárgyalt részleteket, csaknem kényszerítve vagyunk azt képzelni, hogy a középkorban valakit megkínoztak, keresztre feszítettek és eltemettek, oly módon, amint az Jézussal történt. Képtelen vagyok -- és nem is tartom szükségesnek --, hogy bármit is mondjak a feltételezett esemény által érintett személyre, a cselekmény helyére és indítékaira vonatkozóan. A döntô mozzanat az, hogy egy kendôvel betakart testet kellett felhasználni. E test domborzati információi valahogy ,,bekódolódtak'' -- igen finom felbontásban -- a test képmásának intenzitás-szerkezetébe. Nem jelent különbséget az sem, ha a képmás egy megjátszott temetés nem kívánt melléktermékeként állt elô, vagy pedig a
mesterségbeli tudás jól kivitelezett és elôre megtervezett eredményeként. A fizika törvényeinek kellett működni a test és a kendô között, hogy létrehozzák a képmást. Nos, elô tudunk hozakodni egy konzisztens és tapasztalatilag ésszerűnek bizonyult fizikai folyamattal, amely képes e feladat elvégzésére? Tudomásom szerint a természetes fizikai jelenségeknek csak három fô csoportja van, amelyek szóba jöhetnek: a közvetlen érintkezés, a diffúzió és a sugárzás. Más alkalommal már részletesen foglalkoztam ezekkel a mechanizmusokkal; most csak röviden tekintsük át ôket. A közvetlen érintkezés azt jelenti, hogy csak ott keletkezik képmás, ahol a kendô érinti a testet. Míg a képmás éles kontúrokkal bíró részeinek keletkezése könnyen összefüggésbe hozható ezzel a mechanizmussal, a közvetlen érintkezés révén elôállt kép árnyalati folyamatosság nélküli természete érthetô módon nem fér össze a lepel képmásának folyamatos árnyalati átmeneteket felmutató háromdimenziós szerkezetével. Ráadásul elkerülhetetlen és jelentôs mértékű oldalirányú torzulásoknak kell a képmáson megjelenniük. Diffúziós és sugárzásos mechanizmusok -- megfelelô körülmények között -- eredményezhetik a kendô-test távolságtól függô folyamatos intenzitáscsökkenést, de ugyanakkor nem képesek adni a lepel képmásának éles kontúrjait. Ismeretesek a diffúziós és sugárzásos kísérletekkel elôállított képmások. Nyilvánvaló ezeken a képfelbontás finomságának hiánya, és mindkét eljárásnál elfogadhatatlan oldalirányú torzulások is jelentkeznek. Kimutathatunk egy további problémát is a közvetlen érintkezéssel, a diffúzióval és sugárzással összefüggô mechanizmusoknál, ha ismét visszatérünk a könyökrôl lefolyó vér jellegzetes foltjához. Amint arra Lavoie jogosan következtetett, e vérfoltoknak a könyök köré simított kendôvel való közvetlen érintkezés útján kellett alakot ölteniük. A lényeges mozzanat, amire itt rá kell mutatnunk -- amint Lavoie



megjegyzi -- az, hogy a könyök vérrögének közvetlen közelében nincs a test képmásának nyoma. Arra következtetett tehát, hogy a képmás nem keletkezhetett közvetlen érintkezést feltételezô mechanizmus révén. Amihez a magam részérôl még azt szeretném hozzáfűzni, hogy diffúziós és sugárzásos mechanizmusok szintén összeférhetetlenek ezzel a megfigyeléssel, mivel ezeknek ugyancsak a képmást alkotó elszínezôdött foltokat kellett volna okozniuk. Figyeljük meg, hogy a frontális képmáson jól érzékelhetôk olyan helyeken is intenzív részletek, ahol a kendô-test távolság sokkal nagyobb volt, mint amennyinek a könyök vérrögének érintkezési körzetében lennie kellett. Így hát nem tudom elképzelni, hogyan keletkezhetett a lepel képmása a fenti három mechanizmus akármelyike vagy azok vegyes kombinációja révén. Viszont egy beburkolt test-formának szerepet kellett játszania, így hát nem világos, hogy az a tizennegyedik századi feltételezett ,,valaki'' hogyan tudott egyrészt egy test-formát a lepelbe burkolni, másrészt úgy alkalmazni egy fizikai folyamatot, hogy azáltal -- akár szándékosan, akár nem szándékosan -- ,,belekódolja'' a test-forma információit ilyen finom felbontásban a lepel képmásába. Úgy látszik, az egyetlen alternatíva az lenne, ha segítségül hívnánk egy olyan mechanizmust, amely nem tartozik a közvetlen érintkezés általi átvitel, a diffúzió vagy sugárzás széles kategóriáiba; csakhogy egyáltalán nem világos, hogy ez miféle mechanizmus lehetne. Hogy még tovább komplikáljam a dolgot, szeretném felhívni a figyelmet egy korábbi tanulmányra, amely kimutatta, hogy ha a képmást felvisszük egy kendôre és végigfektetjük egy testen, a képmás részei a megfelelô testrészek fölött függôleges irányban helyezkednek el. Miután ez a munka a nyilvánosság elé került, a jelenségrôl szóló nagyobb tanulmány mellett döntöttem, amely -- azt hiszem -- kimerítôen bemutatja ezt a sajátos jellegzetességet. A közlés elôtt álló tanulmányt a lepel képmásának megfelelô testfelületek komputerrel készített rekonstrukciói alapján készítettük el, amelyek a testfelületeket különféle módon feltételezett test-kendô elhelyezkedési viszonyok alapján jelenítik meg. A lényeg annak megállapítása, hogy a képmás és a test jellegzetes pontjainak vertikális elhelyezkedése összeférhetetlen a diffúziós és sugárzáson alapuló mechanizmusokkal. Nem tudok ugyanis semmiféle természetes mechanizmusról, amely vertikális irányban hat, és képes egy finom felbontású és a kendô-test távolság függvényében változó intenzitású képmás megalkotására. Márpedig a radiokarbon kormeghatározás elfogadásának szükségszerű folyománya, hogy az a ,,valaki'' a 14. században egy ilyen mechanizmust alkalmazott. Nem tudok elfogadni bármiféle, a lepelre vonatkozó kormeghatározást -



különösen a szóban forgó radiokarbon vizsgálatok eredményét --, ameddig be nem látom (illetve be nem láttatják velem), hogy hogyan is állhatott elô a képmás a javasolt idôszakban. Ha egy természetes fizikai folyamattal foglalkozunk, aminek tehát megismételhetônek kell lennie, akkor lehetséges lenne kísérletek során lemásolni a lepel képmásának valamennyi karakterisztikumát, hiszen csak a már a 14. században is megvalósított technológiát kellene használnunk. Hogy itt nem egy vulgáris spekulációról van szó, aláhúzza az a tény is, hogy -beleértve a cikk szerzôjét is -- senki sem volt képes ebben a században arra, hogy kielégítô módon reprodukálja a lepel képmását. Valóban: ha sikerült volna ,,lemásolni'' a lepel képmását a maga finom felbontású, háromdimenziós, pozitív-negatív minôségével, a fonalak felületi változásaival, a képmás és a test megfelelô pontjainak vertikális elhelyezkedésével és a cellulóz dehidrációja révén, a tudományos közvélemény mindössze annyit kért volna makacsul a kémiai tudományoktól, magyarázza meg, miféle ,,semleges'' folyamatról van itt szó egyáltalán? Az én szempontomból nézve, ha minden további nélkül elfogadom a C14-es kormeghatározás eredményét, akkor hallgatólagosan el kell fogadnom egy olyan eljárás vagy folyamat létezését, amely a 14. században létrehozta a képmást; márpedig nem szeretek elfogadni valamit, amit nem értek. Még közvetlenebbül: azért nem érzem azt tudományosan elfogadhatónak, mert a lepel képmására vonatkozóan még nagyon is indokolt bizonytalanságok állnak fenn. Ennek megfelelôen rendjén valónak tartom a lepel újabb vizsgálatát, különösen azt, amit a STURP 1984-ben javasolt. Ez talán kitölthetné a rejtvény hiányzó részeit. Miközben azzal küszködünk, hogy megpróbáljuk megérteni a képmás keletkezésének mechanizmusát, és megnézni, vajon összefér-e az a radiokarbon kormeghatározással, éppen annyira fontos, hogy megkritizáljuk magát a C14-es vizsgálatokat. Mert a tudományban egyetlen mérési mód vagy részadat sem áll vitán felül. Bízom benne, hogy idôvel a tudomány meg fogja oldani a képmás keletkezésének kérdését. De nyilvánvalóan még több munkára van szükség, nekünk pedig türelmesen ki kell várnunk, míg a tudomány -- a lepel iránti tisztelettel -- befutja a megoldáshoz vezetô utat.
***
Thomas J. Phillips, a Harvard Egyetem Nagyenergiájú Fizikai Laboratóriumának az észak-amerikai Cambridge-ben dolgozó munkatársa a



,,Nature''-ben megjelent cikkében a Krisztus feltámadását kísérô jelenségekben keresi a probléma megoldását. A feltámadó test fényt és hôt, valamint neutronokat is bocsáthatott ki, amelyek -- neutronbefogás révén -- egy bizonyos mennyiségű C13-ból C14-es izotópot ,,csináltak''. A neutronáramlás vélhetôen más elemek -- pl. a klór és a kalcium -izotópjainak a megjelenését is eredményezhette. Ezek fellelése a leplen megerôsítené a feltevést, hogy a kendôt neutronsugarak érték. Természetesen itt is nehézségeket okoz, hogy a feltételezett neutronbesugárzás óta új klór- és káliummennyiségek is kerülhettek a lepelre. (A ,,Mérleg'' 89/2. sz. nyomán.) Thomas J. Phillips cikkére ugyancsak a ,,Nature''-ben megjelent ,,Válasz''-ával R.E.M. Hedges, az Oxfordi Egyetemnek a lepel radiokarbon vizsgálatában résztvevô kutatója felelt meg. (Noha angol, a kapcsolódó téma miatt itt, az amerikaiak között hozzuk.) Rövid elutasító válaszát a lepel kormeghatározásában résztvevô három laboratórium nevében fogalmazta meg. Kifogásolja, hogy Phillips nem fejtette ki, miféle hatásmechanizmusok révén hozható kapcsolatba a feltámadás a feltételezett jelentôs neutronáramlással; gyanúsnak tartja, hogy e motívum közbejötte úgy befolyásolhatta a lepel anyagában végbemenô folyamatokat, hogy azok a történelmileg legvalószínűbb dátumot eredményezzék; a Phillips által számszerűsített feltételezett neutrondózist túlzottnak tartja, és nem hiszi, hogy a javasolt ellenôrzés véges számú kísérlettel elvégezhetô. (A ,,Mérleg'' 89/2. sz. alapján.)
***
Diadalittas hangvétele és lehangolóan nívótlan érvelési módja miatt érdemes megemlíteni Joe Nickellnek, a Kentuckyi Egyetem műszaki szövegírás oktatójának ,,Egy titok leleplezése -- Tudomány, áltudomány és a torinói vászon'' című cikkét, mely ,,A kétkedô kérdezô'' (The Skeptical Inquirer) nevet viselô ,,szaklapban'' jelent meg; a folyóirat kiadója nevébôl -- ,,Paranormális jelenségekre való hivatkozásokat tudományosan kutató bizottság'' -- következtethetôen egy olyan társaság, mely célul tűzte ki, hogy ,,mindent'', ami nem ,,normális'', leleplezzen és tudományosan megmagyarázzon. A szerzô tézise szerint a lepel középkori művész keze munkája, elfogadja tehát a C14-es vizsgálatok eredményét. Érvelési módszere igen egyszerű: mindent elfogad, amit a lepel hitelessége ellen felhasználhatónak vél, bármilyen labilis ,,bizonyítékokon'' nyugszik (mint pl. Henry de Poitiers vádjait, McCrone-nak a vér valódiságát kétségbevonó kijelentését), és mindent elutasít, sôt igyekszik nevetségessé tenni, ami a hitelesség mellett szól. ,,Lesöpri az asztalról'' R. Bucklin amerikai patológus anatómiai érveit, mert a láb és a haj nem úgy helyezkednek el, mint szerinte kellene, és az arc



természetellenesen hosszú; John Hellernek és Alan Adlernek a vér valódiságára vonatkozó állításait, mert e kutatók nem törvényszéki szerológusok, és megállapításaik ellentétben állnak John F. Fischer törvényszéki analitikus véleményével; a képmás háromdimenziós tulajdonságaira vonatkozó elemzés John Jackson és Eric Jumper saját találmánya, és a STURP által készített reliefhez hasonlót -- állítása szerint -- egyéb elmosódott körvonalú képekrôl is sikerült készíteni. A lepton körfeliratának részletét csak az látja, aki akarja, a pollenekre vonatkozó megállapításokat pedig a Simthson Intézet egyik(?) botanikusa vonta kétségbe. Max Frei különben sem szavahihetô, mert írásszakértôként is tévedett, amikor az ún. ,,Hitler-naplókat'' eredetinek vélte. És mindezek után kijelenti: a lepel híveinek elfogultsága már régóta nyilvánvaló. Most is nem átallják a C14-es vizsgálatok pontosságát kétségbe vonni, a lepel eredetisége helyett. Joe Nickellnek szemmel láthatóan fogalma sincs azokról a problémákról és megfontolásokról, amelyeket pl. a Jackson-cikk oly elmélyülten tárgyal. De azért nyilatkozik...
Olaszország
A ,,La Civiltá Cattolica''-nak, az olasz jezsuiták világhírű kulturális folyóiratának 1988. november 5-i számában jelent meg Giovanni Marchesi S. J. cikke ,,A lepel tovább ôrzi titkát'' címmel. A szerzô ismerteti a radiokarbon vizsgálatok elôzményeit és eredményét, a torinói érsek 1988. október 13-i sajtóközleményét, a lepel hitelességét bizonyító érvek sokaságát, majd felteszi a kérdést: ,,Lehetséges-e, hogy egy középkori művész olyan hatalmas történelmi, kémiai, anatómiai és egyéb tudományos ismeretekkel rendelkezett, amelyeket a modern tudomány csak nemrégiben fedezett föl, illetve még mindig nem sikerült megoldania? Magyarázatra vár még Krisztus arcképének a keleti és nyugati ikonokról ismeretes hagyományos ábrázolása és a torinói halotti leplen látható negatív lenyomat közti óriási hasonlóság oka. A lepelnek ezekre a még mindig titokzatos tulajdonságaira gondolva jogosan kételkedünk a szénizotópos vizsgálat által kapott eredmény érvényességében... A szakemberek minden bizonnyal képességeiknek megfelelôen igyekeznek majd eleget tenni ennek a feladatnak, nem annyira a keresztény hit alátámasztása végett, mint inkább saját tudományuk becsületének és az emberi ismeretek fejlôdésének érdekében,... annak a rejtélynek a megoldására, hogy ki is az az ember, akit a torinói lepel ábrázol? Hogyan és miért maradt meg képmása ezen a vásznon? Ha nem Krisztusnak, a szenvedô embernek a képe, akkor kit ábrázol?'' (A 89/2. sz. ,,Mérleg'' nyomán.)



***
A Milánóban megjelenô ,,Studi Cattolici'' 1988. decemberi száma két megnyilatkozásban is foglalkozik a lepel körül kialakult helyzet értékelésével. Cesare Cavalleri felelôs szerkesztô bevezetôt írt Luigi Fossati SDB ,,Szindonológia -- ereklye vagy ikon?'' című cikkéhez, amelyben leszögezi: ha elfogadjuk, hogy a lepel középkori eredetű, több kérdés merül fel, mint amennyi választ kapott. Ha ugyanis a kormeghatározás helyes, semmi magyarázat sincs a képmás keletkezésére, lévén a festés vagy egyéb kézi eljárás kizárt. Fel kell tehát tételeznünk a természetfölötti erô közreműködését (hasonlóan a Guadelupei Madonna képéhez); e feltevést azonban nem támasztja alá történelmi adat. Vagy középkori ,,rituális gyilkosságra'' kellene gondolnunk, amit a képmás elôállítása érdekében követtek el. De hogy milyen technikával érték el a negatív és háromdimenziós képet, az ismét rejtély maradna. Ha viszont a lepel hitelességét fogadjuk el, akkor a C14-es vizsgálat eredményét kell tévesnek tartanunk. Valami, vagy valamilyen körülmények megfiatalították a leplet: a lepel különféle ,,kezelései'' -- 1503-ban például olajban fôzték, hogy a képmás ellenálló képességét kipróbálják --, vagy azzal a ,,hollandi vászonnal'' történt érintkezés, amellyel a chambéryi tűz után összevarrták. -- Továbbá: ha a lepel hiteles, akkor benne zajlott le Jézus feltámadása -- ami történelmi tény! -mindazokkal a lepel anyagára is ható kísérôjelenségekkel, molekuláris változásokkal és sugárhatásokkal együtt, amelyeket az emberi testnek a megdicsôült testté való átalakulása kiválthat. Ebben az esetben a C14es vizsgálat eredménye -- a sugárzás mért erôssége -- helyes lehet, a lepel mégis hiteles ereklye. E bevezetôt követi a négy évtizede lepelkutatással foglalkozó Luigi Fossati szaléziánus szerzetes cikke. A szerzôrôl tudni kell, hogy már az ,,Osservatore Romano'' 1955. VI. 26-i, és a ,,Studi Cattolici'' 1986. februári számában kifejtette a lepel radiokarbon kormeghatározását ellenzô és elutasító nézeteit. A cikk nem tartja kizártnak a radiokarbon vizsgálatokat végzô laboratóriumok rosszhiszeműségét sem, magyarán mondva azt, hogy tendenciózus hanyagságot, vagy éppenséggel hamisítást követtek el. Az írás e részét a késôbbiek során, a ,,Kételyek'' című részben fogjuk ismertetni. Ha nem sikerül kimutatni -- írja L. Fossati --, hogy a képmás teljes egészében emberi munka eredménye, akkor el kell fogadnunk, hogy természetfeletti erôk hozták létre. Erre utal a lepel teljességgel egyedi jellege, melyhez -- tulajdonságaiban -- még csak hasonlót sem tartanak sehol nyilván. Egyesek szerint felhevített dombormű segítségével pörkölték a képmást a vászonba. Azonban: a vérnyomok alatt nincs képet alkotó elszínezôdés,



tehát a vérnyomok elôbb kerültek a kendôre, mint a képmás; hová tűnt a
több mint négy négyzetméteres dombormű, és hogyan lehetséges, hogy a
találékony művész -- akit teljesítménye alapján sokan ,,szuper-Leonardo da Vinci''-nek neveznek -- megelégedett egyetlen példánnyal? A szerzô szerint annyi a C14-es vizsgálatok eredményei által okozott ellentmondás, hogy igen valószínűvé válik, miszerint természetfeletti jelenséggel állunk szemben. A kutatásokat mindamellett minden irányban folytatni kell. (A ,,Mérleg'' 89/2. sz. nyomán.)
***
A ,,Collegamento Pro Sindone'' 1988. évi szeptember-októberi számában jelent meg Emanuela Marinelli tanárnô és ismert szindonológus ,,Az adatok és a keletkezés kora'' című tanulmánya, amelyet nyilvánvalóan Ballestrero érsek október 13-i sajtótájékoztatója után azonnal kellett írnia. A lepel hitelessége mellett felhozott eddigi adatok és a keletkezés középkorinak megadott kora közötti ellentmondás elvileg lehetséges magyarázatául négy hipotézist állít fel, majd pedig minôsíti e hipotéziseket: 1. A lepel valóban középkori. Ez a feltételezés egyrészt csak a középkorban elkövetett ,,rituális gyilkosság'' elmélete alapján egyeztethetô össze az eddigi adatokkal, másrészt azonban ez sem magyarázza meg a képmás keletkezését és rejtélyes tulajdonságait. 2. ,,Összeesküvés a lepel ellen.'' Bár a laboratóriumi vizsgálatok és az eredmények kezelése körül számos gyanús, de legalább is furcsa mozzanat állapítható meg -- és ezért nem lehet a visszaélés lehetôségét abszolúte kizárni -- a szerzô ezt a feltevést ,,kevéssé hihetônek'' minôsíti. 3. A C14-es vizsgálat tévedett. A tévedés sok lehetséges okát sorolja fel a szerzô: ilyenek a háttérsugárzás ingadozása, a kendô anyagának szennyezôdése, az atmoszféra széntartalma radioaktivitásának jelentékeny növekedése az atomrobbanások miatt, a C14 felezési idejének bizonytalansága (Willard Libby, a módszer kidolgozója 5568 évre becsülte, manapság pedig 4700 és 7200 év között változó évszámokat ajánlanak az egyes laboratóriumok). Majd felsorol néhány nagy visszhangot keltô, nyilvánvalóan téves és a szakirodalomban nyilvántartott kormeghatározást, mint az eljárás megmagyarázhatatlan tévedéseinek eseteit: -- a jarmoi lelôhelyet Kr.e. 4700-ra datálták; az újabb kísérletek Kr.e. 10 000, 7000 illetve 6000 éves dátumot eredményeztek; -- a ,,lindowi ember'' koraként a Harwell Laboratory és a British Múzeum Kr.e. 300-at állapított meg; újabb módszerekkel Oxford a Kr.e.



elsô, Harwell a Kr.u. ötödik századra valló adatokat mért; -- Rómában összeszedett egyéves falevelek 400 éveseknek tűntek, mivel a benzingôztôl C14-ben szegény szénhidrogénnel telítôdtek. A téves mérések témáját tárgyaló cikkében W. Meacham amerikai régész még számos esetrôl számol be. 4. A C14-es vizsgálat jól működött, de maga a lepel egy sajátságos objektum. E. Marinelli itt fôleg a lepel történelmi hányattatásainak és a chambéryi tűz okozta molekuláris változások következményeinek hatására gondol. Utal arra, hogy mindez nem utólagos spekuláció: az ,,II Messaggero'' 1986. november 21-i, és a ,,Collegamento Pro Sindone'' 1986 szeptember-októberi számában írt cikkeiben még jóval a vizsgálatok elôtt figyelmeztetett a C14-es módszerbôl adódható problémákra.
***
A ,,Collegamento Pro Sindone'' 1988. november-decemberi számában jelent meg Giuseppe M. Pace professzor, szaléziánus szerzetes ,,A lepel és a C14'' című tanulmánya, mely eddig sehol nem olvasott kritikai megvilágításba helyezi mind a szerves maradványok szénizotópos, mind a
szervetlen anyagok radioaktivitás alapján történô kormeghatározását. A szerzô Démokritosz atomelméletébôl kiindulva, és Rutherford, Beckquerel, Madame Curie tevékenységén keresztül ismerteti az anyag szerkezetére vonatkozó elmélet fejlôdését, a radioaktív sugárzás felfedezését, a C14-es szénizotóp keletkezésének és lebomlásának okát, és az azon alapuló kormeghatározás lényegét. Rámutat azonban arra, hogy a módszer csak akkor működik megfelelôen, ha a körülményekre vonatkozó jó néhány feltétel teljesül; illetve -- amennyiben nem teljesülnek -számolni kell az általuk okozott eltérésekkel. A magas légkör C14 tartalma pl. függ a nitrogént bombázó kozmikus sugarak intenzitásától; a bennünket körülvevô légkör C14 tartalma pedig a páratartalomtól és a földmágnesség változásaitól, mivel ez utóbbi eltéríti a kozmikus sugárzás által felgerjesztett részecskéket. A módszer feltételezi, hogy az atmoszféra -- és az általa körülvett szervezetek -- C14 tartalma állandó, és a múltban is mindig olyan volt, mint jelenleg. Mindamellett tudjuk, hogy a földmágnesség csökken, a kozmikus sugárzást pedig befolyásolják a szupernóva-robbanások a világűrben és az atomrobbantások a földön. E feltételeknek való megfelelés vélelmezése tehát részben önkényes, részben kimondottan az ismert tényekkel szemben áll. Dr. Michael Winter francia kutató kimutatta, hogy az északi félgömb atmoszférájának C14 tartalma nemcsak eltér a déli félgömbétôl,



hanem 1965 után megkétszerezôdött (Les Nouvelles du Ceshe, 1984. február). Dudley kísérletei bebizonyították, hogy a radioaktív anyagok felezési idôit -- amelyeket annyira állandónak véltek, mint a ,,pi'' értékét a geometriában -- számos tényezô befolyásolja, mint a kémiai adottságok, a légköri nyomás és a hômérséklet. E tényezôk -- és ki tudja még hány más -- okozhatják az egyszerűen megmagyarázhatatlan eredményeket: a ,,Science'' 1984. évi 22. száma közölte, hogy élô csigák C14-es eljárással vizsgált házát 26 000 évesnek találták; az ,,Antarctic Journal'' 1971 évi szeptember-októberi száma szerint egy éppen elejtett fókának a radiokarbon kormeghatározás szerint 1300 évvel ezelôtt kellett volna elpusztulnia; a ,,Radiocarbon'' 1966. évi 8. száma szerint egy 26 000 éves mamut bôrét a C14-es eljárás 5600 évesnek mutatta. Még elképesztôbb eltéréseket mutatnak a kôzetek és megkövesedett maradványok kormeghatározására kidolgozott, -- tehát nem az ún. C14es! -- de mégis a radioaktivitás mérésén alapuló módszerek. Egy 1801-ben bekövetkezett Hawaii szigeti vulkánkitörésbôl származó láva korát 160 millió és 3 milliárd év között határozták meg; a harmadkorból és a prekambriumból származó kôzetek a mérések szerint hétszer ,,öregebbek'' mint a Föld maga; az Apolló űrhajó asztronautái által lehozott holdkôzetek kora 2 millió és 28 millió év között szóródott. ,,Ha egy C14-es kormeghatározás igazolja elméleteinket, akkor jól láthatóan a fôszövegbe tesszük -- ismerte el Dr. Michael Winter tiszteletre méltó öniróniával --, ha ellene mond, de nem egészen, akkor jegyzetként fűzzük hozzá; ha teljesen ellentétes, akkor eldugjuk mindenki elôl.'' Giuseppe Pace professzor mindezek alapján megbízhatatlannak tartja a C14-es eljárást. A torinói lepel esetében három fô mozzanatot emel ki, amelyek okai lehetnek a téves eredményeknek: a lenvászon az olajban fôzés alkalmával idegen C14-es szénnel töltôdött föl; 961 Celsius-fokos hôt állt ki a chambéryi tűz alkalmával, és végül 1978-ban, a STURP vizsgálatai során történt röntgenbesugárzás C14-es izotópok keletkezését eredményezhette.
***
A ,,Collegamento Pro Sindone'' 1989. március-áprilisi számában újabb tanulmánnyal jelentkezett Luigi Fossati SDB, az elôzôekbôl már ismert szaléziánus lepelkutató; írásának címe ,,A Szent Lepel anyagán végrehajtott radiokarbon vizsgálat határai.'' A tanulmány azért érdemel különös figyelmet, mert hivatkozik arra a ,,L'Osservatore Romano'' 1955. június 26-i számában megjelent cikkére, amelyben a szerzô -- 33 évvel a ténylegesen megejtett vizsgálatok elôtt! -- fenntartásait hangoztatja a radiokarbon kormeghatározással elérhetô eredmények



megbízhatóságát illetôen. (Sôt, a tanulmányt követôen leközli az 1955. évi cikk teljes szövegét is, ahonnan érvelését helyenként kiegészítjük.) L. Fossati már akkor rámutatott, hogy a leplen különféle forrásokból eredô idegen anyagok vannak: a chambéryi tűzben elszenesedett részek; a klarisszák által rávarrt ,,hollandi vászon'' és a foltok; egy másik tűzeset nyomai, amelynek történelmi körülményei bizonytalanok; a Boldog Sebastiano Valfré által 1694-ben, és két másik, ismeretlen idôpontban elvégzett javítás nyomai. Hivatkozik továbbá Antoine de Lalaing, Montigny urának 1503. évi feljegyzéseire, miszerint ,,hogy megbizonyosodjanak, hogy valódi-e, olajban fôzték, tűzbe vetették, és többször kimosták, de nem tudták sem elhalványítani, sem eltávolítani a lenyomatot és a képmást.'' L. Fossati a lepel belsô érvei alapján meg van gyôzôdve a relikvia hitelességérôl. Mivel a lepel képmása kétségen kívül egy olyan férfit ábrázol, akinek egész testét megkorbácsolták, a fejét és arcát súlyosan bántalmazták és megsebezték, vinnie kellett kivégzésének eszközét, ami felsebezte a lapockáit, akit azután szíven szúrtak, majd kendôbe takartak, és akinek teteme nem oszlott fel a lepelben -- ,,annak a feltételezése, hogy egy hasonló holttestet valamiféle amatôr archeológus szándékosan ilyen módon készített volna ki, hogy egy kendôn a kívánt nyomokat kapja, vagy hogy ,,egy bizonyos'' elítéltet a torinói lepelbe burkoltak volna, nem más, mint merôben fantáziaszülte hipotézisek elemeinek a lehetô legszélsô határig való hajszolása... A torinói halotti lepel tehát csakis Krisztus holttestét takarhatta, és így kapta meg az ô testének képét és az ô vérének nyomait.'' A szerzô kitér még arra a lehetôségre is, hogy a jövôben ,,abszolút bizonyossággal'' beigazolódik a lepel középkori eredete, (amit a C14-es eredmények alapján nem fogad el.) ,,Aki hisz a természetfelettiben, az egy -- a kormeghatározás szerint éppen a középkorban bekövetkezett -csodás eseményre gondolhat, amelyet Isten jósága engedett meg azért, hogy bátorítsa és fellelkesítse azokat, akik az ô nagyon szeretett, és a mi üdvösségünkért meghalt és feltámadott Fiának hitében, reményében és szeretetében élnek.'' A lepel tehát akkor sem lehet más, mint hiteles, ha létrejöttében természetfeletti erôk működtek közre.
***
Teljesen új és merôben természettudományos magyarázatot ad a C14es eljárás látványos ,,csôdjére'' négy, nem jelzett nemzetiségű fizikus -B. Makiej, J. Chodasiewicz, W. Fenrych és S. Waliszewski -- a ,,Collegamento Pro Sindone'' 1989. március-áprilisi számában megjelent rövid tanulmányukban. ,,A leplet sok évszázadon át egy ezüst-ólom ereklyetartóban ôrizték,



és ez jelentékeny befolyást gyakorol a kendô anyagát alkotó cellulóz molekulákban lévô C14 kialakulásának folyamatára, és a C14-es radiokarbonnal történô kormeghatározásra.'' A szerzôk ezután vázolják a könyvünkben máshol már ismertetett C14es eljárás lényegét, ami végül is a vizsgált anyag korát a benne még meglévô C14-es szénizotóp mennyisége alapján határozza meg. Ezért lényegbevágó, hogy az eredeti szénmennyiséget ne növelje semmiféle más eredetű szén, mert annak egy része szükségszerűen C14-es izotóp, vagy - különösen! -- ne keletkezzen a vizsgált anyagban közvetlenül 14-es atomsúlyú szén. A lepel esetében az ezüst-ólom ereklyetartó anyagában lezajló folyamat miatt éppen ez az utóbbi feltétel nem teljesül. Az egyebek között neutronokat és gammasugárzást tartalmazó kozmikus sugarak az ezüst-ólomban megsokszorozzák a nukleáris reakciókban résztvevô neutronokat, amelyek -- gamma-sugárzás kíséretében -minden irányban szétsugároznak. Mivel az ereklyetartó falában a levegôhöz képest sokkal nagyobb az atommagok koncentrációja, nyilvánvaló, hogy az ismertetett folyamat is sokkal nagyobb gyakorisággal fordul elô a fémben, mint a környezetben. A fémbôl kiinduló neutron- és gammasugárzás a lepel anyagába hatol és az ott lévô C13-as szén egy részét C14-es izotóppá alakítja át, ellenôrizhetetlen mértékben megnövelve ezzel az eredeti C14 mennyiségét, és -- egyelôre mérhetetlen és természetesen csak látszólagos módon -- ,,megfiatalítva'' a vizsgált anyagot. (A szerzôk forráshivatkozása: G.T. Seaborg és J. Perlman: Rév. Mód. Phys., 1948. évi 20. kötet, 585-667. old.)
Spanyolország
,,Mint a szent lepel kutatásának specialistája, azt hiszem, kategorikusan kijelenthetem: lehetetlen, hogy a lepel a 14. század elejérôl való legyen'' -- írja Manuel Solé S. J. spanyol jezsuita szindonológus a ,,Collegamento Pro Sindone'' 1989. január-februári számában megjelent ,,Tévedett a C14-es radiokarbon kormeghatározó módszer?'' című cikkében. Állítását az alábbi -- röviden összefoglalt - érvekkel támasztja alá. 1. A lepel képmása fényképészeti negatív. Lehetetlen, hogy valaki a negatív kép mibenlétének ismerete nélkül, annak felfedezése elôtt évszázadokkal ilyet alkosson. És miért tette volna? A kép negativitása csak zavarja a szemlélôt! Erre már Yves Delage, a Sorbonne professzora is rámutatott a század elején; ma sincs művész -- ezt bizonyítja Reffo és Cusetti kudarca is -- aki negatív képet tudna festeni.



2. A szent lepel sávolyszövésű lenvászon. T. Walsh textilszakértô szerint Nyugat-Európában a sávolyszövés csak a 14 század után vált használatossá. 3. Max Frei svájci kriminológus és virágpor-(pollen) szakértô Jeruzsálem, Edessa és Konstantinápoly környéke, továbbá Közép-Európa flórájára jellemzô polleneket talált a lepelbôl vett porban. A pollenekrôl mit sem tudó 14. századi hamisítónak -- a képmás megalkotása elôtt vagy után -- végig kellett volna hurcolnia alkotását ezeken az egymástól távoli vidékeken, hogy a helyi virágporokkal is hitelesítse művét. 4. A leplen artériás és vénás eredetű emberi vért mutattak ki. Vajon ezt is a hamisító helyezte el a kendôn, évszázadokkal azelôtt, hogy Cisalpino és Harvey felfedezték volna a vérkeringés törvényeit, és a kétféle vér közötti különbséget? Dr. Róbert Bucklin Los Angeles-i patológus és törvényszéki orvosszakértô nemcsak anatómiailag nyilvánította a képmást tökéletesnek, hanem mindössze 150 éve ismert fiziológiai és patológiai jellegzetességeket állapított meg rajta. Honnan valók a hamisító ilyenféle ismeretei? Vagy feltételezzük talán, hogy ebbôl a célból keresztrefeszített egy férfit? A STURP a legrafináltabb műszeres vizsgálatokkal sem tudta felfedezni a képmás elkészítésének technikáját. Hihetjük-e, hogy a 14. században mégis létezett egy ilyen technika? Aminek egyetlen terméke -- a torinói lepel -- maradt csak fenn? 5. John Heller, a STURP tagja és a Yale Egyetem egykori fizika professzora mutatta ki, hogy a lepel képmása festett voltának feltételezése milyen abszurd következményekkel jár: az alapprobléma az, hogy 2-3 méteren belül szinte semmit sem lehet látni a képmásból, tehát a festéshez a hamisítónak kétméteres ecsetre, munkája ellenôrzéséhez mikroszkópra és színes televízióra lett volna szüksége, az egyes szálak festéséhez túlságosan remegô keze pótlására pedig hidraulikus mikromanipulátorra, stb. A STURP tehát ejtette a festés minden formáját, az anyag elemi szálainak oxidációját -- mégpedig hô általi oxidációját -- feltételezte, de nem nyilatkozott sem annak természete, sem lehetséges oka, sem a ,,lepel emberének'' kilétére vonatkozóan, miközben -- Dr. D'Muhala, a csoport koordinátora szerint -mindannyian Jézus Krisztusra és az ô feltámadására gondoltak. Manuel Solé atya, egy -- legalábbis a magyar olvasók számára -- új adattal is szolgál: Aldo Marastoni, a Milánói Egyetem professzora a képmás jobb térdén tollal írt felírást fedezett fel -- ,,Sanctissime Jesu, misererenostri'' --, amit a betűk típusa alapján a 11. századra datált. Tudjuk továbbá, hogy a Pilátus alatt vert lepton nyomai jól láthatók a jobb szemhéjon. További megfontolások: az 1532. évi tűz utáni javításra használt



foltoknál sokkal sötétebb, tehát sokkal öregebb maga a lepel. A 14. századi hamisító a kor felfogásának megfelelôen a tenyérre helyezte volna a kézsebet, csak az egyik vállra -- és nem a két lapockára -- a keresztgerenda okozta sebeket, és nem ábrázolta volna meztelenül a halott Jézust. Mi történt tehát? A szerzô a vizsgált anyag tökéletlen tisztításában, és a lepel anyagát megváltoztató és tisztítással ki sem küszöbölhetô behatásokban látja a C14-es eljárás rossz eredményének okait (gombák, szerves szennyezôdések, füst, korom, izzadság, tűzvész, víz, stb.). Ezek miatt maga W. Libby -- a C14-es módszer Nobel-díjas kidolgozója -sem tartotta alkalmasnak a leplet a radiokarbon kormeghatározásra. A három laboratórium mostani eredménye -- eddigi alapos és megbízható ismereteink alapján -- elfogadhatatlan. A kutatásokat folytatni kell, mert az Egyháznak nincs oka félni az igazságtól: Jézus Krisztus feltámadásának hite nem a lepel tanúságtételén, hanem az evangéliumon nyugszik. ,,Végeredményben: ha a lepel Jézus Krisztus isteni küldetésének bizonyítéka, amit ô maga ôrzött meg a 20. század hitetlen nemzedékének -- amint erre a lepelrôl írt könyvem végén utalok (La Santa Sabana de Turin. Ed. Mensafero, Bilbao) --, akkor az ilyenféle zavaró események csak arra fognak szolgálni, hogy még jobban kidomborítsák magát a bizonyítékot; amint -- ehhez hasonlóan -- az a körülmény, hogy annak idején lepecsételték a sírt és ôrséget állítottak, megakadályozandó a tanítványokat, hogy ellopva a holttestet, Krisztus feltámadását híresztelhessék, csak arra szolgált, hogy még nyilvánvalóbbá tegye Krisztus tényleges feltámadását.''
***
,,Mi történik a lepellel?'' -- ez a címe Jorge Loring S.J. tanulmányának, amely a ,,Collegamento Pro Sindone'' 1989. júliusaugusztusi számában jelent meg. Gondolatait, érvelését tömörítve ismertetjük. ,,A hitet illetôen semmi'' -- mondja a szerzô. -- ,,A hit ugyanaz marad. Hitünk ugyanis nem a leplen alapszik, hanem az evangéliumon. A
lepel egy relikvia, amely segítheti a hitet, de nem feltétele annak.'' A C14-es vizsgálat eredményei elfogadhatóságának feltételei -mindenekelôtt az, hogy a vizsgált minta ne szenvedjen változásokat, és ne szennyezôdjék -- hiányoznak. A változás fô oka az a fény- és hôsugárzás lehet, amely -- az amerikai NASA tudósai által valószínűsített módon -- pörköléssel égette a képmást a lepelbe.



Luciano Pecchiai professzor, egy milánói tudományos központ (Centro di Eubiotica Umana) igazgatója szerint ez a sugárzás 1300 évvel is megfiatalíthatta a kendô anyagát. Ugyanennek a véleménynek adtak hangot Dr. Jesús Amado Moya, a fizika és kémia docense, és Dr. Ing. Manuel Ordeig a Sevillában 1988. november 25-én és 26-án tartott szindonológiai kongresszus során megjelent írásaikban. Másrészt számos kutatási eredmény támasztja alá a lepel hitelességét: 1. Jan Wilson meggyôzôen bizonyítja a lepel és a ,,mandilion'' azonosságát, márpedig a mandilion 14. század elôtti történetére vonatkozóan jelentôs számú történelmi dokumentum áll rendelkezésre. 2. Megvan Komnenosz Angelosz Teodorosz bizánci császár 1205. augusztus 1-jén kelt levele a pápához, amelyben panaszkodik a keresztesek fosztogatásai miatt, és kéri ,,a lepel'' visszaadását. 3. Fennmaradt a bizánci császári palota relikviáinak 1201-ben Nicola Meszaritész által készített listája, amelyben szerepel a lepel. Sôt, megjelenik a halotti kendô a Thingeyrar szerzetes szerkesztette 1157. évi bizánci relikviakatalógusban is. 4. Max Frei a lepel anyagából nyert virágporok elemzése útján bebizonyította, hogy a relikvia valóban megjárta Edessa és Konstantinápoly környékét. Miért és honnan vette a középkori francia művész vagy hamisító e virágporokat, amelyekrôl a mikroszkóp 1660ban történt megkonstruálása elôtt még semmit sem tudtak? 5. Palesztina üledékes talajának vizsgálata bizonyítja, hogy a Max Frei által azonosított, és a Szentföld flórájára jellemzô növényfajok ott tenyésztek az 1. században is. 6. Francis Filas S.J., a chicagói Loyola Egyetem professzora egy Pilátus alatt vert és kb. Kr.u. 26-tól 36-ig forgalomban volt lepton nyomait fedezte fel a képmás jobb szemhéján. A feltételezett középkori hamisító hogyan ,,vitte fel'' e nyomokat, amelyek ma is csak elektronmikroszkóppal észlelhetôk? 7. Dr. Tamburelli, a Torinói Egyetem elektronika professzora -- aki ugyancsak vizsgálta a képmás háromdimenziós tulajdonságait (a szerzô megjegyzése) -- a kérdésrôl így nyilatkozott: ,,Végérvényesen kizárandó mindenféle kézi beavatkozásnak a lehetôsége a lepel képmásának keletkezésében.'' 8. A textiltechnika több szakértôje (pl. Gilbert Raes, a belgiumi Gand egyetemén a Textilkutató Laboratórium professzora) azt állítja, hogy azt a fajta szövôszéket, amelyen a leplet szôtték, az 5. század után már nem használták. Hogyan lehet a lepel a 14. századból való, ha az 5. század elôtt szôtték? 9. A lepel szálai között nincsenek festékmaradványok. 10. A képmás negatív. Abszurdum azt gondolni, hogy a fényképezés felfedezése elôtt bárki is képes lett volna a sötét és világos részek felcserélésével ábrázolni valamit.



11. A negatív képmáson a vér lenyomata pozitív. A középkorban -- a fényképezés ismerete híján -- elgondolhatatlan volt az ilyen képkombináció. 12. Dr. John Heller (New England Institute, USA) és Dr. Baima Bollone, a törvényszéki orvostan tanára a torinói egyetemen, kimutatták, hogy a vérfoltok valódi embervértôl származnak, éspedig az Európában ritka, a Közép-Keleten pedig gyakori AB vércsoportba tartozó személytôl. 13. Az oviedói székesegyházban ôriznek egy kendôt, amely állítólag a halott Jézus fejét borította. Giulio Ricci prelátus, aki alaposan tanulmányozta a két kendô hasonlóságát -- egyebek között a róluk készített diapozitívek egymásra helyezésének módszerével is --, úgy találta, hogy a két textílián lévô vérfoltok elhelyezkedése megfelel egymásnak. Az oviedói kendôn egyébként nincs képmás, csak vérfoltok vannak, és a 9. század óta ôrzik Oviedóban. A két kendô közötti egyezés csak úgy magyarázható, hogy mindkettô ugyanazt az arcot fedte. Akkor pedig nem lehet az egyik 9. századi, a másik pedig a 14. századból való. 14. Dr. S. Rodante szerint a torinói lepel összes vérfoltja -- az oldalsebet kivéve -- az élô emberbôl kiömlött vér alvadásának jellegzetességeit mutatja, az oldalseb esetében viszont az alvadás halál utáni (,,post mortem'') vérzésre utal. Elképzelhetetlen különbségtétel egy középkori hamisító esetében. 15. Jackson és Jumper kísérletei a lepel fényképeivel és a VP-8-as képanalizátorral kimutatták, hogy a képmás háromdimenziós információkat tartalmaz. A feltételezett középkori hamisító hogyan ,,kódolta be'' ezeket a szükséges technikai eszközök nélkül? ,,Mindezek a kérdések -- amelyekre a C14-es vizsgálatok eredményei semmiféle választ sem adnak -- arra indítanak bennünket, hogy a lepel hitelességébe vetett hitünket fenntartsuk. A lepel kutatása még nem fejezôdött be... Gino Moretti, a Torinói Nemzetközi Szindonológiai Központ titkára már be is jelentett 1990-re egy tudományos kongresszust azzal a céllal, hogy azon megvitassák a lepel régiségét tisztázó újabb kutatásokat.''
Német Szövetségi Köztársaság
Karlheinz Dietz, a Würzburgi Egyetem ókori történelem tanára a bécsi ,,Die Furche'' című lap 1988. október 21-i számában -- tehát szinte azonnali reagálásként Ballestrero bíboros október 13-i nyilatkozatára - jelentette meg leplezetlenül ironikus hangvételű, az egymással szembenálló tények összeférhetetlenségébôl kialakult abszurd helyzetet, ennek megoldására tett gondolati kísérleteit, és az azokkal szembeni kétségeit bemutató cikkét. A professzor elfogadja a radiokarbon kormeghatározást, és megrója a torinói érseket, aki -- mentsük, ami menthetô! -- ikonná minôsítette át



ez eddigi ereklyét. A többi -- eddig általa is elfogadott -- pozitív érvrôl kijelenti: ,,A C14-es teszt kimenetelétôl függetlenül a leplen és a képen végrehajtott minden eddigi természettudományos vizsgálat korlátlanul megtartja érvényességét, amíg világos ellentmondásba nem kerül az új adatokkal. Következésképp a számos igazságügyi orvosi tanulmány, a sokoldalú optikai és vegyi elemzés ugyanúgy, mint eddig, nagy egyértelműséggel azt mutatja, hogy Torinóban egy olyan valóban megfeszített férfi halotti leplével van dolgunk, akinek vérnyomai még ma is megtalálhatók a vásznon. Bár a Bari Egyetem antropológia professzora, Pesce Delfino, évek óta állítja, hogy a leplet felhevített, lapos domborművel állították elô, az így készített mintapéldányok nagyon is silányak. Ki állíthatná azonban komolyan, hogy éppen az ereklyéket még a legmagasabb körökben is végtelen hiszékenységgel fogadó késô középkorban egy művész (ez esetben egy hamisító) szükségesnek tartott volna költséges eljárásokat olyan részletek elôállítására, amelyeket egyetlen kortárs sem vehetett volna észre?'' A szerzô ezután kifejti a hamisítás gyakorlati lehetetlenségét (közelkeleti pollenek, háromdimenziós kép, csuklóseb, orvosi ismeretek, a vér valódisága, utcapor a lábak környékén, pontos flagrum-nyomok, a festék teljes hiánya, stb.). Ha a C14-es teszt adatai is pontosak, és a lepel nem hamisítvány, akkor csak egy megoldás lehetséges: a kendô képmása nem Jézus, hanem egy másik -- a középkorban élt -- húsból és vérbôl való ember halála által jött létre, tehát egy ,,hajmeresztô rituális gyilkosság maradványa fekszik elôttünk.'' K. Dietz cikke olvastán joggal merül fel bennünk a kérdés: szabad-e a ,,logikának'' eddig mennie? (Eltekintve attól, hogy a lepel kedvéért feltételezett rituális gyilkosság végrehajtásához ugyanazokra az ismeretekre lett volna szükség, amelyek -- mint azt többen bebizonyították -- a középkorban nem álltak rendelkezésre! A ,,logika'' -- sajnos -- ezen az úton is csôdöt mond! És ez a feltételezés megmagyarázza a képmás keletkezésének mechanizmusát?) A szerzô végül -- mintegy saját következtetésétôl visszahôkölve -hivatkozik Willi Wölfli zürichi professzor véleményére, miszerint a 95 százalékos megbízhatóság azt jelenti, ,,hogy ezer éves vagy annál nagyobb eltérés nagyon valószínűtlen, vagyis gyakorlatilag kizártnak tekinthetô.'' Csakhogy Werner Bulst S. J. is 95 százalékos valószínűséget számított ki a lepel hitelessége mellett, a C14-es vizsgálatot megelôzô kutatások összesített eredményei alapján. Kinek higgyünk? Egyébként is: ami nagyon valószínűtlen, az egyáltalán nem lehetetlen! K. Dietz végül emlékeztet rá, hogy 1903-ban a kor néhány kiváló történésze ,,temette el'' a leplet történelmi érvek alapján. Majd a NASA technikája újra feltámasztotta, hogy a C14-es eljárás újra eltemesse.'' Várjuk meg -- teljes lelki nyugalommal --, hogy ismét



feléled-e, mert a nekünk megígért feltámadást nem érinti a vászon valódiságának és korának kérdése.'' (A ,,Mérleg'' 89/2. sz. nyomán.)
***
,,Vége egy legendának?'' -- ezzel a kérdésként megfogalmazott címmel jelent meg a ,,Der Fels'' 1988. decemberi számában Heinz Froitzheim igazi német alapossággal, szilárdan logikus gondolatvezetéssel és pontos hivatkozásokkal megírt cikke. A szerzônek nem állt rendelkezésére a ,,Nature'' -- a Ballestrero érsek 1988. október 13-i sajtótájékoztatóját 4 hónapos késéssel követô -- 1989. február havi beszámolója, a vizsgálat lefolyásának és eredményének tényeit tehát nem tudta még értékelni. Felteszi azonban azokat a kérdéseket, amelyek minden gondolkodó -- és a lepelkutatás eddigi eredményeit ismerô -emberben felmerülnek a lepel középkori datálásával kapcsolatban. Hivatkozik a British Múzeum összegezô jelentését megelôzô visszásságokra, a lepel hitelességét sokoldalúan bizonyító érvekre, amelyek -- Werner Bulst német jezsuita szindonológus szerint -- ,,a bizonyítékok meggyôzô láncolatát'' nyújtják. Utal a logikus gondolkodás számára nagyon is kézenfekvô és ezért mások által is több helyen felsorolt lehetséges hibaforrásokra (szennyezôdés, a kendô anyagában beállt változások, a radiokarbonos eljárás bizonytalanságai, stb.), és a helyzet jellemzésére idézi Thomas D'Muhalának, a STURP egyik vezetôjének az 1978-as vizsgálatokat megelôzô nyilatkozatát: ,,Mindannyian azt hittük, hogy egy hamisítványt fogunk találni, és fél óra múlva újra összecsomagolhatjuk a bôröndjeinket. Ehelyett most valamennyi munkatárs meg van gyôzôdve róla, hogy a valódiság bizonyítékai kerültek elô.'' A lepel valódi rejtélye -- az ugyancsak különös tulajdonságokkal rendelkezô képmás keletkezése -- egyáltalán nem oldódott meg. A jelenleg mintegy 100 kutatót tömörítô STURP viszont máris bejelentette, hogy 25 további -- fizikai, kémiai és biokémiai jellegű -- vizsgálatot kíván lefolytatni, hogy a rejtélynek nyomára bukkanjon.
***
A ,,Der Fels''-nek ugyanebben a számában olvasható Oswald Scheuermann ,,Tényleg nincs köze a torinói halotti lepelnek Jézushoz?'' című írása is; a szerzô ismert szindonológus, a lepelrôl szóló ,,Das Tuch'' című könyv írója és az ASSIST (Association of Scientists and Scholars Internation for the Shroud of Turin) munkatársa. A szerzô nem tagadja ,,a mély csalódottságot, sôt megrendülést'', amit Ballestrero bíboros 1988. október 13-i bejelentése benne és a lepel hitelességének híveiben keltett. Tévedés, hibás következtetés, esetleges egybeesések vagy szándékos megtévesztés lett volna mindaz,



amit eddig a lepel kutatói összehordtak, és amit végsô kicsengésében -még a kezdetben kétkedôk vagy tagadók is -- a lepel hitelessége melletti érvek masszív együttesének fogadtak el? -- ,,De vajon meggondolták-e a csalódottak és a ,,leleplezésen'' örvendezek, hogy a légkör és az élô szervezetek C14 tartalmát a kozmoszból érkezô nagyenergiájú sugárzás okozza, amennyiben a nitrogént C14-es szénizotóppá alakítja? Hátha Jézus feltámadásánál egy hasonló természetű különleges sugárjelenség szaporította meg halotti kendôjének C14 tartalmát?'' -- Scheuermann elvileg három kormeghatározást tart lehetségesnek: 1. A lepel középkori eredetű. A keletkezô ellentmondás feloldása érdekében azt kell hinnünk, hogy a neves tudósok sokasága hosszú idôn keresztül téves utakon járt. 2. A kendô szerves anyagokkal való nagyfokú és a tisztítás során el nem távolítható szennyezettsége ,,megfiatalította'' a vizsgált mintát. 3. Amennyiben a feltámadást kísérô sugárjelenségek eredménye a képmás, akkor az emiatt megnövekedett C14-érték annak ,,kauzális'' következménye és egyben bizonyítéka. A két utóbbi feltételezés összhangban áll az eddigi eredményekkel. Hogyan lehet megközelíteni az igazságot? A szerzô -- aki saját kísérleteket folytatott arra vonatkozóan, hogy képes-e sugárzás a lenvásznon képet elôidézni -- felajánlja speciális neutron- és egyéb sugarakkal besugárzott lenvásznait bármelyik kutatóintézetnek, annak felderítése céljából, hogy valóban megnövelik-e a különféle sugárzások az anyag C14 tartalmát?
***
Werner Bulst darmstadti jezsuita teológiatanár neve nem ismeretlen a magyar olvasók elôtt. A torinói halotti lepelrôl írt tanulmánya elôbb a ,,Mérleg'' 1987/1. számában, majd a Szent István Társulat által kiadott különlenyomatban jelent meg. A Heinrich Pfeiffer S. J., a római Gergely Egyetem művészettörténet tanára társszerzôségével készülô kétkötetes mű (Das Turiner Grabtuch und das Christusbild) elsô -- még a C14-es vizsgálat eredményeinek közzététele elôtt megjelent -- kötetében Bulst figyelemreméltó megjegyzéseket tesz a beharangozott radiokarbon vizsgálatok várható eredményeire. Noha hisz a lepel hitelességében, mégis arra figyelmeztet, hogy ez az eljárás már a múltban is gyakran a régészeti adatoktól eltérô eredményekkel végzôdött. Fôleg az edessai befalazás és az 1532. évi tűzeset befolyásolhatja a fizikai folyamatokat. Megjósolta, hogy bármi legyen is a vizsgálat vége, a lepel körüli vita nem fog befejezôdni. A képmás kialakulását nem hozza összefüggésbe a feltámadást kísérô sugárjelenségek hatásával, hanem arra törekszik, hogy kísérletileg is igazolható természettudományos



magyarázatot találjon. Az általunk tárgyalt téma szempontjából ennyi itt elég (magvas tartalmi ismertetése a ,,Mérleg'' 89/2. számában). Mint tudjuk, Bulst szkeptikus jóslata beigazolódott. A KATHPRESS osztrák katolikus hírügynökség 1988. október 18-i közleménye szerint ,,a lepelkutató Bulst kételkedik a vizsgálati eredményekben'', mert azok ellentétben állnak számos általánosan elfogadott pozitív érvvel. A lepelrôl már a 10. századi források is megemlékeznek, a rajta lévô képmás pedig már a hetedik századtól kimutatható hatással volt a Krisztus-ábrázolásokra. Egyebek mellett a pollenanalízis is bizonyítja, hogy a lepel valaha valóban volt Jeruzsálemben. 1988. október 20-i kelettel Bulst kiadott egy nyomtatott, könyvei olvasóinak szánt ,,levelet'', hogy ezzel válaszolja meg a C14-es vizsgálatokkal kapcsolatban tôle magyarázatot kérôk kérdéseit. Felsorolja a hitelesség már sokszor és bôven tárgyalt érveit; különös jelentôséget tulajdonít azoknak, amelyeket csak az egyre mélyebbre hatoló műszeres vizsgálatok tártak fel: -- az amerikai Heller professzor nemcsak a nagyméretű oldalseb vérzésfoltja szélén, hanem gyakorlatilag az összes korbácsnyom vérfoltjában kimutatta a vérszérum nyomait; -- a képmás hátoldalának lábán lévô vérfolyásban hosszú ideig nem diagnosztizálható foltról a kémiai analízis megállapította, hogy egy viszonylag ritka, de Jeruzsálemben a Golgota környékén elôforduló mészkôfajta részecskéit tartalmazza (aragonit), ami a mezítláb a vesztôhelyre kísért Jézus lábára ragadhatott. W. Bulst a radiokarbon kormeghatározást elutasítja, részben a közreműködô laboratóriumok inkorrekt eljárása miatt (amire késôbb visszatérünk), részben a pozitív érvek túlsúlya, részben az eljárásban rejlô bizonytalanságok miatt, amire egy kirívó példát is felhoz: Wölfli zürichi professzor radiokarbon kormeghatározásnak vetette alá édesanyja kb. 50 éves asztalterítôjét; az eredmény 350 év volt...
Franciaország
Frčre Bernard-Marie, a filozófia és a teológia doktora, a párizsi Institut Catholique munkatársa, több lelki könyv szerzôje, ferences harmadrendi írt cikket a ,,Feu et Lumičre'' című, ,,minden lelki életet élô'' számára szerkesztett havi folyóirat 1989. januári számában a C14es vizsgálat után a lepel körül kialakult helyzetrôl. Hivatkozásai mutatják, hogy nem egy ,,magányos harcos'', hanem a téma iránt érdeklôdôk szélesebb körének véleményét tükrözi a ,,Jézus imádandó arca...'' című írás. Bevezetôjében Msgr. Coffy marseille-i érsek nemrég írt mondatait idézi: ,,A ma Torinóban ôrzött szent lepel a 14. század óta sok keresztény hódolatának tárgya volt. Ugyanakkor a tudományos kutatás és tanulmányozás tárgyává is lett a 19. század vége óta. A legutóbbi évek



folyamán különféle elemzô vizsgálatoknak vetik alá, amelyek feltárják ennek a se nem rajz, se nem festmény képmásnak rejtélyes tulajdonságait. Egyrészt a megejtett vizsgálatok eredményei, másrészt ennek az immár legkisebb részleteiben megfigyelt képmásnak az összehasonlítása Krisztus keresztrefeszítésének evangéliumi elbeszélésével kezeskednek a relikvia hitelességérôl. Egyes amerikai tudósok még egy valóban rendkívüli jelenségre is hivatkoznak, amivel magyarázatát kívánják adni ennek a lenvászonba ,,nyomott'' titokzatos képmásnak. Mivel a torinói halotti lepel képmásának keletkezését nem tudjuk semmilyen ismert eljárással magyarázni, nem lehet-e vajon a feltámadás közvetett tanúságtevôje?'' A cikk részletesen elemzi az október 13-i sajtónyilatkozat szövegét, és feltárja az abban lévô fenntartásokat a középkori datálás végérvényes elfogadásával szemben, amit elsietettnek minôsít. Emlékeztet az 1981. évi (!) Tauvarelben tartott nemzetközi kollokvium fizikus, biokémikus és paleontológus résztvevôinek állásfoglalására, miszerint a radioaktív izotópok alapján történô vizsgálatok esetében -beleértve a C14-es eljárást is -- ,,nem lehet abszolút érvényű kormeghatározásról beszélni'', különösen akkor, ha a vizsgált tárgy hosszú idôn át nedves vagy ,,korrozív'' környezetben idôzött, vagy radioaktív sugárzásnak volt kitéve. -- Elengedhetetlen, hogy a vizsgálandó mintát meg nem bolygatott rétegekbôl vegyék -- rögzíti le a Larousse Enciklopédia is. Majd felteszi a feltételezett középkori eredet által megválaszolatlan kérdéseket: hogyan lenne magyarázható ebben az esetben a képmás negativitása, a háromdimenziós információk jelenléte, a vérfoltok pozitív volta és azok szérumkicsapódása, a lepton nyomai, és magának a képmásnak a keletkezése, amire vonatkozóan a STURP alapvetôen más -- a középkori eredettel összeegyeztethetetlen
- megállapításokat tett? ,,A szent lepel esetében ugyanazzal a jelenséggel állunk szemben, mint amely a jövôben Hirosima szerves maradványaival kapcsolatban fog jelentkezni -- idézi a cikk Maurice Oggée kutatómérnök véleményét --, ...hiszen a feltámadás során az is valóságos nukleáris bombázásnak volt kitéve...'' Mi lett volna az eredmény, ha a mintákat a képmást alkotó foltokkal borított részekbôl vették volna? Talán az derült volna ki a megmért sugárzás erejébôl, hogy a lepel még a középkornál is fiatalabb, esetleg csak 1988 után ,,fog létrejönni''! Frčre Bernard-Marie ezután -- Coffy érsek gondolatai nyomán -kifejti, hogy bármi is legyen majd a tudomány végleges megállapítása a lepel hitelességét illetôen, az semmiképpen sem befolyásolja a keresztények Krisztus feltámadásába vetett, és teljesen más alapokon -az apostolok tanúságtételén -- nyugvó hitét. Cikke végén a szerzô felveti a ,,nem hiteles lepel - hiteles másolat'' gondolatát, mint egy teljességgel ki nem zárható lehetôséget: ha a mindenható Isten



megengedte, hogy 1531-ben egy mexikói indián köpenyén csodás módon megjelenjen az imádkozó Szűz képe, a ,,Guadelupei Miasszonyunk'' -amely elôtt 1979 januárjában II. János Pál pápa is tiszteletét fejezte ki --, miért kellene kizárnunk egy ilyenfajta lehetôséget a lepel esetében? A feltételezés már csak azért is méltó a megfontolásra, mert Emmerich Anna-Katalin (1774-1824) látomásain alapszik. E misztikus nô
- akinek boldoggá avatási pere folyamatban van -- Jézus és az apostolok életére vonatkozó látomásai során elmondta, hogy az Üdvözítô leplének három csodás másolata létezik, amelyeket ,,szentek'' kaptak Istentôl, oly módon, hogy kendôket helyeztek az eredetire, amely elkallódott a Kelet valamelyik skizmatikus templomában. -- Bizonyára sokan visszahôkölnek a természettudományos és misztikus ,,oknyomozás'' ilyen összekeverésétôl, amit a 20. század technikai bűvöletében élô ,,modern'' emberektôl talán nem is lehet rossz néven venni. Emmerich Anna-Katalinról még csak annyit, hogy látomásai alapján fedezték fel újra 1891-ben Efezusban a ,,Meryem Ana''-t, a Szűz házát, az egyik legôsibb máriás kultuszhelyet...
***
A kiadó lekötelezô szívességébôl megkaptam a francia szindonológusok ,,Montre-nous Ton Visage'' (,,Mutasd meg nekünk arcodat'') című -még 1988. évi dátumot viselô -- idôszaki füzetét, amelyet éppen a C14-es vizsgálatok eredményének hivatalos közzétételére várva tartottak sokáig vissza; a füzet -- egyébként igen értékes -- cikkeivel így sem lehetett bevárni a fatális napot. A kiadó álláspontját az új fejleményekkel kapcsolatban csak egy pótlólag szétküldött szerkesztôi levél tolmácsolhatta. E szakértôi levél nem vitatja a három laboratórium eljárásának szakszerűségét és a mért eredmények valós voltát. Másrészt leszögezi, hogy ezek az adatok nem annulálják az eddigi kutatások eredményeit, amelyek a lepel hitelességére, a képmást illetôen pedig Jézus Krisztus személyére utalnak. Felsorolja a kendô autenticitásának legfontosabb érveit, és a tudománytól várja azok magyarázatát, különösen akkor, ha az a hitelességet tagadó álláspontra helyezkedik. A jelen helyzet még sűrűbbé tette a leplet körülvevô rejtélyek hálóját, amelybôl csak a további kutatások mutathatnak kiutat.
Anglia
John Tyrer manchesteri textilszakértô az amerikai ,,Shroud Spectrum International'' 1988. szeptember-októberi számában jelentette meg ,,A szénizotópos kormeghatározást követôen is fennálló kérdések a



textilanyaggal kapcsolatban'' című rövid tanulmányát. Kifejti, hogy a leplen összegyűlt sokféle szennyezôdést -- gombák, rovarmaradványok, füst, korom, a kéz izzadsága, zsír, stb. -- a chambéryi tűz alkalmával az ereklyeôrzô ládában keletkezett több mint 900 Celsius fokos hô felbontotta, és a kendô anyagába préselte, ahol azok a len anyagával kémiai kötésbe kerültek. A len hidrogénkötéses makromolekulákból álló és ,,csapóajtóként'' működô szerkezete különösen alkalmas az ilyenféle szennyezôdések befogadására és megkötésére, amelyeket felületi tisztító eljárásokkal lehetetlen eltávolítani. Mindez pótlólagos szénszennyezôdéseket juttatott az anyagba, amit a tűz hôje azzal együtt ,,megpárolt, megfôzött és megsütött''. Ráadásul nem egyenletesen, hiszen a lepel összehajtogatva feküdt a kazettában: ,,emiatt a leplet nem tekinthetjük vegyileg egynemű és egyforma tárgynak''. A lepel tehát nemcsak optikai, hanem kémiai értelemben is ,,foltos'', amit a mintavételnél -- helytelenül -- nem vettek figyelembe. E gondolatmenet alátámasztására a szerzô P. Evans, Delph, Fothergill és Morton eredményeire hivatkozik. Az ismertetett tények lehetséges régészeti következményeire Tyrer két példát említ: 1. A ,,Mocsár Petinek'' (Pete Marsh) elkeresztelt ,,Lindowi Ember'' radiokarbon kormeghatározásának adatai erôsen vitatottak. Az eltérô értékek problémája onnan eredhet, hogy ,,Peti'' maradványait részben elnyelte a mocsár, ,,Peti'' meg részben elnyelte a mocsarat. 2. A Manchesteri Múzeum egyik múmiájának csontjait 800-1000 évvel öregebbnek mérték, mint a múmia pólyáit. Természetesen nincs kizárva, hogy a múmiát késôbb újra fáslizták; egyes szakemberek mégis arra gondolnak, hogy a mumifikálás során használt gyanták és balzsamok befolyásolták a textíliában lévô radioaktív C14 mennyiségét. ,,Ami a leplet illeti, csak arra következtethetek, hogy a radiokarbon kormeghatározás vizsgálati módszereit fenntartással kell kezelni -írja John Tyrer --, mivel a kendô anyagának széntartalmához hozzáadódtak azok a szerves eredetű szennyezôdések, amelyek már benne voltak az 1532. évi tűzeset idején. Ez meghamisíthatta a radiokarbon kormeghatározás eredményeit, és maga a lepel -- nagyon is meglehet -sokkal öregebb annál, amit megállapítottak. Most pedig azt kell megfontolás tárgyává tenni, milyen más eszközökkel kíséreljük meg a lepel datálását, mivel a mostani radiokarbon kormeghatározó eljárás alkalmatlan módszernek tűnik a lenvászon valódi korának meghatározásához.''
***
Néhány nappal a nevezetes 1988. október 13-i sajtókonferencia után jelent meg David Sox anglikán lelkész címével is sokat mondó könyve:



,,The Shroud Unmasked. -- Uncovering the greatest forgery of all time'' (A leleplezett lepel. Minden idôk legnagyobb hamisításának feltárása). A már a három laboratórium C14-es vizsgálatainak eredményeit is feldolgozó könyv megjelenésének idôzítésével és az 1988 augusztusára keltezett bevezetôjével a szerzô is bizonyítja azon vádak alaposságát, miszerint a vizsgálatban résztvevôk megszegték az egyházi hatósággal kötött elôzetes megállapodásokat: mérési adataikat egymás között kicserélték, illetékteleneknek is rendelkezésre bocsátották, és a sajtó számára kiszivárogtatták. Emellett David Sox heves igyekezete, hogy elsô legyen egy ,,leleplezô'' könyv kiadásában, rávilágít ,,militáns'' lepelellenességére, amit bizonyára személyes mozzanatok is motiválnak. Egy elôzô könyvében (Image on the Shroud) elfogadta az amerikai McCrone -- többszörösen megcáfolt és komoly szakemberek részérôl egyöntetűen elutasított -- ,,festett kép'' elméletét, majd lemondott a Torinói Lepel Brit Társaságában viselt fôtitkári tisztérôl. A lepel nem hiteles voltának minden áron való bizonyításához tehát presztízsokok fűzik. (A ,,minden áron'' kifejezés nem puszta szóvirág: jól informált körök úgy tudják, hogy Sox tiszteletesnek jelentôs szerepe volt a vizsgálatok körüli manipulációkban és azok eredményeinek indiszkrét kezelésében; errôl késôbb egy kicsit bôvebben is szólunk.) Csakhogy a lepel középkori eredetét elfogadók érdekes módon még nehezebb helyzetbe kerültek, mint a hitelesség védelmezôi. A C14-es vizsgálat eredményeivel nem lehet sem a szakemberek, sem az érdeklôdô laikusok emlékezetébôl kitörölni a hitelesség tucatnyi és igen meggyôzô érvét. A C14 híveire hárul a kötelezettség, hogy -- ha hitelt érdemlôek kívánnak lenni -- bebizonyítsák a pozitív érvekrôl, hogy azok valójában tévesek vagy hamisak. És ez nem megy, sem könnyen, sem nehezen. Mint láttuk -és még látni fogjuk --, a hitelesség híveinek nagyon is sok -kísérleti alapon igazolható vagy cáfolható -- mondanivalójuk van a C14es vizsgálatok ,,csôdjét'' illetôen; de mit mondhatnak a hitelesség ellenzôi a többszörösen igazolt pozitív érvekre? Mivel valóban nem sokat, marad a ,,módszertani'' megoldás, ami abban leledzik -- Joe Nickell, az ,,Egy titok leleplezése'' című könyv amerikai szerzôjének taktikájához hasonlóan --, hogy mindent tényként fogad el, amit valaha is a lepel hitelessége ellen felhoztak (pl. Pierre d'Arcis troyes-i püspök levele VII. Kelemen ellenpápához), és mindent tagadásba vesz, elégtelennek, puszta kitalálásnak vagy gyanúsnak jelent ki, ami a hitelesség mellett szól. A számára kínos pontokat pedig -- mint pl. a próbaanyagokkal folytatott manipulációk ügyét -- egyszerűen átugorja. A
könyvrôl pusztán a tárgyilagosság kedvéért és a teljes szellemi horizont bemutatása érdekében tettünk említést; nem akartuk azt a benyomást kelteni, hogy a C14-es vizsgálatok eredményeivel csak szembenálló megnyilatkozások láttak napvilágot. (A könyv alapos



elemzése a ,,Mérleg'' 89/2. számában található.)
Kanada
A ,,National Catholic Register'' 1989. május 28-i száma cikket közöl római tudósítója tollából. Emlékeztet rá, hogy II. János Pál pápa Afrikába vezetô repülôútja során ,,relikviának'' nevezte a leplet, és kijelentette: ,,A hitelesség kérdését a tudomány számára nyitva kell hagyni.'' 1989. május 4-én és 5-én különbözô kutatási területeken működô szakértôk konferenciát tartottak Bolognában ,,A lepel és az ikonok'' címmel; a résztvevôk elutasították Ballestrero érseknek a lepel középkori eredetét tartalmazó október 13-i sajtónyilatkozatát. John Tyrer angol kutató már ez év tavaszán felhívta a figyelmet a radiokarbon vizsgálattal kapcsolatos számos lehetséges hibaforrásra, mint például az anyag szennyezôdése, a tisztító eljárások elégtelensége és az 1532. évi chambéryi tűz következményei. (J. Tyrer véleményét az angol szerzôk írásai között ismertetjük részletesebben.) Az újságcikk ugyancsak Tyrer-ra hivatkozva beszámol a lepel történetének egy eddig ismeretlen mozzanatáról, aminek ismertetése William Meachamtôl, a hongkongi egyetem archeológusától származik: eszerint az 1978. évi vizsgálatok során az amerikai csoport kiemelt volna egy szálat a kendô anyagából, és miután két darabra vágták, C14-es vizsgálatnak vetették alá a kaliforniai egyetemen. Az eredmény az egyik darabra vonatkozóan Kr.u. 200, a másikra Kr.u. 1000 volt. Az ügyet azért nem hozták nyilvánosságra, mert az akció az egyházi hatóság engedélye nélkül történt. A cikk írója megemlíti még Max Frei virágpor-analízisét is, miszerint az azonosított pollenek többsége a Közel-Keleten tenyészô növényektôl származik.
Magyarország
A torinói érsek 1988. október 13-i sajtóértekezletét követô elsô hazai híradás a ,,Népszava'' október 16-i számában a ,,Leleplezett lepel'' címen megjelent rövid közlemény volt, melynek névtelen szerzôje szerint Ballestrero kardinális kijelentette, hogy a Krisztus halotti leplének kikiáltott vászon ,,középkori hamisítvány'' -- (nincs ilyen kifejezés a nyilatkozatban) --, s hogy a 4,4 x 1,4 méteres ,,szemfedô'' -- (a méretek pontatlanok) -- heves viták kereszttüzében ,,állt.'' Nos, nemcsak állt, hanem áll is, hiszen a kérdés egyáltalán nincs lezárva. E könyv szerzôje ezt követôen beszélgetést folytatott Balássy Lászlóval, az Új Ember munkatársával, amelynek szövege a lap 1988. november 6-i számában jelent meg. Elmondtam, hogy a középkori datálás



elsô látásra igen meglepô és csalódást keltô, hiszen ez szöges ellentétben áll a hitelességre vonatkozó legalább tucatnyi tudományos megállapítással. Hivatkoztam a közlemény szövegére, miszerint a tudósok dolga, hogy megteremtsék a harmóniát a korábbi és a mostani vizsgálati eredmények között; értelemellenes lenne a korábbi, tudományosan igazolt pozitív megállapításokat az egyetlen negatív eredmény miatt semmisnek tekinteni. A biztosan bekövetkezô újabb kutatások nem várt, és a lepel jelentôségét még az eddiginél is jobban felértékelô eredményekhez vezethetnek. A lepel anyagának viselkedését természetes módon magyarázhatják pályafutásának hányattatásai, de ezután sem zárhatók ki a lehetséges okok közül egy természetfeletti eseménynek, Jézus feltámadásának kísérôjelenségei sem. A Magyar Televízió ,,Napzárta'' című műsorának szerkesztôje, Rózsa Péter, 1989. III. 27-ére, húsvét hétfôjének estéjére kerekasztalbeszélgetést szervezett egyrészt a lepel bemutatása, másrészt a radiokarbon vizsgálat eredményeinek megvitatása céljából. A témát alaposan ismerô szerkesztô kérdéseire Dr. Török József hittudományi akadémiai professzor a lepel történelmi és általános teológiai, e könyv szerzôje pedig sajátosan szindonológiai és a hitelességet érintô vonatkozásait fejtette ki, elutasítva azt az álláspontot, hogy a ,,középkori'' minôsítés a lepelre vonatkozó végsô szó lenne.
***
A Magyar Nemzet 1988. november 12-i számában jelent meg ,,A torinói lepel -- Nyilvánosságra hozták a vizsgálatok eredményét'' című cikk, Jéki László fizikus tollából, amely azon túl, hogy egyes adatai tévesek, más megállapításai homályosak, a C14-es vizsgálatok kapcsán egymás mellé tesz a hitelesség szempontjából pozitív és negatív érveket, értékelés és állásfoglalás nélkül. Az olvasó nemigen tudja meg, hogy a szerzônek végül is mi a véleménye a lepelrôl és a radiokarbon vizsgálatokról, illetve azok eredményérôl. Körülbelül ezeket a hiányokat kéri számon ettôl az írástól Beöthy Mihály fizikusnak a Magyar Nemzet 1988. december 3-i számában ,,A torinói lepel C14 analízise'' című rövid cikke, mely határozottan rámutat a lehetséges összefüggésre a lepel képmásának keletkezése és a
radiokarbon vizsgálat ,,kudarca'' között: Jézus feltámadása során olyan ,,aktiváló sugárzás'' léphetett fel, mely megnövelhette a C14-es szénizotóp mennyiségét, azaz látszólag ,,megfiatalította'' a leplet. A kormeghatározásnak tehát karöltve kell járnia a képmás keletkezését tisztázni kívánó erôfeszítésekkel. Addig a kormeghatározás eredménye ,,érdekesség, eldöntô erô nélkül; a lepel Krisztussal való összeköttetése egy mákszemnyivel sem valószínűtlenebb, mint a C14-es



vizsgálat elôtt!'' Beöthy Mihálynak még egy hosszabb tanulmánya is megjelent a ,,Mai Magazin'' havi folyóirat 1989. februári számában. A szerzô a szakember alaposságával, de igen közérthetôen ismerteti a radiokarbon datálás fizikáját és módszerét, felvázolja az ereklye múltját és a hitelessége mellett szóló adatokat, majd még pontosabban kifejti a feltámadással kapcsolatos ,,aktiváló sugárzás'' lehetséges hatását, mely alapjában teszi kétségessé a lepel C14-es eljárással való vizsgálhatóságát. A rejtély valódi megoldásához tehát csak a képmás keletkezésének tisztázása vihet közelebb.
***
A ,,Magyar Kurír'' félhivatalos egyházi lap 1988. december 17-i száma beszélgetést közöl Dr. Nyiri Tamás professzorral a torinói lepelrôl. A beszélgetésre -- a kérdezô bevezetô szavai szerint -- a Ballestrero bíboros sajtónyilatkozatán elhangzottak értékeléseként került sor; az olvasó mégis meglepôdve tapasztalja, hogy szó sem esik itt annak megállapításáról -- ami nagy nyomatékkal szerepel a torinói érsek eredeti közleményében --, hogy a ,,középkori'' minôsítés értékelését az Egyház a ,,tudományra'' bízza (nem a három laboratóriumra tehát, hanem ,,a tudományra'', amelybe benne foglaltatik természetesen a szindonológia által eddig összehordott és ezután összehordandó tény- és adathalmaz is!), ez a minôsítés tehát értékelésre szorul, mert ,,a képmás keletkezésének és megmaradásának problémái nagyrészt megoldatlanok maradtak, és további kutatást és tanulmányozást igényelnek.'' Ezen óvatos és fenntartásokat tartalmazó, a valódi, történelmi értelemben vett hitelesség irányába végzendô kutatások elôtt az utat szabadon hagyó megfogalmazás helyett Dr. Nyíri Tamás interjújában a középkori eredetet fenntartás nélkül elfogadó, a valódi hitelességet elutasító, kategorikus és olykor meghökkentô kijelentésekkel találkozunk. A lepel hitelességét elutasítani mindenkinek joga van, de talán nem mindegy, hogy a nyilvánosság elôtt milyen érvek -- milyen ismert tényanyag -- alapján teszi. Nézzük meg közelebbrôl, hogyan illeszkednek Dr. Nyíri Tamás professzor kételyei a szindonológusok többsége által elfogadott tényekkel: 1. ,,El kell dönteni, hogy a leplet Krisztus-ábrázolásnak tekintjük-e vagy pedig Krisztus-ereklyének?'' -- A vita valóban e körül folyik, s úgy tűnik, hogy a szindonológia tényanyagát többé-kevésbé ismerôk többsége ereklyének tartja: ezért érvelnek az elhamarkodottnak ítélt ,,középkori'' minôsítés ellen. Mint olvasóink már ebbôl a könyvbôl is tudják, II. János Pál pápa a maga részérôl is eldöntötte, amikor Madagaszkár felé repülve, a gép fedélzetén adott interjúban kijelentette: ,,Nem ikon, hanem ereklye''. 2. ,,... a niceai zsinat ... többféle Krisztus-ábrázolást sorol fel:



az Abgár-félét, az edessait, a Veronika kendôjét, de a ,,Turini Lepelrôl'', vagy valami hasonlóról említést sem tesz.'' -- Jan Wilson: ,,The Turin Shroud'' című könyve óta -- amelyre a jelen könyv bibliográfiája 1984 óta összes kiadásában hivatkozik -- tudjuk, hogy a felsorolt ábrázolási módok igen nagy valószínűséggel a jelenleg torinói halotti lepelnek tartott kendô képmásának, mint alapképnek az ábrázolási variánsai. A niceai zsinat a 8. század végén a ,,Turini Lepelrôl'' nemigen beszélhetett, mivel az 1578-ban került Chambérybôl Torinóba. (Lásd még a könyv 27-35. oldalain leírtakat.) 3. ,,Történetileg abból kell kiindulni, hogy az 1. századból nem maradhatott semmiféle Krisztus-ereklye, azon egyszerű oknál fogva, hogy Krisztus elsô követôi zsidók voltak. Számukra pedig minden, ami a halállal függött össze, vagy a vérrel volt kapcsolatos, rituálisan tisztátalan volt.'' -- A probléma valós és ismert, minden lepelkönyv foglalkozik vele: ezzel a ,,zsidó érzékenység'' iránti tapintattal magyarázzák az l. századi írásos emlékek hiányát; de a 120-140 között arám nyelven íródott és egyiptomi zsidókeresztény körökben használt apokrif -- ,,A héberek szerinti evangélium'' -- a lepel megmaradására utal. A Szent Jeromosnál fennmaradt töredék szerint ,,az Úr pedig, miután odaadta a gyolcsot a pap szolgájának, elment és megjelent Jakabnak.'' (Lásd még a könyv 21-25. oldalán leírtakat.) 4. ,,Éppen a ,,Turini Lepellel'' kapcsolatosan jegyzem meg, hogy az az acheiropoétonok, tehát a nem emberi kézzel készült képek közé tartozott, és legalább ötven ilyen nem kézzel készült képrôl tudunk.'' -- A lepelkutatás egyik, csodálatos összefüggések feltárását eredményezô ,,mellékterméke'', hogy igen mélyen leásott a különbözô korok Krisztus-ábrázolásainak ikonográfiájába. Számos önálló tanulmány foglalkozik a témával, sôt 1989. május 6-án és 7-én nemzetközi konferencia ült össze Bolognában, hogy megvitassa ,,a lepel és az ikonok'' kérdéskörét. Lényegesnek tartjuk annak megállapítását, hogy vannak olyan ,,nem emberi kézzel készült'' ábrázolások, amelyeket csak a hozzájuk fűzôdô legenda mond annak, de az ecsetkezelésbôl, a stílusból, a technikából megállapíthatóan valójában emberkéz alkotta művek (ezek legfeljebb abban az értelemben érdemlik meg ezt a jelzôt, hogy egy valódi ,,acheiropoéton''-nak -- pl. a torinói lepel képmásának -- a hű másolatai; mint ahogyan valóban több, a torinói arcmás közvetlen hatását mutató ábrázolást ismerünk ,,vera effigies Domini Nostri Jesu Christi'' felírással). Ezzel már ki is mondtuk, hogy viszont vannak olyan ,,nem emberi kézzel készült'' ábrázolások is, amelyek valóban azok: pl. a torinói halotti lepel és a Guadelupei Szűz képe. Az itt szóban forgó tárgyról nemcsak a hagyomány állítja ezt, nemcsak XI. Pius pápa (maga is lepelkutató!) jelentette ki 1936-ban, hanem a STURP nevű tudóscsoport műszeres vizsgálatai is megállapították a mindenféle emberi munkánál fellelhetô, jellegzetes ,,kézvezetés''



teljes hiányát. Számtalanszor felsorolt sajátságos és egyedi tulajdonságai alapján tehát a torinói halotti lepel nem egy az ötven ,,acheiropoéton''-nak mondott ábrázolás közül, hanem valódi ,,unicum'', elôzmény nélküli darab, páratlan erejű ikonográfiái hatással. (Teljesen más téma az ötvennél is jóval több ,,halotti lepel'' kérdése: ezek nagy része ,,érintéses ereklye'' mindenféle folt, nyomat vagy ábrázolás nélkül, többé-kevésbé tisztázott múltú régi textília, vagy éppenséggel bevallottan az eredeti (torinói) lepel -- sokszor dátummal és a készítô nevével ellátott -- másolata stb.) Lásd még a könyv 29-35. továbbá a 190. oldalain leírtakat, valamint a ,,Collegamento Pro Sindone'' 1989 május-júniusi (E. Marinelli: Le icone e la Sindone), és 1989. júliusaugusztusi számát (Luigi Fossati: La Sindone a confronto con le sindoni). 5. ,,... Szent János teljesen egyértelmű tanításával ellentétben sokan hajlottak rá, hogy Krisztus halotti lepleként fogadják el a ,,Turini Leplet''. Szent János evangéliumából ugyanis egyértelműen kiviláglik, hogy legkevesebb három kendônek kellett a sírkamrában lenni.'' -Szent János szóban forgó szövegének egyértelműségére vonatkozóan legyen szabad hivatkoznom az e könyv 173-179. oldalain ismertetett értelmezési vitára, amit két spanyol teológus -- Balagué és Etxeandia -kezdeményezett, továbbá Gino Zaninotto professzor tanulmányára, amely - ,,Jn 20,1-8. János szemtanúja volt Jézus feltámadásának?'' címmel -a ,,Collegamento Pro Sindone'' 1986. január-februári számában, továbbá a ,,Sindon'' című idôszaki tanulmánygyűjtemény 1989. évi 1. füzetében jelent meg a ,,Centro Internazionale di Sindonologia'' kiadásában. Ami pedig a kendôk számát illeti, arra az elôbb hivatkozott részen belül a 175. oldalon olvashatók adnak választ: a lepel még további három kendô nyomát ôrizte meg, eggyel Jézus állat kötötték fel, további kettôvel pedig a kezét és a bokáit rögzítették. A textíliák mennyisége vonatkozásában tehát nem látunk problémát. 6. ,,... az egész problémakör, tehát hogy hiteles, nem hiteles, hamisítvány, nem hamisítvány, azoknak a bizonyos értelemben kritikátlan publikációknak köszönhetô, amelyeknek szerzôi nem voltak az említett megkülönböztetéssel tisztában, és minden áron a mai, 20. századi hitelességi kritériumokat keresték, és úgy állították be, mintha ezeknek a kritériumoknak felelne meg a Turini Lepel.'' -- Bizonyára voltak kritikátlan publikációk; mindig is lesznek. De a hitelesség kérdése iránti érdeklôdés felkeltése egyáltalán nem ezeknek köszönhetô, hanem egyrészt a minden kor emberében munkáló gyalogjáró logikának,



mely mindig is különbséget tudott tenni a valódi hitelesség meg az ,,értelmezett hitelesség'' között (egyébként min is vitatkoztak volna a pápáig menôen Pierre d'Arcis és Henry de Poitiers troyes-i püspökök a lireyi káptalan tagjaival?), másrészt azoknak az orvosoknak, fizikusoknak, kémikusoknak, régészeknek, teológusoknak és egyéb tudományágak képviselôinek, akiknek tevékenységét, és e tevékenység komolyságát és szavahihetôségét e könyv alapján is meg lehet ítélni. Megjegyzem, hogy közéjük tartoznak azok a pápák is, akik személyükben is exponálták magukat a lepel -- valóban hitelesnek vélt lepel -- ügye mellett. ,,Meg kell még említenünk, hogy a torinói szent lepel ellen soha egyik pápa sem nyilatkozott -- írja 1937-ben a Korda Rt-nél kiadott ,,Krisztus kínhalála a modern orvosi tudomány világánál'' című könyvének bevezetôjében Dr. Hynek cseh orvos, az elsô magyar nyelvű szindonológiai mű szerzôje --. Ellenben számosan vannak, akik tisztelték, mint II. Pál, IV. Sixtus, II. Gyula, X., XII. és XIII. Leó, XII. János, XIII., XIV. és XV. Benedek; VII., IX., X. és XI. Piusz pedig búcsúkkal látott el egy kis imát, amelyet e drága ereklye tiszteletére mondanak el.'' Bátran csatolhatjuk e névsorhoz még VI. Pál és II. János Pál pápát is. (Lásd még Remi Van Haelst: ,,La Sindone e i Papi'' című tanulmányát a ,,Collegamento Pro Sindone'' 1989. márciusáprilisi számából.) 7. ,,A mindenféle csodás eseményekre, bizonyítékokra, relikviákra inkább azoknak van szükségük, akik gyöngének érzik magukat ahhoz, hogy az igazi hitet megvalósítsák. Azt a hitet, amely racionálisan és megfontoltan, de feltételek nélkül rábízza magát az Istenre. A hívô embernek nincs szüksége ilyenfajta támasztékokra.'' -- Sok szempontból nehezen emészthetô mondatok. De vita helyett inkább egy idézettel felelek, a ,,Mérleg'' 89/2. száma ,,Pro és kontra'' című rovatának sajnos név nélküli, kitűnô bevezetô cikkébôl, amely ezt a mottót viseli: ,,Amicus mihi Socrates, magis amicus mihi tamen veritas'', azaz: ,,Barátom Szókratész, de még jobb barátom az igazság.'' Az idevágó rész így szól: ,,A torinói lepel értékelése mindenekelôtt bonyolult multidiszciplináris tudományos probléma, amely további tisztázásra vár. Mégsem közömbös a Jézus Krisztusba vetett hitre és az iránta érzett szeretetre nézve, hiszen a lepel hitelessége mindkettôt megerôsítheti, cáfolata azonban elvben és szükségképpen nem gyengíti. Nem meggyôzô a lepel ama krisztushívô kritikusainak a felfogása, akik a lepel hitelességét vallókat hitük gyengeségével vádolják, mondván, hogy az ô hitük nem szorul ilyen, szinte babonás támaszokra. Inkább talán az ô hitük mutatkozik erôtlennek, amennyiben a vallás összefüggésében, annyi világnézeti csatavesztés után félnek a tapasztalati tudományok ,,mítoszromboló'' hatásától. Ezért a világból és az ott folyó vitákból legszívesebben a szaktudományosan megtámadhatatlan és bizonyíthatatlan örök hitigazságok várába szeretnének visszavonulni, mintegy eleve



,,immunizálva'' hitüket az elvi támadások ellen, de ezzel egyszer s mindenkorra le is mondva világnézetüknek a mai szellemi életben elérhetô jelentôségérôl és szerepérôl.'' Teljesen indokoltnak tarthatjuk az idézett ,,Mérleg''-cikk egy korábbi szakaszának megállapításait is: ,,A lepel hívei, ismerve a radiokarbon mérés egész problematikáját ezután is jó lelkiismerettel megmaradhatnak eddigi, tudományosan jól alátámasztott felfogásuk mellett. Az egész helyzet jól szemlélteti, hogy a tudományok síkján sem történik minden egyértelműen; nemcsak a
tények, a dokumentumok és a mérési eredmények fontosak, hanem értelmezésük is.''
***
Az ,,Új Ember'' 1989. április 16-i számának ,,Katolikus szemmel'' rovatában -- hangvételét és tartalmát illetôen is különös -- glossza jelent meg (v.p.) monogrammal. Szép példánya ez az írás a lepelirodalmat világszerte kísérô sajtó-megnyilvánulásoknak, amelyek szerzôi anyagismeret, tények és adatok helyett, egy kis stíluselemzéssel könnyedén tetten érhetô, és irracionális mélységekbôl táplálkozó indulatoktól kísért ,,véleményeket'' hangoztatnak. Tulajdonképpen ezért érdemes foglalkozni vele: egy lelki-szellemi magatartás lenyomata. ,,Krisztus feltámadásával kapcsolatban a lapok, a TV meg a rádió újra és újra elôhozakodik a torinói lepellel, kampányszerűen, szenzációérzékenységgel, hízelgô effektusokkal. Ez az ügy eldöntetlen: a lepel alighanem kitűnôen sikerült műalkotás, mely jóval Krisztus után keletkezhetett. Ami azonban például engem illet, még ha ,,bizonyíthatóan'' is Krisztus halotti leple lenne, egyszerűen nem foglalkoztat: mert nem az Úr leple, fa evôkanala vagy párnacihája nyűgöz le, hanem Ô maga, s legkivált isteni életének konzekvenciája, a föltámadás.'' -- Álljunk meg egy pillanatra! A ,,műalkotás''-elméletrôl már eleget beszéltünk; valószínűségi hányadosa 0%. Legyen szabad azonban az elemi logika nevében megkérdeznem, hogy ha a lepel ,,bizonyíthatóan'' Krisztus halotti leple lenne (ekörül folyik a világméretű vita; mint látható, jó eséllyel a hitelesség vallói számára), akkor a lepel arcmása, méltósága és fensége, töviskoronájának, megkorbácsoltatásának sebei, a lándzsaszúrás és a vérfoltok, keresztrefeszítésének és halálának, sôt talán feltámadásának nyomai is, szóval mindaz, ami a lepelrôl ,,szól'' hozzánk, mindaz nem Ô maga lenne? Tényleg minden alap nélkül nevezte ezt a kendôt Paul Claudel az ötödik evangéliumnak? Hát akkor miért ne foglalkoznánk vele? Aki a Születés Barlangját, a Szentsír Bazilika kôpadját, Szent Péter sírját, Szent Pál koponyaereklyéjét, Szent István palástját vagy Szent Margit vezeklôövét érdeklôdéssel és kegyelettel veszi körül, nem a



tárgyakkal kapcsolatos személyek iránti szeretetbôl -- ôértük magukért -- teszik ezt? Csak pont a torinói halotti lepel nem érdemli meg azt, hogy foglalkozzunk vele? És milyen logika alapján? A továbbiakban hivatkozás történik Nyíri Tamás professzor TV-beli kijelentésére, miszerint nem veheti komolyan a lepel hitelességét az, aki egy kicsit is komolyan veszi az evangéliumot, amely legalább három kendôrôl beszél. Fentebb már hoztuk azoknak a pápáknak, teológusoknak és tudósoknak a névsorát, akik ebben a bűnben elmarasztalhatók. Hivatkozás történik ezután Garaudyra, a volt kommunistára, aki megértette, ,,hogy nem a feltámadást kell belegyömöszölni a történelembe, hanem a történelmet kell a feltámadás távlatába állítani, mert az a hatalmasabb.'' És ez nyilvánvalóan így igaz. Hivatkozik még a szerzô -- mint a feltámadás valódi bizonyítékaira -- II. János Pál pápa Szent Péter téri lenyűgözôen impozáns miséjére, valamint Dosztojevszkij és Paszternák muzsikjaira, akik húsvétkor ,,Krisztus feltámadt!'' köszöntéssel üdvözlik egymást. -- Ami mindebben téves, arra már fentebb rámutattunk. A többi asszociatív elem inkább az alanyi költészet területén hasznosítható, mint a lepelkutatás jelen állásának megítélésében. Itt másról van szó. A szindonológia -- a ,,Mérleg'' megfogalmazása szerint -- ,,mindenekelôtt bonyolult multidiszciplináris tudomány.'' Tehát a tények világa.
***
A lepel körüli vitában helyesnek találta elmondani véleményét a magyar tudományosság egyik ,,nagy öregje'' is, Dr. Frenyó Vilmos nyugalmazott egyetemi tanár, növény-fiziológus, a biológiai tudományok doktora, számos szak- és tudományos ismeretterjesztô könyv, továbbá kétszáznál több dolgozat és tanulmány szerzôje. Megtisztelô figyelmességgel elküldte részemre ,,A torinói lepel kora'' című -- máshol még nem publikált -- tanulmányát, amelyben állást foglal a C14-es eljárás eredményei által okozott konfliktusban. A tanulmány bevezetô részében Frenyó professzor összefoglalja a lepel autenticitásának legfontosabb tudományos érveit. Majd így folytatja: ,,Mindezek nagyon meggyôzô bizonyítékok az eredetiség mellett! Ugyanakkor a sugárzás mérésén alapuló radiokarbon kormeghatározás is kellôen megbízható módszer! Hogyan magyarázható ez az ellentmondás? Vagy az csak látszólagos volna? Ennek egyértelmű kiderítésében a természettudomány legalább annyira érdekelt, mint az egyháztörténeti kutatás. A magyarázat nem lehetetlen, éppen azért meglepô, hogy az



újságközlemények nem foglalkoznak vele. Hát akkor kíséreljük meg. Induljunk ki abból, hogy a vizsgálatok ma már elejtik a párák okozta leképezôdésre, az ún. vaporográfiára alapozott magyarázatot, inkább rendkívül rövid tartamú, de ugyanakkor rendkívüli erejű sugárhatásra gondolnak, mely a cellulóz rostoknak csupán a felszínét változtatta meg, mintha pörkölôdés lenne. Az emberalak melletti területre is juthatott a sugárzásból, nyilván kisebb intenzitással a ferde irányulás következtében, ilyenképpen színváltozást már nem okozott. Gerjesztô hatása azonban még lehetett. Milyen sugárzásra gondolhatunk? Például nagy erejű neutronfluxusra... talán egy másik dimenzióból?! Itt már célszerű megállni, nehogy fantasztikumokba tévedjünk! A sugárzás azonban bizonyosra vehetô, hiszen látszik az eredménye: maga a kép, amit az elvégzett mikroszkópos szálellenôrzés utánozhatatlannak mutat, még esetleg egy felhevített, vagy tömény kénsavval bekent fémszobor beburkolásával is! Még ilyen elképzelhetetlenül értelmetlen és költséges manipulációval sem lehetne az elemi rostszálaknak csupán a legkülsô néhány molekularétegét megpörkölni, vagy kénsavval szenesíteni. Különben is ,,cui prodest''? Kinek lehetett érdeke, kinek lehetett volna fontos akár az ókorban, akár a középkorban, hogy a majdani fotográfusokat rászedje, akiknek még a szépapjuk is csak száz-kétszáz év múlva született meg?! Ezek nevetséges gondolatok, de a konok tagadás ide vezet; sôt magát a tudományt teszi komolytalanná. Ma már hazánkban is alkalmazott módszer az ún. aktivációs analízis. Ennél az eljárásnál a vizsgálandó mintára pl. rádiumberillium neutronforrásból neutronokat bocsátunk, melyek az atommagokkal ütközve radioaktivitást váltanak ki. Egyébként igen nagy erejű elektromágneses sugárzás, vagy akár nagy gyorsaságú, elektromos töltéssel bíró részecskék áradata is aktiváló hatással lehet. Egyáltalán nem képtelen feltételezés, hogy esetleg a másodlagosan kiváltott radioaktivitás hozzáadódjék egy vizsgálati anyag, jelen esetben a torinói lepel eredeti C14 tartalmának ún. felezési értékéhez, miáltal a vizsgált tárgy feltételezett kora látszólag igen tetemesen eltolódhat. Hiszen a számítást most erôsebb sugárzásra vonatkoztatjuk. Ez a lehetôség tagadhatatlanul fennáll a jelenleg Torinóban ôrzött lepel esetében, hiszen egyszer rendelkeznie kell egy sugárzási alapértékkel, melyhez hozzáadódik a másodlagosan gerjesztett sugárzás. (Sôt még az is elképzelhetô, hogy ha a színezôdött részbôl vennénk mintát, amelyet a legintenzívebb sugárhatás ért, a számítás még fiatalabbnak, talán éppen jelenkorúnak mutatná az ereklyét. ,,Ad absurdum'' még az is megtörténhet, hogy a datálás látszólag már a jövôbe helyezné a lepel eredetét!) Mindezeket tárgyilagosan mérlegelve, az elvégzett radiokarbon



kormeghatározás nem a hamisítás bizonyítékát szolgáltatja, hanem valami egészen meglepôen mást. Sokkal inkább azt, hogy a testet nem lopták el a feltámadás látszatát keltendô, mivelhogy akkor a vásznon sem mutatkozhatna a ,,Corpus Domini'' sugárzásos eredetű negatív ábrázolata. Valami tehát tagadhatatlanul történt, mégpedig intenzív fizikai sugárjelenség kíséretében. Szerintünk a dicsôséges feltámadás. Ennek kimondása nem kötelezô, de elhallgatása félrevezetô.'' Frenyó professzor állásfoglalása tehát lényegében összecseng az amerikai Jackson és Phillips, az olasz Fossati, a spanyol Loring és Moya, a német Scheuermann és a magyar Beöthy Mihály -- és még sok más kutató -- itt ismertetett véleményével.
Kételyek
Sajnos ezekrôl is szólni kell, mert tény, hogy nem minden tiszta a vizsgálati program lebonyolítása körül. Nem arról van szó, hogy miután a nyilvánosságra hozott eredmények kétségbe vonják az ereklye hitelességét, a lepel hívei most sértôdötten és minden alap nélkül kijelentik, hogy csalás az egész. Nem! Pusztán arról, hogy a tények tisztelete és az igazság iránti elkötelezettségünk feladatunkká teszi a gyanús körülmények feltárását, és annak a kérdésnek a feltevését: vajon mennyire befolyásolták ezek a körülmények a kormeghatározás érdemi részét? Hogy a lepelbôl történt mintavételtôl kezdve minek és milyen sorrendben kellett volna történnie, milyen szerepet szántak az elôzetes megállapodások a laboratóriumoknak, a British Múzeumnak és a torinói ,,G. Colonetti Mérésügyi Intézet''-nek, azt már tudjuk az eddigiekbôl. A titokban tartott, diszkréten kezelt, analizált, egymással egyeztetett és közösen ellenôrzött -- negatív vagy pozitív -- végeredmény nyilvánosságra hozatalának joga egyedül a torinói bíborosérseket illette volna meg. Mi történt ezzel szemben? Annyira más, hogy Jan Wilson, a Torinói Lepel Brit Társaságának elnöke, ,,elsô vonalbeli'' szindonológus, szükségesnek tartotta, hogy 1988. szeptember 23-ára keltezett levelével tájékoztassa a társaság tagjait a történtekrôl. Az információk indiszkrét kiszivárogtatását a ,,Sunday Telegraph'' július 3-i ,,pletykacikke'' kezdte, melynek szerzôje ,,a vizsgálatokat körülvevô éber titoktartás ellenére olyan jelzéseket hallott, miszerint a lenvászon középkorinak bizonyult.'' A világszerte felkapott hír gyanúba keverte az oxfordi laboratóriumot, melynek vezetôi kénytelenek voltak a július 9-i ,,The Times''-ban kijelenteni: még meg sem kezdték a lepel mintájának vizsgálatát. Július



27-én az angol TV-ben sugárzott műsor -- noha Oxford akkor még mindig nem fejezte be vizsgálatait -- kész tényként tálalta a középkori datálást. A műsorban a téma egyetlen ,,szakértôje'' működött közre: Dávid Sox, a már említett anglikán lelkész. Rövidesen a londoni ,,Evening Standard'' cikke közölte, hogy ,,a torinói lepel valóban hamisítvány'', majd egy bizonyos Dr. Richard Luckett nevű -szindonológus körökben ismeretlen -- könyvtáros jelentette ki, hogy az 1350-es dátum látszik a legvalószínűbbnek; mind Oxford, mind a British Múzeum tagadta, hogy a hír tôle származna; amikor Jan Wilson telefonon érdeklôdött R. Luckettnál, hogy nem Sox tiszteletestôl ered-e az információ, a vonal másik végén gyorsan témát változtattak. Szeptemberben a ,,Sunday Times'' önkényesen átírta J. Wilson felkérésre írt cikkét, a számonkérésnél pedig a tudományos rovat vezetôje bevallotta, hogy mindez D. Sox ösztönzésére történt, akinek a ,,középkori'' lepelrôl írt ,,leleplezô'' könyve készen fekszik elôtte, várva a hivatalos bejelentést, hogy a könyvesboltok pultjaira kerülhessen. (D. Sox könyvének ismertetésénél erre már utaltunk.) Levele végén J. Wilson kijelenti, hogy a ,,hamisítvány'' szó használata teljesen indokolatlan; a C14 eredménye -- ha negatív lesz is -- önmagában semmit sem bizonyít, és a lepel talányainak kulcskérdése az, hogy hogyan keletkezett a képmás? El lehet képzelni, hogy az angol újsághíreket és TV-adásokat átvevô külföldi hírközlô eszközök a híresztelések micsoda forgószelét kavarták fel, miközben a torinói érsek kénytelen volt hallgatni, mert vele még nem közöltek semmit. Ezt a helyzetet jellemezte Luigi Gonella torinói fizikus professzor, az érsek tudományos tanácsadója a következô szavakkal a ,,Der Spiegel'' című lapban 1988. október 10-én megjelent - és egyéb tekintetben is tanulságos interjújában: ,,...nem értjük a laboratóriumok magatartását. Méltatlan módon kezeltek bennünket -mintha a torinói bíboros egy vidéki múzeum igazgatója lenne. Ebben az összefüggésben beszéltem egy, a katolicizmus ellen irányuló összeesküvésrôl.'' És ez nem minden. Farkas Ilona, római szindonológus, a nagyszerű, és a
jelen fejezetben forrásként már sokszor említett ,,Collegamento Pro Sindone'' című kéthavi szaklap fôszerkesztôje, az 1989. márciusáprilisi számban a ,,Nature''-közlemény több -- esetleg igen messze vezetô -- ellentmondására hívja fel a figyelmet. A ,,Nature''- cikk egy lepelmintáról és 3 egyéb -- összesen tehát négy -- mintáról beszél, ennek ellenére csak 3-3 tartályról, amelyekben az összes vizsgálandó anyagot a 3 laboratóriumnak a helyszínen átadták. Ki, mikor és hogyan adta át azt a nem a helyszínen és nem tartályban átadott mintát -- Anjou Szent Lajos palástjából vett szálakat --, aminek a kora éppen a vizsgálati eredményként megjelölt 14. századra



esik? A laboratóriumokkal nem közölték, melyik tartályban vannak a lepelminták, de azok az ,,egy-a-háromhoz'' halszálka-szövésbôl elsô látásra azonosíthatták azokat. Miért állapodtak meg akkor ,,vak''mintában és ,,vak''-vizsgálatban, ha az nem volt kivihetô? Ha egyszer középkori a lepel, akkor a múzeumokban nyilván hemzsegnek a mintakénti felhasználásra alkalmas, ugyanilyen módon szôtt anyagok! Elhamarkodott, indokolatlan és tudománytalan a tanulmány minôsítése, miszerint ,,az eredmények végleges bizonyítékát nyújtják annak, hogy a lepel középkori''. A radiokarbon kormeghatározás szakembereitôl -akiknek mindenkinél jobban kell tudniuk az eljárásban rejlô bizonytalanságokat -- sokkal óvatosabb fogalmazás lett volna elvárható. Mi végleges a tudománynak ebben a fiatal és máris látványos ellentmondásokat produkáló ágában? Hasonlóképpen kifogásolja -- már említett 1988. X. 20-i levelében -Werner Bulst jezsuita szindonológus az ellenôrzô minták nem szokásos ,,kódolását'', ahelyett, hogy nevükön nevezték volna ôket. A ,,Der Spiegel'' a Gonella-interjú után ,,Verwirrspiel''-nek nevezi a mintadarabok körüli kavarodást, amit ,,becsapós játéknak'' lehetne fordítani. Bulst arról is tud, hogy Tucsonban ,,alapos okokból'' kizártak egy fizikust a vizsgálatokból, akit ezután -- Gonella tiltakozása ellenére -- Oxfordban alkalmaztak. Bulst egy másik, Paul C. Maloney-nek, az ASSIST tagjának küldött 1988. XII. 30-i -- tehát a torinói sajtótájékoztató és a ,,Nature''-cikk között született -- levelében nyíltan felveti a csalás gyanúját. Szerinte Dr. Tite, a British Múzeum embere, és D. Sox anglikán lelkész, aki Tucsonban és Zürichben is megfordult, úgy manipulálták a mintákat, hogy végül is a lepel darabjait ,,kivonták a forgalomból'' és az Anjou Szent Lajos palástjából vett mintákat vizsgáltatták meg a lepel mintáiként. Hogyan lehetséges egyébként, hogy Sox lelkész -- az adatok nyilvánosságra hozatalával egyidôben megjelent könyvének tartalmából láthatóan -- már mindent elôre tudott? A könyv címe hangvétele és tartalma jól érzékelteti, mire gondolhatott Gonella professzor, amikor azt mondta, hogy az Egyház ellenségeinek a keze van a dologban, nem pedig részlehajlás nélküli tudósoké... Az események több kritikusa -- pl. Luigi Fossati SDB és Farkas Ilona - nehezményezi, hogy a vizsgálatokat végzôk bizalmatlanok voltak az egyházi hatóságokkal szemben, de abszolút bizalmat igényeltek a maguk számára: ragaszkodtak hozzá, hogy jelen lehessenek a lepel mintavételénél, de elzárkóztak attól, hogy a Szentszék vagy a torinói kúria képviselôi jelen legyenek a vizsgálatoknál. Miért? Azt is elutasították, hogy a radiokarbon-méréseket egy többirányú, interdiszciplináris vizsgálatsorozat keretében végezzék el. Miért?



Probléma tehát mind szakmai, mind etikai vonatkozásban bôven akad. A
már jelenleg is folyó és a jövôben lebonyolítandó kutatások remélhetôleg fényt fognak deríteni minden -- vagy minél több -kérdésre. A szindonológusok nem csekély -- és nem lebecsülendô tudományos háttérrel rendelkezô -- tábora indokolt ingerültséggel reagált az ebben a formában elfogadhatatlan megállapításra. Az országos és nemzetközi társaságok újabb konferenciákat szerveznek, a világsajtó soha ilyen élénken nem foglalkozott a lepel körüli kérdések tárgyalásával, új erôk lépnek a lepelkutatás szolgálatába. Úgy tűnik, semmi lényeges nem fog titokban maradni! És ez a perspektíva mintha meglepte volna az ,,ellentábor'' tagjait. Mintha már nem lennének annyira biztosak a dolgukban... Frappánsan mutat rá erre Farkas Ilona ,,A lepel és az újságírók'' című cikkében, mely a ,,Collegamento Pro Sindone'' 1989. január-februári számában jelent meg. Összehasonlít ebben két nyilatkozatot. Az elsôt az ,,II Tempo'' 1988. október 14-i számából idézi: ,,...az angol tudósok mint ,,nem tudományos'' hipotézist utasították vissza azt a feltételezést, hogy Krisztus feltámadása olyan ,,sugárzásokat'' tudott produkálni, amelyek meghamisították volna a kormeghatározás eredményeit ... Nincsenek eszközeink hozzá, hogy csodákkal is foglalkozzunk -- jelentette ki Robert Hedges professzor, az Oxfordi Egyetem radiokarbon központjának vezetôje.'' A második nyilatkozat a ,,30 nap'' című lap 1988. novemberi számában jelent meg, Peter Jennings tollából: ,,...megkérdeztük Mr. Tite-ot, nem lehetséges-e, hogy a laboratóriumokból hamis eredmények jöttek ki, néhány lepelkutató azon feltételezése alapján, miszerint Krisztus feltámadásának pillanatában a kendô sugárzás hatása alá került. -Bizonyos, hogy a lenvászon anyagában lévô nitrogénbôl lehetséges C14 keletkezése -- felelte gondolkodásnyi szünet után Tite --, amennyiben valaki erôs neutronsugárzásnak teszi ki a leplet.'' A cikk az oxfordi laboratóriumban lebonyolított Hedges-interjúval folytatódik: ,,...a C14 a légkör magas rétegeiben képzôdik, amikor a neutronsugarak nekiütköznek a levegôben szabadon lévô nitrogénnek. A lepel anyagában végtelenül kismennyiségű nitrogén van, mivel a cellulóz nem tartalmaz nitrogént. Mindamellett a leplet érô sugárzásból eredô megfelelôen erôs neutronmennyiség kétségessé tenné az általunk lebonyolított radiokarbon kormeghatározást -- teszi hozzá Hedges.'' Hát ez meg hogy van? Robert Hedges két nyilatkozata között egy hónap telt el. Ami elôbb teljességgel lehetetlen volt, az pár hét múlva -bizonyos feltételek mellett -- már lehetséges? Milyen alapon jelentették akkor ki a huszonegy névaláírással ellátott ,,Nature''cikkben, hogy az eredmény, miszerint a lepel középkori eredetű -végleges?!



A dolgok mai állása szerint...
Hét év telt el a könyv utolsó -- tizedik -- kiadásának 1991. évi megjelenése óta. Ennyi idô után joggal merül fel a kérdés e páratlan relikvia sorsát figyelemmel kísérô érdeklôdôkben: hogyan áll ma a lepel hitelessége körül folyó vita? Történt-e valamiféle frontáttörés az egyik vagy a másik álláspont javára? Vannak-e az álláspontokat erôsítô vagy gyengítô kutatási eredmények? Mindenekelôtt az éves gyakorisággal megismétlôdô nemzetközi és számos országban megrendezett szindonológiai konferenciák, kongresszusok és szimpóziumok -- valamint az ezeken ismertetett tudományos anyag -tanúsága szerint a kutatás -- talán kevesebb ,,harci zajjal'', mint kezdetben -- de változatlan intenzitással és figyelemreméltó eredményekkel folyik. A szindonológia komoly művelôi a logika sérelme nélkül nem fogadhatják el a lepel középkori datálását, érthetô tehát, hogy mindent megtesznek a pro és kontra érvek okozta kínos ellentmondás feloldásáért. A kutatás és a vita változatlanul három fô kérdés körül forog: -- mely tények bizonyítják kétséget kizáróan a lepel 1260 elôtti -tehát a C14-es kormeghatározás szerint keletkezésének legkorábbi dátuma elôtti -- létét? -- manipulálták-e a három laboratóriumban a radiokarbon kormeghatározás eljárását, módszerét, illetve adatait? -- ha nem manipulálták, akkor mi eredményezhette a műszeres mérés rossz eredményeit? A vita során a C14-es eljárást elfogadók álláspontjának némi ,,felpuhulását'' lehet megfigyelni. Egyik-másik -- eddig a legmerevebben elutasító álláspontot képviselô ,,radiokarbonista'' -hajlandó elismerni, hogy bizonyos körülmények és fizikai vagy kémiai folyamatok (pl. a chambéryi tűz vagy egy feltételezett erôs neutronsugárzás) megnövelhette a lepel C14-es tartalmát, miáltal erôsödött a lepel fiatalabb korára utaló radioaktív sugárzása. Alapvetôen azonban fenntartják a műszeres mérések perdöntô érvényét valló álláspontjukat. Ami a lepel 1260 elôtti létét bizonyító tényeket és tárgyakat illeti, ezekbôl ugyancsak bô választék áll rendelkezésre. Tulajdonképpen ebbe a
körbe tartozik a 6. és 13. század között született -- és korábban már bôven tárgyalt -- valamennyi Krisztus-ábrázolás, amelyekrôl a művészettörténeti elemzés kimutatta, hogy stílusjegyeik a lepel képmásának hatását bizonyítják (1. ,,A művészettörténet beleszól'' c. fejezetet a 29. oldalon). Ebbe a -- kronológiai bizonyító ereje miatt nagymértékben felértékelôdött -- körbe tartozik az összes, ezekben a századokban alkotott Pantokrátor típusú Krisztus-ábrázolás, legyen az freskó vagy mozaik (98. old.); ide tartoznak a ,,rácsos'' mandilion



freskók a kappadóciai Sakliban a 11. századból, a szerbiai Gradacon a 12. századból, az ugyancsak szerbiai Studenicán 1235-bôl, továbbá a 7. és 10. század között vert számos bizánci pénz, a párizsi Louvre-ban ôrzött, a 6. századból származó emesai ezüstváza, továbbá II. Justinus ezüstkeresztje, amit 570-ben ajándékozott a pápának, ugyancsak a 6. századból, stb. A stílusjegyek azonossága tagadhatatlan, ami a lepel képmásának hatását, tehát a lepel létét bizonyítja. Három kiemelkedô fontosságú tárggyal külön is érdemes foglalkozni.
A budapesti Pray-kódex
A magyar művelôdéstörténet ,,szent'' könyvének tartott -- és a létezésérôl 1770-ben elôször hírt adó Pray György jezsuita tanár után Pray-kódexnek nevezett -- latin nyelvű szakramentárium több szempontból is rendkívüli jelentôséggel bír. Liturgiatörténeti fontosságát az adja meg, hogy szakramentárium műfajából következôen a misézô, szentségeket és szentelményeket kiszolgáltató pap által mondandó szövegek és imádságok gyűjteménye. Zenetörténeti jelentôségűvé teszi az a tény, hogy az elsô magyarországi keletkezésű vonalas kottát és számos egyházi éneket tartalmaz. Benne található a legrégebbi magyar naptár, és az évente változó húsvéti ünnepek két táblázata 1151-tôl 1300-ig és 1171tôl 1276-ig. A kódexet történelmünk kutatói is számon tartják: 897 és 1187 között történt eseményeket ír le, közli a királyok névsorát 1210ig, és Kálmán király törvényeit a kartali országgyűlés (1096) dekrétumai alapján. Még drámatörténeti jelentôsége is van: megôrizte egy húsvéti misztériumjáték szövegét. A Pray-kódex nyelvtörténeti fontossága azonban -- legalábbis a magyarság számára -- mindent megelôz. A latin szövegbe ágyazva található ugyanis az elsô -- és máris alapos nyelvi kultúrára utaló -összefüggô magyar szöveget tartalmazó nyelvemlékünk, a mindannyiunk által ismert Halotti Beszéd: ,,Láttyátuk feleim szümtükhel, mik vogymuk. Isá pur es chomuu vogymuk...'' Most azonban nem az a célunk, hogy a Pray-kódex liturgia-, zene-, nyelv- vagy köztörténeti jelentôségét taglaljuk. Bennünket most a képanyag szindonológiai vonatkozásai érdekelnek. A 235x150 mm nagyságú pergamen lapok négy oldalán ugyanis míniummal és kékkel színezett tollrajzok láthatók: az elsôn a keresztrefeszített Krisztus, a másodikon a levétel a keresztrôl, a harmadikon a sírba tétel és a holttest megkenése, illetve Mária és a jámbor asszonyok látogatása az üres sírnál, a negyediken a trónoló Krisztus egy angyallal és a szenvedés tárgyi eszközeivel. Figyeljük meg a harmadik oldal két rajzát. Az angol Jan WILSON



történész és a francia P. DUBARLE O.P. professzor mutattak rá, hogy a képek ábrázolásmódja feltételezi a torinói halotti lepel ismeretét, pontosabban: a képek a szent leplet ábrázolják. A felsô képen a holttest helyzete megegyezik az eredeti leplen láthatóval; a test -Krisztus ikonográfiájában egyedülálló módon -- teljes mezítelensége ugyancsak. A keresztbe összetett karok és kezek helyzete is azonos; teljesen szokatlan módon -- de a lepellel megegyezôen -- hiányzanak a hüvelykujjak. Az elfektetett test alatt a kiterített halotti kendô is látható. Az alsó képen a rajzoló nyilvánvalóan a szent lepel jellegzetes szövési módját akarta ábrázolni a kendô sajátságos mintázatával; az alsó lepelfél kis keresztjei bizonyára Krisztus keresztjére, illetve a Megváltó azon aratott gyôzelmére utalnak. A lepel azonosítása -- és ezen túl korának meghatározása -- szempontjából döntô jelentôségű a két lepelfélen a minták, illetve a kis keresztek között fordított L-alakban elhelyezett 4-4 kis karika, egy valamikori égés okozta lyukak nyomai. Ismeretes, hogy az 1532. évi chambéryi tűzvész milyen sérüléseket okozott a leplen. Kellett azonban egy korábbi tűzesetnek is lennie, amely jól látható nyomokat hagyott a kendôn: a szóban forgó égési lyukakat, kb. a medencecsont-combcsont izületek magasságában, mind a
frontális, mind a dorzális oldalon. A tűzeset idôpontja nem ismert; csak azt tudjuk, hogy A. Dürer 1516-ban már ábrázolta azokat a lepelrôl készített rajzán. Miután a Pray-kódex 1192 és 1241 között -- kétségtelenül a torinói halotti lepel ismeretében, annak hatása alatt, illetve magát a kendôt is ábrázolva -- készült, nyilvánvaló, hogy a C14-es kormeghatározás ,,megállapítása'', miszerint a kendô keletkezési ideje 1260 és 1390 közé esik, téves. Mi lehet az elôzménye annak, hogy a Pray-kódex művésze ismerte, és annyira fontosnak tartotta a leplet, hogy ábrázolni is akarta? A válasz kézenfekvô. A szent leplet 944-tôl 1204-ig Konstantinápolyban ôrizték. A hosszú múltra visszatekintô magyar-bizánci kapcsolatok különösen erôsek voltak Mánuel császár idején (1143-1180), aki Szent László királyunk unokája volt, s akinek udvarában nevelkedett III. Béla király (1172-1196), Mánuel késôn született fiának világrajöttéig a bizánci császári trón kiszemelt örököse. A két ország közötti személyi és kulturális kapcsolatok a késôbbiek során is megmaradtak. Semmi rendkívülit sem kell tehát abban látnunk, ha Magyarországon olyan művész keze munkájának nyomaira bukkanunk, aki jól ismerte -korábban látta, esetleg másolatban ôrizte -- a bizánci relikviagyűjtemény e páratlan darabját.
A madridi Szkülitzész-kódex



A 13. századi Szkülitzész-kódex (Madrid, Nemzeti Könyvtár) miniatúráján ábrázolt jeleneten Romanosz Lekapénosz császár csókkal üdvözli a Konstantinápolyba érkezô mandiliont. Az ereklyét egy pap (pátriárka?) nyújtja a császárnak. A mandilion szemmel láthatóan nem egy ,,Veronika'' típusú kendô, hanem egy hosszú lepel: a pap derekánál mélyebbrôl indul, áthalad a válla és kinyújtott karja fölött, a császár kezében lévô fele több redôt vetve függ a lepel végével együtt. A képmás arca -- a lepel legismertebb és legértékesebb, hitelesnek és csodatevônek tartott része -- ,,kiáll'' a vászonból, mint egy levágott fej, kétségkívül a művész hangsúlyozó szándékának megfelelôen. Ez tehát egy hosszú lepel, illetve maga a ,,szent lepel''. Akinek kételyei lennének, olvassa el a jelenet feletti, ill. a boltozat alatti két sor írást: to agion mandul, azaz ,,a szent mandilion''. Képletesen szólva: az ábrázolt lepel azonos a mandilionnal. Ami az idôrendet illeti, maga az esemény 944-ben történt, és nyilvánvalóan többen is megörökítették írásban és képben. A kódex névadója, Ioannész Szkülitzész I. Alexiosz Komnénosz (1081-1118) császár alatt írta ,,Krónika'' c. történeti munkáját, amit aztán tovább másoltak a szóban forgó 13. századi kódexbe. A történet tehát -- és bizonyára a képi illusztráció, de legalábbis az abban kifejezôdô hagyomány -- ,,egyenes ágon'' megy vissza a 10. századba. Hogy is állunk akkor a radiokarbon tesztek által produkált 13-14. századi datálással?
Az oviedói kendô
Oviedóban, Spanyolország Aszturia tartományának fôvárosában a 8. századtól ôriznek, és relikviaként tisztelnek egy 83 cm hosszú és 53 cm széles lenvászon kendôt, amelyen kiterjedt és változatos formákat mutató vörösesbarna foltok láthatók. A hagyomány a relikviát ôsidôk óta Krisztus halotti arckendôjének tartja. A kendô -- bizonyára költôi bôvítményekkel színezett -- elôtörténetét a legenda és Pelayo, a 8. században élt és működött asztúriai püspök elbeszélése tartotta fenn. Ezek szerint a tanítványok kincsesládába gyűjtötték össze a Jézus és a Szűzanya után maradt emlékeket. A II. Kozroé alatt, 614-ben bekövetkezett perzsa hódítás elôl a relikviákat tartalmazó ládát Alexandriába, onnan Észak-Afrika nyugatabbra esô városaiba, majd a spanyolországi Cartagenába, végül -- Sevillán és Toledón keresztül -- Oviedóba menekítették, ahol a király és Urbano püspök (713-737) vette oltalmába. -- VI. Alfonz király díszes ezüstlemezekkel boríttatta be a kincsesládát, amelyen az 1113-as évszám látható. A múltban több száz év is eltelt, míg a ládát kinyitották, hogy tartalmát szemrevételezzék, és leltárba foglalják (az ismert évszámok 1075, 1113, 1590 és 1765). Jelenleg évente háromszor mutatják



be a híveknek. A kendô anyagának és szövési technikájának vizsgálata, alapján megállapítást nyert, hogy a lenvászon -- akárcsak a torinói halotti lepel -- a Közel-Keleten készült. Max Frei 1978-ban végrehajtott pollenanalízise ebben az esetben is igazolni tudta a kendô történelmi útját Palesztinától Spanyolországba, beleértve az észak-afrikai kitérôt is. A laboratóriumi vizsgálatok bebizonyították, hogy a kendô foltjait az AB vércsoporthoz tartozó embervér alkotja, akárcsak a torinói halotti lepelét. A C14-es radiokarbon kormeghatározás -- mely nyilvánvalóan helytelenül a 13-14. századra datálta a torinói leplet -itt is tévedett, amennyiben a kendô keletkezését a 7-8. századra tette. (Talán a különbözô mértékű szennyezettség miatt?) Pedig a két relikvia minden valószínűség szerint egykorú, és történelmi pályafutásuk is egyszerre indult. Mi bizonyítja ezt? -- Ha a kendôt középen összehajtjuk, a jobb és a bal félkendô vérfoltjai pontosan fedik egymást. Mint ahogyan pontosan fedik a torinói halotti lepel képmása ráhelyezett arcának vérfoltjait. Giulio Ricci prelátus, aki alapos kutatómunkát végzett mindkét relikviával kapcsolatban, mindebbôl az alábbi következtetéseket vonta le: a két textília ugyanannak a halottnak az arcát fedte, alul az oviedói kendô, fölötte a torinói halotti lepel; ez magyarázza, hogy ez utóbbin nem jelenik meg a kendô valamennyi vérfoltja (csak az erôsen vérzô sebektôl eredôk). -Hogyan lehet akkor a torinói lepel fiatalabb, mint az oviedói kendô?
Egy Lenin-díjas fizikus...
Az 1993. évi római szindonológiai kongresszuson részt vett Dimitrij Kuznyecov Lenin-díjas orosz fizikus, az egyik moszkvai kutató laboratórium igazgatója is. Hazatérve alaposan áttanulmányozta a három laboratórium (Zürich, Oxford, Tucson) tevékenységérôl a ,,Nature''-ban közzétett adatokat, majd úgy nyilatkozott, hogy a radiokarbon kormeghatározást végzôk figyelmen kívül hagytak két fontos körülményt. A len feldolgozása során -- akár kézi, akár gépi úton történik -elvész a növény külsô, zsírokban és proteinben gazdag és egyben radioaktív szénben szegényebb külsô rétege, és megmarad a belsô rostos anyag, mely radioaktív szénben sokkal gazdagabb, és amibôl aztán a lenvászon készül. Így születhet az az anomália, hogy a lenbôl készült termék fiatalabbnak mutatkozik, mint az egykor élô növény, amelybôl elôállították. Kuznyecov másik észrevétele a chambéryi tűz következményeire vonatkozik. A tűzvészben átizzott ezüstkazettában fellépô hô a fizikus számításai szerint akár 40 százalékkal is megnövelhette -- az egyéb szénizotópok rovására -- a radioaktív C14-es izotóp mennyiségét, ami ismét a lepel látszólagos ,,megfiatalodásának'' irányában hat. A két



tényezô kombinált hatása 12 évszázaddal is módosíthatja a három laboratórium eredményét, ami az 1-2. századba helyezi a lepel keletkezésének helyesbített idejét. Kuznyecov egy, az izraeli EnGediben folyó ásatásakból származó és ismert korú lenvászon darabbal végre is hajtotta a vonatkozó kísérletet, mely elméleti számításait mindenben igazolta. Mint ahogyan igazolták a pompeji ásatások során szerzett tapasztalatok is: a Kr. után 79-ben a Vezúv izzó hamuesôje alatt elpusztult város számos lelete bizonyítja, hogy az ezüst tárgyak közelében talált lenvásznak sokkal ,,fiatalabbak'' a radiokarbonos kormeghatározás szerint saját valódi koruknál. Működött tehát az ezüst katalizátor hatása a radioaktív szén feldúsulásában, mint ahogyan működnie kellett a lepel esetében is.
Mi is az a ,,baktérium-patina''?
Különös felfedezést jelentett be a texasi San Antonio orvosegyetemének kutatója, Leoncio Garza-Valdes: mikroszkóp alatt vizsgálva a Giovanni Riggi, ismert olasz szindonológustól ,,nem hivatalosan'' kapott, a lepelbôl származó fonaldarabokat, észrevette, hogy biológiai eredetű -gombákból és baktériumtelepekbôl álló -- bevonat fedi az elemi szálakat. A ,,bioplasztik'' réteget nem is sikerült a szokásos tisztító eljárásokkal eltávolítania. Sôt: Garza-Valdes azt állítja, hogy a három radiokarbon laboratórium által használt oldat kárt tett ugyan a vizsgált lepeldarabok cellulóz anyagában, a szóban forgó szerves szennyezôdést azonban nem távolította el. A ,,baktérium-patina'' keletkezeséért fôleg a ,,Leobacillus rubrus'' felelôs, mely életfolyamataihoz a levegôben lévô szenet használja fel, és még a vasat is képes oxidálni. ,,A patina -- állítja Garza-Valdes -- természetes képzôdmény az ôsrégi anyag egyébként stabil felszínén; vastagsága 1 és 500 mikron között változik. Évszázadok észrevétlen tevékenységére volt szükség, míg az összefüggô bevonat kialakult. Mára már, a baktériumoknak köszönhetôen, a torinói halotti lepel rostjait ez a sűrű rárakódás fedi. A lepel 1988ban mért radiokarbon kora a valóságban az ereklye C14 tartalmának és a
rostok baktérium bevonata C14 tartalmának keverékére vonatkozik.'' A patina kiteheti a lenfonalak tömegének hatvan százalékát is; érthetô, hogy ez a jelentôs mennyiségű -- és a lenvászonnál mindenesetre fiatalabb -- ,,bioplasztik'' nagymértékben meghamisította a datálás eredményét. Garza-Valdes azt is közölte, hogy megtalálta a rostok anyagát adó cellulóz és a baktériumpatina szétválasztásának módját, ami egy jövôbeni radiokarbon kormeghatározás esetén lehetôvé teszi e zavaró tényezô kiszűrését. És lôn nagy csodálkozás a ,,radiokarbonisták'' körében! Erre ôk nem -



jobban mondva: erre sem -- gondoltak! Ôk csak mértek... -- De hát akkor milyen alapon jelenthették ki, hogy méréseik eredménye 95 %-os biztonsággal helyes, az eredmény végleges, a téma egyszer s mindenkorra le van zárva, ép ésszel nem lehet tovább fenntartani a lepel hitelességének hiedelmét!?
Ideiglenes zárszó
Tudom, ellentmondás feszül a két szó között: ha zárszó, miért ideiglenes? Ugyanaz az ellentmondás ez, mint amit a lepel jelen helyzetében is megtalálhatunk. Van mit beszélnünk róla, és azt el is lehet, sôt el is kell mondanunk; de tudnunk kell, hogy minden megállapítás ideiglenes érvényű, amely elôbb-utóbb újabb adatokkal, újabb szempontokkal, összefüggésekkel és megoldási javaslatokkal fog bôvülni. A torinói halotti lepellel foglalkozó könyveket tehát idôrôl idôre alaposan át kell írni, de legalábbis ki kell bôvíteni. Ezt a feladatot próbálta a szerzô ebben a pótfejezetben elvégezni. Egyesek -- fôleg azok, akik hozzá tudnak jutni a külföldi szakirodalomhoz -- úgy fogják találni, hogy hézagos: sok fontos tény és mértékadó vélemény hiányzik belôle. Mentségem: egy kiegészítô fejezetbe értelemszerűen csak a legfontosabbnak ítélt, a jelen helyzet objektív bemutatásához nélkülözhetetlen adat kívánkozik; bizonyos arányokat illik betartani. Mások esetleg úgy vélhetik, túl hosszúra nyúlt a magyarázat, ismétlések fordulnak elô, egy-egy téma többször is terítékre kerül. Mentségem: e ,,bűnöket'' tudatosan követtem el, mert az anyag kezelését és minden egyéb szempontot a C14-es vizsgálatok után kialakult helyzet minél szélesebb horizontú bemutatásának rendeltem alá. Az ismétléseket nem tudtam elkerülni: a helyzet helyes értékeléséhez tudnunk kell, hogy ki, mit, és miért fogad el vagy utasít vissza. Nem mindegy, hogy az ismertetett álláspontok mennyiben vannak az egyes kutatóknál ,,átfedésben'', vagy mennyiben járnak külön utakon. E könyv elôzô kiadásainak talán volt valami szerepe abban, hogy a torinói halotti lepel és annak bonyolult problémakomplexuma Magyarországon némiképp ismertté vált. Ennek melléktermékeként egyházi és világi közösségek elég gyakran hívtak elôadást tartani, néhány esetben még az ország határain túlra is. Az elôadásokat követô konzultációk fô témája a C14-es vizsgálatok eredményeinek ismertté válása óta természetesen az volt: kinek van végül is igaza, a hitelesség mellett szóló érveknek, vagy a radiokarbon kormeghatározásnak? Gyakran nekem szegezték a kérdést: na, és mit



gondol ön? -- Elmondom, nem a ,,mundér becsületének'' védelmében, hanem azért, mert ítélôképességem -- mely vagy jól működik, vagy rosszul -nem teszi lehetôvé, hogy mást mondjak: 1. Nem tudom nem elfogadni a természettudományok (fizika, kémia, orvostan, növénytan) és a szellemtudományok (történelem, művészettörténet, régészet, éremtan, szentírástudomány) által nyújtott és a lepel hitelessége mellett szóló érveket. Hitelességen három állítás együttesét értem: -- a lepel kb. 2000 éves -- a lepel Jézus halotti kendôje -- a lepel képmása Jézust ábrázolja. 2. Fentiek miatt nem tudom elfogadni a radiokarbon kormeghatározást, miszerint a lepel középkori. 3. Természettudományos magyarázat híján úgy gondolom, hogy a képmás keletkezése ,,valahogy'' összefügg Jézus feltámadásával. 4. A két állítás -- a lepel Jézus korabeli vagy középkori -- közti ellentmondásnak három vagylagos, esetleg kombinált magyarázatát gondolom lehetségesnek: -- a mérések hibásak vagy kisebb-nagyobb mértékben manipuláltak -- természettudományosán magyarázható okokból megváltozott a lepel C14es tartalma; a mérések értéke helyes -- esetleg részben manipulált --, a korra vonatkozó következtetés helytelen -- Jézus feltámadásával kapcsolatban megváltozott a lepel C14-es tartalma; a mérések értéke helyes -- esetleg részben manipulált --, a korra vonatkozó következtetés helytelen. Magára a lepel körül kialakult vita újabb fordulójára vonatkozóan pedig legyen szabad megismételnem Pascal híres mondását, amit e kiegészítô fejezet mottójaként is felhasználtam: ,,Éppen elég fény van ahhoz, hogy lásson az, aki látni akar, -- és éppen elég homály, hogy ne lásson az, aki nem akar.'' ============================================= =========================== Források
1. Ószövetségi és Újszövetségi Szentírás (Szent István Társulat, Budapest, 1973) 2. Újszövetségi Szentírás (Róma, 1978. Fordították: Békés G. és Dalos P.) 3. Kenneth E. Stevenson, Gary R. Habarmas: Verdict on the Shroud (Banbury Books Inc., Wayne, Pennsylvania, USA, 1981) 4. José-Luis Carreno Etxeandia: El ultimo reportero (Ediciones Don Bosco, Pamplona, Espana, 1976). Olaszul: La sindone, ultimo reporter (Edizioni Paoline, Roma,



1978) 5. Jan Wilson: The Turin Shroud. (Penguin Books Ltd. Harmondsworth, Middlesex, England, 1979) 6. Piero Coero-Borga: La sindone e la scienza. Atti del II. Congresso Internazionale di Sindonologia 1978 (Edizioni Paoline, Roma) 7. Rudolf Bachinger: Das Leichentuch von Turin (Christiana-Verlag, Stein am Rhein, Schweiz, 1975) 8. Oswald Scheuermann: Das Tuch (Verlag, F. Pustet RegensburgVeritas Verlag, Linz-Wien, 1982) 9. Giulio Ricci: La Santa Sindone, documento originale della Passione di Cristo. (Edizioni Fondazione Pelizza, 1975) 10. Lamberto Schiatti: La Sindone (Edizioni Paoline, Torino, 1978) 11. Dr. med. Hynek R. W.: Krisztus kínhalála a modern orvosi tudomány világánál (Korda RT. Budapest, 1937) 12. Kôváry Károly S.J.: A turini lepel (Vallás és élet, Hamilton, Ontario, Canada) 13. Rózsa Huba-Gál Ferenc: Jézus kereszthalála és feltámadása (Szent István Társulat, Budapest, 1982) 14. Gerhard Kroll: Jézus nyomában (Szent István Társulat, Budapest, 1982) 15. H.V. Morton: Az üdvözítô nyomában (Palladis RT. Budapest, évszám nélkül) 16. Baán István (ford.): Euszebiosz egyháztörténete. (Szent István Társulat, Budapest, 1983) 17. Josephus Flavius: A zsidó háború (Gondolat Kiadó, 1957) 18. Vanyó László: Ókeresztény írók II. kötet. Apokrifek (Szent István Társulat, Budapest, 1980) 19. Dr. Szántó Konrád: A katolikus egyház története I. (Ecclesia, Budapest, 1983) 20. Dr. Somogyi Endre: Az igazságügyi orvostan alapjai (Medicina, Budapest, 1982) 21. P.L. Baima Bollone: Sindone o no (SEI, Torino, 1990) 22. O. Petrosillo - E. Marinelli: La Sindone (Rizzoli, Milano, 1998) 23. M.G. Siliato: Indagine su un antico delitto (Ed. Piemme, Milano, 1983) 24. W. Waldstein: Neueste Erkenntnisse über das Turiner Grabtuch (Christiana-Verl., Stein am Rhein, 1997) 25. H. Pfeiffer: Gottes Wort im Bild (Verl. Neue Stadt, München, 1983) 26. W. Bulst-H. Pfeiffer: Das Turiner Grabtuch und das Christusbild (Verlag J. Knecht, Frankfurt am Main, 1987) 27. D.C. Scavone: The Shroud of Turin (Greenhaven Press, San Diego. 1989)
Fontosabb tanulmányok és cikkek



1. Dr. John H. Heller: Shroud of Mystery (Reader's Digest, 1984 február) 2. Kenneth F. Weaver: Science seeks to solve the mystery of the shroud.(National Geographic Magazin, 1980. június) 3. Jennifer Boeth: The Turin Shroud (International Herald Tribune, 1983. augusztus 2.) 4. Marcel Blanc: Le saint suaire de Turin: une solution plausible (La Recherche, 1979. március, 98. szám) 5. A La Stampa 1978 augusztusában megjelent különkiadásának cikkés dokumentumgyűjteménye: VI. Pál pápa 1978. június 29-i levele A. Ballestrero torinói érsekhez P. Michele Pellegrino: Segno di morte e di resurrezione Piero Coero-Borga: La Sindone e la storia Prof. Pier Luigi Baima Bollona: La Sindone e la scienza Prof. Giovanni Charrier: I pollini al microscopio Sebastiano Rodante: L'affascinante indagine sulla genesi delle impronte Alberto Brandone: I neutroni forse sveleranno il mistero della reliquia Pier Paolo Benedetto: Un dramma della fede John A.T. Robinson: La Sindone e i Vangeli Angelo Dragone: La Sindone e l'arte in Piemonte Luigi Firpo: L'uomo d'oggi di fronte alla Sindone H. David Sox: Riflessioni ecumeniche Paolo Ricca: Perché il dubbio č legittimo Peter M. Rinaldi S.D.B.: Gli occhi del mondo puntati su Torino Eugenio Corsini: Quel volto di Gesů Angelo Lovera di Maria: II Centro internazionale di studi sindonici Giovanni Tamburelli: La Sindone vista dal calcolatore 6. ,,Agape'' - ferences folyóirat cikkgyűjteménye (Újvidéki Ferences Rendház, Novi Sad, 1983. évi 2. szám) 7. Sinkó Ferenc: A vándorló ereklye (Új Ember, 1983. május 15.) 8. A turini lepel szentszéki tulajdonba került (Magyar Kurír, 1983. október 22.) 9. A turini lepel ôrzi titkát (Magyar Kurír, 1983. november 12.) 10. A Mérleg 89/2 számának cikkei 11. Collegamento Pro Sindone 1988 és 1989 évi számai (Róma) 12. Shroud Spectrum International 1988 szeptember-decemberi száma (Nashville, Indiana, USA) 13. ,,Montre-nous Ton Visage'' 1989 évi 1. száma (Párizs) ============================================= =========================== Képek



Kattintson a kép számára vagy leírására, hogy megjelenítse a képet!
1 1578-ban Emanuele Filiberto herceg Chambérybôl Torinóba vitette a szent leplet, hogy Borromeo Szent Károly milánói érseknek ne kelljen átkelnie az Alpokon, amikor a Pestis idején tett fogadalmának megfelelôen elzarándokol a lepelhez. A metszet az 1578. október 12-i ünnepélyes kitételt örökíti meg, középen Borromeo Szent Károllyal.
2 A 48-rétre összehajtogatott leplen keletkezett égési sérülések és foltok szabályos alakzatokban jelennek meg a kiterített kendôn.
3 Tipikus bizánci Krisztus-ábrázolások, az azonos karaktert megvalósító, a lepel arcképérôl származó jellegzetességgel. 1. A mindenen uralkodó Krisztus, a Pantokrátor. Mozaikrészlet (Daphni, XI. század) 2. Irgalmas Krisztus. Mozaikkép-részlet (Berlini Állami Múzeum, XI. század) 3. Trónoló Krisztus. Mozaikrészlet (Hagia Sophia, Konstantinápoly, X. század) 4. Trónoló Krisztus. Freskó-részlet (Sant’ Angelo templom, Formis, Olaszország, X. század)
4 A P. Vignon által megfigyelt jellegzetességek: (1) Vízszintes irányú homlokbarázda, (2) háromoldalú ,,négyzet'' a szemöldökök között, (3) V-alak az orrnyergen, (4) újabb V-alak a ,,négyzet'' fölött, (5) felhúzott jobb szemöldök, (6) hangsúlyozott bal arc(csont), (7) hangsúlyozott jobb arc(csont), (8) széles bal orrcimpa, (9) erôteljes barázda az orr és a felsô ajak között, (10) mély barázda az alsó ajak alatt, (11) szakálltalan rész az alsó ajak és a szakáll között, (12) kétfelé választott szakáll, (13) keresztirányú vonal a nyakon, (14) hangsúlyozottan nagy szemek, (15) homlokba lógó hajtincs
5 Ortodox templom kupolái a jellegzetesen ferde lábtámaszú keresztekkel. E keresztek ôstípusát kialakító bizánci művészek ismerhették a leplet, amelyen a bal láb rövidebb, mint a jobb. Úgy gondolhatták, hogy ennek oka a ferdén felerôsített lábtámasz volt.
6 A Pilátus által Kr. u. 31-32-ben bevezetett ,,lepton'', a felírás maradványaival és a ,,lituus''-bottal. Jobbra Filas professzor nagyítása a képmás jobb szemének helyérôl. Elmosódva, de kivehetôen látszik a bot vonala és a négy betű: UCAI
7 Így helyezkednek el a betűk és a görbe bot a halszálkamintás



vásznon.
8 Fényképnegatívok a lepelben eltemetett test pozitív képével. A szögek ütötte kéz- és lábsebek bizonyítják, hogy az áldozatot keresztrefeszítették; a has puffadtsága a fulladás, a kereszthalál tulajdonképpeni okának következménye. A hajas fejbôr szúrt sebei, a korbácsütések véres nyomai, a vállak kiterjedt horzsolásai és az oldalseb -- a Názáreti Jézus megkínzására egyedileg jellemzô sebek -- tökéletesen felismerhetôk és azonosíthatók a képmáson. A lepel tűzvészben elszenvedett sérülései ellenére a képmás gyakorlatilag sértetlen maradt. Magán viseli a hajtogatások nyomait és a tűz oltásánál használt víz foltjait.
9 A teljes lepel pozitív képe (jobb oldalt) a valóságnak megfelelô negatív képmással és negatív képe (bal oldalt) a pozitív képmással. Minden idôk legcsodálatosabb és legtitokzatosabb ereklyéje. A képmás keletkezésének módjára eddig nem találtak természetes magyarázatot. Minden vizsgálati eredmény arra utal, hogy a lepel Jézus valódi temetési kendôje. Olyan részletesen és pontosan tanúskodik Jézus szenvedésérôl, haláláról (és sokak szerint feltámadásáról is), hogy méltán tartják az Ötödik Evangéliumnak.
10 Az arc negatív képe, amint az -- kevésbé kontrasztosan -magán a leplen látható. E kép lefényépezésekor keletkezô negatívon jelenik meg a képmás pozitívja: Jézus minden jel szerint valódi arca!
11 A torinói székesegyház királyi kápolnájában, az oltár fölötti szekrényben elhelyezett ládában ôrzik a szent leplet.
12 Giovanni Battista della Rovere (XVI. század) festménye bizonyítja, hogy a művész ismerte a leplet: a kép szinte ,,magyarázza'' a képmás keletkezését. Némileg hibásan, mert a kortársak nem tudták, hogy egy tükörképen, amilyen a lepel képmása, a jobb és bal oldal felcserélôdik, tehát valójában nem a jobb, hanem a bal kéz volt felül.
13 John Jackson amerikai fizikus az 1978. évi kutatási program igazgatója megbeszélést tart munkatársaival a vizsgálatok megkezdése elôtt. Mögötte áll a speciális billenôasztal, amire a leplet helyezték, hogy megóvják a vizsgálatok során keletkezô sérülésektôl.
14 A lepel hátoldalán nincs nyoma a képmásnak, csak a vér



itatta át az anyagot a vérfoltok helyén. A képmást a kendô egyik oldalán lévô felületi szálak ,,megpörkölôdésszerű'' elszínezôdése alkotja. Balról jobbra: Vernon Miller, Eric Jumper, John Jackson és Giovanni Riggi.
15 A lepel fényképezése ibolyántúli fénynél. Készültek fényképek infravörös és röntgen-besugárzás alkalmazásával is, melyek a lepel számos titkát fedték fel.
16 Robert W. Mottern beállítja a röntgen-fényforrást. Mottern az egyike azon tudósoknak, akik felfedezték a képmás háromdimenziós tulajdonságát.
17 John Jackson és munkatársai a vizsgálóasztalra helyezett lepel körül, a torinói királyi palota e célra berendezett termében.
18 A lepel szövedéke mikroszkóp alatt. A fonalat elemi szálak alkotják, ezek némelyike van elszínezôdve, illetve elsötétedve, de gyakran csak a nézô felôli oldalon. A sötétebb szálakból áll össze a képmás, ami tehát teljesen mélység nélküli, felszínes: nem eredhet festéktôl vagy vegyszertôl.
19 Haplophyllum tuberculatum Juss.
20 Silene conoidea L. Virágporok elektronmikroszkópikus fényképei. A nyíl hossza 0,01 mm.
21 Dr. Max Frei svájci kriminológus és botanikus, a pollenanalízis módszerének kidolgozója. A lepelbôl vett anyagmintákban 49 azonosítható növényfajta virágporát találta meg, s ezzel bebizonyította, hogy a lepel valóban végigjárta a Jeruzsálem-Edessa-Bizánc-Franciaország-Olaszország útvonalat.
22 Dr. Robert Bucklin Los Angeles-i patológus, egyike a számos neves orvosnak, akik a képmás tüzetes vizsgálata alapján a leplet Jézus valódi halotti kendôjének tartják.
23 A keresztrefeszítés elôtti korbácsolás eszköze a ,,flagrum'' volt: a bôrszíjak végére erôsített ólomdarabok a leplen felismerhetô alakú sebeket ütöttek.
24 Az így végrehajtott korbácsolás során okozott, bizonyos szabályossággal elhelyezkedô sebek nyomait tisztán fel lehet ismerni a leplen.



25 Így vitte vállára és kezeihez kötve Jézus a kereszt vízszintes gerendáját, a ,,patibulum''-ot. Ezért nem tudta kezeivel védeni magát, amikor a kimerültségtôl összeesett.
26 A szöget a csuklóba a kéztôcsontok közti ún. Destot-nyíláson ütötték át.
27 A keresztrefeszített teste oldalnézetben, ,,felhúzódzkodott'' és visszazuhant helyzetben.
28 A karokon lévô vérnyomok a keresztrefeszített haláltusája közbeni mozgásáról tanúskodnak. 1. és 3. kép: légzésre képtelenül, ernyedten függ. 2. és 4. kép: lábára támaszkodva felemelkedik, hogy lélegzetet vehessen.
29 A szent lepel egy megkínzott és keresztrefeszített ember képét ôrzi. A szenvedésekre és halálra utaló, a leplen világosan ,,feltérképezhetô'' nyomok teljesen megegyeznek a Jézus szenvedéstörténetét leíró evangéliumok közléseivel. -- 1. az 1532. évi tűzvész nyomai és a kiégett részek foltjai; 2. az oltáshoz használt víz foltjai; 3. a lepelben eltemetett test elölés hátulnézetben; 4. a korbács (flagrum) jellegzetes nyomai; 5. töviskorona okozta sebek a homlokon, a fejen és a tarkón; 6. szög ütötte seb a bal csuklón; 7. vérfolyások az alkarokon; 8. szúrt seb vérfoltja a mellkas jobb oldalán; 9. nagy vérfolt a derék táján: az oldalseb a test levételekor másodszor is vérzett; 10. az átszegezett lábfejek vérnyomai; 11. kiterjedt horzsolások a jobb váll és a bal lapocka táján: a kereszthordozás okozta sérülések.
30 Krisztus arca a 695-ben vert arany soliduson.
31 A szíriai Homsban (azonos az antik Emesával) talált ezüst edény Krisztus arca (6. század közepe).
32 A Pray-kódex két színes tollrajza. Fent: Jézus holttestének megkenése. Alul: az üres sír; az angyal a leplet mutatja Máriának és a jámbor asszonyoknak.
33 Az oviedói kendô a szimmetrikus vérfoltokkal. Az ereklyét a 8. századtól Oviedóban ôrzik.
34 A Szkülitzész-kódex miniatúrája: a Konstantinápolyba érkezô szent lepel ünnepélyes fogadtatása 944. augusztus 16-án.
35 Az oviedói kendô és a torinói halotti lepel foltjai egyezésének vázlata.



36 A szerbiai Gradacban található 12. századi freskó, az ún. ,,rácsos'' mandiliont ábrázolja. E tartóba összehajtogatva elhelyezett lepelnek csak az arca volt látható a középen szabadon hagyott kör alakú nyíláson keresztül.
37 1. Az ütésektôl (vagy elesésbôl) származó véraláfutásos daganat. 2. Ütés nyoma a jobb járomcsonton 3. Daganat a jobb arcon. 4. Daganat a felsô ajkon. 5. Daganat az állkapcson. 6. A tövisektôl származó sebek vérnyomai. 7. Daganat a bal szemöldök fölött. 8. Az orrsövény daganata: ütés vagy esés következménye.
38 A római katona lándzsájának útja. A penge az ötödik és hatodik borda között hatolt a mellkasba, átszúrta a tüdôt, a szívburkot és szívizmot, utat nyitva a vérnek és a megsértett üregekben levô folyadéknak.
39 Dr. Nicu Haas jeruzsálemi professzor így rekonstruálta a megtalált csontok alapján Yohanan keresztrefeszítésének valószínű módját.
40 A Yohanan sarkán átvert szeg a sarokcsontok maradványaival: a) mész és vastartalmú lerakódások b) az akácfatábla maradványai c) mészlerakódás d) jobb sarokcsont e) a bal sarokcsont megmaradt része f) a bal sarokcsont hiányzó részének rekonstrukciója g) a szög elgörbült hegyéhez tapadt olajfaszilánkok
41 John Jackson és Eric Jumper albuquerque-i (USA) kutatók fedezték fel, hogy a lepel egyes részeinek ,,fény-árnyék'' viszonyai háromdimenziós információkat tartalmaznak. Ennek alapján -- képanalizátor és komputer segítségével -- készült ez a relief, mely végül is meggyôzte az illetékeseket, hogy idôszerűvé vált a lepel közvetlen és teljes tudományos apparátussal végrehajtandó vizsgálata.
42 A háromdimenziós információkat tartalmazó ,,fény-árnyék''viszonyok megjelenítése a televízió képernyôjén VP 8 Image Analyser típusú képanalizátor alkalmazásával. ============================================= ===========================



A szerzôrôl
Víz László
1928-ban született Budapesten. 1938-48 középiskoláit Kôszegen, Nagyváradon, Friedrichshafenben és Újpesten végzi. 1948-ban teológiai tanulmányokat kezd Vácon. 1949-tôl dolgozik, számviteli és közgazdasági képesítést szerez, nyelveket tanul. 1961-tôl nôs, négy gyermek apja. 1981-ig különféle közgazdasági munkakörökben dolgozik. 1982-tôl az Ecclesia Szövetkezet munkatársa.
Publikációi
Szókratész utolsó levele (regény, a szerzô kiadása, 1975 és 1988) Luis de Wohl: Dávid király (fordítás németbôl, 1984) H. Daniel-Rops: Jézus és kora I. k. (ford. franciából, 1987) H. Daniel-Rops: Az apostolok és vértanúk egyháza I. k. (fordítás franciából, 1989) A torinói halotti lepel (I-X. kiadás, 1984-1991) B. Sammaciccia: A lancianói eucharisztikus csoda (ford. olaszból, 1991) Tarsicius (ifjúsági regény, 1992). F. Johnston: A Guadalupei Szűzanya jelenései (ford. angolból, 1993) E. Connor: Jövendölések a világ végérôl (ford. angolból, 1994) Ratzinger-Schönborn: Bevezetés a Katolikus Egyház Katekizmusába (ford. németbôl, 1994) H. Jedin: A zsinatok története (ford. németbôl, 1998)