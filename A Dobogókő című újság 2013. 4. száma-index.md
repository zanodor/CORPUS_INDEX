---
master_file: "[[@DobogokoCimuUjsagi]]"
---
# Index for A Dobogókő című újság 2013. 4. száma.pdf

A királyi központ lapja
Előbeszéd a 10. számhoz
Immáron a Kedves Olvasó a Dobogókő – nem ünnepelt, de – jubileumi 10. számát tartja a kezében, amelyben az „ünnepre” való tekintettel szerzőink még jobb s nemesebb írói termését kínáljuk, ezzel köszönve meg megtisztelő figyelmüket lapunk irányába. Az évvége szinte mindig valamiféle számvetésre ösztönzi az embert, egy kis megállásra, visszatekintésre, az elvégzett munka gyümölcsében való megelégedett gyönyörködésre, de főleg az elkövetkezendőkre való összpontosításra buzdítva. Most is inkább ezt tenném, annak ellenére, hogy összefoglalhatnánk 2013 írásainak esszenciáját is, a felismerések összegzését is elvégezhetnénk és az általuk kijelölt irányokat is elkezdhetnénk számba venni. De most inkább egy fontos évfordulóra hívnám fel a Kedves Olvasó figyelmét, bár reményeim szerint januártól kezdődően több irányból is emlékeztetik majd rá a magyar embereket. De mivel a remény és jóhiszeműség már sokszor csak csalfán és vakon tűnt fel az elmúlt évtizedekben, inkább elé megyek és segítek neki. Öt évvel ezelőtt 2008-ban már megemlékeztünk egy olyan – akkor 550 évvel korábbi – időszak kezdetéről, amely a magyarság, de nyugodtan használhatunk kiterjesztettebb jelzőt is, az emberiség életében sorsdöntő volt, hiszen ennek az akkor kezdődő bő három évtizednek a hiányában biztosra vehető, hogy az ember földi sorsa teljesen máshogy alakult volna, kiváltképp az európai nemzetek tekintetében. Igen Kedves Olvasó, jól emlékszik! Hunyadi Mátyás uralkodásának kezdete volt öt évvel ezelőtt, amelyet szabatosabban Mátyás trónra lépéseként emlegettünk. Már akkor sokan történelmi világképük és ismeretük hiányosságának köszönhetően Mátyás királlyá koronázásaként méltattak hibásan. Sajnálatos módon idetartozott egy olyan internetes oldal is, amelynek a gazdája a MTA, egy írásában szintén koronázásként hivatkozott a januári évfordulóra. E sorok írójának kellett felhívni az akadémikus oldal szerkesztőjének figyelmét, hogy a két kifejezés, mint trónra lépés és koronázás nem feltétlenül jelenti ugyanazt a fogalmat, ahogy ez Mátyás királyunk életében látványosan érzékelhető. 2014-ben Hunyadi Mátyás koronázásának az 550. évfordulóját kellene méltó módon ünnepelnie az országnak, s túlságosan is rossz szájízt szülne, ha arra emlékeztetném olvasóinkat, hogy az idei év kori hónapjaitól kezdve milyen megemlékezési idényt hirdettek meg központilag 2014-re, gigászi költségvetéssel. Aki nem tudja, járjon utána, illetve figyelje a híreket. Sejthető, hogy Mátyás is kap majd egy-egy hírt a márciusi évforduló tájékán, de közel sem olyan mértékben, ahogy megérdemelné az ő történelmi személyisége és a nemzet, amelynek idáig tartó időszakát alapjaiban határozta meg az 1458 és 1490 közötti időszak, amely az ezt követő sorsunkra is mélyen hatással van. 1464. március 29-én, Nagypénteken, a magyarok királyává koronáztatott Mátyás, Hunyadi János néhai kormányzó kisebbik fiúgyermeke, miután hosszas tárgyalások után a magyarok Szent Koronáját visszaváltotta és méltó helyére szállítatta, melyet legfőbb uralkodói feladatának tekintett. Így ír erről a kortárs krónikás, Bonfini:
„Jajcának és Bosznia nagy részének elfoglalása után a tél előrehaladtával Mátyás Budára ment, s legégetőbb gondja az volt,
hogy törvényes megkoronáztatásáról gondoskodjék. A tanács ezt a Pálmák napjára, virágvasárnapra tűzte ki. A kemény tél azonban elakasztotta a távolabbi részeken lakó főurak, nemesek, főtisztviselők és követek útját; így az ünnepséget nagypéntekre halasztották. Fehérvárra gyűltek tehát az egyházi és világi rendek, főurak, főpapok Magyarország egész nemességével, hogy a minap visszaszerzett szent ékességgel ünnepélyesen megkoronázzák a királyt, ki nagy tettekre született, s a haza ügye iránt máris korát meghaladó érdemeket szerzett. A kitűzött napon Szécsi Dénes esztergomi érsek Szent István bazilikájában hatalmas tömeg jelenlétében, régi szokás szerint fölékesítette valamennyi királyi jelvénnyel Corvinust. A nép oly nagy örvendezése közepette koronázták meg és vették körül Mátyást, hogy e nagylelkű királyt különböző népek nyelvén elmondották új Nagy Sándornak, új Caesarnak, Pannónia győzhetetlen védelmezőjének; sokan szittya Marsnak nevezték, mások a római nép maradékának. Ajándékokat, pénzt, ruhát szórtak szét és más efféléket, miket ily ünnepségeken osztogatni szoktak, de most többet és bőkezűbben, mint valaha. – Éljen Corvinus, a király! Éljen a pannon nép szabadítója! Éljen a győzedelmes Mátyás! – kiáltozták szerte a katonák és a nép. A király e napon többeket lovaggá ütött, s arany nyaklánccal vagy bíbor köpennyel ajándékozta meg őket. Mind a főpapok és főurak csodálták a király nagyszerű bőkezűségét, mellyel minden rendek lelkét megnyerte. Minden nemű és korú emberek csodás buzgósággal mondtak áldást életére.”
Tegyünk mi is így bő félévezred távolából, jelezve az égben figyelő védelmezőinknek, hogy nem feledkezünk el róluk; emlékük és erejük a szívünkben töretlenül jelen van.
ARADI LAJOS főszerkesztő
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kiralyikozpont.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (3. évfolyam 4. szám)
3



Dobogókő
4
Bár az 1435. évi pozsonyi országgyűlés Zsigmond királynak honvédelmi tekintetben sok üdvös reformot tartalmazó 1433. évi tervezetét nem mindenben és teljes egészében emelte törvényerőre, minek folytán a sereg létszáma sem érte el az említett tervezetben kontemplált, határozottan tiszteletet parancsoló és nemcsak az ország megvédelmezésére, hanem támadólagos fellépésre is jogosító magasságot, azért abban az esetben, ha az 1435. évi törvényben foglalt határozatok lelkiismeretesen végrehajtattak volna, az ország védképessége még mindig elég magas fokon állónak lett volna mondható. Ámde a Zsigmond halála után egyre növekvő főnemesi hatalom, mely nem annyira az ország biztonságával, mint inkább a maga tekintélyének emelésével és kiváltságainak még nagyobb fokban való kiterjesztésével törődött, nemcsak hogy megakasztotta a honvédelmi szervezet célszerű és üdvös továbbfejlődését, hanem abban határozottan visszaesést is idézett elő. Még súlyo
sabbá vált a helyzet, amidőn a honvédelmi kötelezettség teljesítése, vagy jobban mondva az az alól való kibúvás tekintetében a köznemesség is a főnemességhez hasonló húrokat kezdett pengetni, aminek az előjele már Zsigmond korában is mindjobban előtérbe kezdett lépni. Albert alatt a viszony még rosszabbá vált és tudjuk, hogy az 1439. évi budai országgyűlés a hon védelmét elsősorban a király, a főpapok és főurak kötelességévé teszi, melyhez a nemesség csak akkor járul, de csakis az ország határain belül segélyhozólag közbe, ha a fentiek bandériumai elegendők nem volnának. Az Albert halála után kitört polgárháború természetesen még jobban növelte az e tekintetben már is fennálló nehézségeket, amelyek aztán úgyszólván alapjában ingatták meg a már különben is elég labilis lábon álló bandériális és insurrectionális honvédelmi rendszerünket. E felette kedvezőtlen befolyásoknak tulajdonítható, hogy bár a honvédelmi kötelezettség és a hadkiegészítés tekintetében az elv Zsigmond közvetlen utódai és Hunyadi János kormányzósága alatt nagyban véve ugyanaz maradt, mint amilyennek azt Zsigmond korában láttuk, azért az ezen időszakban lejátszódott háborúk alkalmával ténylegesen kiállított erők nagysága még csak meg sem közelítette ama kereteket, amelyeket Zsigmond fentemlített 1433. évi honvédelmi tervezete felmutat. Az e tervezetben kimutatott 80–100.000 főnyi sereglétszám helyett Albert az 1438. évi huszita hadjáratot mindössze mintegy 20 000 főnyi sereggel indítja meg; az 1439. évi aldunai hadjáratban II. Murad 130 000 főnyi seregével szemben Albert mindössze mintegy 24 000 ember felett rendelkezik; az 1442. évi török hadjáratban Hunyadi úgyszólván maroknyi csapattal megy neki Mezid bég 80 000 főnyi seregének, ugyanez évben a Vaskapunál pedig Hunyadi–Ujlaki mindössze 15 000 emberrel vívja ki remek diadalát a 80 000 főnyi török sereg fölött. Az 1443. évi hosszú hadjáratban, az oláhokat is betudva, Hunyadinak 40 000 embere 150 000 törökkel állott szemben, Várnánál pedig 10 000 magyar, 4000 lengyel és ugyanannyi oláh, továbbá 1000 keresztes, mindössze tehát 20.000 ember küzd Murádnak 100.000 főnyi seregével szemben. Az 1445. évi aldunai hadjáratban Hunyadi 10 000 emberrel vette fel a küzdelmet a háromszor akkora török sereggel; 1446-ban Hunyadi 15 000 emberrel indult Frigyes és a Cilleiek ellen; 1448-ban a Rigómezőn 22 000 magyar és 8000 oláh, összesen tehát 30 000 ember áll Murád 150 000 emberével szemben. Konstantinápoly eleste az 1454. évi törvénykönyv előszavának tanusága szerint félelemmel töltötte el a nemzetet, amelynek hatása alatt a rendek figyelmüket egy pillanatra újból a felette elhanyagolt, bomladozófélben levő honvédelemre fordították. Ennek jeléül rendkívüli intézkedések megtételére – a törvény egyenesen halálbüntetés terhe alatt tiltja a fejenkénti felkelés megváltását – és az eddiginél kétszerte nagyobb hadijutalék megszavazására is sor kerül, azonban ez is csak pillanatnyi fellobbanásnak bizonyult, mert Hunyadi az ugyanazon évi hadjáratban sem rendelkezik valami nagyszámú sereg felett, amennyiben tudvalevőleg jóval kevesebb erővel verte meg és tette tönkre Firuz
Bánlaki József: A magyar nemzet hadtörténelme (1928) részlet
A hadművészet állapota és fejlődése
Hunyadi János alatt



bégnek 32 000 főre menő seregét s végül 1456-ban sem tódulhatott valami túlságos nagy számban a magyarság Hunyadi zászlói alá, mert ez csak 7000 főnyi csapatot visz be Nándorfehérvárba, ahol a keresztesekkel együtt összesen mindössze 45–50 000 főnyi sereg összpontosul Mohamed 150 000 főnyi hadával szemben. Ezek a számok mindennél világosabb és megdönthetetlen tanubizonyságot tesznek arról, hogy ebben a korszakban egyesegyedül Hunyadi János önzetlen hazafisága, nagyarányú áldozatkészsége és páratlan hadvezéri tehetsége és lángesze mentette meg az országot a végromlástól. A fennálló körülmények között az ő teljesítményei valóban szinte emberfelettieknek mondhatók. Ezekkel neki az ozmánok által ismételten hazánkra mérni szándékolt halálos csapásokat legalább annyiban sikerült felfognia és kivédenie, hogy a tulajdonképpeni ország határai teljes épségükben megmaradtak. Hogy a melléktartományok nagyrésze részben már előbb, részben az ő idejében török járom alá jutott, azt eléggé sajnálatos, de a fennforgó viszonyok mellett elháríthatatlan csapásnak kell tekintenünk. Ettől eltekintve, sőt ennek ellenére is minden kétségen kívül áll, hogy Hunyadi János korának legnagyobb embere volt nemcsak Magyarországon, nemcsak Európában, hanem az egész világon. Kortársai közül, még Murád és Mohamed szultánokat sem véve ki – tekintve, hogy ezek Hunyadinak sokszor szánalmasan szerény eszközeihez és felette gyenge seregeihez viszonyítva, kiapadhatatlan ember- és egyéb, a sikeres háborúskodáshoz szükséges segélyforrások felett rendelkeztek – senki sem üti meg az ő nagyságának mértékét és csak azt nem tudjuk, mit csodáljunk meg benne jobban: azt a kiváló katonai és hadvezéri tehetséget, amelylyel a részint az ország, főkép pedig a saját pénzén időről időre újból toborzott nem nagy, de általa kiválóan megszervezett, kiképzett és fegyelmezett hadseregekkel a nálánál sokkalta erősebb
ellenfeleket 1442 tavaszán Nagyszebennél, ugyanezen év nyarán a Vaskapunál, az 1443. évi hosszú hadjáratban Szerbia és Bulgária különböző harcterein, 1454-ben Krusevácnál s végül 1456-ban Nándorfehérvárnál legyőzte, ezáltal magának, nemzetének és országának világraszóló diadalt és dicsőséget szerezve, vagy ama valóban nagylelkű tulajdonságait, amelyekkel Istentől elrugaszkodott, ravasz, vad, könyörtelen, ádáz ellenfeleinek, így kivált a Cilleiek, Brankovicsok, Giskrák, Garaiak, Ujlakiak áskálódásán és fondorlatain, mindig csak a haza javát szem előtt tartva, felülemelkedni és magát túltenni tudta, avagy végül ama felséges, isteni, testi és lelki nyugalmat, lankadást nem ismerő buzgalmat és törhetetlen, acélos akaraterőt, amelyet még az 1444. évi várnai és az 1448. évi rigómezei csatavesztések sem voltak képesek megtörni, de még egy pillanatra még csak nem is csökkenteni. Mint férfi, mint hazafi és mint katona és hadvezér a nagyok között is egyike a legnagyobbaknak volt ő. Még aránylag legkevésbé kedvezett neki a szerencse politikai téren, államférfiui munkálkodása közben; de ő a tevékenységnek ezt az ágazatát legkevésbé is szerette és ahol és amikor csak lehetett, rendszerint ki is tért előle s ehelyett inkább a király és a nemzet által állandóan gondjaira bízott Délvidéken és Erdélyben katonai téren kereste soha lankadni nem tudó, soha szünni nem akaró munkakedvének kielégítését. Pedig mi mindent művelhetett volna még hazájának és az egész kereszténységnek üdvére korának ez a legelsőrendű csillaga, ha bel- és külpolitikai ügyekbe még jobban belemarkolva, egyrészt honfitársait, másrészt a külföldi hatalmakat és fejedelmeket hathatósabb segélynyujtásra és jóval nayobb erők kiállítására bírhatta volna, mely esetben az előtte és az egész kereszténység szemei előtt legszentebb cél gyanánt lebegő feladat, az ozmánoknak Ázsiába való visszaszorítása majdnem minden kétséget kizárólag sikerült is volna. Hogy ez a szent cél meg nem valósulhatott,
A királyi központ lapja 5



Dobogókő
6
ezért a felelősség és az abból származó ódium a legkisebb mértékben őt, a fáradhatatlan bajnokot és hőst, hanem inkább úgy magyar, mint idegen országbeli kortársait és mértékadó tényezőit, valamint az akkori mostoha körülményeket illeti. Hogy a hadművészet fejlesztése terén Hunyadi Jánosnak mik az érdemei, azt az egyes hadjáratok és csaták leírásánál már kellőképpen méltányoltuk és kiemeltük s így ehelyütt csupán az erre vonatkozó legfontosabb momentumok összegezésére szorítkozhatunk. Hogy Hunyadi aránylag csekély létszámú seregeivel többszörös túlerőben levő ellenséggel szemben is oly remek sikereket ért el, annak az ügyes vezetésen kívül egyik legfőbb nyitja az volt, hogy ő a seregben úgy a hadműveletek, mint ütközet közben példás rendet és fegyelmet tudott tartani. Szigorú, de igazságos bánásmódja által ő is csakhamar épúgy istenített bálványa lett seregének, mint annakidején Nagy Lajos, akit még abban is szerencsésen utánozott, hogy bátor és hősies magatartása által alárendeltjeinek mindig a legszebb példát mutatta. Ahol és amikor kellett, mindig ő állott egy-egy kisebb csapatja élére, amelynek nyomában úgyszólván mindig biztos volt a diadal. Hogy seregei gyakran dúltak, romboltak és fosztogattak, miközben sokszor hátborzongató kegyetlenségeket is követtek el, ez nem ellenkezik a rendről és fegyelemről fentebb említett kijelentésünkkel. Ezeket a dúlásokat és fosztogatásokat az akkori kor szokásaihoz híven esetről-esetre mindig maga a fővezér rendelte el. Az ő parancsa nélkül, illetve annak ellenére ily szabálytalanságoknak sohasem volt szabad előfordulni, mert azokért a legkeményebb büntetés járt. Hunyadi János seregei majdnem kizárólag lovasokból állottak, és pedig részben könnyű, részben nehéz, vasas lovasokból. Utóbbiak rendszerint a toborzott zsoldosok létszámából teltek ki; ezek szervezésére és kiképzésére maga a fővezér kiváló gondot fordított, miért is azokat bizonyos tekintetben Hunyadi kedvenc elitecsapatjainak is tekinthetjük. Nem sokban különböztek ezektől az egyházi és viági főurak, nagyrészt ugyancsak toborzás útján szerzett csapatjai sem, bár azok bandériumai rendszerint nemcsak nehéz, hanem könnyű lovas osztagokból is állottak. A könnyű lovasság nagy tömegét ellenben a vármegyék által kiállított alakulatok szolgáltatták. Dacára annak, hogy a török hadseregek magvát és legnehezebben leküzdhető részét a gyalogcsapat számba menő janicsárok képezték, Hunyadi még sem jutott arra az elhatározásra, hogy ő a maga seregébe is nagyobb számú gyalogságot osszon be. Oka ennek főleg abban keresendő, hogy a gyalogszerrel való katonáskodás és háborúskodás iránt magyar nép, de különösen a magyar főurak és nemesek akkor még igen nagy animozitással viseltettek és a gyalogos csapatra bizonyos fokú megvetéssel tekintettek le. Ez a tünet egyébként nemcsak a közép-, hanem az újabbkori háborúkban is állandóan éreztette hatását, jeléül annak, hogy a magyar nép állandóan és mindig par excellence lovas népnek érezte és tekintette magát. Csekélyszámú gyalogságát Hunyadi főkép a táborban biztonsági, erődítési és egyéb tábori munkálatokra, nemkülönben a tüzérség védelmére és kiszolgálására használta fel. A gyalogság legnagyobb részt íjjal és csak nagyon kevesen voltak még puskákkal felszerelve. Ezek kényelmetlen kezelésük miatt harcban még igen alárendelt szerepet játszottak. A puskákat ugyanis ekkor még az ágyúkhoz hasonlóan a csövön felül fúrt gyú-lukon át kanóccal sütötték el. A kanócot eleinte a
lövész kezében tartotta, később ez az oldalt a puskacsőhöz illesztett zárószerszámnak csappantyújába volt dugva, mely rugó által billentve, a sziporkát a lőpor-serpenyőbe vetette. Minthogy ezek a kanócos fegyverek oly hosszúak és nehezek voltak, hogy szabadkézben azokat tartani alig lehetett, ezért a lövész a földbe dugott villásbotra fektette a csövet. A várakban alkalmazott puskák még hosszabbak és nehezebbek voltak s azok kétkerekű taligákra helyezve, a várfalakon a nyilt lőréseknél álltak s onnan szórták le apróbb golyóikat a támadókra. Ezeket a puskákat akkoriban szakálasoknak nevezték. Az ijászok, hol gyalog, hol lóháton harcoltak, de általában valamennyiöket a gyalogsághoz sorolták. Rendszerint párosan harcoltak, olyformán, hogy az egyik leugrott a lováról, kantárszárát odadobta társának és aztán a földön állva röpítette el nyilát; ezután gyorsan lovára pattanva, társa szállt le nyilazás céljából. Igy folyt a nyilasharc előre vagy hátra s ha kellett, mindketten nyargalva az ellenség után iramodtak. Ellentétben a törökök és kivált Mohamed szultánjuk ama törekvésével, hogy seregüket minél nagyobb ágyúóriásokkal lássák el, Hunyadi a tűzérségnek, lövegeknek rendszerint csak könnyebb fajtáját alkalmazta, mert csak ezek tudták seregét nagyobb nehézségek nélkül követni. Hogy ezt a fegyvernemet mily mesteri módon és egyészen új, kiválóan célszerű elvek szerint alkalmazta Hunyadi, azt főkép a várnai csatánál láttuk. A szekértábor és szekérvárak alkalmazását Hunyadi a huszitáktól vette át, akiknél azok bizonyos tekintetben egy félelmes fegyvernem színezetét vették fel, amelyek nemcsak helyben állva, hanem mozgó harceszköz gyanánt is szerepeltek. Bár Hunyadi is ügyesen hasznát tudta venni mindenkori szekértáborainak, de ennyire ezeknek az alakulatoknak a kifejlesztését még sem tartotta szükségesnek. Őnála a szekértábor csak segítő fegyvernem gyanánt jött számításba és alkalmazásba. Aránylag nagyszámú volt az e korbeli magyar seregek szekérvonata, mely nem ritkán bénítólag is hatott a hadseregek műveleteire. Annak előtte s kivált a külföldi kalandozások idején, a magyar csapatok cók-mókja, mint tudjuk, nem szekéren, hanem tartalék-lovakon követte a sereget, ami most már úgylátszik teljesen divatját múlta. A sok szekér alkalmazását a magyarok szintén a csehektől, illetve a lengyelektől vették át. Miután Hunyadinak úgyszólván állandóan sokszoros túlerőben levő ellenség ellen kellett hadakoznia, nehogy ütközetben már eleve egyik vagy mindkét szárnyon túlszárnyaltassék, kénytelen volt seregét legtöbbször csupán egy harcvonalba, csatarendbe állítani, ami meglehetősen érzékeny hátrányt jelentett, mert ezáltal az ő csatavonalának ellenállóképessége igen nagy mértékben csökkent. Ez volt az oka annak is, hogy rendszerint még elegendő számú tartalékot sem tudott kikülöníteni, pedig ez szokott a fővezér egyik legfontosabb tényezője lenni, amellyel harcközben ott és akkor érvényesítheti befolyását, ahol éppen szükségessé válik. Tartalék nélkül a fővezér partnerével szemben ütőkártya nélkül marad, ami igen sokszor a játszma elvesztését vonja maga után. A csapatok kellő felszerelésére és ellátására Hunyadi mindig igen nagy gondot fordított. A segítőcsapatok, keresztesek stb. e tekintetben sokszor igen sok kívánni valót hagytak hátra. Mindent összevéve, a legnagyobbfokú megelégedéssel konstatálhatjuk, hogy az e korbeli magyar csapatok és seregek bátran kiállották a versenyt az e korbeli idegen seregekkel, sőt azokat sok tekintetben felül is múlták.



A királyi központ lapja 7
Korábban azt gondoltam, hogy kétféle ember van. Az egyik „Hiszem, ha látom” a másik „Látom, ha hiszem”. De tévedtem, mert van egy olyan aki „Ha látom, sem hiszem”. Előfordul néha, hogy a pap az ördöggel cimborál; most egy ilyen igaztörténetet osztok meg: Egy barátom a kezembe adott egy lapot, amin Buda Vetus AltOffen címmel az ősi Budavárról és a környező hegyekről van egy kép. Kérdezte: – Tudom-e a kép mit ábrázol és hol van? – Persze, hogy tudom. A Szamár-hegy – mondtam. – Honnan tudod, láttad már a képet? – Nem! Ismerem a domborzatot, mert a Dunáról látom, amikor horgászom. – Milyen bizonyítékokkal lehet igazolni a képről, hogy csakugyan Szamár-hegyen volt az Ősi Buda? A kép egy órai elemzése során jöttek a további kérdések: Milyen irányú lehet a folyó? Honnan rajzolták? Milyen napszakban készült a beállítás? Honnan süt a nap? Elárulom: A fény mutatja meg. A képen látható egy ember, aki napernyőt tart. Mikor használ az ember napernyőt? Délben és kora délután, amikor a Nap a legmelegebben tűz. Ennek a pontos
irányát a ló árnyéka is igazolja. Ha húzunk egy egyenest a ló hasának az árnyékától a ló hasáig, a fény beesési szöge a kép felső sarka és a lap síkjával megegyezik. Vagyis a Duna Nyugat-keleti irányú. A Duna Magyarországon csak két helyen Ny-K-i irányú, ahol mindkét oldalon hegy is van és egyenes, a Szamár-hegy Esztergomnál és a Kutya-hegy Dunabogdánynál. És csak egy helyen érnek el a hegyek lábai a Dunához: Esztergom Szamár-hegy!
Olvasói levél
Ha nem oda, akkor hova Buda?



Dobogókő
8
Már csak a kép készítésének a helyét kell megtalálni: szerkesztés a térképen... „Burdov” Burda –hegy. Igen Burda, ami csak egy „r” hanggal bővebb a Buda szótól. Megkérdeztünk szlovákiai magyarokat: – Mi a jelentése a Burda szónak? A válaszok: – Nincs jelentése, sőt többen hozzátették: Nincs is ilyen szavunk. – Az lehet, hogy nincs ilyen szavatok, de van ilyen hegyetek. Ezt követően pár nappal később felmentem a Burda-hegyre a rövid úton egyenesen és rá is találtam. Megdöbbentő volt! Olyan kiszögelésen kell kimenni a hegy szélére, mint ami a metszeten van és a megfelelő látószög elém tárult. Bámulatos!. Látni Vácot, Zebegényt, a Maróti-hegyeket, a Hideglelős keresztet, Szamár-hegyet, de az Esztergomon túli területeket is. Csatolok néhány képet a Burda-hegyről A képek 2013. május 19-én 10 órakor készültek. A rézmetszeten vannak a váron kívül épületek is. Nos, tájolóval beazonosítottam a látószög által az irányát, ahol keresni kell a többi épületet és a Buda várat. Még aznap felmentem a Szamár-hegyre megkeresni a várromokat. Mivel az erdő lombozata sűrű, kerestem egy helyet, ahol a lombozatból ki lehet látni a Helemba szigetre. Az irány behatárolását követően hamarosan olyan épület maradványt találtam, ami kb. 10 m széles 20 m hosszú és kb. 10 m magas és szinte függőleges fallal határolt, amin kb. 5 m széles bejárati nyílás van. (A Helemba sziget felső csúcsa 330° irányban van.) Néhány nappal később felmentem a barátaimmal, mert egyikük ismert egy romot, amelyik lépcsős elrendezésű, de kicsit kisebb. A rézmetszeten, a jobb oldalon van egy csonka tornyos épület, amelynek az irányát tájolóval beazonosítottam. Ez szerintem nem más, mint Ákos palotája (helye). Ezt Bakócz Tamás esztergomi érsek testvére Bakócz János. villája építésekor is elhordhatták és nem messze felépítették a villát. Az odavezető úton BJ monogrammal határkövek találhatók és 1110-ig vannak sorszámozva. Ezekből még néhány megmaradt az erdőben. A Buda vár mögött a metszet ábrázol egy várost. Ez lehetett Attila városa. Ennek a romjai a mai napig megvannak, bár rendkívül csekély mennyiségben Ezek alapján szerintem, sem Lánszky Imre, sem Egyed Zoltán Pajzsvivő, sem Szörényi Levente állítása nem stimmel Ős-Buda helyéről. Lányszky Imre azt mondja: Budakalászon volt, és a hely lábánál folyt a Duna és a metszet bal oldalán a háttérben a hegyek a Gellért és a Budai-hegy (mert az Alföldön nincsenek hegyek) Ha ellenőrizzük a Budakalásznál a Duna É-D-i irányú, akkor a metszet alapján a Nap sem délben, sem délután nem süthet olyan irányból! Pontosabban, nyáron 20-21 órakor abban az irányból látszik még a lenyugvó fénye, de már más beesési szögből, és akkor már nem kell napernyő.
PAPP ÁRPÁD L.
Kedves Olvasóink!
Várjuk az Önök leveleit is, hozzászólásaikat a lapunkban található írásokhoz, esetleg saját elméleteikkel és gondolataikkal! A legérdekesebbeket közöljük!
a szerk.



A királyi központ lapja 9
Folyamközi mágusok, történeti áttekintés
Ismét itt a Karácsony, a Fény születésének ünnepe. A Világosság, vagyis a Fény a téli napforduló idején, december 21-én a legkevesebb, ezért ez a legsötétebb nap az északi földtekén, amit a Világosság halálának is tekinthetnénk. Minden halál azonban újjászületetéssel is jár, vagyis a Sötétség nem diadalmaskodik a Világosság felett, innentől ugyan lassan, de biztosan erősödik a Világosság és csúcspontját a nyári napfordulón, június 21-én éri el. Nem véletlen, hogy a keresztény egyházak erre a réges-régi fényünnepre, december 24-ére tették Jézus Krisztus, a Teremtő Isten Fiának születését. A Kárpát-medence, mint őshaza éghajlati és földrajzi adottságaival lehetővé tette Nimród fiainak, Hunor és Magor kései leszármazottainak, népeinek, hogy az utolsó jégkorszakot (Kr. e. 10 0000) Európa közepén átvészeljék. A fokozatos felmelegedést követően először déli irányba kezdtek kivándorolni Hunor és Magor fölös népei a Kárpát-medencéből. E területen folyamatosan (a Felvidéken és Erdélyben), mint Európa ősnépe jelen voltak (mátrai, körösi, vincsa-tordosi és kukuteni kultúrák) és időről időre következetesen ide tértek vissza a Kr. u. 1400-as évekig. A kirajzás egyik déli végcélja a Folyamköz volt, a Tigris és Eufrátesz folyók által határolt terület. A világon „sumér” néven ismert ősi civilizációt hozták létre a Folyamközben.
Sumér történelem rövid áttekintése
A mai régészeti leletek tanúbizonysága szerint a sumérek a Zagros hegységen átkelve, észak-keletről népesítették be a Folyamközt (Kr. e. 5900, illetve 5000-re teszik). Ezt támasztja alá az a tény is, hogy Irán délkeleti részén, 1971-ben feltárták az 5500 éves Tepe Yahyát, az összekötő kapcsot az Indus völgyének két sumér műveltségű ősvárosa, Harappa és Mohendzso Daro és a Folyamköz között félúton. Szovjet Közép- Ázsiában, a Karakorum-sivatag határán szovjet régészek 1971-ben 5000 éves városok romjait tárták fel, Namazga- és Altün-tepét. E helyen „Észak Babilonját”, a sumér lépcsőzetes templomokhoz hasonló romokat, ékszereket, edényeket, agyagszobrokat találtak. Kramer 1963-ban azt írja The Sumerians című művében: „A technológia területén a fazekaskorong, a kerekes jármű és a vitorláshajó valószínűleg sumér találmány. Bár a fémművesség biztosan nem sumér eredetű, a sumér fémművesek termékei mindenütt elterjedtek az ókori Közép-Keleten, s némely példány még olyan messze is eljutott, mint Magyarország, Közép-Európa.” A Kárpát-medencei fémművesség a Kr. e. V–IV. évezredre nyúlik vissza, az erdélyi és felvidéki réz- és arany-bányák nyersanyagára a suméreknek is szüksége volt. A Kárpát-medencében eddig 30 darab, ebből 11 darab a mai Magyarország területén előkerült rézkori (Kr. e. 4000–3500)
agyag kocsit tartanak számon. A bronzkori anyag kocsik száma a Kárpát-medencében 89 darab, ebből 19 darab a mai Magyarország területén került elő. A kutatók véleménye az újonnan napvilágra került leletek alapján most már megoszlik. Egy részük kitart amellett, hogy sumer találmány a kocsi, a másik részük Kárpát-medencei találmánynak tartja, míg a harmadik csoport egyidejű találmánynak tarja a kocsi megjelenését a Kárpátmedencében és a Folyamközben. Az állattenyésztő, nagy területeket bejáró „nomád” lovas kultúrák mindenesetre előszeretettel használták a kocsit, illetve a szekeret ingóságuk és családjuk kényelmesebb szállítására és azért is, mert volt hozzá megfelelő igás állatuk, akár ló, akár ökör. A sumér időszakot hagyományosan két részre osztják, özönvíz előtti, Kr. e. 5900–4000-ig: Ubaid-kultúra és özönvíz utáni korszakra, Kr. e. 4000–2000-ig: Uruk-kultúra. Sir Charles Leonard Woolley (1880–1960) angol régész, aki Úr városát tárta fel a Folyamközben, Kr. e. 4000-re teszi a vízözönt ásatásai alapján, mert egy két és fél méter vastag szennyezésmentes anyagrétegre bukkant Úr városának ásatásakor. Kis ókori sumér városállam az első királyi központ az özönvíz után, Babilontól 12 km-re keletre, Bagdadtól 80 km-re délre találhatók romjai. „Azután, hogy a vízözön áradt el fölöttük, a királyság alászállt az égből. Kis városban volt a királyság.” A „Kis királya” cím a Kr. e. III. évezred végétől, korábbi tekin
Mágusok a Pilisben 5. rész
KISS MAO-TUN ISTVÁN
Rézkori kocsimodell. Budakalász, 177. sír. Gucsi László rajza



Dobogókő
10
télye miatt, az egész Folyamköz feletti igényt fejezte ki. A későbbi sémi dinasztiák (akkád és óbabiloni birodalmak) a Kis királya címet a „világmindenség királya” értelmében használták. A kisi királyi dinasztia négy dinasztiát és negyven királyt foglalt magába Kr. e. 2900–2350-ig. Kr. e. 2700–2350: Hatalmi versengés északi és déli sumér, a sumér dinasztiák és városállamok között. A Gilgames és Agga eposz leírja Gilgamesnek Kis királyával, Aggával való összeütközését. Az eposz történeti eredete nagyon valószínű, mivel egyetlen isten sem szerepel benne. Agga a sumer királylista szerint Mebarageszi fia volt, akiről régészeti bizonyítékkal rendelkezünk. Ez is erősíti Gilgames történeti személy voltát, másrészt arra mutat, hogy az I. kisi dinasztia és az I. uruki dinasztia nem egymást követően, hanem részben egy időben uralkodott (Kr. e. XXVII. század). Agga kutak építésére szólította fel Gilgamest. Az öregek engedelmeskedésre, a fiatalok harcra buzdították. Azt jelentheti mindez, hogy Agga ekkor Kis királyaként egy nagyobb terület, talán az egész Sumer feletti főhatalmat gyakorolta, de jelentheti azt is, hogy Agga segítséget nyújtott a szomszéd településnek egy szárazabb periódusban. Gilgames szerint Uruk öntözőrendszere már készen volt, megtagadta az engedelmességet, mire Agga ostromolni kezdte Urukot. Gilgames egy kitöréssel legyőzte őt. Gilgames az eposz szerint megkímélte Agga életét, aki korábban megmentette az övét. Gilgames talán az Uruk feletti hatalmát is Aggának köszönhette. Úgy tűnik, valójában ekkor került a „királyság”, azaz a Sumer feletti főhatalom Kisből Urukba. A „Kis királya” cím azonban még később is fontos szimbolikus erővel rendelkezett, az egész Sumer feletti főhatalom igényével társult. Gilgames utódja fia, Urnungal (Urlugal) volt, aki a Tummal-felirat szerint újjáépítette Tummalt, Ninlil istennő szentélykörzetét Nippurban. A Tummal-felirat elmeséli Nippur építéstörténetét, amiből levonható a következtetés, hogy nemcsak Aka és Gilgames, hanem Meszannepadda, az I. uri dinasztia első királya is kortársuk volt. Aka vereségével talán megindult a harc a városi dinasztiák között a főhatalomért, és ezért rombolták le és építették újjá annyiszor a szimbolikus jelentőségű nippuri szentélyeket ebben a korban
Kr. e. XXIV. század körül Éannatum, Lagas sumér városállam uralkodója, Akurgal fia, Ur-Nanse unokája rövid időre valószínűleg egész Sumert és Elámot uralma alá hajtotta. Uralkodása első részében lugalnak, második részében enszinek nevezi magát. Ő az első mezopotámiai uralkodó, akinek birodalomalapítási kísérlete történetileg nyomon követhető. Uralkodása első részében súlyos harcok árán – amiben őt is nyíl találta el, és így nem tudta folytat
ni a harcot az első sorban – elfoglalta Ummát és megállapította határait. Az eseményeket a keselyűsztélé mondja el. A szöveg és a képek a töredékesség ellenére a hadtörténet alapvető forrásai. Sokáig tartotta magát az a tévhit, hogy a phalanx harcmodor a görögök találmánya volt. E sztélé legnagyobb töredékén sumér harcosok vonulását ábrázolták, akiknek csak a fejük látszik ki a pajzs mögül, valamint a lándzsát tartó jobb kezük. A pajzsok öszszeérnek, teljesen elfedik az embereket. A keselyűsztélé a phalanx első ábrázolása. A phalanx mellett, a másik töredéken látható a sumér hadsereg két másik eleme is, a lándzsával felszerelt könynyűgyalogság és a harcikocsis alakulatok. Ugyancsak a sztélé sze-rint elfoglalta Elámot és Urt. A felirat végén, neve mellett szerepel Kalbumnak, Kis királyának (lugal) a neve is. Uralkodása második részében, mint enszi, értesít bennünket Kis ensziségének megszerzéséről, valamint Szúza, Mári és Uruk megszerzéséről.
Az akkád birodalom létrejötte
Az agadei Sarrukin (Sargon) Kr. e. XXIV. század, az első akkád király, az akkád birodalom alapítója. Története ezer évvel megelőzi Mózesét, de Sarrukint is „mózeskosárban” úsztatták le az Eufrátesz folyón, amiről maga Sarrukin így emlékezik meg:„Sarrukín vagyok, az erős király, Agade királya. Enitum az anyám; apám nem ismertem. Apám testvérei a hegyet szeretik. Városom Azupiranu, mely Purattu partján fekszik. Enitum, anyám fogant engem, megszült engem titokban, sásból való kosárba helyezett, szurokkal zárta le kosaram fedelét, a folyóba vetett engem, mely nem lepett el, elsodort engem a folyó, Akkihoz, a vízkimerítőhöz vitt. Akki, a vízkimerítő kiemelt, mikor vedrét alámerítette. Akki, a vízkimerítő, fiává fogadott, felnevelt engem, Akki, a vízkimerítő, bizony kertészévé tett engem. Kertész-voltom miatt Istar (istennő) bizony belém szeretett.” Kr. e. 2350: Akkád uralom SARUKIN elfoglalja a déli sumér városállamokat is. Kr. e. 2150: GUTIK (fekete sárkányok) megdöntik az akkád birodalmat. Kr. e. 2130–2190: „Sumér szellemi reneszánsz rövid” felvirágzása GUDEA Lagasi király alatt. K. e. 2112–2095 között Ur-Nammu, a III. uri dinasztia első királya, visszafoglalja a déli sumér város-államokat. A királyság az özönvíz után hol egy északi város (Kis, Aksak, Akkád), hol pedig egy déli (Uruk, Ur, Íszín) kezébe került, ezt egészíti ki néhány Suméron és Akkádon kívüli városállam (Avan, Hamazim, Mári). A III. uri dinasztia elején (Kr. e. 2100 körül) összeállított szöveg az uri királyok politikai igényét fejezi ki a Folyamköz egyesítésére. Kr. e. 2094–2047: SULGI visszafoglalja az északi területeket is. 275 km-rel Bagdad fölött északra, a Tigris és Eufrátesz között, a nomádok ellen egy fal, a Mardu-fal építésébe kezdett Sulgi, a feliratok alapján mintegy 63 kilométer hosszúságban, amit majd második fia és utóda, Su-Szín hosszabbított meg és fejezett be teljesen. Kr. e. 2000: újabb sémi uralom kezdete Ábrahám elhagyja Úr városát és elindul az ígéret földjére.
Kis városából előkerült igen korai anyagtáblácskák



A királyi központ lapja 11
A tatárlaki korong és a sumérek
Torma Zsófia (1832-1899), az első magyar régésznő, több nyelven beszélő polihisztor, akinek édesapja történész, testvére régész volt. A Hunyad megyei Tordos őstelepének feltárója (1875), a tordosi kultúra névadója, aki tízezer feletti rovással ellátott cseréptöredéket és agyagkorongot talált, illetve gyűjtött össze, mely az eddig ismert sumer írásnál mintegy 1500 évvel idősebb, Kr. e. 5000-re tehető, de jelképrendszeré-ben nagyon hasonló, illetve megegyező a Kr. e. 3500-ból származó Uruk-kultúra írásával. Az erre vonatkozó kutatásainak egy részét írta meg a nemzetközileg is elismert Torma Zsófia, a korát megelőző tudományos alapossággal a „Sumer nyomok Erdélyben” címmel. Az úgynevezett tatárlaki korong is ehhez a tordosi kultúrához tartozik, amit 1961ben N. Vlassa román régész talált meg.
Forrai Sándor rovásírás-kutató a Z, NY, GY, B, és P, illetve LY betűk rovásjeleit ismerte fel a korongon. Véleményem szerint további két rovás, a D és F betű is megtalálható a korongon. A lyuk alatt egy egyenlőszárú kereszt látható, ami nem csak négy részre osztja a kört, hanem egyben a D rovásjele is. A körbezárt egyenlőszárú kereszt pedig a rovásírás F betűje, amit maga a forma és nagyság is hangsúlyosan, szembetűnően kiemel. Badinyi Jós Ferenc professzor, protosumir képírású fogalomjegyeknek tartja a korongon levő betűket és ábrákat, amelyekben nem kereshetünk csupán hangértékű rovásjeleket. Az ő megfejtése ennek tükrében így hangzik: „Oltalmazónk! Minden titok dicső Nagyasszonya! Vigyázó két szemed óvjon Nap atyánk Fényében!”. Friedrich Klára rovásírás-kutató „Kőbe vésték, fába rótták” című könyvében negyven megfejtést gyűjtött össze. Vannak, akik csillagászatilag közelítik meg a korong jeleit, pl. Gyárfás Ágnes, Nagyné Fülöp Krisztina és Záhonyi András, és ennek tükrében 7000 évben állapítják meg a korát a rajtuk levő csillagászati jelek alapján. A Knight-Lomas kutató páros úgy véli a „Múlt üzenete” című művében, hogy „a leleteket körülvevő kőzetrétegeken elvégzett, megbízható rádiókarbonos kormeghatározás elvégzése után kiderült, hogy a tatári táblák sokkal régebbiek, mint a legkorábbi sumer szimbólumok (...), nem lehet megkerülni a tényt, hogy ha létezett kapcsolat a két írásrendszer között, akkor csak a sumérek lehettek azok, akik az erdélyiektől tanultak.”
A sumér nyelvről röviden
Francoise LENORMANT, Párizsban született, baszk családból származott és a ragozó baszk nyelvet is jól beszélte, s ezért tudta a ragozó sumér és a ragozó finnugor nyelvek közötti egyezéseket is felismerni. Azonban azt, hogy a baszk nyelvnek a finnugor nyelvek a rokonai, Louis Lucien Bonaparte herceg, aki kiváló nyelvész volt, „La langue basque et la langue finnoise” (London) címû könyvében már 1862-ben megállapította. Francoise LENORMANT régész, de mint nyelvész is kiváló volt, mert ő teremtette meg a sumér philológiát és állapította meg az alábbiakat: 1. A szemita nyelvek flektáltak, a sumér nyelv agglutinált. 2. A szemita nyelvben a szó tőhangzója megváltozhat, míg a sumér nyelvben nem. 3. A szemita nyelvekben a szavaknak nemei vannak, a sumér szavaknak nincsenek. 4. A szemita nyelvek előragokat (prefix) használtak, a sumér nyelv utóragokat (suffix) használt. 5. A szemita szavak zöme 2-3 tagú, a sumér szavak zöme egytagú. 6. A szemita (asszír, babilóniai stb.), valamint az árja (indoiráni és indoeurópai) nyelvek hajlító (konjugáló-flektáló), a sumér nyelv pedig olyan ural-altáji eredetű, ragozó (agglutináló) nyelv, mely az előbbiektől szerkezet- és fogalomképzési rendszer tekintetében lényegesen különbözik. A mi szempontunkból a legfontosabb az 1875-ben és 1876-ban írt könyve. Az ural-altáji ragozó nyelveket, mint korábban az angol Max Müller, Lenormant is „turáni”-nak nevezte, aki az „idiomes touraniens” kifejezésen a szemita nyelvekben előforduló sumér szavakat értette. Tehát Lenormant is ugyanazt vallotta, amit Oppert vallott. Kálmán Gosztony a Párizsi Sorbonne egyetem egyik nagy kutatója, a „Dictioanaire D'Etymologie Sumerien et Grammaire Comparée” (1975) című művében összehasonlította az összes indoeurópai, urál-altaji, szemita, és dravida nyelveket, sőt, még a baszk nyelvet is a sumérral, és 53 alapszó esetében ezeket az arányokat találta: A magyar és sumér között: 51/53 arányban vannak egyezések, 96%, a török nyelvek és a sumér között: 29/53 arányban vannak egyezések, 55 %, a kaukázusi ragozott nyelveknél és a sumér között: 24/53 arányban vannak egyezések, 45%, a finn-ugor/sumér között: 21/53 arányban vannak egyezések, 40 %, és az indoeurópai/sumér között csak 4/53 arányban vannak egyezések, 8%. Tehát a ragozó nyelvcsoportoknál sokkal nagyobb arányban voltak egyezések, mint az indoeurópai nyelveknél.
A Gilgames eposz, a János vitéz és a Toldi trilógia szoros összefüggései egyezései
A kérdéssel érdemben először dr. Toronyi Etelka foglalkozott, az ő kutatásai alapján készült dr Botos László: „Sumér hősköltemény magyar kapcsolatai” című rövid tanulmánya, melyet egy az egyben idézek, s melyhez dőlt betűkkel magyarázatokat fűztem:
A tatárlaki korong és a két táblácska



Dobogókő
12
„Dr. Toronyi Etelka utal a sumér és magyar hőskölteményekre – mondhatnánk, szinte szellemi-biológiai asszimilálódására, áthasonulására.[1] Petőfi Sándor 1844-ben írta a magyar irodalom egyik kiemelkedő alkotását, a János vitézt, amely műfajilag költői népmese, vagy népies elbeszélő költemény. Ez a mű 30 évvel a Gilgameseposz felfedezése előtt íródott. Az egész világirodalomban nincs még egy olyan mű, amely ilyen mértékben hasonlítana Gilgames hőskölteményéhez. A megdöbbentő tehát az, hogy nemcsak nem olvashatta, hanem nem is tudott Petőfi – és Arany sem – a Gilgames eposzról, de mégis a két magyar író két műve teljes egészében lefedi a Gilgames eposzt, több ezer év távlatában is. Ez pedig azt jelenti, hogy a sumér és magyar nép szellemi kincsei azonosak, egy tőről fakadnak és nem csak a nyelvük, de gondolkodásmódjuk is azonos több ezer éven átívelve. János vitéz szörnyetegek, óriások ellen harcolt, mint Gilgames. Mindkettőjüknek az örök élet megszerzése volt a célja. János vitéz ugyanúgy, mint a sumér Tamuz (Gilgames), pásztorkirályként kezdi kalandját. Mindkettő elhagyta otthonát, János Iluskának, Gilgames pedig anyjának áldásával indult kalandos útjára. János, aki pásztorból huszár lett, hősiességének köszönheti a legkiválóbb vitézi címet, eljut több országba, Tatár-, Olasz-, Lengyelországba, Indiába és végül Franciaországba. A francia királynak segít a török elleni harcában. Jutalomként elnyeri a francia királykisaszszony kezét, melyet visszautasít, hőn szeretett Iluskájáért. Gilgames visszautasította Istar szerelmét. Iluska halála János vitézt az örök élet titkának felkutatására buzdította. Gilgamest barátja, Enkidu halála ösztökélte ugyanerre a feladatra. Mindkét hőskölteményben a leszakított tüskés virág, a rózsa (a rózsa a mágusok virága, ők nemesítették ki a vadrózsából) az, amely megadja az örök élet kulcsát. Az egyetlen különbség a két költemény között, hogy Gilgames a tenger mélyéről hozta fel a virágot, s azt elvesztette, mikor a parton elaludt. Ugyanakkor János vitéz az Iluska hamvából fakadt virágot az élet tavába dobta, és Iluska újjáéledt, de mikor a Tündérországot elhagyták, akkor elvesztették az örök életet. Petőfi János vitézében Tündérország leírása szinte teljesen megegyezik az északi félteke csillagképeivel és a mágusok hozzá fűződő tudásával, csillagismeretével. Tündérország a tenger közepén egy sziget, ahova János vitéz csak az óriás segítségével tud eljutni. A tenger vízéből kiemelkedő sziget mindig az ősteremtést jelképezi, az élet kialakulását a Földön. Tündérország el van zárva a halandók világától mérhetetlen messzeségbe, ha halandó mégis oda érkezik, akkor hármas próbát kell kiállnia, le kell győznie a kapuk őreit. Petőfi első kapuőrnek a három medvét teszi és a második kapu őrének a három oroszlánt, vagyis felcseréli őket. A csillagos égen az oroszlán és a kisoroszlán csillagkép mellett található a Nagy- és Kismedve csillagkép, és a Nagymedve csillagkép érintkezik a Sárkány csillagképével. Az első kapu őre három oroszlán, ez a fizikai síkot testesíti meg, aki ezt legyőzi, vagyis képes uralni, az túljut a fizikai síkon és már nem függ tőle. A második kapu a lelkiség síkja, amit három medve véd. A Nagy- és Kismedve csillagkép, amin túljutva elérjük a szellemvilág kapuját, a harmadik kaput, amit a sárkány őriz. A Sárkány csillagképet a Nagy- és Kismedve csillagképei fogják közre és így látható ez az égen is, vagyis a halhatatlan szellem örök ruhája a lélek. A sárkányt nem lehet legyőzni, ezt János
vitéz is tudja, ezért a torkába ugrik és ajtót vág az oldalába, amin keresztül lehet csak a tündérvilágba bejutni. A mágusok virágát, a rózsát a tündérek tavába dobja, amit az élet vize életre kelt és ezáltal visszakapja kedvesét, Iluskát. 1847-ben, Petőfi eposza után három évvel, Arany János megírta Toldi-trilógiáját. Ez az elbeszélő költemény ugyancsak a magyar népmeséből, legendából vette magvát, és nem a János vitéz váltotta ki megírását. E mű akkor íródott, mikor az agyagtáblák még mélyen a sivatag finom homokja alatt feküdtek. Arany János a Toldi előszavában szemlélteti velünk a magyar pusztát és a hihetetlen erejű Toldi Miklóst: Mint ha pásztortűz ég őszi éjszakákon Messziről lobogva tenger pusztaságon: Toldi Miklós képe úgy lobog fel nékem Majd kilenc-tíz ember-öltő régiségben. Rémlik, mintha látnám termetes növését, Pusztító csatában szálfa-öklelését, Hallanám dübörgő hangjait szavának, Kit ma képzelnétek Isten haragjának. Ez volt ám az ember, ha kellett a gáton, Nem terem ma párja hetedhét országon;.. Úgy érezzük, mintha Toldiról beszélne, mikor a Gilgameseposz szerzője 5000 évvel előbb íródott művében ilyképpen festi le hősét: „egy nyughatatlan, páratlan és fegyelmezetlen hős, kinek a fegyvermesterei Erech-ből hatalmas méretű fegyvereket öntenek neki és Enkidunak.”[2] Mindkettőt fűtötte a láz, Toldit önérzetéért, dicsőségért, Gilgamest pedig a Humbaba (Huwawa) elleni harcra, aki hazája ellensége volt. Gilgames úgy nyilatkozott, ha Humbaba kezétől meghalna, emléke mint hős, örökké élni fog. Mindketten anyjuk csókjával és áldásával indultak útjukra.[3] Toldit Bence kísérte, míg Gilgames kísérője Enkidu volt. Buda utcáján Toldi szarvánál ragadva fékez meg egy bikát, amely a vágóhídról szabadult el. Gilgames leghíresebb hőstette pedig az, amikor az Égi-Bikát szarvánál fogva lefékezi. Toldi megvívott egy bohémiai vitézzel, aki mindig győző hírében állt. Gilgames Enkiduval birkózott, kinek rettenetes ereje volt. Toldi és Gilgames is legyőzhetetlen volt, de mindketten legyőzettek, mert az alvás elengedhetetlenül szükségszerű mindenki számára. Toldi Piroskát szerette, de feladta őt barátja érdekében. Gilgames visszautasította Istár szerelmét. Végül Toldi rádöbben az ember mulandóságára. Gilgames, barátja, Enkidu halálakor megrendült az emberi sors mulandóságán.” Összefoglalva, a fentiekből kitűnik, hogy a sumér műveltség és kultúra nem egy térben egyedül álló nép alkotása, melynek nyelve nem hasonlít senkiére és idővel eltűnt a történelem süllyesztőjében. Ellenkezőleg, szoros kapcsolatokat mutat fel elsősorban a Kárpát-medencei nyolcezer éves kultúrákkal, azok ragozó nyelvet beszélő népeivel, és nemcsak régészeti tárgyi leleteivel, hanem szellemiségével is, ami egyedülállóan fennmaradt és bizonyítja a hagyományok továbbélését. A következő részben a folyamközi mágusok bölcsességét, szellemi nagyságát, gondolkodásmódját ismerhetjük majd meg.
[1] Toronyi Etelka: A Kárpát-medence a kultúrák bölcsője és a magyarok őshazája. Buenos Aires. 39-43 old. [2] Kramer, Samuel Noah: History begins at Sumer. Doubleday Books. 1959. 184-185 old. [3] Goodrich, Norma Lorrie: Ancient Myths, Mentor. 1960. 16 old.



A királyi központ lapja 13
„A hely keresése csak azoknak nehéz, akik nem tudják, hogy hol keressék. Aki nem a helyén van, arról azt mondhatjuk, hogy hely-telen, rend-telen, rend nélküli. Ennél nagyobb büntetést nem adhat az élet. De ha tudjuk a helyünket, akkor rendben vagyunk. Otthon vagyunk. Egy magyar rendnek, a pálosoknak csak a Pilisben lehet az otthona. Mert a Pilis örök otthona a magyarnak...”
(Végh János: Pilis, pálos, páros)
„A hely keresése csak azoknak nehéz, akik nem tudják, hogy hol keressék.” A török félhold hatalma áldott Hungáriánk fölött megingott s hanyatlása maga után vont elnéptelenedett, földig rombolt falvakat, vér áztatta, megrontott várfalakat, sáncokat, elhalt lelkeket és mérhetetlen szenvedést. Anno Domini 1686. Buda falainak vissza vívása az egyesített európai keresztény hadak s az első rohamokra induló magyar katonák dicsősége bejárta a keresztény országok újságjainak hasábjait és általánosan ismertté vált Petneházy Dávid hőstette, aki maga személyében elsőként megmászva a falakat kitűzte a magyar hadi lobogót Budavár ormára. Európa hamar felejtett. Esztendő múltával útra készülődött két pálos szerzetes – Mallesics Gáspár, rendi titkár a már Budán ismerős Majtényi Pál elefánti vicáriussal –, hogy a felszabadított, meggyalázott hazában felkeresse régi, Buda közeli, szent Lőrincről nevezett főkolostoruk helyszínét azzal a szándékkal, hogy a rend születésének helyén újjászervezzék allodiumukat, hazatérhessenek a felvidéki Elefántiból, és Mária-völgyből, ahol a pálos rend akkori főkolostora volt. Először a mai Buda körzetét keresték fel, de gondosan megőrzött rendi irataik leírásai alapján nem tudták azonosítani szent Lőrinc kolostorának földrajzi helyét a vár fekvéséhez viszonyítva, és a domborzati viszonyok sem támasztották alá azt a feltételezést, hogy jó helyen járnak. Visszafordulván a felföldi főkolostorba jelentést tettek a rend priorjának útjuk tapasztalásairól. A főkolostorról így emlékezik dr. Török József pálosokról szóló rendtörténeti tanulmányában: „A máriavölgyi monostor távol a török dúlta területektől, közel Nagyszombathoz és Pozsonyhoz, a királyi Magyarország katolikusainak két fellegvárához, idővel átvette Budaszentlőrinc szerepét; a rend központjának számított és a generális perjelnek otthont adott. A monostorokból elmenekített okleveleket, rendi iratokat itt gyűjtötték egybe. Ezek bizonyíték-értékére támaszkodva próbálták birtokaikat a lehetőségekhez képest visszaszerezni és a pálos rend újkori történetének egyik vonulata az erre irányuló törekvéseik sorozata.” Ide kívánkozik kiigazítás képen a következő: Budaszentlőrinc, mint helyrajzi név, egyetlen középkori oklevélben, litterében sem szerepel ilyen formában, hanem magyar fordításban így adható vissza: „A Buda közeli, avagy melletti (prope Budam) Szent Lőrinc pálos főkolostor” – lényeges különbség az értelmezésben rejlik. A ma Budaszentlőrinc-inek tartott rom-kolostor területe lényegesen nagyobb
távolságra fekszik a mai Budavárától, minthogy közelinek mondható legyen és – ahogy a pálos feljegyzésekből kiderül számunkra – ennek tornya nem vethetett oly’ hosszú árnyékot naplemente idején, hogy a mai Buda főterére vetüljön. – A leírások inkább illenek a pilisi Vetus Buda azaz Óbuda területére, amelyre XXII. János pápa 1321. évi levelében utalás történik, mint Dömössel szomszédos királyi városra. A vonatkozó levél magyarra fordított szövegét így ismerjük: „1321. deczember 8. – XXII. János pápa a veszprémi püspököt, a dömösi és ó-budai prépostságoknak Róbert Károly királytól tervezett egyesítése tárgyában, jelentéstételre hívja föl. A te egyházmegyédhez tartozó óbudai Szent Péter parochialis egyház is, királyi székhelyen, a jelzett dömösi vár és káptalan szomszédságában, régebben a tatárok által földig leromboltatott és bár ebben az istentisztelet nem szűnt meg, mégis a Szent Péter káptalan – annak szegénysége és épületeinek romos állapota miatt – nem volt újjáépíthető, azért sem, mert a helyreállítás igen költséges lett volna.” (Monumenta Romana, 1899. 40. o. XLVII. Sz. fordította: Soós Imre) – Összegezve; Óbuda a XIV. sz. harmadik dekádjának elején, királyi székhelyen, Dömös szomszédságában volt a veszprémi püspök egyházmegyéjéhez tartozván. Ha már itt tartunk, gondolatban hozzá illeszthetünk még két lényeges adatot, amelyek azt bizonyítják, hogy Budához, a későbbi Buda Antiquvához szorosan kapcsolódik a pannóniai szikamberek városának; Szikambriának a neve. Ennek a ténynek a bizonyításához olvassuk el Aventinus – a Bajor Krónika írója – 1301. évre vonatkozó feljegyzését: „A magyarok Vencel fiát, Lászlót, Buda-Sicambriában (Bvda quae et Sycambria), majd a Pest-újhegyi várban (atque Ofa) királlyá nyilvánítják.” – II. Vencel fia Vaclavról (Vencel, Prága, 1289. október 6. – Olmütz, 1306. augusztus 4.) László néven Magyarország királyáról történik említés, aki 1301. augusztus 27-étől, 1305. október 9én történt lemondásáig ült a királyi dobogón.– Ebből kitűnik, hogy a két város szimbiózisa, együtt élése, létezése oly’ szoros és elismert volt a középkorban, mint a mai Buda-Pestté. – Második pillantásunk vessük a bretonnak is nevezett Pierre de Choque lovag magyarországi utazásának Szikambriára vonatkozó feljegyzésére. – A lovagról említést téve jegyezzünk meg annyit, hogy Pierre de Choque (ejtsd: Sok) Magyarország fővárosában, Budán is járt 1502 tavaszán, amikor elkísérte Anne de Foix-t, a királynő unokahúgát, Magyarország és Csehország királya, II. Ulászló leendő királyi hitvesét. Pierre de Choque utazásáról és a királyi esküvői szertartásról feljegyzéseket hagyott reánk, amelyben megemlíti látogatását az ódon városban: „Sicambria városa, ahol kezdetben a franciák laktak, akiket akkor szikambriaiaknak neveztek, amikor Tróját lerombolták és száműzöttek lettek. (»la ville de Sicambre où habitèrent à l’origine les Français, alors nommés Sicambriens, quand Troie fut détruite et mise en exil«). Bejárván a királyi palotát elbűvölte a francia nemest az egyik faliszőnyeg, amelyen többek között, Trója történetének ábrázolata volt, olyan formán elmesélve, mint Franciaországban, a Picardiában készült szőnyegen vagyon írva (»Entre autres y figure l’histoire de Troie telle qu’on la raconte en France, tapisserie faite en Picardie, selon ce qui est écrit«).
VETRÁB JÓZSEF KADOCSA
A pálosok és Marót
„Bölcsőd az, s majdan sírod is...”



Dobogókő
14
És most nézzük a fent említett, a város fekvésére irányuló feljegyzését: Et en icelluy lieu fut premierement ediffié Bude; et est celle Bude-Veige située sur le bort du fleuve et ou circuyt de la ville de Sycambrie où habiterent premierement les Francoys lors nommez Sicambriens, quant Troye fut destruicte et mise en exil. És ezen a helyen építették először Budát. És ez a Buda-Veige a folyó partján van, ahol Szikambria városát körülveszi, ahol először a franciák laktak, akiket akkor szikambereknek hivtak, amikor Tróját lerombolták és ők elmenekültek. Buda-Veige – a modern francia nyelv ma Buda vieille-nek azaz öreg Budának, Óbudának írná s ejtené a városnevet. A fentiek értelmezéséből kitűnik, hogy ez a város körülveszi, öleli a Szikán hegyre – Francio (Francus) által alapított, s a Duna fölé magasodó sziklára – épült várat. A fent említett írott forrásadatokkal bizonyítjuk, hogy a pilisi Ó-Buda, Új Buda nyomait a királyi központ területén, a Duna (DA(gh)-ANU=D’ANU=DUNA azaz Jó Anya Istenanyáról elnevezett folyó) jobb partján Dömös és a királyi központ nyugati határát alkotó Vértes – ma Maróti hegyek – által behatárolt földrajzi térségben kell keresnünk. Bizonyára a Buda melletti Szent Lőrinc főkolostor építmény együttese is az Új-Buda feletti Közép szirten létesült az 1300 és 1308 közötti időszakban de, mint ahogy Gyöngyösi Gergely a pálosok rendtörténetében lejegyezte oly mértékben elpusztíttatott, hogy újjáépítése eredeti pompájában nem lehetséges.
Ith jelen vagion az igasság és élett Ith jelen vagion az mennei fölségh
Chtus J. 1524. évi brevárium hátlapján (Esztergom)
Ezért döntöttek úgy a pálos atyák a XVIII. sz. elején, hogy a régi főkolostoruk közvetlen közelében Pilismaróton rendezkednek be jogérvényesítés eszközével élve visszaszerzik pilisi birtokaikat, erdőiket s gazdálkodásuk eredménye képen építik újjá rendjüket a volt török hódoltsági területeken. Erről az időszakról ilyen formán emlékezik a már fent idézett rendtörténeti tanulmány; „A lelki valóságok megszervezése mellett a pálosok az anyagiak terén is gondos gazdáknak bizonyultak. Birtokaikkal, ha csak lehetett, a hódoltság alatt is igyekeztek valamiféle kapcsolatot tartani, legalább elméletben, emlékezetben, megőrizni a birtokjogot. A török uralom megszűnte után birtokjogaikat érvényesítették, és a visszaszerzett területeken újjászervezték a mezőgazdasági termelést vagy erdőgazdálkodást, mint például a pilismaróti uradalomban.” – Ebben az egyetlen szövegrészben – mintegy mellékszálon – említtetik meg Pilismarót neve, de az újjáépítés és alakulás szellemi és gazdasági központja volt Marót, ahol a hadak dúlta területek, a föld színéről eltörölt falvak helyszíneinek feltalálása, a meglévő települések határainak - jogérvényesítés útján történő – újra rendezése, a határjelek kijelölése még hosszú évtizedeket vett igénybe. – Így ír Magyar Eszter erről kiváló tanulmányában, melynek címe: A Pálos-rend pilismaróti uradal-mának újjászervezése a török hódoltság után; „A problémát itt is az okozta, hogy a török hódoltság idején és az azt követő idő-szakban a volt középkori, lakatlanná vált falvak határát a szomszédos Esztergom lakói élték. Az uradalom későbbi, XVIII. századi területén a török hódoltság előtt Pilismaróton, Pilisszentlászlón és Pilisszentléleken kívül még két kisebb középkori település létezett,
Ákospalotája és Szamárd. Tulajdonképpen az uradalom valamennyi települése Árpád-kori eredetű volt. A XVIII. század első évtizedeiben a rend Ákospalotáról és Szamárdról be tudta bizonyítani, hogy azonosak a pálosok középkori Bitóc falujával. (A névcsere körülményei ismeretlenek.) Az elpusztult faluhelyeket Pilismaróthoz csatolták. Pilismarót területe így kétszer akkora lett, mint az uradalom többi településének a faluhatára. Határában düllőnevek emlékeztettek még a középkori falunevekre, pl. Szamárkő, Szamárhegy, „mons Palota teteje”, de a Pilismaróthoz csatolt területet a XVIII. században csak Bitócként, majd később Basaharcként említették.”
A birtokvédelem jog szerinti helyreállítása is akadályokba ütközött első sorban az Esztergomi várban állomásozó katonaság miatt, akik megszokták, hogy a pálos rend Bitóci uradalmának az erdeiben vadásszanak nagyvadakra; szarvasra, őzre. Ezen kívül az esztergomi helyőrségbe behozott német katonák hatalmaskodásaira, önkényeskedéseire is fényt vet az esztergomi levéltárban megőrzött panaszlevél, melyet az alábbiakban ismertetek:
PANASZ AZ ELSZÁLLÁSOLT KATONÁKRA 1699.
Marót helység panasza Esztergom vármegyének az elszállásolt német katonák szabálysértései, túlkapásai miatt (Latin nyelvű) 1. A főstrázsamester úr a megszabott porciókon /ellátáson/ felül még többet is követelt február közepétől kezdve mostanáig, megfizetni nem akarja. 2. A német katonák a királyi regulamentumban /szabályzatban/ szabott téli ellátást nem követik, a napi egyszeri étkezés helyett gyakran 4 vagy 3 alkalommal is enni akarnak. 3. Ütik-verik mindkét nembeli embereket. 4. Lovaikat nem ott helyezik el, ahol a falu kijelölte, kárt téve ezzel a szénában, árpában, zabban, mely károk meghaladják az 1 ft-ot. 5. A kenyeret, melyet e szegény falu ebben a nyomorúságos időben adni nem képes, nem tartják jónak, hanem búzából való kenyeret követelnek maguknak. 6. Összevissza kóborolnak minden katonai fegyelem nélkül, a kerteket letarolják, a gyümölcsöket a fákról éretlenül leszedik, sőt a falu szőlőskertjeiben is a szegény népnek a legnagyobb károkat okozzák. Ha kérik, ne tegyék, rútul káromkodnak, a saját tisztjeik parancsának sem engedelmeskednek. Komárom-Esztergom Megyei Levéltár -Evl. V. Acta perceptorália 1699. Azonban a Szent György-mezeiekkel is sok összetűzés volt, amely egyes esetekben emberhalállal és haszonállatok elbirtoklásával végződött.
AZ ESZTERGOMIAK „HATALMASKODÁSA” EMBERÖLÉS 1718.
Tanúkihallgatás 1718. június 26-án: Esztergom fegyveresei elhajtották a marótiak ökreit a vitatott területről, s egy maróti jobbágyot lelőttek. Kérdések: Első: Tudja é avagy hallotta é a tanú; az elmúlt napokban, marti (március) 4-én Nemes Szabad Királyi Esztergam városának fegyveres Emberei rajta menvén a Maroti határon, erdejükbül hatalmasan Kis Benedek nevű oda való szegin em



A királyi központ lapja 15
bernek 4 ökrét elhajtották volna? Második: Vallya meg a Tanu? az illyetén elidegenités ném de ném az Nemes Tanácsnak és közönségesen az egész kösségnek (városnak) akaratyábúl történt é? és mi okbul? Harmadik: Tudgya é avagy hallotta é a Tanu? ezen elidegenitést tévő Esztergami fegyveres Emberek nevezet szerint hogy hivattanak, hol laknak, és hányan voltak. Negyedik: Tugya é avagy hallotta é a Tanu? Ismét 8-adikán mindazon Nemes Városnak Fegyveres emberei fönt nevezett Maróti hegyekben és erdőkben Pesti Páter Paulinusok számára fát vágó bizonyos szegény Embereket megkergetvén, egyet közülök, Szurczek János nevűt agyon lőttek volna. Ötödik: Vallya meg a Tanu, amidőn ezen hatalmasság és kegyetlenség megtörtént, nem de nem a Nemes Tanács és közönségesen az egész kösség akarattyával küldettettek volna ki azon Fegyveres Emberek, és mi okbul. Hatodik: Vallya meg item (ismét) a Tanú, ezen alkalmatossággal is az egisz Esztergomi Fegyveres Emberek nevezet szerint kik és hányan voltak, s hol laknak? Hetedik: Tudgya é vagy hallottaé a Tanú? Hogy Esztergami Uraimék egynihányan most is, annak előtte is fönt jelentett Pesti Páter Paulinusok engedelméből és tudtáiával járnak és jártak is azon erdőkben, nevezet szerint penig kik, vallya meg a Tanu. Nyolcadik: Vallya meg a Fatens (tanú), kiket tudna ezen dologban jó tanuknak lenni? (Kilenc tanút hallgattak ki.) Részletek a vallomásokból: Második tanú Pálinkás János körülbelül 70 éves, Esztergam szabad királyi város lakosa, az esküt letette. Első kérdésre: Jól tudja, mivel maga is jelen volt a Fatens a 4 ökör elhajtásában. Másodikra: Vallya, hogy azon 4 ökrök elhajtása akkor sem a Nemes Tanács, sem az kösség akarattyábul és parancsolattyábul nem volt, hanem magok amit kaphattak, kárt kárért, elhajtották. Hanem előszér, minek előtte még semmi marhahajtást nem tettek volna, meg vólt parancsolva Biró Uramtul, hogy amit kaphatnak (elvihetnek) azon erdőben, csak hajtsák el. Gondolja, hogy Biró Uram is, az Nemes Tanács is közönségesen a Nemes Város akarattyábul parancsolta. Harmadikra: Tugyja bizonnyal hogy tizen voltak azon abartiot (megfosztást) tévő emberek, mivel maga is köztök volt, kik is Nemes Esztergam városában laknak mindnyájan Nevezet szerint pedig ezek, ugy mint Baizák?.., Hajdú András, Zubonyicza Péter, Tóth János, Vajda Gyurka, Gerendás Gergely, Gerendás István, Gaál István, Gábor János.
Negyedikre, ötödikre: Semmit.
Hatodikra: Hallotta a Fatens másoktul, hogy (a második alkalommal) kilencen vóltak, és ugyanazok, kik a tanuval az ökrök elhajtásában is voltak. Maga penig a Fatens beteg volt. Hetedikre: Hallotta, hogy czédula mellett (a pálosok írásbeli engedélyével, fizetségért) hárman jártak volna fát vágni.... Nyolcadikra: Semmit.
Ötödik Testis (tanú): Gábor János körülbelül 28 éves, Esztergam szabad királyi városi lakos, hiti után vallya. Elsőre: Semmit.
Másodikra: Igenis tudgya, Biró Uramtul voltanak megfogadva, és parancsolattyábul is eö volt kiküldve az erdőt oltalmazni és őrzeni, de azt nem tudgya, hogyha Biró uram egyezett e ezen Nemes Várossal, vagy sem.
Harmadikra: Nihil (semmit) Negyedikre: Tudja nyilván, hogy azon Maróthi közül akkori üdőben egyet meg löttek, maga is a Fatens jelen lévén. Ötödikre: Vallya, minthogy maga is közülök valo vólt, azon fegyveres embereknek, hogy Biró Uramtúl parancsolattyuk olyan lévén, hogyha olyan emberekré akadnak azon erdőkben, kik nékik ártani akarnak, vagy ártanak, eök is hasonlóképpen amint lehet árcsanak, és oltalmazzák magokat. De azt nem tudgya, hogy az egész Nemes Tanács vagy Város végzésébül tétte (parancsolta) meg, vagy sem.
A többi kérdésre: Semmit.
Hatodik tanú: Gerendás Gergely, körülbelül 26 éves, Esztergam szabad királyi város lakója, hiti után vallya. (Az elsőre, másodikra, harmadikra adott válasz ugyanazt tartalmazza, mint az előzőek vallomása) Tudgya, a Fatens is jelen lévén, hogy Biró Uram parancsolta nékik az erdőket, hogy őrizék, oltalmazzák. Tudgya azt is, hogy meglötték az embert, távolrúl látta is, hogy az ember ledüle puska pattanás után. Fejszéiét azon emberek elvévén, de közel nem volt hozzá, és nem tudgya, miként esett a lövés. (A többi kérdésre nincs érdemleges válasza) Ide kívánkozik fent idézett Magyar Eszter tanulmányának e korszakra irányuló részlete;
„Az erdőhasználat miatt a XVIII. század első évtizedeiben a leghatalmasabb szomszéddal, Esztergom város polgárságával és az ott állomásozó katonasággal keveredtek a legtöbb viszályba. A polgárok és a várvédők ugyanis megszokták, hogy a török hódoltság idején és az azt követő kuruc háborúban is bejártak fáért a szinte gazdátlan maróti erdőkbe, a katonák pedig ott vadásztak, elsősorban szarvasra. A városi polgársággal csak az 1720-as évek végére sikerült elfogadtatni azt, hogy a maróti erdőkbe fáért csak a rend maróti megbízottjának engedélyével mehetnek és az elvitt fáért fizetniük kell. A katonasággal szemben még ennél is tovább a rend birtokjogának elismertetése, a várkatonák csak az 1740-es évek végén hagytak fel azzal, hogy a maróti erdőkbe be-bejárjanak vadászni és fát vágni.”
A gondok ellenére folytatódott a visszatelepülés, új rendház építésére is sor került Pesten, amelynek alapkövét 1715-ben tették le és 1720-ra vált beköltözhetővé, négy középkori monostort is sikerült újjáéleszteni. Ezek: Márianosztra (1717), Tüskevár (1732), Diósgyőr (1737), Máriacsalád (1749). Mellettük nyolc helységben kisebb, néhány főnek otthont adó rezidencia létesült. A magyar rendtartományt 1721-ben 17 monostor illetve rezidencia alkotta, 161 rendtaggal. És végezetül még egy oklevél:
Magyar Országos Levéltár E 153. 43. cs. 389. fasc. 1. cum publicatione fiscalis actio: ügyvéd által kihirdetve
63.
MARÓT, A PÁLOSOK PILISI BIRTOKAINAK KÖZPONTJA 1771
A szentléleki jobbágyok és a pesti pálosok priorjának contractusa (szerződése) a szolgáltatásokról és haszonvételekről.
Ez a szerződés annyiban tartozik ide, hogy – több más irattal együtt – bizonyítja, Marót a pilisi birtokok gazdaság központja volt.



Dobogókő
16
Ismét érdemes megfigyelni azt a körültekintést, szervezettséget, alaposságot, szakszerűséget és hatalmi tudatot, amelyet korukban képviseltek akár jogi, akár pénzügyi, gazdasági szempontból. Külön figyelmet érdemel a magántulajdon megszervezett védelme, melynek költségeit a parasztokra hárították. Elgondolkodhatunk azon is, hogy mennyi időt, energiát követelt a környező községek lakóitól az ide való kapcsolódás: a termények Marótra (vagy Pestre) szállítása, a szentléleki jobbágyok aratási időben robot miatti Marótra gyaloglása az erdei többórás utakon, vagy a szüretelési, favágási, egyéb engedélyek kikérésének procedúrája. 1784-ig csaknem minden évben új Contraktust kötöttek Maróton, melyben a jobbágyi kötelezettségek (főleg a pénzadó, a census) növekedett. A szerződés megkötését megelőzte a szentléleki elöljárók levele, melyben kérték a „magukat örökös jobbágyoknak valló telepített lakosok...a Méltóságos Földes Uraságot, hogy szegénységükre tekintettel lévén, velük egyességre lépne a Mária Terézia császárnő áltyal elrendelt Urbárium helyett”.
Részletek: ...Hogy Én az meg nevezett Nemes Conventnek részéről meg engedem azon Szent-Léleky Jobbágyinknak, hogy az oda való Erdeinkbül kiki maga Szűkségire elegendő száraz tűzifát hordhasson; ugy mind azon által, hogy ezen tüzifa nem egyébkor, hanem minden holnapnak első és második dolog lévő napján az Uraság Szolgájának jelen léttében, s nem másképpen hordassék ki, az mennyi kinek kinek azon holnapra elegendő lészen. Ha valakinek házára, istálójára, pajtájára, a vagy más egyébb épülettjére vagy szekerére, s azok tartozandó Szerszámokra nyerss fára szüksige volna, meg engedem, hogy a Maróthy Tisztnek engedelme mellett Uraság Szolgája által kimutatandó helyen, sem máshol, kiki vághasson.
„Midőn az egész község egyenlő értelemmel azon meg engedett őly fának vágására leg alkalmatossabb üdöt találni fog, akkoron azon űdött, s azon hetet tarozzék az sokszor emlétett Hellység, az Maróthy Tisztnek meg jelenteni: Ki is azonnal, ha maga Személe Szerint nem érkeznék, Uraság Szolgáit küldeni fogja, kik a vágásra való helyet ki mutassák, s az vágáson jelen legyenek. Hasonló Rendtartás observáltassék (figyelembe vétessék) az meg vágott fának ki hordásában...
... Minden némő termésünkbűl, mellyekbül törvény szerint addig az dézsmát (kilencedet,tizedet) ki adni szoktuk, ennek utánna is igazán ki adgyuk, s Marothra, az Uraság házához be horgyuk. Az Uraságnak Határinkban Lévő Jószágiban, ugy mint Szőlejében, Szántó földeiben, réttyeiben, valamint eddig, ugy ennek utánna is, minden szüksigess munkátt illendőképpen, s annak üdeéjében az midőn parancsoltatik, meg teszük, és azoknak termését fel szedvén, Marothra bé horgyuk: és más, egy vagy két napi, határunkban elől adando aprolékos munkáktul is magunkat el nem vonzuk. Mivel az Tekintetes Földes Uraság eddig is nagy szükségünkbe sokszor meg szánni, és gabonával bennünket segitteni méltoztatott, ennek utánna is azon kegyess Gratiáját reménlvén, ha az Tekintetes Uraságnak Marothy aratáskor Segétségünkre szüksige volna, ajánlyuk akkoron három vagy négy napi munkánkat.
Az Esztendőbéli Censust (pénzadót) valamint ekkoráig, ugy ennek utánna is fizetni akarjuk, ugy mint kész pénzül 25 Rh.ft., azaz
húszon ött Rhénes forintokatt; mellyeknek felit Szt. György napra, más felit Szt Mihály napra le tenni tartozunk. In natura /természetben/ pediglen tisztán ki főzőtt tehén vajbul 8 iczét, csirkét 10 párt, tojást 200 adni fogunk, és negyven ölly fát meg vágunk, aztatt akár Marothra, akár Esztergámba be viszűk.
Kelt Maróthon, 1771. év Januáry 2-a.
Első Rend. Szt Pál N. Pesthy Conventjének Priora Fő biró Sztranko Istvány + T. Biró Gyurkovics András +
Esküttek: Dologh András + ?apon Joseph + 73. Dunántúli Református Egyházkerület Tudományos Gyűjteménye Pápa. Protocollum, közelebbi jelzet nélkül.
protocollum: jegyzőkönyv, feljegyzés. ekklesia, eklézsia: egyház, egyházközség, gyülekezet. „... ekklésia árva volt,... meg vigasztaltatott”: utalás a prédikátor elűzésére Buda töröktől való felszabadítása (1686) után. Több évtizeden át a gyülekezetnek nem volt prédikátora, sem temploma, sem iskolája. Magánházaknál tartották az istentiszteleteket maguk a hívők, mígnem II. József császár vallásszabadságot biztosított. kurátor: gondnok; az egyházközség anyagi ügyeire felügyelő, ennek életét a lelkésszel együtt irányító, választott világi vezető. presbiter: protestáns egyházközségi tanács világi, választott tagja. Kamarai Adminisztráció: a Magyar Kamara hivatala, amely pénzügyekkel, bányaügyekkel stb. vagyis az ország gazdasági ügyeivel foglalkozott. Ezáltal a feloszlatott szerzetesrendek gazdasági ügyeivel is. Helytartótanács: Magyar Királyi Helytartótanács az ország legfőbb közigazgatási hivatala, a királyi rendeletek végrehajtója, döntéseit az uralkodó nevében hozta.. Superkatedrálé és korona: szószék és a felette lévő záró elem. Magyar Országos Levéltár E 153. 42.es 288 fasc. 58. pag.
Irodalom:
Rupp Jakab: Buda-Pest és környékének helyrajzi története ( Bp.1868) Noszlopi Németh Péter: Az Árpád-kori Buda nyomai a Pilisben (Bp. PÜSKI 1998.) Kézai Simon: A magyarok cselekedetei (Osiris Budapest 1999.) Oláh Miklós: Hungária – Athila (Osiris Budapest 2000.) Heltai Gáspár: Krónika az magyaroknak dolgairól (Magvető Kiadó Bp. 1979.) Vértessy György: Fehéregyháza Kérdése Képes Krónika (Budapest 2003) Monumenta ecclesiae Strigoniensis, Ed. Ferninandus Knauz. II. –Srigonii, 1882 Gyöngyösi Gergely: Arcok a magyar középkorból „Vitae fratrum heremitarum” Szépirodalmi Kiadó Bp. 1983 Magyar Eszter: A Pálos-rend pilismaróti uradalmának újjászervezése a török hódoltság után (tanulmány) Pálos rendtörténeti tanulmányok I. kötet (Varia Paulina 1994.) http://www.sulinet.hu/oroksegtar/data/telepulesek_ertekei/Pilismarot/pages/ptI _004_forrasszemelvenyek.htm letöltés: 2009-07-30 Pierre de Choque: Discours des Cérémonies du Mariage d’Anne de Foix...1502.



A királyi központ lapja 17
Pilis. Kiejtjük ezt a szót, és egész különös módon a ma élő embertársaink közül sokan már nem csak egy középhegységi területet, egy erdős tájat, egy különleges és természeti szépségekben bővelkedő földrajzi egységet értenek e szó alatt, hanem valami többet; valamilyen misztikus, a titokzatosság és az ősiség felhőibe burkolózó, mélyebb jelentőséggel bíró tudás társult e szó, e fogalom köré. Minek tulajdonítható ez? Az utóbbi évtizedekben – eddig még soha ilyen intenzitással nem látható módon - egy olyan kutatási terület előtérbe kerülése és megerősödése tapasztalható, melyet szakrális geográfiának hívunk, s mely első sorban a Pilis vonatkozásában – a hétköznapi élet dolgain vagy a turizmuson felül – valami olyan tényező feltárásán munkálkodik, mely túlmutat a profán megközelítéseken. Mintha a homályból hírtelen valami feltört volna, s valami lényegesebb létére mutatna rá – de természetesen azt is hozzá kell tennünk, hogy mindez nem a semmiből került elő, és nem zárt kapukat dönget: korábban is voltak emberek és csoportok, akik ilyen témával foglalkoztak, azonban e szórványok, és azok összekötő elemei még nem vonulhattak egy rendszerező egység szárnyai alá. A közelmúlt irányvonala e tekintetben ezért jelentős: az összefüggések feltárásával, a vizsgálódás egyfajta szinoptikus jellegével láthatóvá váltak olyan valóságok, melyek nagyban hozzájárulnak múltunk és jelenkori életünk megértéséhez, sőt, egyfajta előrelépési lehetőség kibontakoztatásához is támpontul szolgálhatnak. Ezen egység maga a szakrális geográfia, melynek jelentéséhez, értelmezéséhez és jelentőségéhez fűznénk néhány gondolatot a Dobogókő eme tízedik, jubileumi számban. A szakrális geográfia, mint tudomány nem létezik; csak több tudományág művi egyesítésével, az egyes kutatási területek bizonyos eredményeinek egy azonos platformon történő elhelyezésével, a megmutatkozó közös pontok feltárásával bontakozik ki jelentősége. Mint látni fogjuk, e területen a földrajz, a történelem, a vallástörténet, a régészet, az őstörténet kutatás, a térképészet, a numizmatika, a heraldika, a fizika, a geológia, a filozófia, a csillagászat, az építészet, az energetika és számos más kutatási terület egy olyan találkozási pontjáról van szó, ahol a feltárulkozó összefüggések egy mindezeken túlmutató, és igazán az egyikhez sem tartozó valóság megismerését teszik lehetővé. A szakrális geográfia kétségtelenül a szent helyekre koncentrál, ennek feltárásához, megértéséhez szinte a kezdetekig kell visszamennünk, nem kerülve el a kapcsolódó fogalmak részletes vizsgálatát, magyarázatát. „Kezdetben vala Isten.” Az Egy, az abszolútum, mely eloldottságot jelent; a minőségtelen és a megnyilvánulatlan. A szubjektum maga, s benne mindennek a lehetősége. Az Önmagából való „kilépés” szándéka és az Önmagával Önmagát szembeállító döntés: maga a teremtés kezdete. Az Egyben és az Egyből dualitás jelenik meg, sőt: polaritás. A lét „feszültsége” és annak ereje. Megszülettek a princípiumok: az „ős-alap-elvek”, melyek minden későbbi megnyilvánulás őseredetének tekinthetők, s melyek öszszessége, mint primordalitas maga lett a törvény, a doktrina, mint
mindennek a regulációja, irányítása, vezérlése. Ezen a ponton témánk számára is – meghatározó jelentőségű tényező létesülése következett: a princípiumok megformálták a szimbólumokat, a létesülés lehetőségeinek szellemi formáit, melyek a princípiumok szignatúráinak tekinthetők, s melyek minden létező „vanságának” transzcendens alapját, minden lételem – még megnyilvánulatlan fundamentumát képezik. A szimbólum fogalma, mivel az a lét és a létezés hátterében folyamatosan jelenlevő valóság, bővebb kifejtést igényel. A szó eredete a görög sinbolon-ra vezethető vissza, melynek jelentése „összevetni, egybevetni”, s melyből a sinballo, sinballeum, és a sinbolum (görög – latin) származik. A fogalom az öszszevetésre, összetartozásra, és az ebből fakadó kifejeződésre utal. Nem más, mint egy idea (mely egy eszmei valóság gondolati viszszatükröződése a tudatban) érzékelhető analogikus reprezentációja. Maga az analógia, mely a szimbólum fogalmán belül, azzal nem szinonimát képezve, az analogon-ra vezethető vissza, a „hasonlók” értelmében kezelendő, s jelentése a „hasonlatosság”, „működésbeli és alaki megegyezés”. (Ezen belül a magasabb valóság az elsődleges, a kifejeződés a másodlagos, ezért beszélhetünk externális és internális analógiáról.) Mindezek okán minden létező szimbólumnak tekinthető, semmi nem létezik, ami egy szimbólumon keresztül ne lenne visszavezethető egy princípiumig. Így a fizikai világ egy tapasztalható eleme sem kivétel, legyen makro-kozmikus vagy mikro-kozmikus, tapasztalható vagy rejtett. Hogy egy kissé a témában előreszaladva „hazabeszéljek”: a Pilisnek is ezen a téren van a legnagyobb jelentősége. Azon felül, hogy minden létező egy-egy szimbólum reprezentációjaként van a világban, és a létbe „csontosult”, kimerevedett teremtett fizikai valóság a kezdetektől a szimbólum alapján válik azzá, ami, maga a fogalom az idő előre haladásával sem veszített jelentőségéből. Az emberi lét és élet tekintetében, annak tudatos aspektusában fokozott szereppel bírt, vagyis maga az ember az, aki ezt a tudást megőrizte, megjelenítette és „használta”. A fizikai létben megjelenő ember, mivel tudta, tapasztalta és átélte a világ szimbólum-alapját, tetteiben újra teremtette, megjelenítette azokat. Ennek súlyos oka is volt: az aranykor spirituális magasrendű minősége egy gyorsuló elsötétedés irányába kezdett zuhanni, az ember kezdte elveszíteni a külső és a belső egységét, a centrummal való egységét és kapcsolatát, s e centrifugális erők mentén távolodó folyamatban előbb nyilván gyengébben, azután egyre erősebben tört fel a „visszatérés” vágya, a megfordulás, a felébredés igénye. A folyamat elején nyilván egy-két lépésben meg tudta ezt az ember valósítani, de a korok előre haladásával, a sötétség növekedésével egyre nehezebben, egyre több lépésben tehette csak meg. Az a – fogyatkozó számú – csoport, mely tisztában volt e visszatérés jelentőségével, és vágyta is azt, minden korban metódusokat dolgozott ki – az adott nívónak megfelelően – az úton járóknak. Az, aki kereste önmagának végső valóságát, aki vágyta a forrásba való visszazuhanást, aki az emberi lét őseredetének igazi és tiszta valóságába szándékozott törni, mindig valamilyen utat kellett bejárnia, s ezen az úton szellemi aktusokat, belső műve
A Pilis és a szakrális geográfia
A szimbólumok jelentősége
VÁRY ISTVÁN



Dobogókő
18
letek sorát – és egyre többet – kellett megtennie e cél érdekében. Ezen út mentén volt és van nagy jelentősége a szimbólumoknak. A teremtett világba minden megnyilvánult létező egy Isteni tudatosság folytán szimbólumként lett valósággá, hordozva annak szellemi ős-elvét, ős-eredetét. Mivel a szimbólum azon túl, hogy „jelent valamit” (s ez kortársaink jellemző inflálódott, sziplifikált – és téves – értelmezése), megjeleníti a szimbolizáltat és annak erejét, amivel ily módon közvetlen összeköttetésben áll egy-egy prin-cípiummal, s ez mintegy nyitott csatornaként vezet az Abszolútumhoz, Istenhez. Ezért használta mindig az úton járó ember, a homo viator a szimbólumokat a megvalósítás gyakorlatában. Itt lép be a rítus jelentősége. A visszatérés megvalósítási folyamatában a rítus nem más, mint eljátszott szimbólum, a lét rendjének megfelelő belső indíttatású művelet. A szellemi úton törekvő ember a rítust aktusokon keresztül gyakorolta, végezte, az aktus pedig a rítus belső mozgása. Az aktusban véghezvitt tettek, ezek a szellemi irányú műveletek a belső aktusok külső rítusai – és a kör itt záródik be. (Itt meg kell jegyeznünk azt, hogy ennek végig gondolása nem csak a szakrális, vallási, közvetlenül szellemi célzatú rítusokra kell, hogy szorítkozzon, habár jelentősége ezeken a területeken kiemelt, s ebben a vonatkozásban a kidolgozott rendszerekre kell gondolnunk, például a yoga útjára, az alkímiára, vagy például a zarándoklat művelésére. Elődeink minden tettében, a leg hétköznapiakban is a rítus volt jelen, akár az évkör munkáiban, az ételek elkészítésében, egy ház felépítésében vagy például a táncban. Később, és jelen korunkban a szent és a profán eltávolodott egymástól, de a céltudatos szellemi úton járó számára több tett „kiemelhető”, vagy elkülöníthető a rítusok szempontjából; ezek a hétköznapinak tűnő cselekedetek – egy megfelelő belső szemlélettel és irányultsággal – a szellemi út támogatására, mélységek benső magragadására kiválóan alkalmasak. A keleti hagyományban ezeket upa-murgának /mellékösvényeknek/ hívják. A zene, a tánc, egyes művészetek vagy mesterségek gyakorlása, a virágkötés vagy a harcművészetek betölthetik ezt a szerepet.) Ebben a folyamatban kaptak és kapnak elsőrendű szerepet a szimbólumok; a szellemi törekvő a tettekben aktusokat realizál, melyek tisztán rítusok, ezek szimbólumokat (és erőket) elevenítenek és idéznek meg, a szimbólumok ily módon princípiumokhoz „vezetnek”, melyek az Isteni valóság transzcendens mélységeit tárják fel. E műveletben ténylegesen megjelenített szim
bólumok is mindig kaptak szerepet. A megjelenítés sokrétű, a minta maga a teremtett világ: mivel a törekvő tisztában van a létező fizikai világ szimbolikus tartalmával és jelentőségével, ezért abból merítve, pillanatnyi szintjének megfelelően, szemléletéhez és céljához igazítva megalkot (ábrázol, megjelenít) szimbólumokat. Ezekbe – az rítusnak megfelelően, és azt alátámasztandó – szimbolikus elemeket sűrít egy rendben, melyek a lét okkult hátterének, az Isteni teremtés folyamatainak, az ember megistenülése és visszatérése képeinek, a szakrális hierarchia elemeinek, a lét mögöttes struktúrájának, archetipikus valóságoknak, szellemi lényeknek és helyeknek rendszerét alkotja meg, mely így hathatós támasztékul szolgál a rítus folyamatában. Ezek az elemek a kezdetben alak és képalkotás formájában jelentek meg, majd a szerkesztett szimbolika, az ideografikus ábrázolás, a figuratív megjelenítés festett, faragott, épített formáiban realizálódtak, az optikai és geometriai formák elhatárolódó elemeinek rögzítésétől az ikonografikus ábrázoláson át az allegorikus megjelenítésig. (A szent képek, a mandalák; jantrák és tamgák, rúnakövek és szakrális tárgyak rajzolatai, szent építmények formái és azok ornamentikája, a pénz, a zászló és a címer őrzik ezen szimbólumrendszerek elemeit, ez utóbbiakkal a numizmatika, a heraldika és a szemiotika foglalkozik. Ruhák és használati tárgyak díszmintáitól a kályhacsempe motívumokig, a népművészeti tárgyak díszítésétől a régi „billog” /bélyeg, bélyegzés/ ábráin át a korabeli mester- és védjegyekig, márkajegyekig és cégérekig számtalan helyen lelhetünk a szimbolizmus korabeli formáira, vagy azok maradványaira. Az új kor már az eredeti értelmezéstől és átgondolástól mentes szolgai másolásban közvetíti és használja a /torzult vagy egyszerűsített/ szimbolikus képeket, mintegy látványelemként prezentálva azokat, megfosztva szerepüktől, erejüktől.) Ezek mentén jött létre maga az írás is, a betűk és a számok szimbolikus világa. A korok előrehaladásának – és az elsötétedés – mentén ezek a szimbolikus elemek nivellálódtak, deformálódtak, de formáik nem veszítettek értékükből, annak ellenére, hogy helyükről – a Szent-ből – kimozdítva méltatlanul szétszóródtak az élet minden területére. Összefoglalva e fenti – a fő témánk tekintetében csak látszólag lényegtelen – alapvetést, leszögezhetjük, hogy maga a szimbólum két okból bír jelenléttel: egyrészt az Isteni teremtés tudatos ki- és megnyilvánítása okán a fizikai világban, a természetben, másrészt az ember különböző korokban létrehozott szakrális alkotásaként. E kettő alapja természetesen közös egységen nyugszik. Ha ezen a ponton gondoljuk végig a Pilis vizsgált, kutatott dolgait, akkor könnyen feltárhatjuk a szimbolizmus jelentőségét: a Pilisben mindkettő szemlélhető, megragadható. Az Isteni teremtés természeti elemeiben, a hegyekben, fákban, és az adott korokban, az ember által e területen létrehozott szellemi – vallási – szakrális alkotások, műtárgyak sokaságában fellelhetőek a szimbólumok jelentőségteljes világa. Egy másik megközelítésre is szükségünk van ahhoz, hogy a szakrális geográfia lényegét megragadjuk; ismét a kezdetek irányába kell tekintenünk. A már tárgyalt szellemi út, a visszatérés, a felébredés ösvényének vonatkozásában fontos tényező, hogy a különböző korokban, különböző szinten szükségesnek látták az elhivatottak, hogy a visszatérés útjának szellemi rítusához elengedhetetlen tudást tovább adják, örökítsék és – egy idő után rögzítsék, s meghatározzák a megfelelő metódusokat és azok ele



A királyi központ lapja 19
meit. Legfontosabb cél az aranykor tudásának megőrzése, emlékezete, az eredet, a kezdet és a kezdet előtti lét erőinek spirituális birtoklása volt, melyhez a szellemi út szükséges lépéseinek gyakorlatával kapcsolatos rendeket fektettek le. Ez a traditio metaphysica, a metafizikai őshagyomány. A továbbadás kezdetben nyílván szellemi – majd szóbeli – közvetítés és örökítés útján ment végbe, az emlékezet elegendő volt; a süllyedés azonban szükségessé tette a rögzítést, mely különböző korokban, más-más népcsoportban és kultúrkörben – a pillanatnyi tudás és a megvalósítási lehetőségek függvényében – eltérő módon valósult meg. A törekvés egyik iránya a maradandóság volt, olyan eszközök és megoldások alkalmazásával, melyeket legkevésbé kezdhet ki a pusztulás, a megvalósítás maga pedig a kezdetben szintén szellemi volt. A leg időt állóbbnak a monumentális kőépítmények bizonyultak, melyeket akár szellemi projekcióval, vagy okkult erők és mágikus hatalmak felhasználásával hoztak létre. Kisebb – nagyobb tárgyak megalkotásával, a már korábban körvonalazott szimbolikus rendszerek sokrétű ábrázolásával, jelek és jelképek rögzítésével próbálták a szellemi tudás magját tovább adni. A fényerők csökkenése és az ontikus „felejtés” okán azután a rögzítés és a rögzített tartalom is változott, leginkább a hanyatlás irányába, mígnem megjelentek a vallások, melyek ráépültek e tudásra, és magukba foglalták azt. A tudás „alkalmazásának” lehetősége a religio és a confessio rendszerébe rejtőzött, mintegy egyedüli esélyt látva abban, hogy minél tovább fennmaradjon. Ezen rendszeren belül a tudás rögzítése és átadása – különböző vallási rendek és csoportok zárt körében – már egyedi módon, sajátos „kódolással” történt, immár az írás felhasználásával. Az ember szellemi hanyatlásának okán e rendszerek is egyre távolabb kerültek a középponttól, és egyre több lépésben megvalósítható szellemi, visszatérési út bejárására késztették az arra vágyókat. A vallások esoterikus irányzatai azok, melyek leghosszabb ideig voltak képesek ezt az őshagyományt megőrizni. Elsősorban a hinduizmus és a buddhizmus jelentősége kiemelt ezen a téren, a judaizmusban a kabbala, az iszlámban a szúfizmus az az esoterikus ág, mely burkolt formában még megőrizte az őseredet metafizikai tudását. A kereszténységben, annak kezdeti évszázadaiban a gnosztikusok jelentették ezt az irányultságot, azonban az V. század végére a keresztény fő vonal teljesen likvidálta azt. A későbbi, középkori kereszténységben még többször ütötte fel a fejét olyan szerveződés, csoportosulás, melyben az ősi tudás megragadásának és alkalmazásának tényét lehet feltárni és megragadni, de legalább is gyanítani, mint például a Templomos Lovagok rendjének megjelenése, azonban ezek is az előre törő – és hozzá kell tennünk: a szellemi tartalmat fokozatosan teljesen elvesztő fővonal áldozatául estek. Ezen a ponton azonban a magyarság történelme és vallási útja több pontjának megemlítése elkerülhetetlen: a Pálos rend létrejötte és szerepe e vonalon felbecsülhetetlen jelentőséggel bír. Az utóbbi években – a korábbiakhoz képest elképesztő intenzitással – tárták fel kutatók, vallástörténészek e rend történetét, mely anyagok alapján bátran kijelenthetjük, hogy az 1250-ben alapított Pálos rend Európában szinte utolsóként, és a legtovább volt képes – a kereszténység köpenyének álcája alatt – megőrizni és tovább adni, sőt: használni azt a szellemi tudást, melyről fentebb szóltunk. És ismét visszatértünk a Pilishez, hiszen tudjuk, hogy e rendet Boldog Özséb e hegyek között hozta létre – nem véletlenül. Itt kell kiemelnünk a szakrális geográfia megközelítésének har
madik, és talán legjelentősebb szempontját. Szóltunk a szellemi célzattal véghezvitt rítus műveletéről és annak összefüggéseiről. Azonban a szakrális tetteket nem spontán végezték a beavatottak vagy a törekvők: a rend és a rendszer fontos – és a cél érdekében elkerülhetetlen eleme – a szent idő és a szent hely. Vagyis soha nem volt közömbös, hogy egy spirituális aktust mikor és hol végeztek el. Számunkra most ez utóbbi bír nagy jelentőséggel, és ez az a pont, ahol ismét a Pilis jelentőségéhez tudunk visszatérni. Mi az a Szent Hely, és miért Szent? Egy olyan misztériumról van szó, mely a racionalitás oldaláról végkép megközelíthetetlen. A „szent” fogalma etimológiailag a latin sanctushoz köthető, jelentése „elkülönített”. Eltekintünk e helyen a morális és nivellált értelmezéstől; e fogalomban a tökéletlenséggel szemben álló tökéletesség, a „szokásossal” ellentétben lévő rendkívüli jelenik meg. Ez utóbbi jelentés a szakrális szavunk magja, mely a sacer („elhatárolás”) melléknévből eredeztethető. (Ezzel a szakrális geográfia jelentésére is rámutattunk; a Föld olyan kisebb-nagyobb földrajzilag meghatározható területeiről van szó, melyeket – az alább kifejtett okokból – szentnek hívunk, mert azok elkülönítettek.) M. Eliade A szent és a profán című művében egy egyszerű alapvetést tesz: az a szent, ami nem profán, vagyis a szent a profán ellentéte. Az első kérdés az lehet, hogy mitől, miért szent egy hely? Miért elkülönített egy terület, és mitől, mihez képest van elkülönítve? Ha az idáig leírtak alapján gondoljuk végig a kérdést, akkor alapvetően két okát találhatjuk meg a szent helyek létének: vagy szentnek (kiemeltnek, elkülönítettnek) lett teremtve, és itt az Isteni mű van a háttérben, vagy valaki szenté tette, ebben az esetben okozóként valamely (nyilván archaikus) kor emberét kell keresnünk, aki bírt a megfelelő kvalitással e művelet végrehajtásához. Azonban gyanítható, hogy a szentté tétel célja mindkét esetben közös. Az archeológia, a vallástörténészet és egyes – elismert, vagy el nem ismert – háttértudományok már feltárták azt, hogy a Földön, minden kontinensen, minden nép, minden vallás rögzített és számon tart olyan helyeket, melyeket az adott korban az adott közösség rítusok és szertartások helyszínéül használt, s melyek ilyen célzattal öröklődtek, vagyis statikus és kiemelt pozícióban vannak. Ezeken a helyeken áldoztak, majd rájuk szentélyeket, oltárokat építettek, később templomok, vagy más jelentős épületek, szakrális tereptárgyak alapjául szolgáltak. Vagyis a kezdetektől fogva megkülönböztetett helyekről van szó. (Tudjuk, hogy a legtöbb XIX. századig épült templom egy korábbi szakrális építmény alapjain áll, s nem egy esetben, például Rómában több vallási kultusz folyamatos jelenlétét tárták fel a régészek egy-egy templom alatti ásatáskor.) Templomok, katedrálisok, oltárok, ménhírek, dolmenek, piramisok, kurgánok és kunhalmok... vagy egyszerűen csak szentnek tartott hegyek. Ismételjük és hangsúlyozzuk, hogy ezek mind ősi és kijelölt helyeken vannak, és annak bizonyságai, hogy elődeink tudtak ezekről a helyekről, folyamatosan jelölték azokat, és szakrális – kultikus rítusaikhoz állandó használatban tartották őket. Miért? Ennek feltárása szoros összefüggésben van a tapasztalással. Őseink azért tudhattak ezen elkülönített területekről, mert tapasztalták, hogy ott valami más van, vagyis valami többlet jelenléte érzékelhető, ami a környezetében nem található és nem tapasztalható. Ez a benső meglátás és megélés egy-egy ilyen hellyel kapcsolatban pedig nem ennek a másságnak a konstatálásában merült



Dobogókő
20
ki, nem a „jó érzet” megtapasztalásában volt (és van) jelentősége: ezeken a helyeken erők vannak jelen. Olyan erők, – s itt van a jelenség értelme és mindennek lényege – melyek felemelnek, többletükkel a fentebb kifejtett szellemi út, a megismerés, a visszatérés és a felébredés ösvényének mentén, az azon járóknak – az adott szinten, az adott helyzetben, a benső szellemi aktusok megtételéhez – tényleges segítséget és fényt adnak! A tapasztalat ilyetén megélése az okhoz visz bennünket közelebb. A szellemi úton járónak, ezen a belső megismerésnek és a felébredésnek ösvényén gyakran olyan szakaszokon kell átjutnia, melyeken támasztékokra van szüksége. Elhatározza, hogy rítust szeretne véghezvinni, mely kapcsolódik egy szent időhöz, egy szent helyhez, szent tárgyakhoz vagy eszközökhöz, sőt, akár szent hangokhoz, számokhoz, mozdulatokhoz is, s mert mindez jelen van a szimbólumokban és szimbólum rendszerekben, segítségül hívja azokat, hiszen minden támaszték szimbólumokból ered, és azokba tér vissza. A metódus megfelelő kiválasztásával, a támasztékok és a szimbólumok helyes alkalmazásával elvégzi a rítust egy szent helyen, ahol mindehhez az erőt kapja – ezért sikerrel is jár. Ezért vannak ezek a helyek, ez az oka ezen erők jelenlétének: az Isteni teremtés, vagy talán egy archaikus papi szakrális szertartás létrehozta ezeket a helyeket, tudván, hogy lesznek idők, amikor a megvilágosodást kereső embernek szüksége lesz ezen erők támogatására, jelenlétére. (A korabeli sacer szóból ered a sacerdos, a „pap”, aki szertartást, rítust végez, áldozatot hoz, és szentet, szentséget ad.) Ha tömören szeretnénk megfogalmazni a Szent Hely fogalmát, akkor kimondhatjuk, hogy olyan hely, mely a szellemi úton járó ember tekintetét a fény felé fordítja. Ennek a „fordításnak” az ereje rejtőzködik a szakrális helyeken, mely jelenlétet – a különböző lelki és szellemi állapotok és szintek miatt – mindenki másképp, vagy adott esetben egyáltalán nem tapasztalja. A hely érintése lehet katartikus, de lehet kifinomult, szubtilis is, s ezen erők mai meglétéről számtalan barátunk, megannyi Pilis-járó – egymástól független, mégis gyakran megegyező – tapasztalata tesz bizonyságot. Az elbeszélések arról is beszámolnak, hogy bizonyos szent napokon, szent időben az adott időponthoz köthető helyeken ezek az erők hatványozottan megnövekednek. A Pilis, mint ily módon „működő” Szent Hely – a megfelelő időben és megfelelő helyen eltöltött idő után, a megfelelő konzekvenciák tudatos levonásának tükrében – számos kortársunk életét, sorsát fordította már meg. A Szent Helyek – gyakran egy-egy kis területen lévő erőpontok, erőoszlopok – mindegyike más-más minőséggel bírnak, s ezek a szellemi aspektusok számos más összefüggéseivel is kapcsolatban vannak. Kozmológiai, asztrológiai jellemzőkkel bírnak, az emberi lét számos okkult valóságaival (sőt, testi szervekkel is) hozhatók összefüggésbe, egy-egy helyen adott jelenségek (és jelenések) előfordulását jegyezték fel különböző korokban, de e helyek jellemzőiként ásványok, növények (fűszerek és gyümölcsök), állati minőségek,színek, szagok, lelki tényezők is meghatározóak lehetnek. Az erő jelenléte a fizikai létezés teljes szélességére kihat, sajátos – és a környezetétől nagyságrendekkel eltérő energetikai jellemzőket kialakítva, melyek okán a radiesztézia ezeket geopatológiai pontoknak hívja. Ezen jellemzők gyakran a helyhez kötődő növény és állatvilág reakcióiban, azoknak a helylyel kialakított viszonyukban mutatkoznak meg. Itt kell kihangsúlyoznunk, hogy aki ezeken a helyeken az
élményt és a hatást keresi, az lehet, hogy tapasztal is valamit, azonban a valódi cél köréből kilépett, és távol marad attól az előrelépéstől, melyben ezek a helyek „segíteni” tudnak. Minden szellemi előrelépés misztérium, melyben a törekvő létszemlélete, irányultsága, akarata, döntése elkerülhetetlen jelentőséggel bír, s mindaz, amit itt önmagában megtesz, az tudatos, akaratlagos és szabad, eredményében pedig stabil. Ehhez valóban erőt tudnak adni a szent területek, melyek profán értelemben nem csodatévő helyek, spontán módon és/vagy törvényszerűen semmit nem „varázsolnak” át... (sőt, a profán irányába akár rombolóak is lehetnek!) Nos, ha nem is írtuk le az utóbbi mondatokban a Pilis szót, érthető, hogy róla beszéltünk. A fent tárgyalt három alapvető rátekintés tartalma e hegységben egységes formában van és lehet jelen. A fenti kritériumok szerint valóban Szent Hely ez, benne számos archaikus szimbólummal, szimbólum rendszerrel. A transzcendencia felé mutató, az esoteria szellemi kinyilatkoztatásain alapuló szimbólumok lelhetők fel e táj hegyes-dombos vidékén; az egész Pilis szimbólum, részleteiben is az, és benne számos erőpont található, melyek mindig konkrét ábrák, a tájban lévő jelképek vagy levetült csillagképek mentén, azok meghatározó pontjain vannak. Meggyőződésünk, hogy a pilisi Pálos rend szerzetesei tisztában voltak a Szent Hellyel való együttműködés szellemi útjával, az itt lévő szimbólumok jelentőségével, kolostoraikat e rend alapján építették, életvitelük hatalmas erejét innen merítették, a szertartásokat és a rítusokat a szent időkben a szent helyeken végezték, az erőket és az erőpontokat összekötve azokat „használták”, „működtették”, vagyis alkalmazták a tudást, mely rájuk bízatott. Szellemi „sikereik” kétségtelenül ehhez a rendszerhez, ehhez a metódushoz köthetőek. Ily módon ezekben ragadható meg a Pilis jelentősége, és a szakrális geográfia mibenléte, melynek (nem csak a Pilissel kapcsolatban) az a feladata, hogy felkutassa, és megannyi irányból feltárja ma is meglévő Szent Helyeinket, és egyfajta védelem alatt őrizze őket. Mai világunkban ez utóbbi gyakran nem valósulhat meg, és ezért csak arra ösztönzök minden benső úton járót, törekvőt, hogy keresse fel az ismert szakrális pontokat, történetesen járja a Pilist, hiszen e fentiek okán itt még segítségre lelhet, választ találhat, és önmaga feltárásában ez a pilisi fény – a szellemi út egy adott szakaszán – valóban támogató lehet.



A királyi központ lapja 21
A Dobogókő korábbi számainak térképészettel foglalkozó anyagaiban, a térképtörténet vonatkozásában már szót ejtettünk az 1700-as évek második felének jelentőségéről. Ebben az idő-szakban a mérési és rajzolási technikák fejlődésének következtében egyre pontosabb és részletesebb térképek jelentek meg. Magyarország sem maradt ki a fejlődésből; a híres Mikoviny Sámuel kora ez, és a Mária Terézia által elrendelt (és 21 évig tartó) első katonai felmérés időszaka. A térképészet ilyetén előrehaladását nem csak politikai-katonai, hanem közigazgatási, gazdasági, vagy kereskedelmi területeken is kihasználni igyekeztek. Igaz, hogy a katonai felmérés anyagát a Habsburg-birodalomban szigorú hadititokként kezelték, és így az hozzáférhetetlen volt, de számos külföldi és magyar (pl. Balla Antal, Ruttkay Mihály) térképész dolgozott még ebben az időszakban hazai megrendelések elkészítésén. A korra jellemző, hogy – kihasználandó az adott lehetőséget – számos település rendelt térképet saját területéről, első sorban vitás határkérdések tisztázásának okán. A korábbi nehézkes, sok munkát igénylő fölmérések és kijelölések helyett – a munka javát a térképészekre és azok segítőire ruházva – már egy kész mappa fölé hajolva egyszerűvé és könnyűvé vált a közigazgatási birtokrendezés. Ekkor ilyen térképek már egyes pilisi területekről is készültek: Esztergom, Visegrád, Szent Lélek, Szentendre, Marót, Bogdány, Tahi és Tóthfalu területeinek térképi ábrázolását lelhetjük fel a levéltárakban. Ezek sorában a Pilisszántót és környékét ábrázoló munkákról ejtünk jelen írásban néhány szót. Az első tanulmányozandó térkép Andreas Kneidinger alkotása, melyet 1767 és 1779 között készített. Ez a kéziratos mappa Szántó mezőgazdasági térképe, mely az Országos Levéltár kamarai térképei között található (S 11 No 830:84). Az északi tájolású, kézzel színezett munka igen míves, noha feliratozásában kissé szegényes. Pilisszántó gyönyörű rajzolatában jól kivehető a már akkor meglévő főutca, és a keleti oldalon átfolyó patak; a falutól északra egy út indul „Via Hutensis” néven, melyen Hutát, vagyis a mai Pilisszentlelket kell értenünk. Az út mentén jól kivehetően fel van tüntetve az a forrás, melyet ma Trézsi-kútként ismerünk. Ettől keletre láthatjuk Pilisszentkeresztet, melynek feliratozására egy korábbi cikkünkben már felhívtuk a figyelmet: „Pilisien Santa Crux”. A falu fölött emelkedő Pilis hegy „Mons Pilis“-ként van feltüntetve. Láthatjuk, hogy a térkép nem a geográfiai adatok sokaságára épül, hanem a belső területek és a szántók precíz és pontos megjelenítésére. Ennél sokkal részletesebb térképet is találunk Pilisszántóról a MOL anyagában, azonban szerzője ismeretlen, a rajzolási évszám pedig bizonytalan, a XVIII. század második felében, egy tágabb intervallumban határozza meg a térképészet keletkezési idejét („Szántó, Vörösvár és Czobánka vitás határrészletei”, S 11 No 52). Ezen a térképen a tájolás, a színezés és a sajátos rajzolat az előzőhöz hasonlítható, azonban közelebbről szemlélve láthatjuk, hogy részletgazdagabb grafikával bír, valamint a feliratozása
valamivel bővebb. A Mons Pilis Szántóhoz közeli kiszögelésében a „Saxa” (szikla) feliratot látjuk, ettől keletre, ugyan annak a Hutai útnak a mentén a „Fons” jelöli a forrás helyét. A részletesebben ábrázolt Pilisszentkereszt mellett már precíz rajzolattal fel van tüntetve a romkert: „Rudera Monost. Cisterciensis”. Pilisszántó ábrázolása igen szép és részletekben gazdag: a házak, a régi temető, és a falutól délre lévő kis tó jól látszanak. A szántók és telkek aprólékos rajzolata – a viták rendezésén felül – itt is a mezőgazdasági célzatú megrendelés tényét sugallja.
Szintén e terület vitás határkérdéseinek rendezése apropójából született a harmadik kéziratos térkép 1771-ben, melyet Balla Antal (Antonius Balla) készített Szántó és Szentkereszt területeinek ábrázolásával (S 11 No 29/1). A míves grafikai elemmel díszített mappa gazdagon feliratozott, szöveges magyarázattal ellátott, sok jelfát, ösvényt és utat feltűntet, és tematikus színhasználattal jelöli ki azokat a mérési pontokat, melyek e két község vonatkozásában a vitát képezték. Az előző kettőnél is részletgazdagabb grafika
VÁRY ISTVÁN
A Pilis titkai régi térképeken
Pilisszántó a XVIII. század második felében
Andreas Kneidinger térképe, 1767-79



Dobogókő
22
szemet gyönyörködtető. Szentkereszt mellett itt is megtaláljuk a romokat („Rudera antquia Claustri”), és ettől nyugatra izgalmas az „...Eleskő” (Éleskő) felirat a Pilishegy tömbjének oldalában. Innen kezdődően a „Mogyorós Somfa Hegy” van feltűntetve, melyet mai térképeken már hiába keresünk. A Trézsi-kút forrása szintén látható, egy nehezen kiolvasható hosszabb felirattal ellátva. Érdekes a Pilistető alatti területen – ma Szent László kúpja lévő felirat: „Antrum”, mely üreget, barlangot jelent, és nyilván a ma ismert remetebarlangokra utal.
Ezt a korszakot követően a pilisi területeket ábrázoló térképek már nyomdai úton történő gyártással és sokszorosítással készültek, véget vetve ezzel egy sajátos és művészi szintű kézműves időszaknak. A térképészet további fejlődése a minden területen praktikusan használható, a korábbiaknál sokkal pontosabb mappák létrejöttének kedvezett. A több évszázaddal ezelőtti készült pilisi térképeink hasznos segítségül lehetnek – hiányosságaik ellenére – egy adott kor és egy adott hely történetének feltárásakor.
(Folytatjuk)
A Kneidinger féle térkép egy részlete
Az ismeretlen szerző térképének részlete
A Balla térkép egy részlete
AJÁNLOTT INTERNETES OLDALAK:
www.kiralyikozpont.hu
www.apilis.fw. hu
www.orszagepito.hu
www.albaregalis.hupont.hu
www.osbuda.hu



A királyi központ lapja 23
Egy 1778-as telekfelmérési térkép Szántó környékéről
Balla Antal térképe 1771-ből



Dobogókő
24
„...az isten küldöttei időről időre bölcsességgel és csodatettekkel jelentek meg. Az egyik évszázadban fellépésük egy próféta révén történt, mint amilyen Buddha volt India földjén, egy másikban pedig Zarathustra által Perzsia földjén, megint egy másikban Jézus révén Nyugat vidékén, aztán ez a kinyilatkoztatás és ez a prófétai elhivatottság rajtam, Mánin, az igaz Isten küldöttén jött el Babilon földjén.”
Sáhbuhragán – al-Bírúni tolmácsolásában (Simon Róbert fordítása)
„Manichaeus, az Atyaisten gondviselése által Jézus Krisztus apostola”. Így mutatkozik be a „fő-fő eretnek” az Alapozás Levelében. Egy másik írásában meg, rövidebbre fogva, így: „ Manes, Jézus Krisztus apostola”. Ki volt hát ő, és mit hagyott ránk életművében? (1) A manicheizmus – névadójának, Maninak személyes megnyilatkozásaira alapozva véleményünket – a kereszténység egyik jellegzetes szellemi vonulatának tekinthető. Jól értsük meg: nem ez iráni zurvanizmusénak, nem a buddhizmusénak, de nem is a judeokrisztiánizmusénak. Hanem a kereszténységének. Elnevezését, mondottuk, az alapítójáról kapta. A Krisztus utáni harmadik évszázad második évtizedében született az a Mani nevű személy, akinek a neve szír nyelven egy hozzá toldott szócskával, a „khájá”-val „manikhájja” alakban azt jelenti, hogy „Mani él”, vagy „az élő Mani”. Ebből származik a „manikhájjizmus” vagy latinos ejtéssel „manicheizmus” kifejezés. Egyébként Mani nem az eredeti neve volt a vallásalapítónak, csak hittérítő tevékenységének elindulása idején kapta, és ehhez a névhez kapcsolva terjedtek el a tanai. Az a birodalom, amelyben életének nagyobb részében működött, éppen ebben az időben váltott át a párthus időszakból a Szasszanidaidőszakba. Mani ifjú fejjel érte meg a Párthus Birodalom bukását, és
a perzsa Szasszan család uralomra jutását. Ez a hatalomátvétel azért volt kínos Mani családja számára, mert ez a család mind apai, mind anyai ágon párthus uralkodói dinasztiához kötődött. A lexikonok, amelyek ma hozzáférhetők számunkra – köztük különösen is az egyházi szerkesztésű lexikonok –, rendre torzított híreket közölnek Manival kapcsolatban. Az ún. „nagyegyház” a mai napig – mintha csak élő ellenséggel állna szemben – elképesztő hevességgel támadja Mani személyét és tanítását, ez utóbbit pedig változatos módon torzítja-nyomorítja. Mindjárt az első mondatokban olyanokat olvashatunk Mani címszó alatt, hogy „a dualista perzsa eretnekség jellegzetes képviselője”. Ezek hamis, rossz adatok. Sem „dualistának” nem nevezhető a manicheizmus, a szó szigorúan vett értelmében, sem „perzsának” a névadója, Mani. Annyira nem volt perzsa, hogy amikor I. Sapur – a szasszanida dinasztia második uralkodója – elkezdett érdeklődni az éppen akkortájt bontakozó manicheizmus eszméi iránt, le kellett neki fordítani perzsa nyelvre Mani műveit. Egyet közülük teljes terjedelmében lefordítottak, ez a „Sahbuhragan” (Sapurnak ajánlott) címet viseli. Az egyetlen olyan műve ez Maninak, amelynek perzsa nyelvű változatáról tudunk, bár inkább csak létrejöttének körülményeit ismerjük, mint magát a művet, hiszen csak töredékek maradtak fenn belőle. Öt fő műve volt Maninak, a már említett Sahbuhragan kivételével a többi mind a szíriai nyelv ún. „nem-edessai” dialektusában fogalmazódott. Ezek: a Nagy vagy Élő Evangélium, Az Élet Kincse, a Pragmateia, a Titkok Könyve és az Óriások Könyve. Rajtuk kívül ismeretes még egy kötetre való levelezése, amely további fontos adalékokkal szolgálhat tanítása részleteit illetően. Mindezekből egyetlen mű sem maradt fenn teljes terjedelmében, jobbára csak a címeiket ismerjük, és kevés töredéküket, amelyek általában az ellenük szóló vitairatokba ágyazódva maradtak ránk. Az ilyenfajta eszme-töredékeket ma már összegyűjtve is lehet olvasni. Egészen jó német nyelvű válogatások állnak rendelkezésünkre, de forgalomban vannak angol és francia nyelvűek is. Sőt, az utóbbi években már magyar kiadók is jelentkeztek hasonló szövegválogatásokkal. Elég, ha a dunhuangi kéziratokat Csornai Katalin fordításában közzé tevő 2008-as Hun-Idea vállalkozásra utalunk, vagy a Corvina 2011-ben megjelentetett monumentális forráskiadványára, amelyet Simon Róbert és Simonné Pesthy Monika szerkesztett. Most vizsgáljuk meg kicsit közelebbről azt a kort, amelyben a manicheizmus megszületett. A kereszténység történetét mi általában úgy tanuljuk, mintha egyetlen – az „egyedül helyes” – irányba egyenletesen tartó folyamatról lenne szó, amelyben időről időre megjelenhetnek ugyan kisebb-nagyobb mérvű eretnekségek, ezeket azonban még idejében lemetszik róla kiváló egyházatyák és egyháztanítók, s így napjainkig „tisztán” megőrződhetett a fő vonulat. Ez messzemenően nem így van. A jelenség jobb megértéséhez tudnunk kell, hogy ami ránk maradt a nagyegyház által hitelesített („kanonizált”), Jézus Krisztus személyére és tanításaira vonatkozó iratokból – konkrétan az Újszövetségnek a ma ismert szöveganyagára gondolunk –, az nagyrészt Pál apostolnak az írásaiból áll össze. Pál apostol Nyugat felé térített, a Kelet felé irányuló térítésről ebben az összeállításban gyakorlatilag semmilyen hiteles tudósítást sem kapunk. (folytatás a könyvben...)
MEGJELENT
PAP GÁBOR
LEGÚJABB KÖNYVE!!!



A királyi központ lapja 25
Nagy a készülődés karácsonyra. Az üzletek már hónapokkal előtte teljes gőzzel ösztönöznek fogyasztásra, nehogy lemaradjunk valamiről. Figyelmeztetnek minket vásárlási kényszerre, parancsra dörzsölik szabad akaratunkat a reklámok: most kell sokat vásárolni, itt a legjobb alkalom, most kell igazán kimutatni mennyire szereted hozzátartozóidat. Mert ha nem, szégyellheted magad. Milyen snassz, smucig szülő vagy te hogy elmaradsz a mai divattól? És az ajándék drágaságának foka tompítja lelkiismeretünk nyugtalanságát. Pótolni akarunk vele valami hiányosságot, amit nem merünk felvállalni, ami elmaradt rég, amit már nem tud felfogni az elanyagiasodott agyunk, csak a szívünkben csobban valami ködös, rosszízű hiányérzet. És mi bedőlünk nekik! Nekik, akiknek már fogalmuk sincs, hogy mit ünneplünk tulajdonképpen e napon, kinek köszönhetik a zsíros bevételt. A piac kínálatában minden elképzelhető árucikk megtalálható, csak egy apróság nincs a roskadó polcokon épp az, akinek az egészet köszönhetik: a megszületett kis Jézuska! Őrá ma már nincs szükség, érdekesebb Nála az okos telefon. Kit érdekel manapság Ő, mit kaphatsz Tőle, becsülhető-e az ajándéka, ha semmit nem ér a piacon, senkinek sem kell? A nagyvárosok kiszüremlő fényei elhomályosítják a csillagos eget, a fényszmogban elhalványulnak a csillagok. Lassan már a Betlehemi csillagot sem látjuk, mert a világot elönti a hulladékfény! Az emberiség elvesztette égi dzsípíeszét és eltévedt saját káoszában. Ezért hirdet új evangelizációt az új pápa és mond újratervezést. A falusi szülői házban, ahol még Szent ez az este, vacsorára összejön a család apraja nagyja. A családfő vezetésével gyertyafénynél imádkoznak a család egységéért, békéjéért, szeretetéért, a Szentcsalád segítségéért. Mézes ostyát esznek fokhagymával, dióval, négyfelé szeletelt almával. Desszertnek lehozzák a padlás gerendáján ősztől lógó szőlőfürtöket. Az imával meghívták vendégségbe a kis Jézust szüleivel, akik egész este családtagként voltak jelen. Valahol máshol Szenteste egy idős édesanya egyedül vacsorázik. Fáradt szeme megbotlik egy fenyőgallyra akasztott porcelán Jézuskán, és elmereng ifjúsága szegényes karácsonyainak mérhetetlen gazdagságán. A falu templomtornyában lassan már csak szégyenlősen, félve megszólaló esti harangszóban üzenetet küld rég látott fiának: beérném egy simogatással gyermekem, a szemem világát adnám érte. Hajnali rorátéra menet villany, közvilágítás híján a petróleumlámpa pislákoló fényében kis Jézuska szelleme volt a világítótorony. Ma a plázák, kirakodó vásárok vakító csillogása gázolja le kis Jézusi „petróleumlámpa” szívet melengető lángocskájának fényét. Pedig több évezredes történelmi hagyományunkban a haza és kereszténység csak együtt volt értelmezhető értékrend, hűségre köteleztető örökség. Mit érzünk ma magunkénak ebből az értékrendből? Látjuk e nyomát a kirakatokban, otthonunkban, mindennapi életünkben?
Költői a kérdés, mert mindannyian tudjuk, hogy nem! Értékrend nélkül rend sem lesz. A keresztény világ leghíresebb karácsonyi ajándékozói a Három Királyok voltak. Távoli keletről jöttek. Nagyon fontos lehetett az ok, amire régóta készültek, és amiért nem holmi küldöttet küldtek a nagy útra, hanem ranghoz méltón, személyesen Ők vállalták fel a sivatag, a vadállatok és rabló útonállók veszélyeit. Kitüntetett szeretettel figyelte Őket a Teremtő, mert csak nekik küldött kiváltságos Isteni jelet. Egy égi felvezető volt csalhatatlan iránytűjük. Bekopogtak kollégájukhoz, Heródeshez, aki viszont otthon, saját hazájában semmit nem tudott a nagy eseményről. Hatalmát féltve rémületében gyorsan öszszetrombitálta írástudóit, akik értetlenül álltak a próféciák előtt, hisz „Galileából semmi jó nem származhat!” Onnan, abból a keleti népekkel határos közösségből ahol Mária született és élt, onnan csak gonoszság jöhet. Nekik Galilea szitokszónak számított, miért? Jézus első háromévi, gyilkosai elől menekülő egyiptomi bujkálása után harminc évig ott nevelkedett ahol „semmi jó nem származhat!” Apostolait Galilea lakóiból válogatta. Ezért lettek később Jézus félelemtől reszkető apostolaiként megfenyegetve Pilátus udvarában mielőtt a kakas háromszor szólalt volna: „hé, ti! Nem Galileából vagytok?” Ők, mint minden más ókori nép barbár, Istentelen bálványimádó, pogány aljanépnek volt elkönyvelve általuk. A Három Király népe is. Valami közös lehetett talán két terület lakóinak történelmében? A szitkokat mindenesetre mindketten egy helyről kapták. Mégis a három idegen király a kis Jézuska lámpájának pislákoló fényénél a mennyekben érezte magát, bár trágyaszagú, tehénleheletű istálló volt ez a vendégszoba. Együtt imádkoztak a Szent családdal a kis Jézus Atyjához, az egy Élő Istenhez, átadták ajándékukat majd szép csendben, elosontak a kertek alatt, mint a tolvajok. Ami nekik otthon dicsőségnek számított, azért ebben az országban életüket kellett félteni. Hazamentek az „Istentelen Nimród” világába, magukkal vitték a Megváltó születésének
A Három Király gazdagsága
SZŐNYI JÓZSEF



Dobogókő
26
örömhírét és soha többé nem hallottunk róluk semmit. Pedig értékrendjük miatt több tiszteletet, több figyelmet érdemelnének a világtól, de legalább tőlünk, a megmaradt keresztény magyaroktól. Gondolatébresztő történet. A három király mögött ugyanis három ország népe áll, akikben a jelek szerint ott pihegett a kereszténység csírája. Ők nem kapták meg kőbe vésve a tízparancsolatot, de szívükben hordozták, ösztönösen eszerint éltek. Ugyan Jézus még nem élt, de a Szentlélek működhetett náluk akkor is. Bennük a keresztényi szeretet ösztöne élt, ez lökte meg a három királyt Betlehem irányába. A három országnak három népe ott sorakozik Jézus tekintélye előtt, Isten fiát látják benne, ezért nem akárkit, hanem egyenesen a királyukat küldik képviselőjüknek. Szkíta vidékről jöttek, ahol ott lebegett a világ első királyának, Nimródnak szelleme, kinek Hunor és Magor két dalia voltak a fiai. Maga Ábrahám is ott született és nevelkedett Nimród városában, Urban. Annak a Nimródnak szelleme, akitől a Talmud állítása szerint Jézus származik: „Te gonosz, te gonosznak fia, az Istentelen Nimród fiának fia, aki az ő uralkodása alatt az egész világot ellenem lázította, képes volt azt mondani: fölmegyek Atyámhoz.” Érthető, nehéz lehet egy ilyen Nimródot elfogadni ahol jóval régebbi és nemesebb kultúra létezett minden más kultúra előtt, ahol Jézusi lélek lakozik már 2-3000 évvel Jézus születése előtt. Ahonnan jön a Heródesek számára befogadhatatlan fény, a Betlehemi csillag. „A nép, amely sötétségben jár, nagy fényességet lát.” A csillagok látásához sötétség kell. Ezért mindent, ami a Jézusi fénnyel baráti, rokoni vagy hitbéli kapcsolatba kerülhet, azt be kell mocskolni a mai napig. A Talmud tanítása szerint: „Azon férfi, Krisztus, egy fattyú, aki egy férjes, parázna asszonytól született.” Igen, a mi Istenünk Fia, a mi Szűzanyánktól, magyarok égi Édesanyjától!? „És ti kinek mondotok engem?” - kérdi hát okkal Jézus. Minket nyugodtan le lehet keresztényezni, büszkén vállaljuk. Nincs mit szégyelnünk! Az Ószövetségi nép, a vérvonal tisztaságának szigorú védelmében kegyetlenül és könyörtelenül halálra kövezte azt az aszszonyt, aki félrelépett. A férfi vérvonala sérthetetlen, mint ahogy József vérvonalát is precízen ezer évre vissza Dávidig vezeti a
Biblia. Csakhogy Jézus nem József magjából született, hanem a Szentlélek által a mi Istenünktől, a mi Mennyei Atyánktól. Jézus ennek az Élő Istenek a fia. Ez a mi keresztény hitünk alapja! A mi Istenünk nem amerikai, nem kínai, nem európai vagy ázsiai és nem nemzetiségi. Ő mindnyájunkat egyformán szerető közös, egyetlen Istenünk! Nem szúrhatott ki magának egyet a sok népe közül, mert mindnyájunkat az Ő szeretete teremtett. Így nem lehet nemzetiségi az Ő fia sem, hisz nem csak értük, hanem az egész emberiségért halt meg. A három király népe is Isten gyermekei voltak, de ők nem valami büszke nemzeti gőggel mentek hozzá leereszkedni, hanem az ismeretlenség mély alázatával csendben imádni, ahogy hozzánk illik. A gyűlölet „szemet szemért, fogat fogért” örökös békétlenséget eredményező, bosszúálló Istenének logikájába, Jézus egy ettől merőben elfogadhatatlan, forradalmian új szellemiséget hozott magával: „Úgy szeressétek egymást, ahogy én szeretlek titeket!” Nem akárhogy, úgy ahogyan Ő! Új parancsot hozott! A gyűlölet mehet a kukába. Ez már sok volt, ezt a lázítást már nem lehetett tovább tűrni, ezt az Istent el kell pusztítani! Már kisded korában jó lett volna megölni még Betlehemben, akkor legalább nem csinált volna ilyen galibát. Hogy vagyunk mi akkor zsidó-keresztények? Úgy, mint ahogy buddhista-mohamedánok. Fából-vaskarika. A három király csak úgy, akármilyen gyerek születése okán nem ment volna sehová. De ha nekem azt mondják unokám született a világ végén, akkor mindent eldobok a kezemből, és hanyatt homlok rohanok hozzá. Ezt tették Ők is. Mi közük volt Jézushoz pogány, hitetlen hírük ellenére? Rokonok voltak tán? Hogy van ez? Úgy tanultuk azért kiválasztott az Isten ószövetségi népe, mert egyedül ők voltak egy Istenhívők. A jászolnál mégsem ők imádkoztak ehhez az Istenhez, sőt meg akarták ölni. Mire lettek hát kiválasztva? Vajon az Atya miért épp a világ eme pontjára küldte egyszülött fiát, Jézust, pedig a három király népe biztos szívesebben fogadta volna Őt saját hazájukban? Aki a bűnök megváltását és megbocsátását kapta feladatául Atyjától, az nem a mennyországban keres munkát. Megbocsátani sem tud csak ott, ahol van mit, ahol megbántják, feltéve, ha bocsánatot is kérnek. Lám a paráznának híresztelt Máriát, a fattyú kis Jézust épp a lebecsmérelt Istentelennek tartott három pogány nép követei keresztényi szeretettel meglátogatják. A három királyi ajándékkal előre gondoskodnak a Szentcsalád egyiptomi menekülésük megélhetéséről, és együtt imádkoznak velük. De hisz így teszünk mi is a mai napig, ha a rokonságban gyermek születik. Őrizzük, védjük a hagyományt, hitünket. Fogyatkozva bár, de még őrizzük kis Jézuska pislákoló betlehemi lángját, a reményt Kárpát-medence harangzúgásos falvaiban, amíg szent őseink egyedülálló örökségében járva Jézus követőiként, magyarként akarunk keresztények lenni!
2013. Karácsonyán



A királyi központ lapja 27
Azt mindenki tudja, hogy a világ számtalan részén – minden kontinensen – csodálatosnak és érthetetlennek tartott, ősrégi kultúrák nyomai találhatók. Ezek lehetnek apróbb, a „megcsinált történelem” menetébe be nem illő kulturális nyomok vagy hatalmas építmények, amelyek megépítése még a legmodernebb technikákkal is komoly fejtörést okozna illetve, mint azt többek között a „Nagy Piramisról” építészek nyilatkozták: „...felépíthetetlen...”. Pedig ezek ott vannak a sivatagban, hegyek tetején, mocsarak közepén, vagy éppen csöppnyi óceáni szigeteken. Több száz éve borzongással, csodálattal nézik, vizsgálják tudósok, laikusok, önjelölt szakértők, ezoterikusok, ufó-kutatók. Számtalan elképzelés született építésükkel kapcsolatban a komoly tudományostól kezdve, a földönkívüliekig bezárólag. Mindenki számára elfogadható elmélettel senki nem tudott eddig előállni. Ezt persze tőlünk sem kell várni. Hiszen, ha a tudós állít fel egy elméletet – maradjunk a „Nagy Piramis”-féle rámpa elméletnél, amit a világ összes iskolájában tanítanak – az ellentábor, a piramidológusok, ezoterikusok, azonnal ellenáll (csak megjegyzésképpen, a józan paraszti ész alapján, teljes joggal), hogy a segéd rámpa megépítése kétszer akkora munka lenne, mint maga piramis. Mégis amit egy tudós állít, rövid idő alatt elfogadottá válik, még ha „házon belül” bevallják annak lehetetlenségét. Ezt mégis jobbnak látják és ártatlanabbnak, mint belátni azt, hogy az ősök olyan tudás birtokában lehettek ill. voltak, ami a tudomány szerint nincs és nem is létezhet. Ez a tudás nem más, mint a mágia, amivel hegyeket mozdíthatunk, vizet fakaszthatunk, tengereket választhatunk ketté, az időjárást befolyásolhatjuk. És gigantikus építményeket is emelhetünk. Ezt a tudást viszont, amit egykor a magasok, mágusok, magurok, magarok, magyarok tudtak, el kellett felejtetni, hogy ne legyenek már jobbak, többek azoknál, akik ezt nem tudták, nem művelték. Azt hogy miért hagytuk, hogy elfejtessék velünk, más lapra tartozik, de szerencsére nyomaiban megmaradt. Keveseknek megadatik manapság is ennek gyakorlata, és szerencsére néhányan át is adják ezt a tudást az arra érdemeseknek. (lásd: Wass A.: Hagyaték) Hermész Triszmegisztosz (az egyiptomiak Thot istene, aki az írást, a földművelést, tudományokat hozta Egyiptomba, Atlantisz
ról) szerint: ami lent, az fent, ami kint, az bent. Ez a mi esetünkben annyit jelent – ha már az előbb tisztáztuk kik a MáGia uRai – hogy amennyiben a nagyvilágban nyomokat hagytak, találunk-e itthon is, hiszen az utóbbi néhány évszázad idegen érdekeltségének „nagy érdeme”, hogy ami kint van az mindig jobb, érdekesebb, izgalmasabb. El kell keserítenem néhányukat. Találunk, és többet is, mint gondolnánk. Ebben a sorozatunkban ezeket az összefüggéseket próbáljuk feltárni, de csak továbbgondolásra ösztönözve mindenkit és nem kijelenteni, dogmatizálni. Mindenki saját hite, tudása szerint fogadja be vagy meg a sorozat részeit. Az előbb azt mondtuk, hogy itthon – ez alatt mindig a Kárpátmedencét kell érteni – is találunk a világcsodáknak megfelelő építményeket. De hiszen nem ismerünk egyet sem! Pont ez az! Sikerült elérni, utóbbi időben, hogy az itthoni csodára oda sem figyelünk, észre sem vesszük, de főleg el sem hisszük, hogy létezhetnek. Az alábbiakban néhány világcsodát és hazai megfelelőjét mutatjuk be. Elöljáróban csak annyin kellene elgondolkodni, hogy minden csodának van megfelelője nálunk, a világban szétszórtan létező piramisoknak, ménhíreknek, kőköröknek, rejtélyes vonalaknak és még sok minden egyébnek. Ez pedig csak egyet jelenthet, hogy a Kárpát-medence kultúrája mindig is központi szerepet játszott, amióta világ a világ. Tehát ez a kultúra egy központból áradt szét, jeleit, nyomait mindenhol letéve, meghagyva az utókornak. A nagy meglepetés akkor következik be, amikor ezt egyre többen felismerik és beismerik. Talán már nem kell rá sokat várni! Bemelegítésként csak két régészeti lelet, igaz hogy az első nem kapcsolódik szorosan a mágiához, de arra jó adalék, hogy a történészek állításai korántsem csalhatatlanok és még mindig kevéssé ismertek. A második példa már köthető a mágia műveléséhez több okból is. Először is magyar nyelvű, másodszor a rajta lévő szöveg feltételezi azt. Az egyik alapján a tudósoknak egy történelmi tényt négyszer korábbi korba kellett datálniuk, a másik, bár teljesen alátámasztott és bizonyított, mind a mai napig el nem ismert lelet, az írásbeliség kialakulásának eddigi elméletét torpedózza meg. A Bükk-hegységben végzett ásatások során az egyik barlangban néhány apróságot találtak az egyik feltárásban. Kicsi, néhány centiméteres kövecskék voltak ezek. Ha hozzá nem értő találja őket, biztos, hogy nem kerülnek nyilvánosságra. Nos, ezek a kövek, pattintott, csiszolt nyílhegyek voltak. Semmi mágia. A bökkenő a kövecskékkel, hogy olyan korból kerültek elő, ahonnan nem lett volna szabad, ugyanis a régészet állítása szerint az emberiség kb. 8000 évvel ezelőtt készített ilyen típusú nyílhegyeket. Ezek viszont több mint 30.000 évvel ezelőtti rétegekből bukkantak fel. Ez annyit jelent, hogy az itt élt népek négyszer korábban már olyan eszközöket használtak, mint a világ bármely más részén csak több tízezer évvel később. A második példánkat e lap olvasóinak szerencsére nem nagyon kell bemutatni, hisz aki foglalkozott magyar őstörténettel, előbb
A „mágia urainak” nyomai a világban
és a Kárpát-medencében
Egy régi írás, amely ma is aktuális. 15 éves a Pilis-rejtély
ARADI LAJOS



Dobogókő
28
utóbb találkozik vele. Ez pedig az ú.n. Tatárlakai agyagkorong, ami előkerülésének helyéről kapta a nevét.
A korong és a rajtalévő szöveg az emberi műveltség eddig megtalált legrégebbi írásos emléke, ami mintegy 1500 évvel előzi meg a tudomány által legrégebbinek tartott mezopotámiai leletet. A korong c-14-es vizsgálata szerint kora min. 7200 év, vagyis Kr. e. 5200 körül keletkezett. Hogy mégsem ezt tanuljuk az iskolában annak tudható be, hogy hiába bizonyított a kora, nem illik be a történelem furcsán kitalált menetébe. Inkább a háttérbe teszik, megfeledkeznek róla, „nem is írás” mondják rá. Pedig aki olvasta a fordításokat, egyértelműen kijelentheti, hogy olyan csodálatos vallási szöveget tartalmaz, amit csak egy magas szinten álló, a természet, az univerzum teljes rendjét ismerő mágus nép alkothatott. Tökéletesen tisztában kellett lennie az alkotónak a csillagászati precesszió elvével, a Föld tengelyének hajlásával, a korszakok változásával. A korong képjelei mind-mind utalnak ezekre és a szöveg útmutatást ad a későbbi korok magyarjainak. Badinyi-Jós Ferenc, Baráth Tibor professzorok könyveiben is olvashatók a korong szövegének megfejtései: „Oltalmazónk! Minden titok dicső Nagyasszonya! Vigyázó két szemed óvjon, Napatyánk fényében!” És egy másik, a Szathmáry-féle: „Egyetlen, magasztos Teljességünk leáldozóban, de Fény atyánk arca felemelkedik, ismét felragyog, s betölti dicsőségét!”
(A folytatásban áttekintjük a Pilis-rejtély kutatás főbb állomásait és eredményeit)
ARADI LAJOS tanfolyamai és előadásai
a Két Hollós könyvesbotlban:
január 14. kedd, 18 óra: Ősi titkok, eltűnt birodalmak - a Szfinx pillantása
január 18-19. szombat-vasárnap: A betegségek lelki okai. Milyen lelki háttere van egy-egy betegség kialakulásának a fizikai és energetikai mellett? Miért lesz valaki allergiás? Mi áll az emésztõ-, szív- és érrendszer megbetegedéseinek hátterében? Nagy felismerések és meglepetések várnak ezen a hétvégén! Erre a tanfolyami részre jöhetnek olyanok is, akik a korábbiakon nem vettek részt!
február 11. kedd, 18 óra: Ősi titkok, eltűnt birodalmak - Lépcső a mennybe
február 15-16. szombat-vasárnap: Spirituális önvédelem. Hatékony segítség megtartani erõinket, energiáinkat. Valóban léteznek energiavámpírok? A védekezés módozatai ellenük. Hogyan tudjuk környezetünket, lakásunkat, munkahelyünket energetikailag tisztán tartani, megtisztítani?
március 4. kedd 18 óra: Ősi titkok, eltűnt birodalmak - Istenek városai. 1. rész
március 22-23. szombat-vasárnap: A szellemvilág titkai. Mit jelent az, ha valaki szellemeket lát? Hogyan maradnak itt, milyen hatásuk van az emberekre? Hogyan tudjuk õket távozásra bírni? Az emberi szellem fejlõdése, a Szellemtan alapjai.
Helyszín: Két Hollós könyvesbolt (Budapest, 1081 Kenyérmező u. 3/a. telefon: 299-0032)



A királyi központ lapja 29
Titkon tartotta meg menyegzőjét Kronosszal Rhea, de Hélios, a mindent látó Nap észrevette és átkot mondott rá, hogy ne legyen hónap, sem pedig esztendő, amelyben világra hozhatná gyermekeit. Hermés, aki maga is szerette az istennőt, Selénével, a Hold istennőjével ostáblázott egyszer és a játékban elnyerte minden napnak a hetvened részét, e töredék napokat öt egész nappá egyesítette s mint toldaléknapokat csatolta a tizenkét harmincnapos hónapból álló év 360 napjához. Ez az öt nap, amely kívül áll az éven és a hónapokon, az istenek születésnapja. Az elsőn született Osiris. Mikor megszületett, isteni hang jelentette, hogy a mindenség ura a világra jött. Egy Pamylés nevű ember Thébában éppen vizet merített, amikor hangot hallott Zeus temploma felől, mely meghagyta neki, hogy hirdesse fennszóval: megszületett a nagy király, a jótevő Osiris. Ő is nevelte fel Osirist, mert rábízta Kronos s az ő tiszteletére jött szokásba a Pamylia ünnepe.
A második napon született Arnéris, akit némelyek Apollónnal azonosítanak, mások az Idősebb Hórosnak neveznek, a harmadikon Typhón, ki erőszakos természetét már születése percében kimutatta. A negyedik napon született Isis, az ötödiken Nephthys, akit a Végnek vagy Aphroditének, vagy a Győzelemnek is neveznek. Osiris és Aruéris atyja Hélios volt, Isis atyja Hermés, Typhón és Nephthys atyja pedig Kronos. Nephthys Typhónnak lett a felesége, Isis és Osiris pedig már születésük előtt szerették egymást. Amint király lett Osiris, megszabadította az egyiptomiakat szűkös és szinte állati életmódjuktól, megmutatta a földművelést, törvényeket adott nekik és megtanította őket az istenek tiszteletére. Majd elindult, hogy az egész földet megszelídítse, miközben fegyverre alig volt szüksége, rábeszéléssel, józan érvekkel nyerte meg az embereket, s az ének és a zene bűvöletével kötötte magához. Ezért azonosítják a görögök Dionysosszal. Míg Osiris távol járt, csak Isis ébersége akadályozta meg Typhónt abban, hogy mindenféle újításokat vezessen be. Mikor azonban Osiris már hazatérőben volt, ármányt szőtt ellene Typhón, hetvenkét férfi volt a cinkostársa és egy aithiopiai királynő, név szerint Asó. Mértéket vett titokban Osirisról s teste hossza szerint készített egy szép, gazdagon díszített ládát, s azt bevitte a lakomára. Tetszett mindenkinek a láda s körülcsodálták, Typhón, mintha csak tréfálkoznék, kijelentette, hogy annak ajándékozza a ládát, aki éppen ki tudja tölteni, ha belefekszik. Meg is próbálta sorjában mindenki, de senki sem illett bele, míg végül Osiris feküdt a ládába. Akkor aztán odafutottak Typhón cinkostársai, rádobták a ládára a fedelet, lezárták kívülről szögekkel s a tetejébe még forró ólmot is öntöttek. Úgy vitték ki a folyóhoz és a tanitisi Nílus-torkolat tájékán vetették a tengerbe. A Khemmis környékén lakó Panok és Satyrosok tudták meg először és ők adták tovább a szomorú hírt; ezért nevezik ma is páni félelemnek a hirtelen támadt tömegriadalmat. Amint Isis értesült férje sorsáról, levágott egy fürtöt a hajából és gyászruhát öltött magára, majd hosszú bolyongásba kezdett, Anubis kíséretében, aki ugyanúgy őrzi az isteneket, mint ahogyan a kutyák az emberekre vigyáznak. Akivel csak találkozott Isis, tanácstalanságában mindenkinél kérdezősködött. Még az apró gyermekeknél is tudakozódott a láda felől. Úgy esett, hogy éppen ezek látták és meg is mutatták neki a folyamtorkolatot, amerre Typhón barátai a tengerbe taszították a ládát. Azóta gondolják az egyiptomiak, hogy a gyermekeknek jóstehetségük van s különösen azokból a szavakból vonnak le következtetéseket a jövőre, amelyeket csak úgy vaktában mondanak ki, miközben a templomok udvarán játszadoznak. Megtudta továbbá Isis a hír isteni leheletétől, hogy Byblos vidékén vetette ki a partra a ládát a tenger s szép gyöngéden egy hangabokor alá tette ki a hullámverés. A hangabokor hirtelen gyönyörű hajtást eresztett, a hajtás egészen rövid idő alatt csodálatosan nagyra nőtt, körülnőtte és egészen eltakarta a ládát. Byblos királya is megcsodálta a szokatlanul nagyra nőtt hangát, kivágta a
Ovidius: Isis és Osiris
Egyiptomi teremtésmítosz



Dobogókő
30
törzset, mely észrevétlenül rejtette magában a koporsót, és palotájában tetőtartó oszlop gyanánt alkalmazta. Byblosba érkezvén, a forrás mellett ült le az istennő, hitvány öltözetben és kisírt szemekkel. Nem elegyedett senkivel sem beszélgetésbe, csak a királyné szolgálóihoz volt nyájas és szeretetre méltó, még a hajukat is befonta és bőrüket eltöltötte avval a jó illattal, amelyet ő maga árasztott magából. Mikor meglátta a királyné a szolgálókat, őt is vágy fogta el az idegen asszony után. Így került Isis a királyné meghitt környezetébe, s lett a királyfi dajkája. A király különben Malkandrosnak hívták, a királynét pedig Astarténak, mások szerint Saósisnak vagy Nemanusnak. Úgy táplálta Isis a gyermeket, hogy az ujját dugta a szájába, éjnek idején pedig tűzben tisztítgatta halandó alkatrészeitől a testét. Ő maga pedig fecske alakjában röpdöste körül az oszlopot és sirató éneket mondott. Egyszer aztán a királyné megleste és felsikoltott, amikor meglátta a tűzön a gyermeket, így fosztotta meg saját gyermekét a halhatatlanságtól. Az istennő pedig kinyilatkoztatta magát és elkérte a tetőtartó oszlopot. Akkor aztán könnyűszerrel kifejtette a hanga törzséből a ládát, s az üres oszlopot vászonba burkolva és myrrhával behintve átadta a királyi családnak, mely Isis byblosi templomában nemzedékről nemzedékre nagy tisztelettel őrizte a fatörzset. Azután a koporsó
fölé hajolva dermesztő jajveszékelésbe tört ki, úgy, hogy hallatára meghalt a király kisebbik gyermeke. A nagyobbikat elvitte magával s a koporsót hajóra téve, útnak indult. S mert útközben hajnalra kelve a Phaidros folyó zord szelet támasztott, haragjában az istennő kiszárította a medrét. Amint egyedül maradt, kinyitotta a ládát és arcát a halott arcára téve, csókolta és siratta. De a gyermek, aki vele együtt jött el Byblosból, hangtalanul előrelépett és tanúja lett Isis gyászának. Az istennő ezt észrevette, hátrafordult és haragos pillantást vetett a gyermekre, aki rémületében meghalt. Mégis, az istennő kedvéért tiszteletet nyert halálában is a byblosi királyfi; mondják, hogy ő az a Manerós, akit a lakomákon énekeikben említenek az egyiptomiak. Isis és Osiris gyermeke, Hóros, Butóban nevelkedett. Mikor útnak indult Isis, hogy gyermekét felkeresse, a ládát elhelyezte valahol. De Typhón, aki éjnek éjszakáján szaglászott utána, a holdvilágnál ráakadt. Felismerte Osiris testét, feldarabolta tizennégy részre és szanaszét elhajigálta.
Forrás: http://www.mek.iif.hu/porta/szint/human/vallas/mitologi/htm l/index.htm Ovidius: Fasti IV. 249–346. sorok



A királyi központ lapja 31
Az elmúlt három év során, a híradásoknak köszönhetően, az európai emberek fejében kellően nagy zűrzavar alakult ki arról, hogy 2011. januárja óta mi is történt Egyiptomban, ókori nevén Kemet földjén. Ennek eredményeként az idegenforgalom drasztikusan visszaesett a világ legnépszerűbb turistacélpontjának is tekinthető Közel-keleti országban.
Arra kértük Mustafa Elziftawyt, az Insight Tours utazási iroda ügyvezetőjét, hogy a Dobogókő olvasóinak beszéljen a szülőhazájában lezajlott események hátteréről.
– Hogyan kezdődött ez a máig ható változás Egyiptomban?
– Három éve, 2011. január 25-én az egyiptomiak fellázadtak Mubarak három évtizedes rezsimje ellen, mert már elegük volt belőle és az elnyomásból. Az emberek elszegényedtek, pedig az ország gazdag volt. A fiatalok indították az egészet, de igazából nem akartak forradalmat, csak az volt a szándékuk, hogy megmondják, hogy mit szeretnének. De akkora lett a tömeg, hogy úgy érezték, hogy most már csinálniuk kell valamit, hiszen több mint 7 millió ember vonult az utcákra két nap alatt. Ezt látva csatlakozott hozzájuk szinte egész Egyiptom. Emiatt 18 nap alatt lemondott Mubarak. Fontos, hogy az egészet a fiatalok indították, de a Muzulmán Testvériség rögtön csatlakozott hozzájuk és úgy állították be, mintha ők lennének az elindítói a változásnak. Mivel a fiataloknak nem volt vezetőségük, így a Muzulmán testvériség vette át az irányítást. Az egyiptomiak hittek nekik, mert azt gondolták, ha muzulmánok, akkor biztosan imádkoznak, hithűek és sokkal jobban fognak
majd élni az ő vezetésük alatt, mint Mubarak esetében. A hadsereg vette át a hatalmat, de egy év után megtartották a megígért választásokat. A Muzulmán Testvériség jelöltje volt Mohamed Murszi. Az első fordulóban Murszi „mindössze” 5 millió, a második fordulóban pedig már 13 millió szavazatot kapott. Az első forduló 13 jelöltjéből a másodikra csak ketten maradtak. Egyikük Ahmed Shafik, ő volt a Mubarak miniszterelnöke, amikor Mubarak lemondott. Az emberek nyilván nem akartak Mubarak volt emberére szavazni, mert elég volt a Mubarak féle rendszerből. Ezért választották Murszit, aki megígérte az embereknek, hogy minden rendben lesz. Nem azért kapott 13 millió szavazatot, mert ennyien szerették volna Murszit, hanem mert ennyien utálták Shafit. S ezért inkább a másik jelöltre szavaztak. Mivel már más nem volt, Murszi lett az elnök. Akkoriban azt is mondták az emberek, hogy a Muzulmán Testvériség meghamisította a szavazást, mert hamarabb kijelentették, hogy megnyerték a szavazást, mint ahogyan az eredmények kijöttek volna. Szóbeszédből tudni, persze utólag derült ki, hogy Murszi nevére már előre kinyomtatott ívek is voltak a második forduló előtt. A Muzulmán Testvériség azt mondta a katonaságnak, hogy ha nem ők nyerik a választást, akkor felgyújtják egész Egyiptomot. A katonaság belement. A Muzulmán Testvériség azt mondta, hogy minden jó lesz, minden rendben lesz. Jól fognak élni az egyiptomi emberek, de nem így lett. Szóval így került hatalomra Murszi és a Muzulmán Testvériség.
– De 2013 nyarán újra, de most már Murszi ellen lázadt fel az ország népe. Mi volt vele a baj?
– Az egyiptomiak már szinte a remény rabjaiként éltek az elmúlt évek során, így bár sok mindent sejteni lehetett a Testvériségről, de mégis bíztak bennük annyira, hogy adjanak egy évet Murszinak, hogy hozza rendbe az országot és amit ígér, váltsa valóra. Az első három hónapban nem is volt semmilyen tüntetés, demonstráció, csak a türelem az emberek részéről. De szépen sorban minden tovább romlott. Nem volt víz a házakban, lakásokban, rendszeres, napokig tartó áramszünetek voltak.
– Ilyen ezt megelőzően nem volt?
– Ezek teljes meglepetésként érték az embereket, a legrosszabb korábbi években sem volt ilyen elhúzódó probléma. Mubarak idejében minden közszolgáltatás rendben volt, de tudta mindenki, hogy lopnak az emberek kárára. Volt kb. 100 Mubarak-hű család, akik uralták az országot és úgy éltek, mint Onassis. A többi ember úgy élt meg, ahogy tudott, seftelésből, vagy bármiből, ebbe nem szóltak bele. Az olcsó szolgáltatásokkal befogták az emberek száját. Volt minden szinte, csak a többség, a sok tízmillió ember
Egyiptom felett az ég...
Elvonulnak a sötét fellegek
a fáraók földje fölül...



Dobogókő
32
nem nagyon jutott hozzá. Sajtószabadság is volt, hiszen az ellenzék leírhatta, hogy Mubarak menjen a fenébe (sic!), mégsem lett semmi bántódásuk. Látszat demokrácia és szabadság volt, megfelelő közbiztonsággal is. Ha akkor az utasok megkérdezték, hogy éjjel az utcán lehet-e sétálni, a legnagyobb nyugalommal mondhattam, hogy menjenek bárhova, a rendőrség nagyon erős volt és figyelt. Ez Murszi időszakában megváltozott és azt kellett már mondanom, hogy a szállodától 50 méternél messzebbre már nem ajánlatos menni egyedül. Sokkal rosszabb lett a helyzet pár hónap alatt, megnőtt a bűnözés aránya, még fényes nappal is. Nőtt a munkanélküliség és rengetegen hagyták el az országot. Visszatérve a gondolathoz; három hónap után az emberek, miután látták, hogy egyre rosszabb minden várták, hogy Murszi lépjen valamit, de nem történt semmi. Ami soha korábban ebben az országban nem volt és tulajdonképpen megbénítja Egyiptomot, napokig tartó üzemanyaghiány vált rendszeressé. Senki nem értette, hogy hova lett a benzin és az olaj.
– És hova lett?
– Nagyon meglepő, de kiderült. Mursziékat annak idején, amikor 2011-ben Mubarakék bebörtönözték, a palesztin Hamasz szabadította ki, amelyik szintén tagja a Muzulmán Testvériségnek. Ez egy világszervezet, több mint 80 országban létezik. Így a kiszabadításuk fejében ezek mindent a palesztinoknak adtak, mert az egyiptomi üzemanyag ára, az izraelinek, amely európai árszintű, a töredéke csak, hozzávetőlegesen mintegy 60 Ft/l-nek felel meg. Ugyanígy az áram is Gázába vándorolt Egyiptomból. Amikor ezek kiderültek, az emberek természetes, hogy ezt számon kérték Murszitól. Úgy érezték egyre többen, hogy nem mindenki elnöke, hanem csak a Muzulmán Testvériség tagjaié. Ekkor mondták ki, hogy ez nekünk nem kell, legyen valaki más. Persze ez nem volt egyszerű, hiszen nem volt ellenében senki, akit ki lehetett volna állítani. Megkezdődött egyfajta széthúzás, ami már a családokat is elérte, hiszen megjelentek a színen a liberálisok is. A család egyik fele ide, a másik oda kezdett húzni. Úgy tűnt, hogy ezt a színjátékot is ők szítják és találják ki, hogy megerősítsék magukat. Számtalan példát lehetne hozni, akár a saját maguk, mármint a Muzulmán Testvériség saját tagjai ellen végrehajtott, halálos kimenetelű támadásokig. Ezekről mind kiderült, hogy propaganda céllal kitervelt aljas dolgok voltak, a figyelemelterelés miatt. A végső célja az a Testvériségnek, hogy a 82 országban, ahol jelen vannak, ők irányítsanak, persze, úgy ahogy ezt a központjuk eldönti.
– Hol a központ?
– Jeruzsálemben. Onnan vezénylik az egész mozgalmat.
– Mi történt 2013 nyarán? Illetve miért történt most nyáron, ami történt?
– Az emberek, Murszi megválasztásának első évfordulóján már nagyon türelmetlenek voltak, a korábban elmondottak miatt, és azt ajánlották az elnöknek, hogy vonjunk mérleget. Erre egy népi mozgalom szerveződött Tamarod néven. Egyfajta bizalmi szavazást kezdeményeztek Murszival szemben, amely, ha úgy végződik, hogy az emberek akarják őt, akkor kitölti az elnöki idejét, de ha nem akkor mennie kell. Több hónapig tartó népszavazáson gyűjtötték névvel és egyéb azonosítóval, hogy tiszta legyen az eredmény, a nép véleményét: Akarja vagy nem akarja Murszit? A végén 22,5 millió olyan szavazat gyűlt össze az országban, amelyik úgy nyilatkozott, hogy nem akarja. Az összes választópolgár Egyiptomban 27 millió. Június 30-ra, Murszi megválasztásának évfordulójára Kairó központjába hívták az embereket, hogy szembesítsék a hatalmat a népszavazás eredményével. Persze közben nagyon sok minden kiderült, hogy mit műveltek ezek az országgal.
– Például?
– Csak röviden összefoglalva. A Sínai-félszigetből, ami Izraellel szomszédos országrész, nyugodtan mondhatjuk, hogy terrorista központot hoztak létre, ide telepítve sok bűnözőt, terroristát az egész világról. A közelmúlt véres eseményei a térségben pont emiatt történtek, a velük való leszámolás miatt. Úgy kell ezt elképzelni, hogy minden országból ide jöttek illetve jöttek volna a terroristák lakni, majd innen mentek volna szét a világba. De nem csak palesztinokra kell gondolni, voltak köztük európaiak és egyéb nemzetiségűek is nagy számban. Ez utólag derült ki, amikor a hadsereg benyomult erre a területre. Ezt az egyébként békés egyiptomiak nem tűrhették. Ha Mursziék maradnak hatalomban, nem is derült volna ki, csak sokkal később. Persze ehhez különböző helyekről komoly pénzbeli támogatást, dollár milliárdokat kaptak, amit el is tettek maguknak, nem került be az ország költségvetésébe.
– Visszatérve a nyári eseményekre, mi történt azután, hogy összegyűltek az emberek a Tahrir téren?
– A Tamarod vezetői nem azt mondták, hogy a Muzulmán Testvériség tűnjön el, hanem eleinte azt, hogy válasszanak maguk közül hozzáértőbb elnököt, aki jobban tudja az ország érdekeit képviselni és intézni az ügyeket. De erre teljes elutasítás és ellenállás volt a válasz. Ellentüntetőket vezényeltek ki, akik Murszit éltették, és provokálták az egyre nagyobb tömeget. Ez váltotta ki a történelem legnagyobb megmozdulását, amelyben 33 millió ember vett részt az egész országban, most már a lemondását követelve. Ezt látva a hadsereg vezetése és úgy döntött, hogy az emberek mellé áll. Hiszen, ha 33 millió mondja ugyanazt az akaratot, akkor azt nem lehet figyelmen kívül hagyni. A parancsnok Abdel Fattah al-Sziszi átlátva a helyzetet, ultimátumot adott Mursziéknak, hogy önként távozzanak. Ezt nem tették meg, így a hadsereg



A királyi központ lapja 33
mondatta le az elnököt és a kormányát. A hatalmat viszont nem akarták megtartani, csak átmenetileg kormányoztak. Az Alkotmánybíróság elnökét választották meg ideiglenes elnöknek, aki elindítja a változást, a végleges választásokig irányítva az orszá
got. Az azóta eltelt félévben sok olyan rendeletet, törvényt hoztak, amelyek az ország biztonságát szavatolják és egyben a Testvériség tagjai ellen is határozottan léptek fel, hogy ne tudjanak nagyobb károkat okozni. Elkezdett a rend helyreállni, ami nagyon jól érzékelhető az eltelt időszakban. Az emberek is megnyugodtak, már az élet is szinte a régi kerékvágásban zajlik.
– Mire számítsanak a turisták és főleg a Dobogókő olvasói közül azok, akik a márciusi túránkon részt vesznek?
– Már most is sokkal nagyobb a rend, mint az elmúlt 2 évben, de márciusra biztosan állíthatom, hogy teljes nyugalom lesz. Semmi nem fogj megzavarni az utazni készülőket és minden nevezetességet megtekinthetnek, sok olyat is, ami igazán különlegessé teszi ezt a márciusi utat.
– Köszönjük a beszélgetést!
ARADI LAJOS
Idézetek ó-egyiptomi szövegekből
„Tekints ide! Hát nincs-e erre a tekercsre írva? Olvasd el Te, aki majd megtalálod a még meg nem született napokban, s ha isteneid kellő ügyességgel ajándékoztak meg, hogy elolvashasd. Olvasd el, gyermeke a jövőnek, és tanuld meg a múlt titkait, melyek tőled már olyan távol estek, és valójában mégis oly közel vannak."
II. Szethi fáraó Anana nevű főírástudója és tanácsosa sorai
„Amit néven nevezünk, léteznie kell. Azt, amit néven nevezünk, le kell írnunk. Amit leírunk, arra emlékeznünk kell. És amire emlékezünk, az él. Egyiptom földjén Ozirisz lélegzik."
Halottak Könyve
„Egy merítés víz is oltja a szomjat, egy falás főzelék is erősíti a szívet. Egy jó dolog pótolhatja a jót általában, egy kevés a kicsinyből helyettesítheti a nagyot."
Ka-gem-ni intelmei a Prisse-papiruszról
„Te gördülsz fel a horizontra, te bocsájtasz fényt a sötétségbe, te küldöd hozzánk a levegőt tollaidból, és te árasztod el a Két Országot, miként a Korong napkeltekor. Koronád felhatol a menny magasságáig, te vagy a csillagoknak társa, és te vagy minden istenek vezetője. Te jóságos vagy döntéseidben és beszédedben, ked-velt az Istenek Nagy Társaságában, és kedvelt az Istenek Kis Társaságában."
Ozirisz-himnusz részlete az Ani-papiruszról
"Borral terhes az ég, mikor megszüli az Ég az ő lányát, a Hajnalt"
Piramis-szövegek 1082 szakasz
"Ne légy nagyképű a tudásod miatt. Kérj tanácsot tudatlantól és bölcstől egyaránt, ugyanis a művészetnek nincsenek korlátai, és soha, egyetlen művész sem lehet tökéletesen tisztában saját képességeivel."
Ptahhotep Bölcsességei
"Ami az embert illeti, agyag és szalma az, és Isten az ő teremtője."
Amenope
"Óh, Nut anya! Terítsd ki szárnyaidat fölöttem, miként az örökfényű csillagok!"
Tutankhamon koporsófedelének felirata



Dobogókő
34
Ősi utak – régi titkok Napisten csillagtemplomai
Egyiptomban
2014. március 11-19. (9 nap, 8 éjszaka )
Utazás: Repülővel, az EGYPTAIR menetrendszerinti járataival Útvonal: BUD/CAI/ASWLXR/CAI/BUD repülővel, ASW/LXR hajóval. Transzferek: Minden esetben kényelmes, légkondicionált autóbusszal.
Elhelyezés: Kairó 3 éjszaka Hotel Oasis 4*+, hajó 3 éjszaka 5* és Luxor 2 éjszaka 4*.
Ellátás: Kairóban és Luxorban félpanziós ellátás, a nílusi hajóút során teljes ellátással.
1. nap: Elutazás Kairóba az Egyptair menetrendszerinti járatával. A megérkezést és a szobák elfoglalását követően, vacsora.
2 nap: Reggeli után a Gízai Piramisok, Völgytemplom majd a Szfinx vár minket. Igény szerint különdíj ellenében lehetőség nyílik az adott naptól függően valamelyik piramis, belülről történő megtekintésére is. A nap a Kopt negyedben fejeződik be.
3. nap: Reggeli után Szakkara illetve Dahsurban a Tört Piramis és a Vörös Piramis megtekintése következik. Ezt követően az Egyiptomi Múzeumban teszünk látogatást.
4. nap: Kora hajnali utazás Asszuánba repülővel.A megérkezés utána a Philaei és Kalabsha templomát nézzük meg.
5. nap: Reggeli után Fakultatív kirándulás keretében ellátogatunk Abu Szimbel-be. Az ebédet követően Kom Ombo-ban megnézzük Szobek templomát,
6. nap: Hórusz templomát nézzük meg Edfu-ban. Majd az esnai templomban teszünk látogatást. A hajó luxori megérkezése után ellátogatunk a luxori templomhoz is.
7. nap: Reggeli után egész napos fakultatív program Abydos és Dendera várja kedves utasainkat.
8. nap: Királyok Völgye, Nemesek Völgye. A Királyok Völgyében hat(!) sírkamrába is betekinthetnek a látogatók. Különdíj fejében, Tut Ankh Amun legendás sírja is megtekinthető. Délutáni program a karnaki templom megtekintése. .
9. nap: Reggeli, majd transzfer a repülőtérre, hazautazás Kairón keresztül Budapestre.
Az úton tudásával gazdagít minket:
PAP GÁBOR
művészettörténész
Jelentkezés és további információ: Két Hollós könyvesbolt (Bp. 1081 Kenyérmező u. 3/a. telefon: 299-0032)