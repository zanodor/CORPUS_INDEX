---
master_file: "[[@GyorffyGyorgyMagyar]]"
---
# Index for Györffy György – A magyar őstörténet néhány kérdéséről.pdf

ZZG'IG
GYÖRFFY GYÖRGY
A magyar őstörténet néhány kérdéséről
A marxista östörténetírás egyik alapja az a megállapítás, hogy az ős
közösségben élő társadalom a termelőerők fejlesztése során jut el az osztály
társadalom fokára.
Ennek a folyamatnak a termelés fejlődésében megnyilvánuló változása
az ősember gyűjtögető életmódjátóla halász-vadász, majd a kapás földművelő
állattenyésztő fokon át a nomád állattenyésztő és ekés földművelő gazdál
kodásig terjed.
Ezzel párhuzamosan a társadalom fejlődésében az őshordából kialakult
nemzetség fejlődése, nevezetesen a házasodási rendjében beállt módosulás, a
nemzetség bomlása, végül antagonisztikus osztályok kialakulása követ
kezett be.
Lényegében ezt a fejlődési képet vázolta fel Morgan „Őstársadalom"
c. munkájában (1877), s őt alapul véve Engels ,,A család, a magántulajdon
és az állam eredete" c. alapvető művében (1884), midőn a társadalom fejlő
désének egymást követő szakaszaiban a vadság korának alsó, középső és
felső fokát s a barbárság korának alsó, felső és középső korát különböztette
meg. E marxista fejlődésképet vette alapul Sz. P. Tolsztov, aki 1946-ban
„Az őstársadalom történeti korszakbeosztásának kérdéséhez" c. cikkében az
Engels óta felhalmozott etnológiai eredmények tanulsága alapján módosított
fejlődési sémát állított fel: I. Oshorda (Az ember kialakulásának kora); II.
Ősközösség (Matriarchális nemzetség); 1. Vadászgazdálkodás íj használata
nélkül (Paleolit); 2. í j és nyíl használatával egybekötött vadászgazdálkodás
(Mezolit); 3. Megtelepült komplex vadász-halász gazdálkodás (Neolit); 4.
Kapás földművelő-állattenyésztő gazdálkodás (Eneolit, korai bronzkor); III.
Katonai demokrácia (Bronz- és Vaskor).1
Ha az őstársadalom fejlődésének fenti rajza általában és az esetek
többségére nézve érvényesnek is fogadható el, hiba volna ezt olyan fejlődési
törvénynek tekinteni, amelyen minden népnek egyformán át kell mennie.
Ilyen törvény a termelőmód egymást váltó szakaszait illetően sem létezik.
E kérdést Molnár Erik „A történelmi materializmus filozófiai alapproblémái"
c. művében a következően fogalmazta meg:2 „Olyan általános fejlődéstör
v é n y . . . , hogy minden társadalomnak vagy népnek át kellene haladnia az
' A z őstörténeti peridizációk történeti áttekintését és marxista olemzését nyújt
ja Irmgard Selinow: Grundpinzipien einer Periodisierung der Urgeschichte (Berlin, 1961)
с. müvében, hol új korszakbeosztást is állít fel; periódusai: az őstársadalom korai, kö
zépső, késői és bomlási korszaka. Sellnow eredményeit, melyek tanulmányunk nyom
dábaadása után váltak ismertté, e helven nem tudtuk értékesíteni.
2 I I . kiad. 1961. 108. 1.
1 Történelmi Szemle



418 G Y Ö R F F Y GYÖRGY
őskommunizmus, a rabszolgatársadalom, a feudalizmus, a kapitalizmus és a
szocializmus egymást követő fokozatain, nem létezik. Marx ezt a nézetet
kifejezetten elvetette. Marx tiltakozott az ellen, hogy valamiféle »történelem
bölcseleti .elméletet« a k a r t volna felállítani »a fejlődés egyetemes útjáról,
amelyet minden népnek sorsszerűen végig kellene járnia, bármilyenek is a
történeti körülmények, amelyek között él«.3 Az egyes népek vagy társadalmak
történeti fejlődése eltérő utakon h a l a d t . . . A történetírónak az a feladata,
hogy megvilágítsa azokat a különös történeti körülményeket, a termelő
erőknek azt a különleges állapotát, amelyek egyik esetben a fejlődésnek egyik
útját, a másik esetben a fejlődés másik útját határozták meg, amelyek pl.
az egyik esetben a rabszolgatartó társadalom, a másik esetben a feudális
társadalom kialakulására vezettek." A régészeti és őstörténeti kutatás már a magyar őstörténetet érintő
anyagban is m u t a t o t t rá az átlagostól eltérő fejlődési jelenségekre, ha ezeknek
különös történelmi körülményeit nem is sikerült minden esetben tisztázni.
Az átlagostól eltérőnek látszó fejlődést mutatnak pl. egyes társadalmak,
amelyek nomád birodalmakkal kerültek szoros kapcsolatba. Kétségtelen,
hogy ezekben az esetekben nem az átlagostól eltérő autonóm fejlődésről van
szó, hanem a hódítás által megzavart fejlődésről. A hódító nomádok ugyanis
azokat a népeket, amelyek önként behódoltak, meghagyták régi állapotukban,
csupán adófizetésre kötelezték őket. így pl. a türkök — kínai források
szerint — a fejlett iráni öntözéses földművelő társadalmak (pl. Khorezm)
leigázása után ezek uralkodóit is meghagyták s melléjük egy hie-li-fa című
helytartót rendeltek, aki az adószedést ellenőrizte. Ugyanakkor a türkök a
velük ellenséges viszonyban álló, de rokon tokuz oguz türköket, ezek legyőzése
után „elrendezték". Uralkodójukat és bégjeiket megölték, nemzetségeiket
pedig átcsoportosították, esetleg áttelepítették. Végül olyan ellenséges népeket,
amelyek meghódolni hajlandók nem voltak s többszörös hadjáratban kellett
legyőzni, megsemmisítették. így járt el pl. Dzsingisz khán a tőlük nyugatra
lakó, egykor hatalmas najman törzsszövetséggel. A najman törzseket a mon
golok gyakorlatilag megsemmisítették, a nemzetségtagokat szétszórták ilL
szolgasorba vetették. (Vlagyimircovnak a mongol társadalomról írt műve
szerint e szolgaréteg neve: unagan bogol volt.) Figyelemreméltó, hogy külön
böző egymástól távol lakó török törzsszövetségekben (pl. baskírok, kirgizek
között) még a múlt században is feltűnt egy-egy n a j m a n nevű nemzetség
vagy ág, ami arról tanúskodik, hogy a najmanokat fizikailag nem semmisí
tették meg, hanem szétszórták őket. Amíg a nomád elbánás a hódolt népek
társadalmi szerkezetét nem érintette, addig a megsemmisített népek esetében
a nemzetség sem maradt együtt; egyes nemzetségtagokat szolgaságba vetettek,
más esetben a nemzetség legkisebb gazdasági egységeit, az aulokat szór
ták szét.
Abban, hogy egy társadalom a klasszikus fejlődéskép szerint fejlődik-e,
avagy fejlődésében egyéni utak mutatkoznak, kétségkívül szerepe van annak
is, hogy a szóbanforgó nép elzártan él-e, idegen befolyástól, gazdasági kap
csolatoktól, vagy uralomtól mentesen, avagy olyan területen, ahol a népek
között szoros kereskedelmi kapcsolatok alakultak ki, a hódító hadjáratok
3 Marx 1877-i levele az „Otyecsesztvennije Zapiszki" szerkesztőségéhez. L d .
Marx-Engels Válogatott levelei, 371. 1.



A M A G Y A B , Ő S T Ö R T É N E T N É H Á N Y K É R D É S É R Ő L 419
mindennaposak voltak, vagy éppenséggel ahol a terület népvándorlások
színtere volt. A magyar őstársadalom fejlődésében számolnunk kell a klasszikustól
eltérő, sajátos vonásokkal már csak azért is, mivel a magyar nép kialakulása
óta a népek vándorútján élt.
Az alábbiakban a magyar nemzetség bomlásának kérdését szeretném
vizsgálat alá venni,anélkül, hogy e kérdésben végleges eredményekre jutnék.
Nem foglalkozom e helyen az előidők problémái közé tartozó matri
archátus és patriarchátus, valamint az ezzel kapcsolatos totemizmus kérdé
sével. Ez a probléma az újabb kutatások ismeretében bővebb megtárgyalást
igényel, mint amit jelen tanulmányunk keretei megengednek. E helyen meg
kell elégednünk annak megállapításával, hogy a magyarság Urai-vidéki hazá
jában, vogul és osztják rokonaihoz hasonlóan, apa jogú exogám totemnemzet
ségek szervezetében élt. A honfoglaló magyar társadalom fejlődésének fő problémája, hogy
miként jutott el a rokonságon alapuló nemzetségi szervezetben élő ősmagyar
társadalom az osztálytagozódás azon fokára, amelyet a XI. század elején
István király törvényei tüntetnek fel; a törvény ugyanis megkülönbözteti a
comes-ek (azaz a nemzetségfők és fő tisztségviselők), a miles-ek (a harcos
jobbágyok, katonai kíséret) s végül a pauper aut vulgaris (a köznép) rétegét.
A magyar nemzetségek bomlásának kezdete, viszonylag gazdagabb nem
zetségfők kiemelkedése kétségtelenül megindult már az őshazában. Az Ural
vidékén lakó magyarság halász és vadász életmódot folytatott, amely mellett
korán kifejlődött az állattenyésztés (kutya-, ló-, szarvasmarha- és juhtartás)
és földművelés bizonyos kezdeti formája. A magyarság ez időben nem volt
kifejezetten állattenyésztő nép; a lovat, mint ezt Herodotos leírása a jürkákról
m u t a t j a , és egy a leningrádi Ermitázsban őrzött 2000 éves szibériai arany
lemez ábrázolása szemlélteti, vadászatra használták. Önmaga a halász-vadász életmód nem teszi lehetővé nagy vagyon fel
halmozását. A halászat és vadászat elsősorban a táplálkozás igényeit elégíti
ki, a vadbőrök pedig a ruházkodásra szolgálnak.
A vadászat eredménye akkor lesz bizonyos társadalmi rétegződés elindí
tójává, amikor a vadbőr csereeszközzé, árucikké válik, amikor a vadászat
kereskedelemmel kapcsolódik össze.
Tudvalevő, hogy az Urai-vidék, a steppe és a Fekete-tenger melléke
között már időszámításunk előtt szoros kereskedelmi kapcsolatok alakultak
ki. Az északi erdőlakó népek prémet szállítottak délre, melynek ellenében
délről különféle iparcikkeket kaptak. E folyamat már az i. е. I. évezredben
megindult, amidőn a dél-orosz steppén az iráni nyelven beszélő szkíták, majd
szarmaták laktak. Tanúskodnak erről Herodotos ismeretei a szkítákon túl
lakó népekről, valamint a finn-ugor, ugor és előmagyar nyelv iráni jövevénys z a v a i (pl. hét, tíz s z á m n é v , arany, szekér, öszvér, tehén, tej, hús, nemez és vászon
jövevényszavaink). Ennek a kereskedelmi kapcsolatnak a későbbi folytatódá
sára mutatnak a Káma völgyében talált khorezmi feliratos ezüst serlegek s
a mohamedán geográfusok híradásai (Volgai Bolgárországból Bíruní szerint
halcsontot, Isztakhrí és Ibn Haukal szerint prémeket szállítottak Khorezmbe). Az irániakkal folytatott prémkereskedelem kihatással volt a magyar
társadalom fejlődésére is. Ez a vagyoni különbségek fokozódásában nyilvánult.
Molnár Erik ezt a folyamatot a régészet által feltárt sírok alapján ilyen
formán rajzolja meg; Egyes sírok gazdagabb bronz- és vasszerszámokat,
i
j*



420 G Y Ö R F F Y G Y Ö R G Y
fegyvereket tartalmaznak, ezeket nyilván prémek ellenében csereképpen
szerezték be. Kiemelkedő prémvagyonra tehettek szert a nemzetségfők, akik
nek a vadászatból nagyobb rész jutott. A prém ezen a területen ekkor már a
pénz szerepét töltötte be. Hozzájárult egyes nemzetségfők meggazdagodásához
a nemzetségek, törzsek között dúló háborúskodás, mely más nemzetségek,
törzsek leigázását, prémadó fizetésére való kötelezését és rabszolgák szerzését
eredményezte. A társadalmi fejlődésnek ezt a fokát mutatják a burdászok,
akikről Ibn Ruszta azt írja, hogy „vagyonuk legnagyobb része mézből, menyét
bőrökből és más finom bőrökből áll". Viszont a prémvagyonon nyugvó tár
sadalmi rétegződés korlátozottságára jellemző, hogy a burdászoknak „nincsen
fejedelmük, hanem az általok lakott községekben egy vagy két főnök ítél
a köztük felmerült vitákban". Ugyanakkor a vadásztársadalomban a prémek megszerzése fáradságos
munkától függött; minden vadász, erejétől és ügyességétől függően, de egy
formán vett részt a kollektív vadászatban. A zsákmányt is egyenlően osztották
meg s többet legfeljebb a nemzetségfő kapott. Ez határt szabott annak, hogy
a vadásznemzetségekben éles vagyoni differenciálódás jöjjön létre, A rokonságon alapuló nemzetség bomlása, az úr—szolga viszony meg
jelenése a termelőmódban beállt változással, az állattenyésztés uralkodóvá
válásával kapcsolatos.
Molnár Erik gondolatmenetét követve ezt a folyamatot az alábbi módon
vázolhatjuk: Az állattenyésztéssel az emberi munkaerő a saját fenntartására
szükséges termékeken felül jelentős többletet termel. A vagyon magántulaj
doni formája pedig a nagycsaládok közötti vagyoni egyenlőtlenségre vezet,
s ezáltal megteremti a terméktöbblet kisajátításának feltételeit. A vagyoni egyenlőtlenség a nomád társadalmakban törvényszerűen jön
létre; ezt a törvényszerű folyamatot azonban a véletlenek sora közvetíti.
A természeti csapások és 'járványok az egyik nagycsalád állatállományát
súlyosan megtizedelik, a másikét megkímélik. Ehhez járulnak a folytonos
rablóhadjáratok, melyek eredményeképpen egyes nagycsaládok, nemzetségek,
vagy éppen egész törzsek jószágállományukat elveszítik, mások meggazdagod
nak, s nyájaik gondozására idegen munkaerő igénybevételére szorulnak.
Az elszegényedett és felbomlott nagycsaládok tagjai a meggazdagodott nemzet
ségfők szolgálatába lépnek, s ezáltal gyarapítják az elszegényedett dolgozó
nemzetségtagok számát. Ilyen módon a nemzetségekben, nagycsaládokban
létrejön az úr—szolga viszony. Vitatott kérdés, hogy az állattenyésztésre való áttérés s ezzel a nemzet
ség szerkezetében beköltözött változás pontosabban hol és milyen időben
jött létre, az azonban kétségtelennek látszik, hogy ez a folyamat török népek
szomszédságában és hatása a l a t t következett be. Erre m u t a t az a körülmény,
hogy állattenyésztési szókincsünk alapvető rétege régi török (jórészt ogur-,
vagy bolgár török) eredetű jövevényszó. Ide sorolható a bika, ökör, tulok(?), tinó, ünő, borjú, ürü, kos, toklyó, üvecs ' k é t éves j u h ' , gyapjú, kecske, olló ' k e c s k e g i d a ' , disznó, Artány, serte, karám, ól, köpü, író, sajt, túró, teve, tyúk,
továbbá a lótenyésztés köréből béklyó, gyeplő, tengely és talán kantár. Ilyen módon nem véletlen, hogy a régi magyar nyelvben az osztály
viszonyt kifejező szópár: ín 'szolga' és bő 'nemzetségfő, úr', mely ma is él
az ínség 'szegénység' és bőség 'gazdagság' kifejezésben, régi török jövevény
szavaink közé sorolható.
Bő melléknevünk, melynek jelentése 'bőséges, tág, gazdag', egy bő



A M A G Y A B , Ő S T Ö R T É N E T N É H Á N Y K É R D É S É R Ő L 421
főnévre vezethető vissza, mely a X. században méltóságnév volt., s a nem
zetségfőt jelölte. (Hasonló jelentésváltozás a dús melléknév a dogé méltóság
névből!) Bő szavunk Anonymus Gestájában még méltóságnévként fordul elő
az Ös (Usu) névvel egybeírva: Ös-bő (TJsubuu). A Veszprém várát meg
szálló Ös-bő vezér nevét az Árpád-kori Ös falu neve tartotta fenn, mely utóbb
váras hellyé válván Öskü nevet kapott,s ma is e néven ismert Veszprém mellett.
A falu Árpád-kori Ös neve világosan m u t a t j a , hogy az anonymusi személynév
csak az Ös elemből állott, a bő névelem nem tartozott a személynévhez. Bő
szavunk az Árpád-korban emellett személynévként is használatos volt. Általá
nos elterjedtségére mutat, hogy alig van vármegyéje az országnak, ahol a
Bő, Bőd helynév fel nem lelhető. A bő < Árpád-kori beü ~ bü szó szabályos fejleménye a török bäg
méltóságnévnek, melynek jelentése eredetileg 'nemzetségfő' volt. Ilyen érte
lemben fordul elő az orchoni feliratokban, szembeállítva a budun szóval jelölt
néppel. Radloff a török nomád társadalom szervezetéről írt tanulmányában
bej ~ bí néven mint a nemzetségi alcsoport fejét mutatja be, aki a nagy
család tagjai ül. a csatlakozott szegények felett bírói funkciót gyakorol. Az
oszmán-török bég ~ bej neve és szerepe hazai történetünkből is közismert. Tekintve, hogy a török bäg > magyar bő olyan hangsajátságot m u t a t ,
mint régi török jövevényszavaink (pl. inäg >- ünő), a fogalom meghonosodását
is e korai periódusba kell helyeznünk. Hasonló körből ered 'szolga' jelentésű régi ín szavunk, mely I. László
törvényében (III. 2) tűnik fel többes ewnek 'ínek'alakban (illorum qui dicuntur
ewnek vei servi), s kódexirodalmunkban gyakran szerepel eenseg, önseg, evnseg,
ünség alakban 'servus' jelentéssel. A legkorábbi eum alak szabályszerű fejle
ménye az ó-török (ujgur) äwin ~ twin szónak, melynek jelentése 'mag, mag
zat, gyümölcs'. Az azonos jelentésű török urug ~ uruh szónak 'mag, magzat'
jelentése mellett 'nemzedék, nemzetség, rokonság' 'proles' értelme is kifejlő
dött, s a 'proles' > 'proletarius' jelentésváltozás mutatja meg annak a jelentés
változásnak az útját, amit ín szavunk megtett. A ' n e m z e t s é g ' > 'szolga'
jelentésváltozásra felhozható^a szláv celjad 'család' > 'cseléd' jelentésválto
zása. Ez a jelentésváltozás arra a társadalmi folyamatra világít rá, hogy az
ínség 'szolgaság' elsődlegesen az elszegényedett rokonokból, nemzetségtagok
ból alakul ki, mely utóbb bővül a csatlakozott szegény idegenekkel. Aligha tévedünk, hogy ha az úr—szolga viszonyt, ill.az antagonisztikus
osztályokat kifejező bő és ín szavunkat ugyanabból a korból származtatjuk,
amelyben állattartási jövevényszavaink zöme honosodott meg nyelvünkben.
E kérdés kapcsán nem feledkezhetünk meg arról a különbségről, ami
az ugor eredetű magyarok és a törökök termelőmódja között fennállt. Á magya
rokkal szomszédos és velük részben összekeveredve lakó ogur-törökök sokkal
előbbre álltak társadalmi fejlődés tekintetében. Fejlettebb állattenyésztésük
ből kifolyólag az állatvagyon náluk sokkal élesebb társadalmi ellentéteket
eredményezett. Gazdag nemzetségfők, törzsfők emelkedtek ki közülük, akik
nemzetségeik, törzseik élén szövetkeztek egymással támadó háborúra és
védelemre. Mikor 4G3 körül az ogur törzsek feltűnnek, már törzsszervezet
ben élnek. Az onogur név, mely ,,tíz törzs"-et jelent, elárulja a törzsszövet
ségbe tartozó törzsek számát is. A török nemzetségfők és törzsfők számottevőbb állatvagyonon nyugvó
hatalma kétségtelen fölényt biztosított számukra a kevésbé differenciált
magyar nemzetségek felett, s bizonyára ez az oka, hogy a magyarság török



422 G Y Ö R F F Y G Y Ö R G Y
törzsszövetségben, jórészt török nevű törzsekbe tömörülve jelent meg a tör
ténelem színpadán. A magyarság idegenek által használt török eredetű ungar
( = onogur) neve mellett felhozhatjuk itt török eredetű Kürt, Gyarmat, Tarján,
Jenő, Kér és Keszi törzsneveinket, melyek többsége még az Uralvidéken
alakulhatott ki. Az állattenyésztésnek a társadalom fejlődésére ható szerepéről szólván
nem hagyhatjuk figyelmen kívül, hogy a magyar nyelv régi török jövevény
szavai között egy jelentékeny csoport a földművelés szókincsét képviseli
(tarló, búza, árpa, ehe, sarló, boglya, szérű, szór, őröl, dara, szőlő, szűr, bor,
söprő, komló, kender, tiló, csöpü, orsó, borsó). Ha azonban honfoglaláselőtti
török jövevényszavainkat hangtörténeti szempontból vizsgálat alá vesszük,
néhány adatból kifejezetten úgy tűnik, hogy az állattenyésztés szavai egy
korábbi, a földművelés szavai egy későbbi rétegbe tartoznak. Az őstörök szókezdő j- valószínűleg bolgár-török dzs- hangon keresztül
a csuvasban szj- hanggá fejlődött. Jövevényszavaink mind a három fejlődési
stádiumot képviselik: 1. j-: ír 'rajzol, ró' és író 'vajköpülés mellékterméke';
2. dzs-: gyalom 'nagy kerítőháló', gyertya 'halászati világítóeszköz', gyapjú,
gyeplő; 3. szj-: szérű, szőlő, sarló, szűcs.
Az első csoportba tartozó ír szó újabb vélemény szerint ugor-kori török
jövevényszó lehet, ami azt mutatja, hogy a hasonló hangalakot mutató, az
állattenyésztés körébe vágó író szó szintén igen korai átvétel.
Ugyanakkor vitán felül áll, hogy a bolgár-török ífes-ből fejlődött csuvas
szj- viszonylag kései fejlemény. Ez világosan arra m u t a t , hogy a korábbi
dzs-1 tükröző két halászati műszó (gyalom és gyertya) és két állattenyésztési
kifejezés (gyapjú és gyeplő) egy korábbi periódusban — nyilván a halászat
fejlődésének kedvező Ural—Volga vidéken — került nyelvünkbe, míg a
későbbi szj-et tükröző három földművelési kifejezés (szérű, szőlő, sarló) egy
későbbi periódusban, éspedig a Fekete-tenger vidékén, ahol a szőlő is megterem. Ha a török szókezdő j- három, illetőleg négyféle magyar képviseletét
pontos időhatárokhoz nem is köthetjük (főleg a gy- esetében, mely egyrészt
belső magyar j- > gy- fejlődéssel is magyarázható, vö. finnugor gyökér és
gyalog, másrészt későbbi átvétel is lehet valamely dzs-s dialektust beszélő
török nyelvből), jövevényszavaink zömére irányadó lehet az alábbi táblázat:
A viszonylag kései csuvas -d- > -z- (-ghd- > -zA) hangfejlődést m u t a t j a
búza és túzok szavunk. Az elsőt odasorolhatjuk a földművelés szavai, a sarló,
szérű és szőlő mellé, a második újabb földrajzi útbaigazítást a d e szavak
átvételének helyéhez; túzok ugyanis csak a steppéken él, tehát a magyarság
későbbi lakterületén.
Honfoglaláselőtti török jövevényszavaink hangtörténeti szétválasztása
tehát szintén amellett szól, hogy a fejlettebb állattenyésztés szókincse egy
korábbi periódusban és lakterületen — minden bizonnyal az Urál-vidéken
került nyelvünkbe, a földművelés szókincse pedig egy későbbi periódusban
a ligetes steppe övében.
őstörök *j- ~ uráli, finnugor
ősbolgár *j- ~ ugor
bolgár *dzs- ~ előmagyar
csuvasos szj- ómagyar
ny- (nyal, nyak)
j- (ír)
gy- (gyalom, gyertya stb.)
sz- (szérű, szőllő stb.)



A MAGYAB, ŐSTÖRTÉNET N É H Á N Y K É R D É S É R Ő L 4 2 3
Ezzel a megállapítással összhangban van, hogy amíg az őshazában
maradt baskíríaí magyarokról Julianus kifejezetten azt írja, hogy „földet
nem művelnek", addig a magyarok etelközi hazáját leíró mohamedán geográ
fusok (Ibn Ruszta és Gardízí) szerint a magyaroknak „sok szántóföldjük van". A földművelésnek a steppevidéken való kifejlődéséről tanúskodnak a
Don- és Donyec-vidéki újabb ásatások, amelyek a kazár uralom korszakából
számos ekevasat hoztak felszínre.
A földművelés a nemzetség differenciálódásában további lépést jelent
előre. A társadalom nagy többsége, mely nyáron földjét műveli és állatait
gondozza, a telet pedig a folyók mellett halászva tölti el, kénytelen felhagyni
a rendszeres katonáskodással, a rablóhadjáratokban való részvétellel. Ezt
nem teszi lehetővé sem a folyamatos termelő munka, sem a kialakult úr
szolga viszony. Az „ínség" már állandó kisajátítható terméktöbblettel rendel
kezik, amelyre a nemzetségfőkből alakult „bőség" rétege rendszeresen igényt
formál. Ugyanakkor a nemzetségfők nem mondanak le a kalandozásokból,
rablóhadjáratokból eredő zsákmányról sem, ezt pedig csak egy állandó jellegű
hivatásos katonaréteggel, az ún. katonai kísérettel tehetik. így ékelődik a
nemzetségfők és az ínség rétege közé egy harmadik réteg, mely már közvet
lenül nem vesz részt a termelésben, ugyanakkor katonáskodás mellett felügyel
a termelésre, a terméktöbblet elsajátítására, és így eszközévé válik az elnyo
másnak. A nomád társadalmakban kifejlődött katonai kíséret rétege a mongol
társadalom beható tanulmányozása révén vált ismertté. Vlagyimircov 1934-ben
kiadott „Общественный строй Монголов (Монголский кочевой феодализм)"
с. művében rajzolta meg a mongol nölcör 'kísérő katona' jellemző
vonásait. Molnár Erik 1945-ben mutatott rá, hogy e réteg meglétével a hon
foglalás előtti magyar társadalomban is számolnunk kell. Németh Gyula
1953-ban „Kun László nyőgérei" c. tanulmányában fejtette ki, hogy a nöger
réteg a kun társadalomban is megvolt. A nomád kísérő katona megtalálható a gazdag nemzetségfők, törzsfők,
főméltóságok és az uralkodó kagán kíséretében egyaránt. Urához személyi
függőség révén tartozik; résztvesz az ura által vezetett hadjáratokban, részesül
a zsákmányból, békében pedig gazdasági ügyeket intéz, urát mindenüvé
kíséri. Jellemző vonása, hogy idegen nemzetségből, törzsből rekrutálódik, s
így ura parancsát saját népével szemben is gátlástalanabbul hajtja végre. Ibn Ruszta és Gardízí tudósít arról, hogy az etelközi magyarok vezére
20 000 lovassal vonul ki hadjáratra. E 20 000 lovason elsősorban a magyar
társadalom középső rétegét, a vezér, a törzsfők és a nemzetségfők lovas
katonai kíséretét kell értenünk. Kiderül ez abból, hogy a lovas szóra az arab
forrás a fárisz, a perzsa forrás a szuvar szót használja, s ugyanezen kifejezéssel
él, amikor a kazár társadalom ismertetése során közli, hogy a kazár alkirály
„tízezer lovassal vonul ki, akiknek egy része katonaköteles és zsoldot kap,
a másik részét pedig a gazdagok állítják ki". A kazár „lovasok", akiket az
uralkodó és a gazdag bégek t a r t a n a k el, kétségtelenül a kísérő katonák rétegét
jelentik. A magyar 20 000 lovas a kísérő katonák mellett magában foglalhatta
az elegendő jószággal rendelkező nagycsaládok harcra kész tagjait is. A halászó,
állattenyésztő és földművelő „ínség" viszont nem volt kötelezhető rendszeres
katonai szolgálatra, bár nem állíthatjuk, hogy szükség esetén fegyverforgatók
nem kerülhettek közülük a nemzetségfők vezette seregbe.



424 GYÖRFFY GYÖRGY
A középső réteg 20 000-es száma egy további számítással is igazolható.
A magyar törzsszövetség Konstantinos Porphyrogennetos szerint 7
magyar törzsből és a három csatlakozott kabar törzsből állott. A besenyő
törzsszövetségről ugyanő azt írja, hogy minden törzs öt nemzetségből állott.
A 4 ill. 6 részre tagolódó székely beosztás alapján átlagosan a magyar viszo
nyokra mi is elfogadhatjuk az 1 törzs : 5 nemzetség arányt, s ennek alapján
a magyar nemzetségek számát kb. ötvenre tehetjük. Ez a szám nagyjából
egyezik a magyar nemzetségek területén kialakult vármegyék számával.
A XI. században a krónikák alapján 45-re tehető a magyar vármegyék száma ;
ez a szám a bécsi medence kiürítése előtt megközelíthette az ötvenet. Ha a katonai kíséret 20 000-es számát 50-nel elosztjuk, nemzetségenként
400 főt kapunk. Ennyi volt egy XI—XII. századi vármegyei csapat hagyo
mányos kerete.
A fenti fejtegetés eredményeit összefoglalva megállapíthatjuk, hogy a
magyarság termelőmódja a ligetes steppére, ill. a steppére való leköltözés
után megváltozott, amennyiben a korábbi halászat és állattenyésztés mellett
előtérbe nyomult a földművelés, ezzel párhuzamosan pedig a nemzetség tár
sadalmi szerkezetében olyan változás következett be, amelynek során a rokon
sági kötelékek erősen meglazultak, vagy éppenséggel megszűntek, s a bőség
és ínség antagonisztikus osztályai közé egy ú j réteg, a nemzetségfők katonai
kísérete ékelődött. A magyar társadalmat az erre felé való fejlődés útján érte az a hatás,,
amely a magyar törzseket egy nomád állam, a kazár birodalom részévé tette.
Az a társadalom, amely kiterjesztette uralmát a magyar törzsekre,
türk eredetű volt. Jóllehet a türkök termelőmódja, a nomád állattenyésztés,
nem egyezett a magyarokéval, társadalmi rétegződésük hasonló képet muta
tott. Az orehoni feliratok szerint a türk társadalom négy rétegre bontható.
Alapvető réteg az aulokra, nemzetségekre és törzsekre tagolódó nép (budun),
mely felett a bégek, a nemzetségfők és törzsfők rétege helyezkedik el. A türk
birodalmat a köktürk törzs főnöke szervezte meg más török és idegen törzsek
leigázásával és hódolta fásával. Ilyen módon a társadalom fölé emelkedett
a kagán és családja, mely uralmát a saját és a főméltóságai alá rendelt katonai kísérettel, a bujrukokkal g y a k o r o l t a .
Ezt a rendszert honosította meg Istemi, az első nyugati türk kagán
az Altájtól a Fekete tengerig terjesztett birodalmában; e birodalomból fejlő
dött ki a kazár kaganátus, mely a magyar törzsszövetséget is uralma alá
hajtotta és átplántált kazár intézményeket a magyar társadalomba, amelyek
a magyarság 830 körüli önállósulása után is fennmaradtak. A türk-kazár felépítmény némely elemének továbbéléséből arra követ
keztethetünk, hogy a kazár uralom idején a magyarság fejlődése elérkezett
a nomád osztálytársadalom szintjére.
A legkézzelfoghatóbb türk hagyaték, a magyar rovásírás önmagában is
sokat mond, az írás megőrzésének társadalmi feltételei azonban többféle
módon magyarázhatók. Messzebbmenő következtetést vonhatunk le az alábbiakból:
A magyar törzsszövetség élére két fejedelem került; a névleges hatalom
mal rendelkező kündü és a tényleges hatalmat kezében tartó gyula. Nem
kétséges, hogy ennek előképe a kazár kettős királyság volt, de van alap annak
feltevésére is, hogy a szakrális főfejedelem méltóságát — türk-kazár szokás
szerint — a kazár kagán valamelyik rokona nyerte el.



A M A G Y A B , Ő S T Ö R T É N E T N É H Á N Y K É R D É S É R Ő L 425
Ezt a feltevést alátámaszthatjuk azzal, hogy a nyugati türk birodalmat
alapító és már az orchoni feliratokban mennyei ősként szereplő Istemi kagán
neve a magyar hitvilágban tovább élt Isten nevében. Kétségtelen bizonyítéka
ez annak, hogy a magyarság a kereszténység felvétele előtt egy főistent
tisztelt, és az egyisten tisztelete a kazár birodalomba való tartozás idején
honosodott meg. E jelenség társadalmi hátterét Molnár Erik következő
szavai magyarázzák:4 „A fetisizmust felváltó animizmus — a természeti
jelenségek antropomorf átszellemesítése — abban a mértékben adott helyt
az istenekben, majd a főistenben való hitnek, amelyben a hajdani apró nem
zetségek törzsszövetségekben, majd hatalmas deszpotikus államokban egye
sültek. A babiloni főisten, Marduk, a Hammurabi dinasztiával párhuzamosan
emelkedett fel és szívta magába a többi isten alakját. Engels szerint »az egy
isten sohasem jött volna létre az egyeduralkodó (keleti deszpota) nélkül«."5 E tételt visszafordítva : Az egyistent hívő IX. századi magyarság tár
sadalmi szervezete el kellett jusson a nemzetségeknek törzsszövetséggé, sőt
állammá szerveződésének fokára.
ДЬ. ДЬЁРФИ
О НЕКОТОРЫХ ВОПРОСАХ ДРЕВНЕЙ ИСТОРИИ ВЕНГРОВ
Резюме
Марксистская историография древней истории признает основой периодизацию,
основанную на развитии производительных сил, которую разработал Энгельс по Моргану
и которую в новейшее время пересмотрел наряду с Толстовым Сельнов. Следуя Марксу
Эрик Мольнар тоже подчеркивает, что это не такой закон развития, который имеет дей
ствие в одинаковой мере в истории всех народов, и что есть и развитие, различное от об
щего. Различный путь развития проходили народы, вступившие в связь с кочевыми наро
дами, между прочим и древние венгры. В Приуралье древние венгры занимались рыбо
ловством и охотой, расслоение древних венгерских родов началось с торговли мехом.
Под влиянием соседних огуро-тюркских народов-скотоводов древние венгры развивали
скотоводство, вследствие этого наряду с богатыми главами родов образовался слой при
соединенной бедноты; они назывались в древнем венгерском языке bő 'господин' > турец
кий bag и in 'слуга' > турецкий äwin. Заимствованные из турецкого языка слова вен
герского языка, связанные с земледелием происходят из более позднего периода, как
можно установить на основе фонетики, чем связанные с рыболовством и скотоводством.
Согласно мусульманским географам венгры в IX в. занимались уже и земледелием.
В это время могло происходить разложение родов и между слоями господ и слуг появи
лась как третий фактор дружина. Венгры стали частью государства кочевых хазар и
около 830 г. отложившись от них они создали самостоятельное кочевое государство.
GY. GYÖRFFY
SUR QUELQUES PROBLÈMES DE LA PRÉHISTOIRE DES HONGROIS
Résumé
L'historiographie marxiste adopte pour la préhistoire les divisions chronologi
ques basées sur le développement des forces productrices, divisions qui, à la suite de
Morgan, avaient été mises au point par Engels et révisées d'abord par Tolstov et
dernièrement, par Sellnow. Après Marx, Erik Molnár souligne également que cette loi
4 A történelmi materializmus filozófiai alapproblémái. II. kiad. 1961. 9.
5 Marx—Engels művei 21. k ö t . 45. 1. Orosznyelvű k i a d á s .



426 GYÖBFFY GYÖEGY: A MAGYAB 6 S T Ö E 1 É H E T NÉHÁNY KÉRDÉSÉBŐL
n'est pas de celles qui sont valables pour tous les peuples, qu'il existe notamment aussi
un développement qui s'écarte du développement normal. C'est précisément une telle
évolution particulière que connurent les peuples qui se trouvaient en rapport avec les
peuples nomades, c'est à dire aussi les Hongrois primitifs. Le mode de production des
Hongrois primitifs était, dans la région de l'Oural, la pèche et la chasse; la diffé
renciation des clans s'amorça parallèlement au commerce des peaux. Sous l'influence
des voisins oghours-turcs, éleveurs de bétail, les Hongrois passèrent également à l'éle
vage, en conséquence de quoi il se forma à côté des chefs des grandes familles riches,
une couche de pauvres; les noms en ancien hongrois étaient : bâ „seigneur" > turc bäg
et in „ s e r v i t e u r " > t u r c äwin. Les mots d ' e m p r u n t turcs de la langue hongroise rela
tifs à l'agriculture, remontent, selon le témoignage de la phonétique, à une période ulté
rieure. D'après les géographes maliométans, les Hongrois du I X e siècle cultivaient déjà
la terre. C'est à cette, époque que devait s'opérer la désagrégation des clans qui s'accom
pagna de la formation d'une troisième couche entre celle des seigneurs et celle des
serviteurs, et qui fut l'escorte militaire. Les Hongrois furent intégrés à l'Etat nomade
des Khazars, puis, détachés de ceux-ci vers 830, ils créèrent un Etat nomade indé
pendant.