---
master_file: "[[@KarpatiZsoltKik]]"
---
# Index for Kárpáti Zsolt – Kik voltak a pannonok – Titkosmagyarőstörténet blog (HungarianHistory vlogger).pdf

sites.google.com /site/titkosmagyarostortenet/kik-voltak-a-pannonok
Kik voltak a pannonok? - Magyarostortenet
10-12 minutes
Kik voltak a pannonok?
Illírek, kelták, ősnép, sosem léteztek?
Számtalan vélemény és találgatás látott napvilágot azzal kapcsolatban, hogy kik is voltak
a Dunántúl névadói a pannonok. Szabó Géza Phd régész és Czuppon Tamás egyetemi
hallgató nevével fémjelzett feltárás,
Irán egykori lakói a médek kapcsán talált analógiákat a pannonok hagyatékaira nézve!
Ez azért érdekes, mert Dr. Mihály Ferenc teológus Kiáltónak szava c. könyvében,
zend iratokra hivatkozva azt a kijelentést tette, hogy Zoroaszter próféta szövetsége
Istennel a Kárpát-medencét jelölte ki vallásos követői számára, hogy egy helyen
élhessenek!
A görög kútfők közlése Nimróddal azonosítja a médek, baktriaiak, majd később a perzsák
prófétáját!
Regölyben 2011-12-ben volt egy nagyszabású feltárás, amelynek az anyagát most már
jelentős mértékben sikerült feldolgozni. A feltárt halom mintegy 2700 éves tárgyi leletei
Közép-Ázsia, az ókori Kelet, Itálián belül főként az etruszk területek valamint a Hallstatt
kultúra felé mutatnak párhuzamokat.
– Meglepetés volt számunkra, hogy az egészen Közép-Ázsiáig követhető párhuzamok
érdekes módon nem a Fekete-tenger északi partvidékén húzódó, a népvándorlások során
folyamatosan használt útvonalra utaltak – kezdi az érdekes beszámolót Szabó Géza. Az
útvonal elejét a regölyi leletek alapján Közép-Ázsiától a Kaukázusig jól lehetett követni. A
Kaukázusnál azonban érdekes módon eltűntek a regölyi leletekhez hasonló tárgyak,
viszont megjelentek a Kaukázustól, a Fekete-tengertől délre, Kis-Ázsiában. A hazai és a
nemzetközi kutatás számára ez egy teljesen új megfigyelés volt, ennek próbáltak
utánajárni az érintett területek felkeresésével. Első alkalommal, 2012-ben Törökországot
járták végig az egykori Urartu, Frígia, Lídia régészeti lelőhelyeit vizsgálva.
A Regöly vidékén a Kr. e. 7. század utolsó harmadában letelepedő népesség eredetét
kutatva Szabó Gézáék 2014 januárjában jutottak el odáig, hogy a leletek párhuzamait az
iráni területtel is kapcsolatba hozhatták.



Pannon kurgán, Regöly
Dr. Szabó Géza és a pannon lelet
Szabó Gézától megtudtuk, a regölyi leletanyag a Kr. előtti 7. századra tehető, tehát ők azt
az időszakot kutatták elsősorban, amelyik a perzsa birodalom megalapítását megelőző, a
méd birodalom korából való. A már említett konferencia is az egykori méd birodalom
fővárosában volt. Nekik is azt a környéket sikerült behatóbban megismerni. Nagyon sok
párhuzamot találtak a regölyi leletanyaggal, még az épületszerkezeteket illetően is. A
regölyi halom olyan különleges építményt, leletet rejtett, amely Európában páratlan.



Az épületek közül a perszepoliszi és a szuzai palota oszlopcsarnokos szerkezete nagyon
jó párhuzamot jelent, hiszen Regölyben is 6 sorban 9-9 oszlop támasztotta alá a sík
födémet. Másrészt Regölyben olyan edények kerültek elő – s erre egy Budapesten lévő
iráni teázóban, az útra készülve jöttek rá –, amelyek valamilyen növény leforrázására
szolgáltak. Ahogy számukra készítették a teát, látták, a teáskancsónak ugyanolyan
mélyített a pereme, mint a regölyi, Európában korábban ismeretlen edényperemek, s
ugyanúgy van hozzá fedő. Akkor jöttek rá, hogy nem is annyira a kerámiát kell nézni,
hanem azt, hogy mire használták. Hiszen az edény csak a göngyöleg volt, a lényeg az,
amit tároltak benne.
A regölyi edényekben is valamit leforráztak és az aroma megtartására fedték le fedővel,
aminek a megosztott pereme jól zárt, azért, hogy megmaradjon a tea illata, íze. Ez arra
mutat, hogy Regölyben olyan népesség élt, amely több mint két és félezer évvel ezelőtt
keletről magával hozta Európába a teázás szokását. A regölyi ásatás és az iráni út során
szerzett új ismeretek, tapasztalatok arra mutatnak, hogy sok mindent át kell gondolni az
európai őstörténetet illetően.
Valószínűleg a világ legrégebbi Janus-ábrázolását találták meg egy Regölyben zajló
ásatáson.A kétarcú isten amely egy pannon törzs relikviájának alig 4 centiméteres,
faragott szobra az első napon, az első adag átszitált földben bukkant rá Szabó Csenger
Márk . A kétarcú isten kultuszát Rómában a hagyomány szerint az i.e. 8-7. század
fordulóján uralkodott Numa Pompilius vezette be.
A Pannon tőrzsfők ilyen Jannus szobrok előtt mutattak áldozatokat



az i. e. VII. század második felére tehető halomsír,
amelyben feltehetőleg az ókori források által leírt pannon nép
egy törzsének egyik vezetője nyugszik.
Ilyen szerkezetű sírt eddig nem találtak a
Kárpát-medencében, csak Ázsiában.
Sikerült megtalálni a pannonokat!
– Iránban ennek a kutatóútnak az eredményeként olyan kapcsolatrendszer rajzolódott ki
előttünk, amelyből nagyon jól látszik, hogy az egykori Kelet, pontosabban az egykori
Média, és az egykori Kárpát-medence között közvetlen kapcsolat volt. Ez a regölyi
leletekben egyértelműen megmutatkozik – tudtuk meg Szabó Gézától. Arra is
megpróbáltak választ kapni, hogy ki volt az a népesség. A név már mindannyiunk
számára ismert: ők a pannonok. Róluk kapta a Dunántúl – Pannónia – a nevét. Ők
birtokolták ezt a területet, egészen a kelták megjelenéséig, a Kr. előtti 7. század utolsó
harmadától a Kr. előtti 4. század közepéig.



Pannonia kialakulása a Kr. e. VII VI. században a régészeti leletek és a történeti
források tükrében
A regölyi pannon központ több mint 2500 éves temetkezőhelyének feltárása (2011 -12)



kora vaskori vándorlások
A Közép-Ázsiából kiinduló, Médiát, Frígiát is érintő kimmer-vándorlás révén alakult ki az a
több szálból fonódó anyagi kultúra, amelynek végső állomásáról Hérodotosz is szól,
amikor az Isztroszon túl lakó, a médektől elvándorolt szigünnákról ír: az Isztroszon túl
egyetlen nép lakik, a méd viseletben járó szigünnák. Bozontos lovaiknak, amelyeket
állítólag öthüvelyknyi szőr borít, termete kicsi, orra tömpe, s egy embert ugyan nem bírnak
el, de kocsiba fogva páratlanul gyorsak, s ezért az ott lakók mind kocsin járnak. Azt
mondják, területük egészen az Adriai-tengernél lakó enetoszok határáig terjed, s
hagyomány szerint a médektől vándoroltak ki . (Hérodotosz: A görög-perzsa háború,
Terényi István fordítása.)
Hérodotosz megjegyzése összhangban van azzal a legújabb régészeti megfigyeléssel,
hogy a mai Magyarország délnyugati felén, továbbá Horvátországban, Szlovéniában,
vagyis a Dunától az Adriáig terjedő területen a Kr. e. VII. század végétől keleti eredetű,
rokon anyagi kultúrájú régészeti csoportok éltek (Regöly, Dálya/Dalj, Martijanec Kaptol,
Budinjak, Kola-pijani, Japodi). Összességében ezek az ókori népek a méd eredetű
szigünnák különböző törzseivel, a későbbi írott forrásokban is megjelenő, pannonokkal
azonosíthatók.
A déli, délnyugati határt a szomszédos Dálya (Dalj), Martijanec Kaptol-csoportok a Dráva
vonalában jelölik ki, a keletit pedig a Duna másik oldalán lakó ellenséges szkíták. De hol
volt pontosan a pannonok északi határa? A régészeti leletek tanúsága szerint a Dunántúl
északi felét a szkíták biztosan megszállták, így a térképre nézve logikusnak tűnne, ha a
két hagyományosan ellenséges nép közötti határt itt is természetes vízfelület, a Balaton
jelölné ki.



A választ a regölyi sírhalom központi terének sírgödör méretű beásásaiban, égett
rétegeiben talált nagy mennyiségű, igen változatos kinézetű kőanyag részletes kőzettani
geokémiai vizsgálatával, és ezen adatok alapján a forrásterületek minél pontosabb
körülhatárolása révén reméltük megtalálni. Feltételeztük, hogy a pannonok a halottaiknak
készített kőágyak anyagát a saját törzsi területükről gyűjtötték be. Regöly közvetlen
közelében csak löszdombok vannak, a legközelebbi nagyobb felszíni kőzetkibukkanások
a lelőhelytől mintegy 30-50 km-re találhatóak mind dél (Mecsek), mind pedig észak felé
(Tihany Balaton-felvidék Polgárdi).-Kőágyat a zoroasztriánusok használtak.
Az ásatáson 4074 kőzetdarabot mértünk föl és vizsgáltunk meg szabad szemmel. Első
ránézésre is feltűnő volt, hogy a kövek nem koptatottak, hanem szögletesek, vagyis nem
folyami kavicsok, hömpölyök. Felszínükön semmilyen mesterséges megmunkálási nyomot
nem láttunk. Tömegük uralkodóan 0,5 kg-tól 15-20 kg-ig változott.
A pannonok különleges, eddig csak az ókori Keletről ismert temetkezési szokás szerint a
halottakat feltehetően egy kőágyra fektették, mert hitük szerint a bomló test nedvei nem
szennyezhették be a szent dolognak tartott földet. Iránban, Indiában a zoroasztriánusok
a közelmúltig így temetkeztek az úgynevezett hallgatás tornyaiba.
Az építmény egy 13x13 méteres gerendaépület volt, amely valószínűleg nem csak a
halott, hanem a temetés előtt különböző szertartások számára is készült. A közösség
vezetőjének halálakor feltehetően a fejedelemmel együtt magát az épületet is
"eltemették", az építményt körülbelül három méter magasan agyagos földdel körbe
hordták, és erősen ledöngölték. Ezután az építményt rituálisan felgyújtották, majd a
halmot tovább növelve egy 60 méter átmérőjű, 8-10 méter magas kurgánt építettek rá.
Az ásatás során az egykori központi építmény faszenes rétegeiből szokatlanul nagy
mennyiségű, összeégett bronztárgy, ékszer, edény, tükör, fegyvertöredék, kerámiadarab
került elő. A fegyverzet maradványai, vas- és bronz pikkelypáncéllemezek, illetve egy



nomád harcmodorhoz tartozó, könnyű vascsákány mutatja az itt élt népesség keleti
eredetét. Ugyancsak erre utal egy kereszt alakú, lovas kantárhoz tartozó szíjelosztó,
amelynek a Kazahsztánban található, az ujgaraki 84-es kurgánból ismerjük párhuzamát
jegyezte meg a régész.
Számos tárgy a kora vaskori Európához kapcsolja a leletanyagot, több nagy értékű
presztízstárgy, például kultikus célra használt füstölőláncok, vékony falú, nagy technikai
tudásról árulkodó kerámiák pedig dél felé, az etruszk kultúrára mutatnak.
Tehát elmondható, hogy a pannon nép nem tekinthető a Kárpát-medence őslakosságának
és jóval a kelták beköltözése előtt éltek itt. A méd-szügunna párhuzam régészeti
bizonyítást nyert, Hérodotosz adata sem csal. Az illírekkel való összehasonlítás is
indokolt, de itt még több bizonyítékra lesz szükség!
A médek magukat madának, papjaikat magaroknak nevezték! A kisázsiai Mitanni
birodalom lakói szintén a madák voltak!
Ők azokon a területeken éltek, amit Bulcsú és tormás Szabartói Aszfalóinak, és a
magyarság őshazájának neveztek!



Mitanni katonái
Kárpáti Zsolt