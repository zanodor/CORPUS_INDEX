---
master_file: "[[@AzArnyekEs]]"
---
# Index for Az árnyék és fény – a yin-yang jel eredete – valosagtura.blog.hu.pdf

Címkék: nap szimbólumok kínai nyelv spirálok 陰
陽 yīnyáng
2011.06.08. 23:30
Yin-yang jel kései római pajzsdíszeken (Notitia Dignitatum, i.sz. V. század)
A Legfőbb Elv ábrája (太極圖 Tàijí tú) ma leginkább „yin-yang jel” néven közismert, arról azonban ritkábban esik szó, hogy e jelkép más népek motívumaként is feltűnik – sőt, jó pár száz évvel a kínai első (ismert) előfordulása
előtt. Míg a kínai képi ábrázolását a Song-kortól (i.sz. 960-1279) eredeztetik1, addig római pajzsokon hadi jelképként, egy római villa mozaikjában, etruszk boroskancsókon, illetve különféle kelta tárgyakon díszítésként már az i.e. IV-V. századtól kezdve megtalálható ez a jel. Az európai leletek kora némileg kizárja a kínai kulturális eredetet, bár a keletkutatók nem teljesen értenek egyet abban,
hogy vajon került-e át szóbeli vagy írásos információ a keleti tanokról nyugatra2.
Az i.sz. 58-147 körül íródott 說文解字 Shuōwén Jiězì értelmező szótár szerint:
陰:闇也。水之南、山之北也。
陰 (yīn): bezárt, sötét; a folyók déli partja, a hegyek északi oldala.
陽:高、明也。
陽 (yáng): magas; fényes, világos.
Ugyan a 陽 esetén kissé szűkszavú a szótár a 陰-hez képest, de ha a jeleiket
megnézzük, látható, hogy mindegyik gyöke a görög bétához hasonló ⻏ jel, ami a
阜 (hegy, domb) írásjegy összetételekhez használt módosított változata.
Mindkettő tehát a hegyekkel függ össze.3 A kiejtésért felelős jelrész is hordoz a
fogalom egészéhez kapcsolódó jelentést: 陰 esetén a 侌 (felhős), a 陽-nál pedig a
昜 (fényes, ragyogó). Egyszerűsített kínaiban e fonetikai elemeket a Hold és a
Nap jeleire cserélték: 阴 (yīn) ill. 阳 (yáng). E rövid etimológiai magyarázat rámutat arra, mennyire áthatja a képi gondolkodás a kínaiak fogalomalkotását. Mind a hagyományos, mind az egyszerűsített jelek megkönnyítik a yin-yang elv
Árnyék és fény – a „yin-yang jel”
eredete



megértését, a szótárban közölt jelentéseik pedig a mindennapi élet velejárói, bármikor megtapasztalható példákkal szolgálnak e metafizikai fogalmakra.
Az ősi kínaiak, ahogyan sok más nép a régi időkben, az időméréshez és a tájoláshoz napórát használt. E műszer elve azon a megfigyelésen alapul, hogy a gnómon függőleges rúdja által vetett árnyék hossza a Nap mozgása szerint változik. Ha egy napon belül vizsgáljuk, akkor a dél közeledtével egyre rövidebb, az est közeledtével egyre hosszabb.
Érdekes megállapításra juthatunk, ha egy teljes éven át 15 naponként4 megfigyeljük és a nap különböző szakaszaiban feljegyezzük az árnyék hosszát (a mérést persze érdemes ott végezni, ahol a Nap egész évben látható):
az árnyék a téli napforduló idején (amikor a Nap a legalacsonyabb állásban van) a leghosszabb, a nyári napfordulókor (a Nap évi tetőpontjánál) a legrövidebb; a jelölések logaritmikus spirálhoz közelítő ívet követnek; ha az egymástól legtávolabb eső (vagyis a két napfordulókor mért) jelöléspontokat gondolatban összekötjük, majd ezzel az átmérővel egy kört rajzolunk a jelölések köré, akkor az árnyékgörbe íve és a körív által bezárt szög megközelítőleg 23.5°, ami megegyezik a Föld forgástengelyének dőlésszögével;
az alábbi ábra5 némileg torzít, mert az árnyékok mind a 24 mérésnél a kör középpontjából indulnak ki, de az S vonal egyértelműen meghatározza a yin és yang térfél határát. Itt látható egy valósághűbb ábra.
Az árnyékok alakulása a napórán – egy éves megfigyelés során (© Allan Tsai, 1999)
A fény és az árnyék, a világos és a sötét viszonyát tükröző yin-yang szimbólum tehát legvalószínűbben erre az egyszerű természeti megfigyelésre vezethető vissza. A Nap földi életre gyakorolt hatását képezi le. Már volt szó róla, hogy nem csupán a Nap, de számos földi élőlény fejlődése, növekedése, illetve mozgása, sőt az egész galaxisunk alakja ezt a spirális elvet tükrözi.
Az avar, a kelta, etruszk és római kultúrkörben szintén kiemelt szerep jutott a Napnak, istenként tisztelték – így nem meglepő, hogy e népek tagjai bajelhárító szimbólumként alkalmazták fegyverzetükön, fontos tárgyaikon. Három római



egység is viselte pajzsán a yin-yang szimbólumot, melyek közül különösen
érdekes a Thebaei gyalogosoké, ami a csaknem fél évezreddel későbbi, 周敦頤 Zhōu Dūnyí neo-konfuciánus kozmológusnak tulajdonított Tàijí ábrán látható sajátos yin-yang ábrázolásra emlékeztet.
Avar kardmarkolat (© Molnár V. József előadásanyagából) A keltáknál ugyan már az időszámításunk előtti V. századból vannak hasonló motívumú leletek lószerszámokon, bronzkorongon ill. különféle domborműveken, ám ezeknél általában nem különböztették meg eltérő színekkel a két csepp alakú részt, és nem jelölték a cseppeken belüli kis pontokat sem, amelyek a yin és yang oldal egymásba való kölcsönös áthatását fejezik ki a kínai jelképnél. Ráadásul többnyire nem kimondottan napszimbólumokat, inkább levélmintát vagy madarakat ábrázolnak. A hasonlóság tehát nem teljes, a jelképek kulturális kapcsolatát nehéz bizonyítani – mutat rá cikkében Giovanni Monastra.
Megjegyzések:
^ [1] A Song-kori taoista szerzetes, 陳摶 Chén Tuán (906-989) a Változások könyvének összefüggéseit magyarázandó, lerajzolt néhány ábrát (圖 tú), így neki tulajdonítják későbbi magyarázó ábrák lejegyzésének hagyományát, őt tekintik a 圖書 túshū (ábrák és írások) irányzat előfutárának. (forrás) ^ [2] Luce Boulnois francia orientalista 1992-es, La route de la soie (A selyemút) c. könyvében kijelenti, hogy a taoista/konfuciánus tanokból még az olyan alapvető elvek sem juthattak át, mint a Yin és Yang. Joseph Needham – aki talán az egyik legelismertebb keletkutató – más szerzőkkel egyetemben úgy véli, nem zárható ki annak az esélye, hogy a Kr. u. I. évszázad során eljutott volna némi információ a konfucianizmusról Európába. (forrás) ^ [3] Lásd az előző cikkben. ^ [4] Vagyis a 24 évszakosztó pontnál, melyek között található a nyári ill. téli napforduló is. ^ [5] Forrás: Allen Tsai honlapja.



Címkék: teremtés szimbólumok plazma mitológia
vízözön kozmológia 女媧 nǚwā spirálok 伏羲 Fu Xi
2011.03.02. 23:33
A 淮南子 Huáinánzǐ szerint az idők hajnalán, a Mennyekben viszály támadt. Az Ég boltozata megrepedt, s a Földön hatalmas viharok, özönvízszerű esőzések söpörtek végig, kiolthatatlan tüzek égették fel a tájat, veszedelmes fenevadak falták fel az ártatlanokat. Teljes zűrzavar uralkodott mindenfelé. Az emberi faj
odaveszett az áradásokban – kivéve két személyt. 伏羲 Fúxī és 女媧 Nǚwā megmenekültek csónakjukban, s később újrateremtették az emberiséget a sárga földből gyúrva. Őket tartják Távol-Keleten az emberiség ősszüleinek. Kína
legkorábbi értelmező szótára1 egyszerre nevezi őket házastársaknak és testvéreknek, de legtöbbször úgy ábrázolják őket, mint férj és feleség.
Történetük lényege párhuzamba állítható a sumér Utnapistim és felesége2, a
bibliai Noé és felesége3, a görög Deukalión és felesége4, sőt akár a hindu Manu
király5, az aztékok6, a maják7, az inkák8 vagy a hopi indiánok9 vízözönmondájával. A tény, hogy ez a teremtésmítosz – ráadásul ilyen mértékű hasonlósággal – egymástól időben és térben távol eső népek kultúrájában is megtalálható, egyetemességet, közös alapot vagy hátteret feltételez.
Kozmikus eseményeket fedezhetünk fel a háttérben. Például a következő mondarészlet mintha a Föld megbillent tengelyére utalna:
物有不足,故昔者女媧氏練五色石以補其闕;斷鰲之足以立四極。其 後共工氏與顓頊爭為帝,怒而觸不周之山,折天柱,絕地維,故天傾 西北,日月星辰就焉;地不滿東南,故百川水潦歸焉。
„A dolgok nem voltak a helyükön, így hát 女媧 Nǚwā egy ötszínű kő
segítségével helyreállította őket; levágta 鰲 Áo10 lábait, hogy azzal
támassza meg a világ négy sarkát. Eztán 共工 Gònggōng és 顓頊 Zhuānxū
harcolt egymással a hatalomért11, dühükben nekiütköztek a 不周 Bùzhōu hegyének, mire megroggyantak az Eget tartó pillérek, megszűnt a Földi
kapocs12. Az Ég megdőlt Északnyugat felé – a Nap, a Hold és a csillagok ezért járnak errefelé. A Föld is kibillent délkeletre – ezért ömlik száz folyó
vize vissza (a tengerbe) errefelé.13”
– 列子 Lièzĭ14
Az emberiség újrateremtőit két egymásba fonódó, emberfejű, kígyótestű lényként
is ábrázolták15. Meglepő módon ez a minta számos ősi, főként a teremtéshez, feltámadáshoz kötődő jelképben megtalálható. Legismertebb talán a gyógyító
Teremtéstörténetek – mese vagy
valóság?



erejű caduceus hírnökbot. A jógában a kundalininak nevezett, az életet megújító kozmikus erő felemelkedése ugyanezt a mintát tükrözi.
Plazmafizikai kísérletek során nemrégiben felfedezték, hogy a közös jellemvonásokkal rendelkező ősi jelek kapcsolatba hozhatóak a plazma
alakváltozásaival16 akár laboratóriumi keretek közt, akár a világűrben zajló folyamatait tekintjük. Például vessük össze a mágneses mező által rendezett
elektromos áramlás17 kialakulásának képét a farkukkal összefonódó mitikus ősszülők ábrázolásával. Majd pedig tekintsük az egészet alulnézetből: az elektromágneses folyamat képe a világegyetem változásait szemléltető ősi Taiji ábrára emlékeztet.
Fent: Összefonódó plazmaszálak oldal- és alulnézetből18
Lent: A kínai ősszülők és egy Ming-kori Taiji-ábra (90°-kal balra elforgatva)
„Miként a Mennyben, úgy a Földön is...”
Az (új) élet alapját képezi a biológiában a kettős spirállá összefonódó DNS-lánc. Galaxisunk közepén egy csillagköd ugyancsak kettős spirálba rendeződött, s
plazmafizikai kísérletek során is kimutatták ezt a jelenséget19. Ha egészen közelről vizsgáljuk a plazmagömbben cikázó kisüléseket, észrevehető, hogy a nyalábok egymásba fonódnak. A Tejút karjai és a trópusi ciklonok karjai, a rovarok közeledése a fényforráshoz, a héja közeledése a zsákmányához, a csigák és a nautilus mészvázának tekeredése, a kaméleon farkának tekeredése, fenyőtoboz pikkelyei, a napraforgótányéron elhelyezkedő magvak, a romanesco brokkoli rózsái mind a – természetes növekedés spiráljának is nevezett – logaritmikus spirált követik. És ezek csupán a legszembetűnőbb példák...
A Taiji-ábra és a Tejútrendszer képe egymásra vetítve
Megjegyzések:
^ [1] Az i.sz. 58-147 körül íródott 說文解字 Shuōwén Jiězì. ^ [2] Utnapistim történetét az Atrahaszísz-eposz és a Gilgames-eposz örökítette meg. ^ [3] Lásd a Bibliában (Mózes I. könyve, 6-9. fejezet), illetve a Koránban (Hűd szúra, 25-49. ája). ^ [4] Többek között Apollodórosz Mitológia c. művében (Első könyv, VII./2.) olvasható a vízözön és az emberiség újrateremtésének görög változata. ^ [5] Vaivaszváta Manu és az özönvíz történetét a Matszja Purána örökítette meg. Az elbeszélés magyar nyelven például itt és itt megtalálható. A hindu időszámítás szerint egyébként Vaivaszváta Manu uralkodásával kezdődött a jelenlegi manvantará (ami 71*12000*360 emberi évet ölel fel). ^ [6] Az aztékok „öt Nap – öt világ” kozmológiájában a jelenlegi világot megelőző Nahui-Atl (Víz-Nap) világát özönvíz pusztította el. Egy emberpár azonban megmenekült egy hatalmas ciprusfa oltalmában, de végül Tezcatlipoca kutyává változtatta őket, mert ellenszegültek



parancsának. ^ [7] A Popol Vuh kódexben olvashatunk arról, hogy Gucumatz (a tenger istene) és Huracán (égisten) először szavak által, majd sárból, aztán fából igyekezett megteremteni az embereket, ám az eredmény harmadjára sem volt kedvükre. Ezért özönvízzel sújtották a Földet. Később megpróbálkoztak kukoricából, lisztből és vízből kevert massza segítségével megformálni az embereket. Ez végül bevált, az emberiség a negyedik korszakba lépett. ^ [8] Az inka Unu Pacsakuti (Nagy Földindulás) legenda számol be arról az áradásról, amivel Virakocsa (a teremtő isten) elpusztította a Titicaca-tó körül élőket két – más változatokban három – ember kivételével, akik később benépesíthették a világot. ^ [9] Az arizóniai hopi indiánok legendája szerint két földrész háborújával kezdődött a pusztulás, melynek során özönvíz árasztotta el a világot. Pók Nagyanyó nádcsónakokat készített az igaz emberek számára, akik így túlélhették a katasztrófát. ^ [10] Áo a tengerben úszó, hatalmas teknős az ókori kínai mitológiában, hátán hordozza a három vagy öt szent hegyet. (Terebess Ázsia Lexikon) ^ [11] 共工 Gònggōng vízisten, aki a teremtéstörténetben 祝融 Zhù Róng tűzistennel harcol; rendhagyó módon az itt idézett szövegben az utóbbi helyett 顓頊 Zhuānxū szerepel, aki a Sárga Császár unokája. ^ [12] Az Ég és a Föld elszakadt egymástól, egységes rendjük felbomlott. ^ [13] Kínától délkeletre található a Csendes-óceán, ami felé folynak a folyók. ^ [14] Taoista alapmű az i.e. V. századból. Az idézet a Tang kérdései (湯問 Tāng wèn) c. fejezetből való. A történet később több műben előfordult 女娲補天 (Nǚwā bǔ Tiān) Nüwa befoltozza a Mennyeket címmel; egy változatát mozgóképként is meg lehet tekinteni. ^ [15] Egy korai Han-kori (i.e. 205 - i.sz. 220) falfestményen így ábrázolják őket. (Sajátos módon egy ismeretlen harmadik szereplő is látható a képen, aki mintha szentesítené az egyesülésüket.) ^ [16] Eddigi legátfogóbb tanulmánnyal a témában David Talbott és Wallace Thornhill: Thunderbolts of the Gods című műve szolgálhat.
^ [17] Ezek a világűrben előforduló plazmaszálakban, egyes napkitörésekben és a földi sarki fényeknél is megfigyelhető ún. Birkeland-áramok. Az összefonódó szálakat mágneses zsinóroknak is nevezik, és leginkább napszéltevékenységkor figyelték meg őket a Föld magnetoszférájában; néhány perc alatt kialakulnak ezek a fonatok, majd szétválnak. ^ [18] Az ábra Donald E. Scott: The Electric Sky c. könyvéből való. ^ [19] Egy új szimuláció szerint az elektromos töltéssel rendelkező, plazmának kitett por DNSszerű kettős spirálba tudja rendezni önmagát, ami több tekintetben is viselkedhet úgy, mint egy élő organizmus: képes a reprodukcióra és az információátadásra.