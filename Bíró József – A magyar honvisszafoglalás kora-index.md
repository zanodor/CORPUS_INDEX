---
master_file: "[[@BiroJozsefMagyar]]"
---
# Index for Bíró József – A magyar honvisszafoglalás kora.pdf

1
Bíró József
A magyar honvisszafoglalás kora
A valódi – nem a finnugorisztika téves elméletét valló – magyar
őstörténet-kutatók, történészek nem honfoglalásról, hanem honvisszafoglalásról
írnak, beszélnek. Jómagam is munkáimban mindig a honvisszafoglalás
kifejezést írom. Mert a 895-96-os hazaszerzés nem az első betelepedésünk volt a
Kárpát-medencébe. Kutatásaim alapján i. e. 5500 táján beszélhetünk az első
honfoglalásunkról, amikor már régészeti leletekkel, sőt írásjelekkel is igazolni
tudjuk szabir-magyar őseink jelenlétét hazánkban. Erről tanúskodik a Körös
Kultúra műveltsége, valamint az ekorabeli mezopotámiaihoz hasonló
írásjelekkel ellátott Tatárlaka-i korongocskák jelenléte ebben a korai
időpontban. A következő honfoglalása őseinknek a szittyák, vagy szkíták
jelenléte a Kárpát-medencében az i. e. 6. évszázadban. Egy szkíta fejedelmi sírt
Mezőkeresztes-Zöldhalompusztán találták régészeink. Tápiószentmártonban
pedig a világhíres aranyszarvast.
A következő honfoglalásunk a Kárpát-medencében a nagy hun
fejedelmek: Balambér és unokája Atilla idejében volt a 4. és 5. Kr. u.- i
században. Ezután jött a László Gyula: A kettős honfoglalás című könyvében
bemutatott avar-magyar honfoglalások korszaka 580 és 670 táján, és ezután
következett Árpád nagyfejedelmünk 895-96-os honvisszafoglalása.
Amikor a magyar honvisszafoglalásról és népünk elnevezéséről beszélünk,
akkor elsősorban is a nevünk keletkezését kell tisztáznunk. Kutatásaim során
arra a megállapításra jutottam, hogy a magyarok Dentu-Magyariában, tehát
közvetlenül a honvisszafoglalás előtt még szabiroknak nevezték magukat.
Őstörténet-kutatóinknak azért is okozott gondot hosszú időn keresztül a valódi
magyar őstörténelem megírása, mert nem a szabirok őstörténelmét kutatták. De
mióta nevezik a szabirok magyarnak magukat? Erre a sorsdöntő kérdésre a
bizánci források adnak kielégítő magyarázatot és ugyanakkor megerősítik a
Padányi-Biró féle szabir-onogur származás-elméletet.
A kiváló magyar bizánc-kutató Moravcsik Gyula professzor: Bizánc és a
magyarság (Budapest, 1950.) című művében részletesen foglalkozik az Atilla
halála utáni időszakban a Boszporusz környékét benépesítő hunokkal. Többek
között rendkívül izgalmas és sokatmondó forrásadatot tudat velünk a hunok
fejedelmével Gordásszal, Atilla unokájával kapcsolatban Gordász Jusztiniánusz
görög császár uralkodásának első évében, Kr. u. 527-28-ban áttért a keresztény
hitre, és maga a császár volt a keresztapja. A bizánci udvar jól bevált taktikája
volt ez a környező idegen népek támadásainak elhárítására. Gordász fejedelem
Bizáncból visszatérve erőszakkal igyekezett keresztény hitre téríteni a népét. Az
ősi hagyományaihoz és vallásához ragaszkodó nép a papjai vezetésével
fellázadt, Gordászt megölte, és testvérét Maugeriszt (Moger), a lázadás vezérét
választotta fejedelemmé.



2
Novotny Elemér: Sumir nyelv – magyar nyelv című könyvében írja, hogy:
„Mogerisz népe vette át a törzsszövetség vezetését, és a magyar nép neve
Anonymus szerint Dentumoger, vagyis Döntőmagyar lett” Novotny analizise a
Dentumoger-re a következő: Sumirul Di-en-tu muh-ger. Analízis: Di (vagy gi) =
törvény, igazság; en (ene) = ő, övé - itt akuzativusz eset; tu (vagy du) = tesz,
csinál; muh (vagy ma) = magasztos; ger (vagy gar) = gyermek, fiú. Jelentése:
törvényt- (vagy igazságot) tevő = döntő moger, vagy magyar.”
Novotny szabirokra vonatkozó analízise: „...sumuh-ger – sumer-magyar
törzseknek vezető törzse a szabar-szabir törzs volt, mely utóbbit – mint Németh
Gyula turkológus írja – egyes történészek azonosnak tartanak – a hunokkal. Ez
volt a helyzet az Uraltól keletre, vagyis Ázsiában. Ezt alátámasztja egy ősi város
neve Nyugat-Kazahsztánban: Subarkuduk. Sumirul Su-bar-kud-uku. Analízis:
Su-bar népnév (Szabar-Szabir); kud = dönt, eldönt; ok, uku (ug-ból) = nép,
nemzetség. Jelentése: Szabad-döntő nép. Ez tulajdonképpen azt jelentette, hogy
a szabar (szabir-hun) és a moger (Muh-ger vagy Mah-gar) törzsszövetségének
vezető törzse – az Uraltól keletre Ázsiában a szabarok (szabirok) voltak. Ez a
törzs döntött az egyes törzsek különféle (pl. legelőfoglalás, stb.) vitáiban. Ezen
felül jelentette azt is, hogy – egyes törzsek külön elnevezését absorbeálva
kifelé az egész törzsszövetség a vezető – jelen esetben a szabar törzs – néven
szerepelt.”
Tudomásunk van arról, hogy Dentu-magyariában (Dentu Moger), a
meotoszi mocsárvilágban a 9. század közepén őseink magukat még szabiroknak
nevezték. (Pl. Bobula Ida: Origin of the Hungarian nation c. könyvében stb.).
Könyveimben bemutattam –a magyar és külföldi kutatóktól, történészektől
származó – a magyarság dél-kaukázusi és mezopotámiai eredetére vonatkozó
bizonyítékokat. Az új régészeti leletek mellett a földrajzi nevek sokasága is a
magyarság dél-kaukázusi-mezopotámiai eredete mellet tanúskodik. Ebben a
térkörben találjuk Ptolemajosnál a Mazara nevű várost a Tigris és a Eufrátesz
forrásvidékén, van egy Matsar nevű erőd Pejbárt mellett, Madzar nevű város a
Kuma és Bybala összefolyásánál az Észak-Káspi-i térkörben, az ószláv források
a Kaukázust Magyar Hegységnek jelölik, a Fekete-tengernek Magyar-tenger a
neve a 17. századig, Mazar vagy Magior-tenger (ilyen térkép a birtokomban is
van az 1500-as évekből). A különböző örmény történelmi munkákban emlitik a
Madzsar-völgyet és Madzsar falut. Ezek a nevek – a Kuma menti Madzsar
kivételével - Subartu-i nevek. Ezekkel a nevekkel kapcsolatban írja Padányi
Viktor: Dentumagyaria című munkájában, hogy: „Feltűnő jelenség az is, hogy
ezek a nevek kivétel nélkül szabir viszonosságban, sőt igen kevés kivétellel a
’szabir’ szó társaságában jelennek meg, mintha a ’szabir”-nak valaminő
alcsoportját jelentenék. Feltűnő az is, hogy Subartutól északra a ’szabir’ a
Kaukázus Hegység mindkét végén megjelenik (Keleten ’Szibéria’, nyugaton
’Zaporogje’) és Keleten éppúgy ott van a társaságában a Kuma menti Madzar,
mint ahogyan a nyugati térségben is ott van a ’Mare Mazari’, vagy Mar
Magior.”



3
Tudjuk, hogy a szabir és onogur törzsek vérszerződése néhány évvel a
Kárpát-medence visszafoglalása előtt történt (892?). Megállapítható az is, hogy
a két népcsoport két különböző nyelven beszélt, és majd a Kárpát-medencében
olvadtak egy-nyelvűvé. Azt, hogy a finnugorisztika történelem-szemlélete az
onogur törzsek egymás közötti vérszerződéséről beszél, ma már nem lehet
komolyan venni. Ha egy nép már előzőleg is közös kötelékben, háború esetén
közös vezetés alatt élt, már nincs szüksége vérszerződésre. Arra – a keleti népek
szokása szerint – csak előzőleg egymástól külön élő, külön népetnikumú és
nyelvű népcsoportoknak van szükségük, hogy egy nemzetté kovácsolódjanak,
különösen külső támadások idején, vagy új haza keresése és elfoglalása előtt.
Őseink új honszerzése idején mindkét tényező közrejátszott.
A honvisszafoglaló magyarság nagyobbik felét, az úgynevezett
„kaukázusi turanoid” fajtához sorolják az antropológiai vizsgálatok. Mondáink
és hagyományaink, a középkori magyar krónikák, az örmény és perzsa
történelmi forrásmunkák, a dél-kaukázusi magyar vonatkozású földrajzi nevek
sokasága és az új régészeti leletek is bizonyítják őseink azonos eredetét, akik
Mezopotámiából és a dél-kaukázusi térkörből magukkal hozták ős- és ókori
kultúrájukat. A magyarok a Kárpát-medence elfoglalása után is sokáig
fenntartották a dél-kaukázusi testvéri kapcsolatokat.
A két nép fúziójával, a vérszerződéssel és az új haza megszerzésével
kapcsolatban döntő kérdés, hogy a törzsszövetség vezértörzse, a Megyer törzs
szabir volt-e, vagy onogur. Ez dönti el ugyanis, hogy melyik vonal jelenti a
magyar nemzet történetének a folytatását. A szabir vonal ugyanis Mezopotámia
és a Dél-Kaukázus felé, az onogur vonal pedig az Ural felé vezet. Bár mindkét
rokon népcsoport valamikor ugyanarról a tőről eredt. A finnugorisztika
hipotézise szerint ugyanis a magyarok csak az onoguroktól származnak, a
Megyer törzset is onogurnak tartják. A Megyer törzs lett a vérszerződéssel
létrejött törzsszövetség vezető törzse, és így a törzs feje lett az új törzsszövetség
vezérlő fejedelme is.
Atilla fie Irnik (Csaba) és annak fia, Maugar(isz) (Moger) lett a 6. század
első felében a szabir-hunok fejedelme, és utódai a róla elnevezett Megyer törzs
vezérei (kánjai) (Anonymus: Hunor-Magor mondája). Így lett aztán a magyar
nembeni Upas, Edemen, Ügek, Álmos és Árpád is a Megyer törzs vezére, és
Árpád a megalakult törzsszövetség fejedelme, és az összeolvadt nép a magyar
nevet vette fel. Tehát láthatjuk, hogy a Megyer törzs nem az ázsiai, majd a
Kaukázus északi lejtőire és Lebédiába vándorolt onogurok, hanem a Boszporusz
környéki, majd Dentu-magyariába költözött szabir-hunok vezető törzse volt.
Árpád ükunokái, Bulcsú és Tormás azt mondták Konstantinos Porphyrogenitos
görög császárnak, hogy őseiket nem türköknek, hanem „(Zab el asfali)
szabirok”-nak hívták. (Tehát ők magukat sem türköknek, sem onoguroknak nem
tartották, hanem szabiroknak!). A törzsszövetség létrehozásakor a Megyer törzs
volt a legerősebb, leggazdagabb és legnagyobb. Az a puszta tény, hogy az



4
újonnan alakult törzsszövetség a Megyer törzs vezérét választja fejedelemmé,
minden vitát eldönt.
A finnugorisztika történészei, tankönyírói és általában a külföldi
történészek úgy állítják be Árpád honszerzését, mintha a besenyők megtámadták
és beüldözték volna a magyarokat a Kárpát-medencébe. Nos mindjárt meg kell
mondanom, hogy ez nem így történt, hanem, hogy a honvisszafoglalás nagyon is
előkészített és nagy hadvezéri zsenialítást eláruló pontossággal előkészített
hadművelet volt. Örömmel jelenthetem, hogy a Magyar Tudományos Akadémia
is sejti már, hogy szükséges a magyar történelem újraértékelése és lépésről
lépésre hátrál a finnugorisztika elméletétől, a magyar honvisszafoglalást illetően
is. Egy példa: 2003. november 25-ére meghívtak a MTA előadásra, ahol már a
rendező, Dr. Harmatta János néprajzkutató, nyelvész bejelentette, hogy a
honfoglalás idején Árpád vezérlő fejedelemnek 20.000 főnyi lovassága volt és a
besenyőknek legfeljebb 5.000 főnyi, így szó sem lehet arról, hogy a besenyők
bekergették volna a magyarokat a Kárpát-medencébe.
Árpád és vezérkara pontosan ismerte a Kárpát-medence hadászati
területét. Padányi Viktor: Dentu-Magyaria című könyvének 381. oldalán így ír:
„A terület (Kárpát-medence) felderítése földrajzi és politikai értelemben
egyaránt a térben lakó barátságos avar népelem beszámításával és
felhasználásával a 885., 892. és 894. évek során végrehajtott pannoniai
hadjáratokkal, valamint alapos és békés úton végrehajtott részletes
adatszerzéssel évtizedeken keresztül folyik. Ebben különösen a helyben lakó
avarok jelentenek nagy segítséget, akikkel az érintkezést Árpád állandóan
fenntartja, alapjában véve már 862 óta. Ezt az érintkezést eleinte avar
emigránsok jelentik és ez fog az avarság helyszínen való felkeresésévé fejlődni.”
...Majd Padányi így folytatja: „A terület birtokbavétele két feladatot jelent. Az
egyik a tér északnyugati részét jelentő frank határőr kerületből önállósulni kezdő
morva ’hercegség’, a másik a tér keleti felét birtokló bolgár birodalom katonai
erejének megsemmisítése, vagyis a két terület fegyveres megszállása volt. A
többi egységek gyéren települt, vagy éppen barátságos avar népelem által lakott,
tehát komolyabb fegyveres erőszakot nem kívánó területek voltak.
Ehhez a tisztán felderített és pontosan kiértékelt két tényhez képest Árpád
a diplomácia ősi szabályai szerint a két erő hátában keres segítséget. Árpád
diplomáciai erőfeszítései mind bizánci, mind a frank-római császári vonalon
történelmi tények, amiket kútfőadatok bizonyítanak. Mivel Árpád sem Bizánc,
sem Arnulf politikáját nem irányíthatja, feladata a két tényező felhasználásához
az alkalmak kivárása és azok gyors és energikus felhasználása. A 892. évi
pannoniai hadjárat Szvatopluk ellen Arnulf szövetségében történik, de az
aránylag kicsi erőt jelentő morvák ellen vezet két önálló hadjáratot is (885, 894).
Általában tisztán látható, hogy a morva-pannoniai erő likvidálását sokkal
könnyebb feladatnak látja, mint a bolgár terület meghódítását, nemcsak azért,
mert ez a terület maga is kisebb, hanem azért is, mert a megsemmisítendő erő is



5
az. A bolgár birodalom katonai erejéhez képest Szvatopluk ereje, mint stratégiai
probléma, valóban elenyésző.
A várható katonai ellenállás megsemmisítését, mint katonai feladatot,
olyan komolyan veszi, hogy a kárpáti térbe való beköltözéssel mindaddig vár,
míg a bolgárok elleni katonai akció esélye Bizánc részvételével el nem
érkezik..... A bolgár háború egy két-arcvonalon megvívott háború, hiszen a
balkáni hadműveleti területen ugyanúgy a magyar haderő harcol bolgár haderő
ellen, mint ugyanannak a háborúnak nyugati, kárpát-medencei hadműveleti
területén. Az idő, a vezérlet és a hadicél is ugyanaz. Ez a hadicél a Kárpát
medence keleti felének birtokbavétele a bolgárok legyőzése útján és a magyarok
hadicéljukat száz százalékig el is érik. Az események egészének tiszta
körvonalakkal kirajzolódó képében tisztán és élesen felismerhető, hogy a
balkáni hadműveleti területre küldött két törzsi hadosztálynyi erejű déli
hadcsoport feladata a bolgár főerőket a nyugati hadműveleti területről elvonni
s ezt a déli hadsereg száz százalékosan végre is hajtja – de tisztán és élesen
felismerhető az is, hogy ebben a háborúban a magyarok számára a balkáni
hadműveleti terület csupán mellék-hadszíntér. Ha főhadszíntér volna, ott
harcolna a nagyobb erő, öt hadosztály, a nyugati, kárpát-medencei hadszíntéren
harcol a főparancsnok személyes vezérlete alatt a balkáni hadcsoport
parancsnoka pedig a fővezér – fia.”
Látjuk tehát, hogy Árpád hadainak a Kárpát-medence elfoglalását a
legnagyobb katonai és diplomáciai körültekintéssel készítette elő. Tehát szó sem
lehetett arról, hogy őseinket a besenyők beüldözték volna a jelenlegi hazánkba.
Fontos ezt hangoztatnunk, mert a mai napig is ezt tanítják a hazai és az európai
iskolákban is, hogy nem vagyunk mi Európába valók, csak Ázsiából ideüldözött
jött-mentek. Ezért fontos, hogy minden magyar megismerje a valódi
őstörténelmét, mert azt is meghamisították.
De valóban hogyan is történt a honvisszafoglalás? Tudnunk kell, hogy a
Dnyepertől mintegy 1500-1800 km-es utat kellett megtenni hadainknak és
társzekereken a nőknek, öregeknek és gyerekeknek, ez közel félmillió ember.
De a kb. egy millió legelésző állatnak is ezt az utat kell megtenni velük együtt.
Ez napi 20-25 km sebesség mellett, az elkerülhetetlen pihenőkkel, 4 hónapig
tarthatott az út, és igencsak alapos előkészületet kívánt. Ez azt jelenti, hogy a
tavaszi esőzések végén legalább májusban indulni kell, mert a megérkezés után
legalább egy hónap szükséges felkészülni a télre. Tehát a felkészülést már 894
őszén meg kellett kezdeniük. Miután egy évi termés kimarad, így minden
tárolható élelmet tárolni kell. A járműveket ki kell javítani, újakat készíteni, a
csordákat, méneseket, nyájakat össze kell vonni, rideg ökröket és lovakat kell
betörni. Élelmiszert előkészíteni, húst konzerválni, lisztet őrölni. Már a tél
folyamán el kell csomagolni minden elcsomagolhatót és nélkülözhetőt, mert a
tavaszi indulásra készen kell lenni, hogy minél gyorsabban lehessen indulni. A
harci felszereléseket is rendbe kell hozni. Részletes hadi tervet kell kidolgozni,
mert a vérszerződéssel egyesült hét törzsnek ez az első nagy hadi vállalkozása.



6
A honvisszafoglalással, a Kárpát-medence megszállásával, az ott
kialakuló magyarsággal kapcsolatban fontos leszögeznünk, hogy Árpád hadai és
népe nem menekült a besenyők elől, amikor új hazát keresett, amint azt a
finnugorisztika történelem-szemlélete állítja, hanem előre megtervezett
stratégiára felépített terv szerint, szervezetten haladt. Az uzok nyomására a
besenyő zaklatások egyre sűrűsödtek, mire a Don-Kubán-Azovi térkör lakossága
egyre nagyobb számban vándorolt, védelmet keresve, a Kaukázus menti ősi
földre.
A szabirok szintén megindulnak, és átkelnek a Dnyeper folyó nyugati
oldalára. A folyót jól ismerik, tudják, hogy hol vannak az átkelőhelyek (csaknem
minden falunál). Az asszonyok öregek és gyerekek is átkelnek ökrös
társzekereken, jurtáikat is magukkal viszik. A legnagyobb rendben, tervszerűen
vonulnak, hiszen a törzsszövetség ebben az időben Eurázsia leghatalmasabb
harci erejét képviseli. A szabirok szomszédságában az onogur Nyék törzs is
megindul, majd követi őket a többi onogur törzs. Ők is átkelnek a Dnyeper
nyugati oldalára. Riadt, fejvesztett menekülésről szó sem lehetett. Így jutnak a
Kárpát-medencébe: a hadsereg, az asszonyok, az öregek és a gyerekek. A Nyék
törzs elől, a Keszi törzs utóvédként. A Keszi törzs vív csupán kisebb utóvéd
harcokat a besenyőkkel. Árpád nem lenne korának a legnagyobb hadvezére, ha
nem tervszerűen vezette volna népét az új hazába. A területet jól ismerték az
előző hadműveletekből, az őslakos rokon népek a testvér avarokkal együtt
örömmel fogadták és segítették őket, így könnyedén verték le a Kárpát
medencei ellenállást. Majd Pusztaszeren országgyűlést tartottak, igazságosan
osztották fel az ország földjét a törzsek között, és lerakták az új ország
alkotmányának az alapját. A törzsek szeptember végére rendben letelepülnek a
számukra kijelölt területeken. A törzsi gyepüket barátságos tárgyalások után,
közös megegyezéssel kijelölik. A nemzetségek nyílhúzással felosztják a törzsi
területeket egymás között, úgyhogy a lótartáshoz legfontosabb nedves réteket
igazságosan szétosztják. Illő, hogy itt Padányi szavait közöljem a könyvének
427. oldaláról: „Aztán vágni kezdik a kövér őszi másodfüvet, gyűjteni kezdik
mindenfelé a tüzelőt a közeledő télre. A házak körül füzérekben szárad a gomba,
meg a vad gyümölcs, az otthonok belsejében fokozatosan a szokott helyre kerül
minden. Asszony, férfi, gyermek boldogan nyújtózik az öthónapos törődés után
a megszokott fekhelyeken és a szeptember végi tiszta hajnalokon megcsillan a
kupolák sötétjébe nyúló istenfák felső végén a mindennap újra feltámadó Teniz
vidám és biztató jó reggeltje. Magyarország Kárpát-medencei története elindul.”
Az Árpád vezérletével megszerzett új haza hatszáz éven át Európa egyik
döntő nagyhatalma volt. Nem volt még egy olyan vezére, királya a magyar
hazának, aki többet tett volna a népéért, mint Árpád nagyfejedelmünk – a
honvisszafoglaló. Az Árpád-ház hatalmas anyagi és nagy politikai ereje mellett
erkölcsi kiválósága is páratlan volt. Egy nemzet honalapítója sem adott annyi
szentet az egyháznak, mint az Árpád-ház.



7
Végezetül fontosnak találom megemlíteni, hogy az indoeurópaisták és
finnugoristák szeretik azt állítani, hogy a magyarságnak Árpád
honvisszafoglalása előtt nem volt őstörténeleme, vagy ha volt is, az nagyon
homályos. Ezért fontos, hogy megismerjük és új utakra helyezzük valódi
őstörténetünket, hogy ezzel megerősíthessük nemzeti öntudatunkat, nemzetünk
fennmaradása érdekében.