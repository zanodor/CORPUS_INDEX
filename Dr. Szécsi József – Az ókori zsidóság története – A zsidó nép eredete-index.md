---
master_file: "[[@DrSzecsiJozsef]]"
---
# Index for Dr. Szécsi József – Az ókori zsidóság története – A zsidó nép eredete.pdf

Szécsi József
Az ókori zsidóság története
2, A zsidó nép „eredete”, az ősatyák Kánaán földjén
Tartalom: 1,1 A zsidó nép „eredete” 1,2 A hódítás elmélet 1,3 A békés beszivárgás elmélete 1,4 A forradalom elmélet 1,5 A fejlődés elmélet 2,1 A pátriárkák 2,2 Az ősatyák Kánaán földjén Bibliográfia
1,1 A zsidó nép „eredete”
A zsidóságnak, mint népnek létrejöttéről különböző elméletek alakultak ki. A Izrael név legrégibb tanúja Egyiptomból ered. Egy i.e. 1219-ből származó, Thébában talált emlékkövön, az ún. „Mernefta1 győzelmi éneké”-ben, ennek a fáraónak katonai sikereit dicsőítik. Itt jelenik meg az Izrael név is:
„Az (idegen) fejedelmek le vannak verve, és így szólnak: „Békét!” egy sem emeli fel a fejét a kilenc íj közül. Líbia el van pusztítva, Hatti békességben van. Kánaán gonoszul ki van fosztva. Askalont elhurcolták, Gezert megragadták, Jenoamot nem létezővé tették. Izrael népe elpusztítva, nincsen magja. Hurru Egyiptom özvegyévé lett. Minden ország egyesül békességben. Felső- és Alsó-Egyiptom királya, Mernefta, Aki élettel van megajándékozva, mint Ré, Mindennap, leverte mindazokat, akik vándoroltak.” (Izrael-sztélé, 26-28.sor)
Mi is ez a bizonyos Izrael? E felirat szerint Izrael i.e. 1219 körül se nem város, se nem ország, hanem egy nép. Az említett nevek egy közép-palesztinai népcsoportot jelölhetnek, amely talán Szichem közelében élt. Másként értelmezi
1 Mernefta Egyiptomi fáraó, a hosszan uralkodó II. Ramszesz utóda (i.e. 1224-1200). Uralkodásának 5. évében keletkezhetett az a győzelmi ének, amely tárórészében első ízben említi az „Izráel” nevet (ezért nevezik „Izráelsztélének”, noha egyéb nevek is előfordulnak benne. Az énekben leírt esemény nagy valószínűséggel arra az időre esik, amikor az izraeliek Józsué vezetésével bevándoroltak Kánaán középső hegyvidékére. Az a megállapítás, hogy Izráelnek nincsenek utódai többé, nincsen magva nyilvánvaló túlzás. Mernefta fáraó hadjáratát a Biblia nem említi.



2
azonban Izraelt a Exodus 1,1-5: „Ezek Izrael fiainak nevei, akik családjukkal együtt lekísérték Jákobot Egyiptomba: Ruben, Lévi és Júda, Isszákár, Zebulon és Benjámin, Dán és Náftáli, Gád és Áser. Jákob leszármazottai összesen hetvenen voltak.”
A kép tehát nem egységes. A Genesis pátriárkai elbeszéléseiből egy család hosszú vándorlása bontakozik ki - emigráció Mezopotámiából, bevándorlás Kánaánba -, mielőtt véglegesen letelepednének. Józsue könyvében ezen családi dimenzió nem jelentkezik, e szerint az izraeliták bevándorlása egyfajta népvándorlás formájában következett be, tervszerű hódítás során. Feltűnőek a szociológiai különbségek is, a Genesisben a pátriárkák félnomádokként vannak ábrázolva, Józsuénél viszont a izraeliták Egyiptom paraszti és városi kultúrájából származtak. A Bírák2 könyve szerint a „honfoglalás” egy-egy nemzetségi csoport elszigetelt letelepedésével valósult meg. A Krónikák könyvének ábrázolása olyannak tűnik, hogy Izrael mintegy a bennszülött kánaánita lakossághoz tartozott, tehát be se kellett vándorolnia.
1,2 A hódítás elmélet
Az ún. hódítás elméletet mindenekelőtt William Foxwell ALBRIGHT amerikai bibliakutató képviseli3. E szerint az izraeliták i.e. a XIII. században háborús hódítással vették birtokba Palesztinát. Józsué könyvére hivatkoznak, melyben fontos kánaánita városok meghódításáról és elpusztításáról van szó, valamint a városok pusztulását igazoló régészeti kutatásokra. Az elmélet előnye, hogy bibliai szövegekre támaszkodik, melyeknek elbeszélései később átmentek a köztudatba. Ezeket a szövegeket azonban talán túl gyorsan hozták kapcsolatba a régészeti feltárások eredményeivel, melyeket ma már sok kutató másként értelmez.
1,3 A békés beszivárgás elmélete
Az ún. „békés beszivárgás” elmélete, melyet Albrecht ALT4 dolgozott ki. A juhés kecsketenyésztő nomád csoportok az évszázadonként bekövetkező legelőváltás eredményeként rendszeresen kapcsolatba kerültek a kultúrterület lakosságával. Fölműveléssel kezdtek el foglalkozni és letelepedtek az addig lakatlan hegyvidéken. Erre a jobbára békés korszakra az országépítés ideje következett, amikor a törzsek településeiket körülkerítették, és terjeszkedni kezdtek. Ezen elmélet koncepciója a bibliai szövegek hagyománytörténeti elemzésén és a kánaáni térség településtörténetének kutatásán alapszik. A Mózes
2 Bírák 1.fej. 3 ALBRIGHT, William Foxwell (1891-1971) az Egyesült Államokbeli bibliai archeológus, metodista misszionárius 4 ALT, Albrecht (1883-1956) az ún. német biblikus képviselője



3
és Józsué vezetésével történt erőszakos honfoglalás bibliai leírása ezen elmélet szerint etiológiai5 elbeszélésekre, eredet-mondákra vezethető vissza. Ezen modell mind a máig uralja német nyelvterületet, de ma már új kutatásokat figyelembe véve, legalábbis, mint egyedül érvényes elméletet túlhaladottnak kell tekinteni.
1,4 A forradalom elmélet
Az ún. „forradalom” elmélet szerint i.e. a XIII. században a kánaáni régióban létrejött változások szempontjából meghatározó szerepe volt egy politikaitársadalmi és kulturális átalakulásnak. Az ún. vaskorszak kezdetén a földműves népesség hirtelen beáramlott a síkságról a közép-palesztinai hegyvidékre. Ott falvakban laktak, és a falukultúrában, legalábbis részben, olyan vonásokat állapíthatunk meg, amelyek a városi kultúrából nem vezethetők le. Ebből a régészetileg is megerősített tényállásból fejlesztette ki G.E.MENDENHALL6 ún. „parasztfelkelés” elméletét, és Izrael létrejöttét a kánaánit népesség belső mozgásával magyarázta. Eme ún. forradalom-modelljét Norman K. GOTTWALD7 átvette és szociológiai és etnológiai kutatások eredményeivel kiegészítette. Norman K. GOTTWALD is úgy véli, hogy Izrael nem bevándorlás vagy beszivárgás, hanem egyfajta gyülekezés révén jött létre. A társadalom peremén élők csoportjai, elnyomott néprétegek fellázadtak, és kitörtek a kánaánita városállamok rendszeréből. Norman K. GOTTWALD alávetett parasztokra, zsoldosokra és banditákra, kisállattenyésztőkre, törzsi csoportokra, tehát parasztokra és pásztorokra, valamint kézművesekre és munkanélküli papokra gondolt, akik Él istenség közös kultusza alapján „Izrael”nek nevezték magukat. Ide csatlakoztak azok a csoportok, akik Egyiptomból menekültek el, és Ádonáj Isten tiszteletét hozták magukkal. A társadalmi mozgásoknak ők adtak új lendületet. A folyamatoknak ettől a fázisától kezdve, amikor az Egyiptomból érkezett csoportok megjelentek, az Adonáj-hit döntő szerepet játszott.
1,5 A fejlődés elmélet
5 etiológia: a kifejezés a görög aition = ok szóra megy vissza, jelentése: oknyomozás. Az etiológia teológiai szakkifejezésként olyan elbeszélést jelöl meg, amelynek célja az, hogy megmagyarázza, hogyan jött létre néhány természeti, történeti, szokásbeli vagy institucionális jelenség. Ilyenkor az egész elbeszélés az ok megadására irányul. A Tánáchban igen sok etiologikus elbeszéléssel találkozunk: a) etnológiai etiológiákkal (pl. Genesis 27: Izrael és Edóm ellenségeskedését magyarázza); b) etimologikus etiológiákkal (pl. Exodus 2,22: Gérsóm nevének megadása); c) szokások etiológiájával (pl. Exodus 31,12-27: a szombat megtartása); d) genealógiák etiológiájával (ld. pl. Genesis 10.fej.: a nemzetek eredete). Az Újszövetségben viszonylag kevés etiológiát találunk; a kevés példa is leginkább egy-egy név magyarázatát adja meg. Így pl. a Keresztelő Jánosét és Jézusét (Lukács 1,13.31), vagy a Zebedeus-fiak elnevezését (boanergész, Márk 3,13-19), illetve Péterét (János 1,43). 6 G.E.MENDENHALL – bibliakutató, XX. sz. második fele 7 Norman K. GOTTWALD – bibliakutató, a XX. sz. második fele



4
Az ún. fejlődés-elmélet, melynek fő képviselője C.H. de GEUS8 és N.P.LEMCHE9 , a Kánaánban végbement társadalmi fejlődéssel magyarázza Izrael kialakulását. A korábban szolgaságban tartott parasztok és bérlők a síkságról békésen a gyéren lakott hegyvidékre települtek, és ott új típusú agrárközösségeket hoztak létre. Az ok az volt, hogy a nemzetközi kereskedelem összeomlott, és ennek következtében a városkultúrák hanyatlani kezdtek. Ebben a tisztán szociológiai folyamatban a vallási befolyások semmilyen különös szerepet nem játszottak. Az Ádonáj-hit sajátossági a kánánita vallásból származtak.
A tisztán evolúciós modell nem veszi figyelembe az Ádonáj-hit szerepét az Izrael-tudat kialakulásában. A tisztán parasztfelkelés-elmélet túl egyoldalúan forradalmi-katonai szemléletű. A nomádok békés beszivárgását sem lehet kizárni, de ez is csak egy részét képezheti a teljes folyamatnak. Amikor válságos helyzetekben a gabonatermesztés visszaesett, ez a nomádokat arra kényszeríthette, hogy maguk is földműveléshez fogjanak. Ezzel átvették a letelepültek életmódját is. A hódítás modell igazságmagja pedig ott lehet, hogy a hegyvidék újonnan szerveződött törzsi lakossága és a régi kánaánita uralkodó rétegek bizonyára gyakran háborús konfliktusokba is keveredtek. A folyamat egészére nézve mindenesetre meghatározó volt az új hitbéli tudatvilág, amely a kánaánita isteneket, mint egy feudálisan berendezkedett társadalom jelképeit, megtagadta Adonáj nevében.
2,1 A pátriárkák
Pátriárkáknak nevezzük azokat a személyeket, akik bizonyos leszármazási vonal mentén Izrael népének az ősatyái voltak a bibliai ábrázolás szerint: Ábrahám, Izsák, Jákob és tizekét fia10. Az utóbbiaknak a leszármazottai alkották a Jákob, vagyis Izrael11 tizenkét törzsét és a törzsek egészét, Izrael népét. A Biblia ismert ábrázolási módja az, hogy egyes kiemelt személyek, családfők egymásutánjában mutatja be a történelem előrehaladását, más vonatkozásban pedig népek vagy törzsek keletkezését, szétválását. Maga Ábrahám is a 11. fejezet végén úgy jelenik meg, mint az özönvíz után újra elszaporodott emberiség egyik ágának, Sém családjának egy hajtása. A pátriárkák élete családtörténet formájában van bemutatva és ez nem is olyan korszerűtlen. A patriarkális társadalmi viszonyok között a három nemzedéket magában foglaló ún. nagycsalád képezett egy társadalmi egységet. A pátriárkák családja azonban láthatólag nemcsak szülőkből, gyermekekből és unokákból állt, hanem esetleg a közeli rokonokból is - pl. Lót Ábrahám mellett -, továbbá nagyszámú szolgaszemélyzetből. A
8 C.H. de GEUS - bibliakutató, a XX. sz. második fele 9 N. P.LEMCHE: The Canaanites and Their Land (JSOT SS 110), 1991. 10 Genesis 12-50.fej. 11 Genesis 32,38



5
pátriárkák vándorlásaikat, életmódjukat tekintve, állattartó nomádok voltak, akik nyájaikkal legelőről-legelőre vándoroltak a puszta és a lakott hely határán levő füves vidékeken. Volt számukra szabad legeltetési terület Kánaán városai között is, és ha szárazság, éhínség fenyegette őket, akkor bekérezkedtek Egyiptomba. Koruk - Ábrahám i.e. 1750 táján kerülhetett Kánaánba -, amúgy is a nagy vándorlások korszaka volt még nagyobb népek vonatkozásában is. Talán még inkább fennállt ez a nomád törzsek, vagy kisebb csoportok esetében.
Ábrahám Kánaánba jövetelének mintegy előtörténetét képezi apjának, Tárénak a vándorlása Úr-Kaszdimból Háránba. A „kaszdim” szó káldeusokat jelent, egy olyan népcsoportot, amely csak i.e. az I. évezredben jelent meg Babilóniában. Ha a kései történetíró Úr városának a jelzőjeként használja a nevet, az csak annyit jelent, hogy a bibliaíró korában már ez megszokott névforma volt. Az elvándorlás természetes oka bizonyára a foglalkozás és életmód következménye volt. Ábrahám apja nem tekintendő a városlakó „patrícius családok” egyik képviselőjének, aki városi kúriáját odahagyta volna a nomád életmód kedvéért. Úr városa mindenesetre messze maradt mögötte és a további hagyományszálak már Hárán vidékét tartják a pátriárkák őshazájának, ahová olykor még visszavisszatértek. Izsáknak Ábrahám innen hoz feleséget, Jákob ide menekül, és itt alapít családot12. A Biblia Arám-Naharaimnak - „a két folyó közti Arám” -, vagy Paddan-Arámnak nevezi. Feltűnő, hogy e helyen több olyan város volt, melyeknek a neve megfelel Ábrahám ősei, illetve testvérei nevének. Héberes formában Terah (Táré), Hárán, Náhór, Serug, Peleg13. Hasonló személynevek is előfordulnak egykorú feliratokban is.
A pátriárkák vándorlásaik során inkább a Kánaán hegyes vidékein levő városok, vagy a puszta szomszédságában levő oázisok mellett tartózkodtak huzamosabban. Mint vándorok, a letelepült törzslakosság között idegeneknek, „jövevényeknek” számítottak, akiket úgy-ahogy védett a vendégjog. Azonban szemmel láthatólag ki voltak téve az önkényes erőszaknak is14, amire csak ritkán mertek visszaütéssel válaszolni15. Erre a korszakra és a mezopotámiai-arám eredetre utal a későbbi hitvallás: „Bolygó arám volt az ősatyám.”16.
A pátriárkákkal, és később egyiptomi utódaikkal kapcsolatban előfordul néhányszor népnévként a „héber” megjelölés. A héber és az izraelita nevek jelentése eredetileg nem azonos. A héber név tágabb, átfogóbb tartalmú. Egyedi etimológiát Józsue 24,2-ben Izraelre nézve találunk: a folyón túli, ti. az Eufráteszen túli. Az i.e. II. évezredben azonban sokfelé felbukkan ez a név Mezopotámiától a hettiták országán keresztül Egyiptomig és jelent egy
12 Genesis 24. és 28. fej. 13 Genesis 11,18.20.22.24.27. 14 Genesis 19,9; 20,2 15 Genesis 34.fej. 16 Deuteronomium 26,5



6
alsóbbrendűnek tartott, napszámos vagy szolgai munkával, zsoldos katonáskodással foglalkozó népréteget, tehát inkább társadalmi, mint népi vonatkozású megjelölés. Közéjük számították azokat a pusztai nomádokat is, akik időnként rajtaütésszerű támadásaikkal fosztogatták a gyengébben védett városokat. Kánaánban is panaszkodtak miattuk egy időben egyes városok fejedelemi, leveleikben „habiru” néven nevezik őket. Ebbe az átfogó kategóriába tartozhattak a vándorló pátriárkák és utódaik is, mint afféle idegenek, de megjegyzendő, hogy a bibliaíró elsősorban akkor nevezi őket hébereknek, ha idegenekkel, pl. az egyiptomiakkal állnak párbeszédben17.
A pátriárka-kor keletkezése csak nagy hozzávetőlegességgel lehetséges, kb. i.e. a XVIII.-XVII. századra tehető. Biztos támpontot jelentene, ha az Ábrahámtörténetekben, a Genesis 14.fejezetben szereplő „négy királyt” pontosan tudnánk azonosítani. Van ugyan egy sejtés, amely hosszú idő óta tartja magát, mely szerint Ámráfel, Sineár királya a nagy babiloni uralkodót, Hammurapit jelenti, a másik három király neve is azonosítható volna abból a korból. Sokan mégis valószínűtlennek tartják azt, hogy e nagy királynak és alig kisebb rangú szövetségeseinek kellett volna együttes hadjáratot viselniük Kánaán kis királyai ellen. Így inkább csak egy kisebb jelentőségű rabló-hadjáratra gondolnak. Határozott adatok híján a kérdés nem dönthető el. Mégis valószínű, hogy nem csak egy helyi jellegű portyázásnak, hanem egy nagyobb hadjáratnak az emlékét őrzi a Genesis 14. fejezet. Transzjordánia és a Negeb (a Holt-tengertől délre eső terület) nagy archeológusa, Nelson GLUECK18 pl. kimutatta, hogy e területeken hajdan virágzó települések voltak, amelyek azonban a II. évezred elején megszűntek és hosszú századokon át csak sátorozó nomádok éltek a gyér legelőkké vált földeken.
A pátriarcha-kor i.e. XVIII-XVII. századra való keltezésének megvannak az okai. Egyik a végső pont meghatározása és ez Józsefnek és testvéreinek Egyiptomba kerüléséhez kapcsolódik. Legelfogadhatóbb történeti hátterét képezi ez eseményeknek Egyiptomban a hikszoszok19 uralkodása. Ők láthatták szívesen az ázsiai bevándorlókat. Ekkor volt lehetséges, hogy egy ázsiai idegen nagy befolyást szerezve, tágabb nemzetségét letelepítse Egyiptom egyik legjobb legelő-területére, a Nílus delta-vidéke mellett levő Gósen földjére20. Az Egyiptomba költözés az i.e. 1600-as évek végére eshetett és a kánaáni tartózkodás nem sokkal lehetett több másfél évszázadnál.
17 Genesis 39,14.17, 41,12; Exodus 5,3 etc. 18 Glueck, NELSON (1900.1971) – amerikai archeológus 19 Az egyiptomi XV- XVIII. dinasztia uralkodói voltak a hikszosz fáraók. Uralmukra a kései emlékezés (Manethon) úgy gondol vissza, mint a barbár elnyomás időszakára; talán szándékosan választották főistenüknek Széth-et, a sivatag istenét, Ozirisz legyőzőjét, s ez csak még gyűlöletesebbé tette őket az egyiptomiak szemében. Az 1500-as évek elején Thébában megindult a nemzeti ellenállás szervezése, és megújuló háborúk után sikerült kiűzni a hikszoszokat Egyiptomból. 20 Genesis 47,1-6



7
Ha a pátriárkák korát mégis Hammurapi21 korától számítjuk, annak oka az is, hogy a pátriárka-történetek leírása olyan társadalmi életet mutat, amely a Hammurapi törvényeiben és általában az egykorú közel-keleti szokásjogban tükröződik. Legjellegzetesebb ezek közül a családjogi, örökösödési és az ún. házi rabszolgákra vonatkozó törvények. Ábrahám életének ismert nagy próbatétele volt, hogy sokáig nem született gyermeke törvényes feleségtől, fia született viszont a kor szokása szerint másod-feleségül vett rabnőjétől. A Hammurapi-féle törvények ismerete alapján22 megérthető az a kiélezett helyzet, amely létrejött Sára és a szolgáló Hágár között, egészen az utóbbinak az elüldözéséig, azzal az Újszövetségben is előforduló kijelentéssel, hogy a szolgáló fia nem örökölhet a szabad nő fiával23.
Általában az egykorú törvények és az azokon alapuló szerződés-szövegek rokonsága mutatja, hogy a pátriaárka-kornak megvolt a II. évezred viszonyainak megfelelő család- és vagyonjogi jellege, ezért nem lehet egyszerűen a királyság korának visszavetítését látni a pátriárka-történetekben, ahogyan azt egy időben elgondolták. Utalhatunk pl. a hettita törvényeknek a sógorházasságra vonatkozó 93.§.-ára, amely Júda és Támár történetét illusztrálja24, vagy a hettita törvények 47.§.b. pontja az adás-vételi ügyletekkel kapcsolatban megérteti, miért erőltette rá Ábrahámra a hettita Efrón egész földbirtokának a megvételét, holott csak egy sírhelynek való kis földdarabra volt szükség. A tulajdonos ti., csak az egész birtok eladásával szabadulhatott meg bizonyos szolgáltatásoktól.
A pátriárkák, mint nomád emberek, természetesen a városokon kívüli szabad legelőkön tartózkodtak, a bibliai történetek azonban esetenként kapcsolatba hozták őket egyes kánaáni városokkal, illetve azok fejedelemivel. Fontosabbak voltak e városok közül a következők:
21 Hammurapi az amórita eredetű I. babiloni dinasztia 6. uralkodója (i.e. 1728-1686), Szinmuballit fia és utódja, az óbabiloni birodalom megalapítója. Amikor Babilon városfejedelmeként trónra lépett, a szomszédos Larsza, Assúr és Mari nagyhatalmi törekvéseivel szemben csak úgy tudott védekezni, hogy a pillanatnyi helyzetnek megfelelően, állandóan váltogatta szövetségeseit. Később győztes háborúk sorával uralma alá hajtotta, és egységes birodalommá szervezte az egész Folyamközt. Ékírásos agyagtáblákon ránk maradt kb. 200 leveléből hű képet kaphatunk sokoldalú uralkodói tevékenységéről. A régi csatornák kitisztításával és újak építésével nagy lendületet adott a földművelésnek és a kereskedelemnek. Templomokat épített, s a birodalom főistenévé emelte a babiloni Mardukot. Virágkorát élte alatta az irodalom, a nyelvtudomány, a matematika és a csillagászat. Hammurapi nagy buzgalommal intézte az egyes vazallus városok, s szinte valamennyi alattvalója ügyeit. Ennek jegyében, az egységes jogrend megteremtése végett adta ki híres törvénygyűjteményét, a „Hammurapi-kódexet”, mely 282 paragrafusban szabályozza a szabadok, a félszabad jobbágyok és a rabszolgák jogait mind a polgári, mind a büntetőjog területén. A törvénykönyvet egy 2,25 m magas diorit oszlopra vésve Súsán romjai között találták meg. Hammurabi törvényeivel messzemenő egyezést mutat a bibliai Szövetség Könyve (Exodus 21-23) és a Deuteronomium néhány rendelkezése (Deuteronomium 19,16-19; 22,22-27). Mózes aligha olvasta Hammurabi kódexét, de sok mindent fölhasználhatott abból az élő joggyakorlatból, amelyet a Hammurabiét megelőző esnunnai, iszini és ÚRi törvénykönyvek vonalán a i.e. III. évezredig tudunk nyomon követni Mezopotámiában. 22 Hammurapi-féle törvények 146,170-171 23 Genesis 16.fej.; 21,9-10; Galata 4,30 24 Genesis 38.fej.



8
Sikem az Ebál és Garizim hegyek lábánál feküdt. Az i.e.-i 2000-es évek vége felé alapították és az egész kánaáni, majd a teljes bibliai koron át nevezetes város maradt. Itt tárták fel a legrégibb kánaáni szentélyt, egy tetőzet nélküli templomot, ahol a falak közt, de mégis szabad ég alatt folyt az istentisztelet. Itt, a Garizim-hegy lábánál táborozhatott Ábrahám, majd Jákób és a „Jákób kútja” néven ismert forrás vizét használhatták ők is.25 A Genesis 34. fejezetben leírt véres rajtaütés reális kiértékelése nehéz, az amarnai levelekben említett „habiruk” rablótámadásai közé nem sorolhatók. A bibliai hagyomány más helyütt is számon tartja.26
Bétel szintén régi kánaáni város, ennek is volt temploma, melynek romjait feltárták. Közelében látta Jákób csodálatos álmát az égbe nyúló lépcsőzetről, ekkor rádöbbent rá arra, hogy szent helyen van.27
Hebrón és a közelében levő Mamré tölgyese az Ábrahám-történetek híres helye28. Jóllehet az egykori Mamrénak a mai arab neve: Rámet el-Chalil őrzi az „Isten barátja” elnevezést29. Az archeológia e helyen nem talált települési nyomokat a pátriarcha-korból. Viszont Hebrón feltárható részein megvannak a település nyomai a bronzkor különböző periódusaiból. A hagyomány nagy tiszteletben tartja azt a sírkamrát, amelyet Ábrahám családi sírhelyének ismernek és amely fölött most iszlám mecset van. Mint híres zarándokhelyről, sok található róla a középkor óta.
Gerár városában a „filiszteusok” királyával volt problémája Ábrahámnak és Izsáknak.30 A kései történetíró beszél a filiszteusokról, hiszen ezek alig valamivel később telepedtek meg a tengerparti városokban, mint az izraelita honfoglalás megtörtént. Az író számára tehát ez a terület a filiszteusok31 földje.32
25 vö. János 4,5-6 26 Genesis 49,5-7 27 Genesis 28,11 28 Genesis 18,1 29 Izaiás 41,8 30 Genesis 20. és 26. fej. 31 Filiszteusok: Annyi bizonyos, hogy nem sémiták, hanem indoeurópaiak. Ezt erősíti meg bizonyos nevek (Ákis, Padi, Jáfet, filiszteus) és kultúrelemek eredete. Őshazájuk valószínűleg Illíria volt. Mielőtt Palesztinába vándoroltak volna, közbeeső állomásként, Kaftórban laktak. Az Genesis 10 „népek listája” szerint a kaszlúhiak, akiktől a filiszteusok származtak, és a kaftóriak Micraim leszármazottjai (10,13k). Az Deuteronomium 2,23; Jeremiás 47,4; Ámosz 9,7 arról tudósít, hogy Kaftórból származtak. A kaszlúhiak viszont valószínűleg a Kasziosz-hegy vidékén éltek, a Nílus deltájától keletre (Kappadócia). Történetük áttekintéséből egyértelmű, hogy vándorlásuk kiindulópontja Kaftór volt. Nevük eredhet a pelasgoi-ból, vagy a pele és astte összetételéből származó előázsiai névből, de a Palaeste illír helynévből is, amihez hozzájön az -ino toldalék. A filiszteusok első csoportja igen korán megérkezhetett Kaftórból a róluk elnevezett Palesztinába. Ábrahámnak és Izsáknak kapcsolata volt filiszteusokkal, tehát már Ábrahám előtt is ott éltek (Genesis 20; 26,1.8.18). A Gésárban végzett ásatások során a i.e. 2000-1500 közötti időből olyan típusú edények kerültek elő, amilyeneket a későbbi filiszteusok is használtak. Sok tekintetben, főleg nyelvükben, kanaánizálódtak, úgy, hogy a későbbiek során nem volt szükség tolmácsra a sémi h.-ek és az égei filiszteusok között. Egy területen szilárdan ellene álltak a semizálódásnak: a körülmetélkedést nem vették át. Ezért nevezték őket az izráeliek sokszor



9
Annyi korrekció szükséges mégis, hogy akikkel a pátriárkáknak ehelyütt dolguk volt, azok a kánaániták voltak. A filiszteusok csak a XII. század végén települtek ide, és ennek legkézzelfoghatóbb bizonyítéka az, hogy a minden más cserépedény formától az élesen megkülönböztethető ún. filiszteus festett kerámia hiányzik a korábbi századok kiásott romjai közül, így a későbbi filiszteus városokból, pl. Gerárból is.
Annál több emléke van Palesztinában a saját bronzkori kánaáni kultúrának. Ezen kívül félreismerhetetlen egyiptomi hatás mutatkozik eszközökben, ékszerekben, egy-egy feliratban. Maguk a pátriárkák pedig akarva-akaratlan is belekerültek Kánaán déli részén Egyiptom vonzókörébe és később a József-történetek szemléletes leírása szerint maguk is beköltöztek Egyiptomba.
2,2 Az ősatyák Kánaán földjén
körülmetéletleneknek. A i.e. XIII. sz. végén, XII. sz. elején a „tengeri népek” hatalmas vihara zúdult a hitti birodalomra, Ugaritra és Egyiptomra. A hitti birodalom és Ugarit megsemmisült. Egyiptomnak sikerült visszaverni a „tengeri népeket”. A III. Ramszesz (i.e. 1195-1164) által legyőzött „tengeri népek” között a filiszteusok is szerepelnek. A „tengeri népek” égei csoportjának egy része e vállalkozás során érkezett a Kasziosz-hegy vidékére, egy másik része pedig Palesztinába. A már korábban itt élő filiszteusok ez új hullám révén jelentősen megerősödtek. Gáza, Askelón, Asdód, Gát és Ekrón meghódításával megteremtették a pentapolisz-t (öt városállam szövetsége). Nyilván nem véletlenül van hasonlóság a filiszteusok és a spártaiak államszervezete között: a hasonlóság közös égei háttérre utal. Ennek az új hullámnak a megérkezésével kezdődött el az az élethalálharc az izráeliek és a filiszteusok között, amiről a Bírák és a 1-2Sámuel tudósít. Az első időkben a filiszteusok voltak fölényben. Sámgár (Bírák 3,31), Sámson (Bírák 13-16) csak érzékeny kellemetlenségeket és veszteségeket okozott a filiszteusoknak, de komolyan nem veszélyeztették őket. A széthúzó törzsekkel szemben a kifelé egységes filiszteusok könnyen diadalmaskodtak. A helyzet Sámuel működésének a kezdetén volt a legsúlyosabb. A filiszteusok Aféknál döntő győzelmet arattak az izráeliek felett, a szövetség ládája is birtokukba került (1Sámuel 4-5). E vereség után húsz év múlva Izráel megtért, s Micpánál az Úr nagy vereséget mért a filiszteusokra (1Sámuel 7,2kk). Saul, Izráel első királya, sokat hadakozott, váltakozó sikerekkel, a filiszteusokkal. Az 1Sámuel 13-14 Saul nagy győzelméről tudósít, aminek a hőse Jónátán volt. A filiszteusok hamarosan nagy sereggel vonultak Izráel ellen. Ekkor kapcsolódott be a harcokba Dávid. Párviadalban legyőzte Góliátot, s Izráel fényes győzelmet aratott (1Sámuel 17). De a filiszteusok erejét nem törte meg ez a győzelem. Állandóan harcok voltak Izráel és a filiszteusok között. Saul vezérré tette Dávidot, akivel Isten vele volt, s mindig győztesen ment haza a harcokból. Saul azonban féltékeny lett Dávidra győzelmei és népszerűsége miatt. Az ország érdekét háttérbe szorította az egyéni érdek, féltékenység, bosszúvágy. Így vezetett az út Gilbóa hegyére, ahol a filiszteusok nagy vereséget mértek Izráelre, Saul is elesett három fiával együtt. Miután Dávid király lett, újra kitört a harc. Dávid győzelmet aratott (2Sámuel 5,17kk), majd egy újabb győzelem során leigázta őket (2Sámuel 8,1kk). Bár a filiszteusok többször megpróbálták visszaszerezni függetlenségüket (2Sámuel 21,15kk), Dávid és Salamon idejében ez nem sikerült. Az ország kettészakadása után Gibbetónnál volt harc a város birtoklásáért (1Királyok 15,27; 16,15). Jósáfátnak ajándékot és adót vittek (2Krónikák 17,11). Jórám uralkodása idején a filiszteusok szövetkeztek az arabokkal, feldúlták és kirabolták Júdát és Jeruzsálemet (2Krónikák 21,16k). Később Uzzijjá nagy vereséget mért rájuk (2Krónikák 26,6k). Aház idején újra a filiszteusok kerültek fölénybe (2Krónikák 28,18). Ezékiás leverte őket Gázáig és környékéig (2Királyok 18,8). Ezékiás részben az egyiptomiaknak köszönhette győzelmét, akik Filisztea déli részét elfoglalták (Izaiás 19,18). Szanhérib az Egyiptommal vívott harcai során elfoglalta Askelónt, ugyanakkor több filiszteus város is meghódolt az asszírok előtt. Később az egyiptomiak I. Pszammetik alatt visszaszerezték hatalmukat (Jeremiás 25,20). Nékó a megiddói csata után elfoglalta Gázát. A káldeusok és az egyiptomiak nagy harca során Nebukadneccar végigpusztította Filiszteát, lakosait csaknem kiirtotta (Jeremiás 47). A babiloniak után a perzsák uralma alá kerültek. Amikor a fogságból hazatértek összekeveredtek a népekkel, az idegen nők között filiszteusok is voltak (Nehemiás 13,24). A Makkabeusok ellen a szírekkel szövetkeztek, de vereséget szenvedtek (1Makkabeus 5,66kk). A római uralom idején Rómától függtek, noha néhány város, pl. Askelón, szabad volt. 32 Genesis 21,32-34: „(32) Szövetséget kötöttek tehát Beersebában. (33) Aztán felkelt Abimelek és Píkol, a hadvezére, és visszatértek a filiszteusok földjére. Ábrahám pedig ligetet ültetett Beersebában, és ott segítségül hívta az Úr, az Örökkévaló Isten nevét. (34) Még sok napon át lakott a filiszteusok földjén.



10
A Jordán folyó és a Földközi-tenger között húzódó, jórészt hegyek borította vidéknek, a lakosság saját nyelvén Kánaánnak (Kena’an), Hadrianus óta hivatalossá lett latin nevén Palesztinának, történetét a bibliai hagyományok alapján jobban ismerjük, mint a szíriai táj bármely más egységének történeti sorsát.
E terület legrégibb, általunk ismert lakói a sémi eredetű amoriták, akik az i.e. IV. évezred második felében telepedtek itt le. Az i.e. III. évezred végén a benyomuló sémi nomádok egy nagyobb hulláma több városállamot elpusztított, köztük a Bibliából ismert Jerikó és Ai városokat. Valamivel később hurrita33 és hikszosz34 csoportok is telepedtek itt le.
Az i.e. XVI.-XV. században Kánaánban és a szomszédos területeken a politikai szervezeteknek két formája alakult ki: a kisebb, termékeny síkságok, medencék középpontjaiban, a kereskedelmi utak csomópontjain és a megerősítésre alkalmas helyeken egyes települések önálló városállamokká fejlődtek, amelyek a szomszédos falutelepüléseket is uralmuk alá hajtották. A közlekedési vonalaktól távolabb, és kevéssé termékeny hegy- illetve sztyeppvidéken élő törzsek viszont megőrizték törzsi-nemzetségi szervezetüket és nomád vagy félnomád életmódjukat. A városállamok élén rendszerint egy-egy öröklődő hatalmú király állt, aki az Ugaritból is ismert bürokratikus apparátus segítségével gyakorolta hatalmát. Egyiptomi adatok – elsősorban a Tell-elamarnai ékírásos levéltár közlései-, a bibliai Józsua és Bírák könyveinek
33 hurriták: A hóriak vagy hurriak hazája a i.e. 2. évezred elején Mezopotámia É-i része volt. Erős és önálló kultúrájú nép volt. A boghazköi szövegek szerint saját (hurrita) nyelvük is volt. Vezető rétegük árja származású. A boghazköi szövegek szerint a hóriak már a lótenyésztéshez is értettek. Fővárosuk Mitanni volt a i.e. XV:-XIV. szd.-ban. A XIII. szd.-ban asszír uralom alá kerültek. Ez az asszír kultúra átvételét is jelentette. A Biblia szerint a hóriak az izráeli honfoglalás előtt már a Széir-hegy vidékén laktak. Ez később „Ézsau fiaié”, az edómiaké lett (Genesis 14,6; 36,20k.29k; Deuteronomium 2,12.22). Egyes bibliai kéziratok szerint hivviek helyett is hóriakat kell olvasni Genesis 34,2; 36,2; Józsue 9,7-ben is. 34 hikszosz: nép az i.e. II. évezredből, melynek emléke azért maradt fenn, mert két évszázadig Egyiptomban uralkodtak. Nevüket sem tudjuk, mert a hikszosz nem népnév. Manetho egyiptomi történetíró „pásztorkirályok”nak magyarázza, valószínűbb, hogy az „idegen országok uralkodói” jelentésű egyiptomi szóra megy vissza. Nyelvük nem maradt fenn (az egyiptomit használták), etnikai összetételükre neveikből következtetnek. Ezek között sémi, hurri és indoeurópai fordul elő, úgy azonban, hogy korszakuk elején túlnyomó a sémi nevek aránya. Így hát nem is egy nép, hanem bevándorlók több hulláma. Egy feliratuk szerint az egyiptomi Sét istent tisztelték, akit Baallal azonosítottak. A középbirodalom végén Palesztina felől nyomultak be Egyiptomba, mely ekkor hanyatló korszakát élte, szétesett Alsó- és Felső-Egyiptomra. Fokozatosan átvették a delta feletti uralmat, fővárosuk Avarisz lett, a delta észak-keleti részén. Uralmuk Thébáig terjedt, ez a város talán még adófizetőjük volt egy darabig. Ők az egyiptomi XV. és XVI. dinasztia (1800-1550), úgy azonban, hogy a XVII. dinasztia velük egyidejűleg uralkodott Felső-Egyiptomban. Ennek utolsó uralkodója, Kamosze kezdte őket visszaszorítani, egyelőre a deltavidékre, majd a XVIII. dinasztia első uralkodója, Ahmosze űzte ki őket Palesztinába. A kiszorítás uralmukra vonatkozik, a régészeti leletek szerint a népesség megmaradt a delta területén. A múlt évtizedekben több nagy kiterjedésű földvárat tártak fel az izráeli ásatások (Hácór, Jerikó, Tell Beit Mirszim). Lejtős, döngölt falakkal és árokkal voltak körülvéve. Ezeket a hikszoszok erődeivel azonosítják, mert őket a ló és harci kocsik első alkalmazóinak is tartották. Lovas egységeiket fogadhatta be a nagyméretű vár. Ez azonban még kérdéses. Josephus Flavius ókori zsidó történetíró Józseffel és Izráel fiaival azonosítja a diadalmasan betörő hikszoszokat, kiűzésüket az Egyiptomból való kivonulással.



11
elbeszélései, valamint a régészeti feltárások alapján mintegy 60 városi központ nevét ismerjük. A legjelentősebbek közé tartoztak: Jeruzsálem (Urusalimu), amely ebben a korban egy, valószínűleg hettita eredetű, dinasztia uralma alatt állt, tovább Jerikó – amely a 2100 körüli pusztulása után a második évezred elején épült ujjá -, valamint Gezer, Sekhem (Szichem), Megiddo, Hasor, BétSeán, stb. A városok általában csekély kiterjedésűek voltak, viszont – a nomádokkal való szinte állandó harc miatt – fejlett erődítményekkel rendelkeztek, egyiküket-másikukat többszörös falgyűrű is körülvette. A városerődítési munkákat a közrendű lakosság robotszolgáltatásainak segítségével végezték el.
Az apró királyságok csak időnként egyesültek egy-egy közös ellenség ellen katonai jellegű szövetségben. Ilyen, állítólag 330 „várost” magába foglaló szövetséget vert meg III.Thutmosis fáraó az i.e. 1478. évi megiddói csatában, és ezzel kb. két évszázadra megalapozta Egyiptom uralmát Szíria egész térségében. Az egyes városok királyai – a főniciai városok uralkodóihoz hasonlóan – a fáraónak mintegy helytartóivá, vazallusaivá lettek.
Az egyiptomi fennhatóság hatékonyságának biztosítására II.Amenhotep óta a meghódított szíriai területeket három nagy tartományra osztották, melyek mindegyikének élén egy-egy, a fáraó által kinevezett helytartó (rabisu) állt. A szorosabban vett Kánaán helytartójának székelye Gáza városa volt. A helytartók közvetlenül nem folytak bele az egyes városállamok kormányzásába. Feladtuk a helyi uralkodók tevékenységének ellenőrzése, szükség esetén pedig a fáraó utasításainak közvetítésére korlátozódott.
Az egyiptomi uralom a XVIII. dinasztia korának végső szakaszában a belső nehézségek - Echnaton fáraó vallásos reformjai -, és több külső támadás következtében megrendült. Valószínűleg kelet felől a sémi csoporthoz tartozó nomád habiru törzsek nyomultak be és zsákmányszerző vagy hódító célú támadásaikkal veszélyeztették a terület biztonságát. Valószínű, hogy a Tell-elamarnai levelekben habiru névvel jelzett nomád csoportok, (amelyek még nem alkottak egységes népet), valamilyen (ma még nem tisztázható) formában rokonai a Bibliából ismert héber népnek. Bizonyos azonban az is, hogy a habiru törzsek alkalomszerű rablótámadásai az i.e. XIV. században nincsenek közvetlen kapcsolatban a héber (izraeli) törzseknek a Bibliában leírt benyomulásával. Valószínű, hogy Jerikó utolsó és végleges pusztulása i.e. 1350 körül a habiruk egy támadásának tulajdonítható.
A habiru törzsek támadásaival egyidejűleg észak felől részben egyes elszigetelt hettita csoportok beszivárgása, részben pedig a Hettita birodalom szervezett támadásai is gyengítették az egyiptomi uralmat. Suppilulimas (kb. i.e. 13801340), a legnagyobb hódító hettita király szíriai előrenyomulása során a kánaáni



12
térség északi határáig jutott el. Az egyiptomi uralom teljes helyreállítására az utolsó kísérletet II.Ramses tette, bár az Orontés folyó közelében vívott kadesi csatában részleges sikert ért el. Az i.e. XIII. század második felében az egyiptomi uralom Dél-Szíria egész térségében, beleszámítva Kánaán területét is, gyakorlatilag megszűnt. Ez tette lehetővé azoknak a törzseknek benyomulását Kánán területére, amelyeket héber, izraeli vagy zsidó törzsek néven ismerünk.
A héber törzsek ősi hagyományait a Tórából, Mózes öt könyvéből, a Pentateuchusból ismerjük. A Kánaánba való benyomulást megelőző évszázadok történetére vonatkozó, részben népi, részben papi eredetű, és végső formájukban csak az i.e. V. században rögzített hagyományok történeti hitelességét sokan vitatják, mindenesetre nem könnyű e források alapján az egykori történeti valóság rekonstruálása. Egyes ókori történetírók megpróbálták más forrásokból ismert történeti keretbe beilleszteni. Josephus Flavius ókori zsidó történetíró, Contra Apionem c. műve (i.e. 73-92.) szerint a zsidók őseinek Egyiptomba való költözéséről szóló elbeszélés a hikszoszok hódító hadjáratával lehet kapcsolatban. Tehát a héber törzsek a sémi elemeket is magukba foglaló hikszoszokkal együtt az i.e. XVIII. században kerültek Egyiptomba. Rabszolgasorsba való taszításuk az egyiptomi Újbirodalom kialakulásával és a hikszoszok elűzésével lenne magyarázható. Ramses város nevének a Bibliában való megemlítése35 arra vall, hogy még a XIX. dinasztia nagy uralkodója, II.Ramses alatt is Egyiptomban tartózkodtak, és esetleg Egyiptom hatalmának ezt követő gyengülése idején Merneptah fáraó uralma alatt az i.e. XIII. század második felében szabadulhattak ki Egyiptomból.
Az bizonyos, hogy Mernefta i.e. 1230 körül keletkezett híres „Izrael sztélé”-je az egyetlen, Izrael nevét megemlítő egyiptomi forrás, és ebben a fáraó Izraelt már Kánaán népei között, Askalon, Gézer és Jenoám városok neve mellett említi meg. Ekkor tehát már Kánaán területén kellett tartózkodniuk. Sokkal korábban nem nyomulhattak be, hiszen II.Ramses alatt ez a terület még egyiptomi uralom alatt állt.
A bibliai hagyományok papi és teológiai szempontjai nemigen adnak lehetőséget pontosabb kronológiai tájékozódásra. A 12 héber törzs szövetsége csak Kánaán területén, az i.e. XIII. század végén alakult ki, és lényegileg két nagyobb törzsi csoport egyesüléseként jött létre. Az egyik törzsi csoport, a szorosabb értelemben vett „izraeli” törzsek, elsősorban a magát Józseftől származtató Efrajim és Manassze törzsek vezetésével Egyiptom felől a Szinajfélszigeten át nyomult be Kánaán területére. Ők hozhatták magukkal egy sivatagi tűz- és viharisten kultuszát, másrészt az egyiptomi tartózkodás, a kalandos sivatagi bolyongás és a törvényhozó-népvezér Mózes emlékét. Ez a
35 Exodus 1,11: „Munkafelügyelőket rendelt tehát föléjük, hogy nehéz munkával sanyargassák őket. Raktárvárosokat építettek a fáraónak: Pítomot és Rámszeszt.”



13
törzsi csoport vagy közvetlenül a benyomulás előtt, vagy pedig az ország elfoglalásáért vívott harcok kezdeti szakaszán szövetséget kötött a már ott élő, vele azonos etnikumú „héber” törzsekkel, amelyek leszármazottjai és maradványai lehettek az i.e. XV.-XIV. sz. folyamán Kánaánba benyomult habiru-csoportoknak. Ez utóbbiaktól származnak a mezopotámiai és arámi kapcsolatokra utaló hagyományok - Ábrahám-elbeszélések -, valamint a megerősített városokkal folytatott hosszú harcok egyes epizódjait megerősítő hősi elbeszélések: Szichem, Jerikó elfoglalása, etc.. A 12 törzsből álló szövetség a nomádok és félnomádok összefoglalásaként jött létre a termékeny területeket ellenőrző megerősített városok elfoglalása céljából. Vallási összefogó erejét Ádonáj kultusza nyújtotta, akinek sátorszentélye a szövetség kultikus középpontját alkotta. Szervezetük ebben a tekintetben némileg emlékeztetett a görög amfiktióniákra36, amelyek ugyancsak egy-egy szentély körül és annak védelme céljából egyesültek.
A nomád és félnomád, jórészt még állattenyésztő törzsek nem egyszerre, hanem hosszú, talán több évszázados harcok eredményeként tudták csak legyőzni a kánaáni megerősített városállamokat. A legerősebb városok, pl. Jeruzsálem, az i.e. XI. század végéig tartották magukat. A kánaániak elleni hosszantartó harc mellett a törzsek erejét a velük kb. egy időben érkezett és a part-menti síkság déli részén öt városkirályságot alapító - Askalon, Gáza, Gat, Asdod, Ekron -, indoeurópai eredetű filiszteusok elleni küzdelem foglalta le. Ezekben a harcokban emelkedtek időnként a törzsek élére a hadvezérekből, népi hősökből lett ún. bírák, akinek alakja, - egyikük-másikuk legendás jellege ellenére - pl. Debora, Gideon, Jefte, Sámson - egy-egy történelmi személy vonásait őrizte meg. A harcokban a 12 törzs eredetileg meglehetősen laza szövetsége egyre szilárdabb egységgé ötvöződött.
36 amfiktiónia: a görög történelemből kölcsönzött szó, jelentése: egy központi szentély körül levő városok szövetsége a szentély tiszteletére és védelmére. Izrael történeténél a királyság előtti időszaknak, a törzsi szövetségnek jellemzésére használt szakkifejezés. Izraelben elsősorban egy szent tárgy, a szövetség ládája volt a középpont, mivel a ládát úgy tekintették, mint egy jelképes trónt, amelyen láthatatlanul jelen van Jahve, Izrael Istene (Exodus 25,22; Jeremiás 3,16k). A szent láda Dávid kora előtt nem volt egy helyhez kötve. A Jordánon történt átkelés után (Józsue 3,4) egy darabig Gilgálban lehetett, majd Bételbe került (Bírák 20,26k), Sámuel gyermekkorában pedig Siló kőtemplomában volt elhelyezve (1Sámuel 3,3). Lehetséges, hogy egy időben Sikemben is volt. E város központi jelentőségű volt Józsué idejében, és a sikemi „országgyűlésen” jöttek össze Izrael törzseinek képviselői „az Isten színe elé”, hogy végleg elkötelezzék magukat Jahve tiszteletére (Józsue 24,1). Az amfiktionikus törzsi szövetség egyik jellemzője volt az istentiszteleti közösség. Sámuel idejében évente egy meghatározott ünnepen szoktak Silóba zarándokolni, hogy ott „imádkozzanak és áldozzanak” (1Sámuel 1,3). A sikemi országgyűlés viszont azt mutatja, hogy a törzsi szövetséghez hozzátartozott kötelező érvényű törvények hozatala és azok elfogadása is (Józsue 24,25). A szövetségi összetartozás ápolását szolgálta volna a hétévenként tartott „szövetség-megújító ünnep”, amelyen az alaptörvényeket felolvasták, és megtartásukra újból fogadalmat tettek (Deuteronomium 31,10-13). A törzsi szövetség lett volna hivatott arra, hogy ellenséges támadások idején kölcsönösen segítséget nyújtsanak egymásnak. A bírák korában azonban csak ritkán került sor nagyobb összefogásra, a szövetség túl laza volt. Ez is egyik kiváltó oka volt a királyságra való áttérésnek.



14
A hosszú harcok folyamán néhány törzs teljesen felmorzsolódott, az egyik, Lévi törzse pedig – talán - elvesztette eredeti települési területét, és a többiek között szétszóródva, papi törzsként élt. Legfontosabb központjuk Siló volt, ahol Adonájnak, a nomád időkre emlékeztető, s a nomád hagyományokat őrző sátorszentélyét állították fel. Azok a törzsek, amelyek az i.e. XI. század elejére állandó letelepülési területre tettek szert, két nagyobb csoportot alkottak: a déli törzsekét, mely az, úgy látszik, viszonylag későn csatlakozott, de igen népes Júda törzsének vezetésével, és az északi-, északkeleti csoportot, amelynek vezető erejét a józsefi törzsek alkották. Az i.e. XI. század elején a hosszú harcok eredményeként Kánaán területének nagy része már az izraeli-héber törzsek szövetségének birtokában volt. Az állandó letelepedéssel párhuzamosan haladt előre egy nagybirtokos nemzetségi arisztokrácia kiemelkedése, és a nyájakra (juhtenyésztés) és földre kiterjedő magántulajdon kialakulása. Az osztálytagozódás előrehaladása, valamint a külső ellenség elleni összefogás igénye lett alapjává a monarchia kialakulásának. A monarchia megteremtésére az első sikeres kísérletet a józsefi törzseket egyesítő Saul tette i.e. 1030 körül. A vasfegyvereik révén addig nyomasztó katonai fölényben lévő filiszteusok elleni sikeres harcokon alapuló tekintélyét azonban beárnyékolta a silói Adonájszentély papságával való ellentéte. A szentély papasága, elsősorban maga a főpap, Sámuel, a királlyal szemben fiatalabb vetélytársát, a legnépesebb törzsből, Júdából származó Dávidot támogatta. Miután a belső harcok eredményeként magára maradt király a filiszteusoktól megsemmisítő vereséget szenvedett, és öngyilkosságot követett el i.e. 1010 körül, nem volt már akadálya a törzsek egyesítésének Júda vezetése alatt.



15
Bibliográfia
ALLERHAND, J.: A zsidóság története. Az első szentély pusztulásától a Talmud lezárásáig bibliai bevezetéssel. Budapest (1988) ARMSTRONG, K.: Jeruzsálem. Egy város – három vallás. Budapest (1997) BARNAVI, E. szerk.: A zsidó nép világtörténete. Budapest (1995) BARTHA T. szerk.: Keresztyén Bibliai Lexikon. Budapest (1995) BRIGHT, J.: Izráel története, Budapest (1993) BUBER, M.: A próféták hite. Budapest (1991) DUBNOV, S.: A zsidóság története. Budapest (1991) FRÖHLICH I.: Az ókori kelet nagyjai. Budapest (1992) GRAETZ, H.: A zsidók egyetemes története I-V. szerk. Szabolcsi Miksa. Budapest (1907) GRAVES, R. – PATAI, R.: Héber mítoszok. Budapest (1969) HAAG, H. szerk.: Bibliai Lexikon. Budapest (1989) HAHN I.: A zsidó nép története. Budapest (1995) HAHN I.: A próféták forradalma. Budapest (1988) HAHN I.-KÁKOSY L.-KOMORÓCZY G.: Az ókor története. II.Az ókori kelet története.-Egyiptom és ElőÁzsia.Budapest (1974) HUGHES, G.-TRAVIS, S. : A biblia világa. Jelentősebb események és tanítások kulturális háttere. Budapest (1989) JUBILEUMI KOMMENTÁR. Budapest (1972) KECSKEMÉTI Á.: A zsidó irodalom története I-II. Budapest (1994) KRIVELJOV, I.A.: Ásatások a „bibliai” országokban. Budapest (1969) de LANGE, N.: A zsidó világ atlasza. Budapest (1996) MAGNUSSON, M.: Ásóval a Biblia nyomában. Budapest (1985) MILLER, J.M.-HAYES, J.H.: Az ókori Izrael és Júda története. Budapest (2003) PÁLFY M.-MUNTAG A.-SOLYMÁR P.: Az Ótestamentom világa. Budapest (1973) POTOK, Ch.: Vándorlások. A zsidó nép világtörténete. Budapest (1994) RAPCSÁNYI L. szerk.: A Biblia világa. Budapest (1973) RAPCSÁNYI L. szerk.: Beszélgetések a Bibliáról. Budapest (1978) RAPCSÁNYI L. szerk.: Jeruzsálem. Budapest (1984) ROGERSON, J.: A bibliai világ atlasza. Budapest (1994) RÓZSA H.: Az Ószövetség keletkezése. Bevezetés az Ószövetség könyveinek irodalom- és hagyománytörténetébe. Budapest (1986) TÓTH K.-LENKEY I.: Bibliai atlasz – kortörténeti bevezetéssel. Budapest (1972)