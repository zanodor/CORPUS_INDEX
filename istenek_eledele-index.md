---
master_file: "[[@Istenek_eledelepdf]]"
---
# Index for istenek_eledele.pdf

29
2013. augusztus ALLERGOLÓGIA
I
smét a magyar lakosság „kedvencéről”, a parlagfűről lesz szó. A nemzetség neve: Ambrosia, jelentése „az istenek eledele”. A növény „rajongói” gyakran hivatkoznak arra, hogy a parlagfű biztosan hasznos növény, mert a görög istenek táplálékául is szolgált. A szakemberek egy része viszont azt kérdi, vajon mi indokolta ezt a nevet?
A parlagfű mint„az istenek eledele”
A választ a következőkben szeretném megadni: A PARLAGFŰNEK SEMMI KÖZE A GÖRÖG HITREGÉKBEN EMLEGETETT „ISTENEK ELEDELÉHEZ!” A parlagfű tudományos nevét Carl Linné (1707−1778) a híres svéd botanikus, a kettős nevezéktan megalkotója adta, 1753-ban. Az Amerikában „rövid” parlagfűnek nevezett növény akkor még az európai botanikus kertekben ismeretlen volt2. Linné a faj leírását valószínűleg az Amerikából kapott herbáriumi példányok alapján végezte. Két megviselt, préselt példány juthatott a kezébe, amelyek egyikét Ambrosia elatior, a másikat Ambrosia artemisiifolia néven írta le. A későbbiek során kiderült, hogy hibát követett el, mert mindkét fajleírás ugyanazt a fajt jelöli. Ilyenkor az a szabály, hogy az egy időben leírt mindkét nevet érvényesnek kell elfogadni, és hozzáállás kérdése, ki melyiket használja. Hazánkban a korábbi növényhatározókban az Ambrosia elatior név szerepelt, de a későbbiek során az Ambrosia artemisiifolia név terjedt el, feltehetőleg azért, mert a fajnévi jelző utal arra, hogy a levele hasonlít a hazánkban közismert genus, az Artemisia (üröm) levelére. A magyar név is ezért lett ürömlevelű parlagfű. A névnek kevés köze lehet az „istenek eledelé”-hez! Linnének, amikor a növényeknek és az állatoknak kettős nevet adott, ki kellett találnia egy-egy fajnál két nevet, melyek közül az első a nemzetséget, a második a fajt jelölte. Sok növényt kellett elneveznie. A Systema Naturae 10. kiadásától (1758) a kettős nevezéktant már 7700
növényfajra és 4235 állatfajra alkalmazta. Mint életrajzírói említik, szívesen nevezte el a növényeket az akkoriban ismert híres botanikusokról, közéleti személyekről, ismerősökről. Csak királyokról nem nevezett el egyet sem! Linné mélyen vallásos ember is volt, így szenteket, szentéletű embereket is bevont a névadói körbe. Nem véletlen, hogy Ambrosius neve is képbe került. Ambrosius (Ambrose) milánói püspök (ma a város védőszentje: Szent Ambrus), a 4. század híres embere, az egyházi liturgia rendezője, a Te Deum Laudamus kezdetű egyházi himnusz szerzője volt. Ő lehetett a névadó alany!
A parlagfű mint az emberek eledele
Az ambrózia elvileg lehetne tápláléknövény is, mégsem vált soha azzá. A gazdasági növényként ismert − szintén amerikai eredetű − napraforgó (Helianthus) nemzetség az Ambrosia genus genetikailag legközelebbi rokona. A Helianthus genusból két fajt termesztenek jelenleg is hazánkban: a napraforgó (Helianthus annuus) magvaiból préselt olaj fontos táplálékunk, ezért e fajt széleskörűen termesztik hazánkban. Testvérfaja, a csicsóka (Helianthus tuberosus) nálunk is előfordul, de inkább Dél-Európában termesztik. Sok inulint tartalmazó földalatti ággumóit használják fel. Az inulin fruktóz molekulákból polimerizálódó, gyomorban nem emésztődő oligoszacharid, ezért inkább gyógyászati felhasználása ismeretes. A parlagfűnek ugyanúgy kaszattermése van, mint a napraforgónak (szotyola!). A magvai kisebbek, mintegy 47% nyers fehérjét és 38% nyers zsírt tartalmaznak. A magolaj ehető. Egy növényből kb. 5000 mag nyerhető. A Kolumbusz előtti indiánok a magokat ették. Vízben forralták, a víz felszínén lebegő olajat merőkanállal lemerték (gyenge élelmiszerforrás volt). Peter Goodchild észak-amerikai indiánokról írt 1984-ben megjelent könyvében listát közölt az indiánok „élelmiszer növényeiről”. Itt azt írja, hogy az óriás parlagfüvet számos területen ter
Az istenek eledele?
Dr. Juhász Miklós, Szegedi Tudományegyetem Növénybiológiai Tanszék, Szeged



AMEGA
30 ALLERGOLÓGIA 2013. augusztus
mesztették. Egyes művek arra utalnak, az indiánok összetörték a magokat és kifőzték az óriás parlagfű magvaiból az olajat. Sajnos a magvak túl kicsik voltak, nem érte meg a fáradságot, hogy termesszék. Jelenleg a parlagfű 17 faja él Észak-Amerikában. Közülük a nálunk is tenyésző ürömlevelű parlagfű (Ambrosia artemisiifolia), és az olykor 3 méteresre is megnövő óriás parlagfű (Ambrosia trifida).
Írjunk pozitív dolgokat is egyes (hazánkban elő nem forduló) parlagfű fajokról: Az Ambrosia tenuifolia napon szárított gyökereit ma is eszik a papago indiánok, sőt a zöld szárakat is fogyasztják. Az Ambrosia peruviana szárait és a leveleit, mint zöld festéket használják. Az Ambrosia ambrosioides gyökereiből tea készült, amivel a nőket itatták szülés után. Az Ambrosia confertiflora megrágott virágát hasmenés gyógyítására használták. Ambrosia cumanensisből gyógynövényteák készültek sárgaláz, székrekedés, menorrhagia esetére.
A parlagfű mint gyógynövény
A hazai dilettáns „parlagfű-szakértők” azzal érvelnek e gyom kiirtása ellen, hogy fontos gyógynövény. Hivatkoznak arra, hogy az amerikai indiánok milyen sok betegség gyógyítására használták: helyi vérzéscsillapításra, gyomorbetegségek és rovarcsípés esetén, gyulladt sebekre, szemgyulladás esetén, fejbőr lemosására, növényvédőszerként, talajfertőtlenítőként stb. Érdekes, hogy e sokoldalú „felhasználhatósága” ellenére a világ gyógyszerkutatásában vezető hatalomnak tekinthető Egyesült Államok tudósai a mai napig nem fejlesztettek ki gyógyszert e „honi posztóból!” Ismereteim szerint a világ más részén sincs elfogadott gyógyszer, ami a parlagfűből készült volna! A hazai ambroziofil internetes fórumot uraló nyugdíjas rendőr, aki újabban a neve elé már a dr-t is odaragasztotta (jövőre várhatóan a neve
alatt a titulusok között az „MTA-val levelező tag” is megjelenik!), már a parlagfű rákgyógyító hatásáról is értekezik. Ő és barátai a szárított levelekből készült tablettákat árusítják az interneten fontos vitaminforrásként (!).
Tekintsük át, hogy milyen vegyületek is találhatók a parlagfűben.
A parlagfű fitokémiája
A szakmai irodalomban jelentős azon cikkek száma, amelyek az ambróziából kivont kémiai anyagokat mutatják be. Ez is jelzi, hogy a kutatók igenis fontosnak tartották, hogy a parlagfű mezőgazdasági és egészségügyi káros hatásait kompenzálandó, találjanak benne olyan vegyületeket, amelyeket hivatalos gyógyszerként tudnak forgalomba hozni. Sajnos a kutatások zöme preklinikai stádiumban lévő alapkutatás. Mivel e gyomnövény a legnagyobb kétszikű növénycsalád, a fészekvirágzatúak (Asteraceae) egyik képviselője, benne számos olyan vegyület található, amely a család többi tagjára is jellemző. Így elsősorban a szeszkviterpének, polifenolok, flavonoidok, kumarinok, poliacetilének. Kiss és munkatársai összefoglalták a parlagfűből eddig kimutatott szeszkviterpéneket1. Listájukat érdekességként bemutatjuk (1. táblázat). A növény szeszkviterpén-laktonok egy részét az állatok és a rovarok távoltartása miatt állítja elő. Közülük a paulitin és az izopaulitin tumorellenes hatását igazolták. A koronopilin a fehérvérsejtek mitotikus osztódását gátolja meg. A partenolid antimikobakteriális hatással rendelkezik. A pszilosztahiin A és C szeszkviterpénlaktonok a sejtosztódást gátolják1. Érdekes (negatív) szerepe is van a szeszkviterpéneknek, ha egy parlagfű növényt megérintünk. A virágzás előtti parlagfű nem okoz szénanáthát, a növény érintése azonban sok embernél kontakt dermatitiszt okozhat. Okozója a szeszkviterpén tartalom. Bizonyítására parlagfű kivonattal, valamint szeszkviterpén-lakton ke
Pszeudogvajanolidvázas szeszkviterpén-laktonok
ambrozin, 3-dihidro-ambrozin, dioxiexo-metilén-ambrozanolid, 3,4-szeko-ambrozanolid
ambroartemizifolid, 3α-acetoxi-11-αH,13-dihidrodamzin, 3α-hidroxi-11-αH,13-dihidrodamzin
4-hidroxi-3-oxopszeudogvajan-6,12-olid, 8-acetoxi-3-oxo-pszeudogvajan-6,12-olid
artezovin, koronopilin, kumanin, kumanin-diacetát, peruvin
Szeko-pszeudogvajanolidvázas szeszkviterpén-laktonok paulitin, izopaulitin, pszilosztahiin A, pszilosztahiin B, pszilosztahiin C
Germakránvázas szeszkviterpén-laktonok dihidro-partenolid, artemiziifolin, izabelin
1. táblázat: A parlagfűből eddig kimutatott szeszkviterpének



verékkel prick tesztet végeztek. Kiderült, hogy a tünetek mindkét esetben erősödtek. Ugyanakkor a szeszkviterpén-laktonok az emésztőtraktusban nem váltanak ki allergiás reakciót. A növény polifenol tartalmú kivonatának hepato-protektív hatását figyelték meg. Egy másik, az Asteraceae családra jellemző vegyületet, poliacetilént a parlagfű gyökeréből izolálták, ahol a hajszálgyökerekben termelődik. Ez a könnyen bomló tiarubrin4. A pollenszemekben található allergén fehérjékről korábban már többször írtam6,7. A parlagfűnek jellegzetes illata van. Ezt a szárban és a levelekben raktározott illóolajoktól kapja. A fő illóolaj-komponensek a germakrán D, a limonén, az α-pinén és a mircén3. A felsorolt adatok a parlagfű kivonatainak antimikróbás, antivirális és citotoxikus hatását támasztják alá. A kutatók szerint azonban a parlagfű gyógyászati alkalmazása jelenleg – az allergizáló hatást is figyelembe véve – nem biztonságos és nem ajánlott1.
Irodalom
1. Kiss T, Csupor D, Szendrei K. Gyógynövény-e a parlagfű? Gyógyszerészet 2012; 56(1-2): 1-7. 2. Csontos P, Vitalos M, Barina Z, Kiss L. Eddig feldolgozatlan herbáriumi adatok újraértelmezik a parlagfű felbukkanását és korai elterjedését a Kárpát-Pannon térségben. Bot Közlem 2010; 97(1-2): 69-77. 3. Chalchat JC, Maksimovic ZA, Petrovic SD, Gorunovic MS. Chemical composition and antimicrobial activity of Ambrosia artemisiifolia L. essential oils. J Essential Oil Res 2004; 16: 270-273. 4. Quinones K, O’Shea K. Extraction of thiarubrine-A from the roots of ragweed. Abstracts, 227th ACS National Meeting, Anaheim, CA, United States, March 28-April 1, 2004. 5. David JP, Santon AJ, Guedes ML, David JM, Chai HB, Pezzuto JM, Angerhofer CK, Cordell GA. Sesquiterpene lactones from Ambrosia artemisiaefolia (Asteraceae). Pharm Biol 1977; 37: 165-168. 6. Juhász M. A parlagfű- és az ürömpollen allergénjei. Amega 2007; 14(4): 40-41. 7. Juhász M. A pollenszemek allergén molekulái. A biológia tanítása 2010; 18(4): 32-37.
Jelentkezzen közvetlenül az OFTEX-en (www.oftex.hu) – egyszerűbb és gyorsabb – vagy küldje vissza a jelentkezési lapot szerkesztőségünkbe postán (Grandani Kft., 7618 Pécs-18. Pf: 46) vagy faxon (06-72-461-305).
2013 / augusztus
AMEGA TOVÁBBKÉPZŐ TANFOLYAM
Jelentkezési lap
Jelentkezem a PTE ÁOK/2013.II/00??? számon szabadon választható távoktatásként akkreditált Amega Továbbképző Tanfolyamra, melynek díja 6000 Ft /félév.
 A regisztrációs díjat átutalom a Grandani Kft. bankszámlájára (K&H Bank 10400779-50526683-68901009)  A regisztrációs díjat belföldi postautalványon (rózsaszín csekken) fizetem be.
Név: .....................................................................................................................................................................................................................................................................
Lakcím: ...............................................................................................................................................................................................................................................................
Számlázási név: ...............................................................................................................................................................................................................................................
Számlázási cím: ................................................................................................................................................................................................................................................
Pecsétszám: .................................................. Szakvizsga: ............................................................................................................................................................................
Telefonszám: ............................................................................... E-mail: ......................................................................................@...........................................................
Dátum: ............................................................... ............................................................................................................ aláírás, pecsét

AMEGA
32 ALLERGOLÓGIA 2013. augusztus