---
master_file: "[[@SchalkGyulaAza]]"
---
# Index for Schalk Gyula – Az ősmagyarok csillagos ege.pdf

Az ősmagyarok csillagos ege
Schalk Gyula 2008. augusztus 7, csütörtök
A magyar népi csillagnevek gyűjtés- és kutatástörténetéből
A magyar népi csillagnevek kutatása elsősorban nyelvészeti és
néprajzi oldalról közelíthető meg. A kutatások kezdetei a XIX.
századra tehetők. Legfőbb művelői között alapozó és úttörő munkát
végzett Ipolyi Arnold (1823-1886), aki az 1854-ben megjelent
Magyar Mythológia című munkájában többszáz magyar népi
csillagnevet sorol fel. Ipolyi Arnold püspök főként művészeti és
művelődéstörténeti kérdésekkel foglalkozott. Ennek kapcsán jutott
el a népi csillagnevek gyűjtéséhez és rendszerezéséhez. Munkája
során elsősorban Lugossy József 1855-ben megjelent Ősmagyar
csillagismei Közlemény című művére támaszkodott. Ez a munka
sajnos nyomtatásban nem látott napvilágot, és Ipolyi Arnold is csak
a szívességből átadott kéziratból idézte munkájában. Szerencsére,
mert Lugossy József írása elveszett és így egyedül Ipolyi Arnold
műve alapján ismerhettük meg annak legalább egy részét. Ipolyi
mintegy 300 Lugossy által gyűjtött és részben azonosított
csillagnevet sorol fel. (Ezt a listát találjuk a Távcső Világa első
kiadásában is.)
Sokat lendítettek a népi csillagnevek gyűjtésén a nyelvészeti és
néprajzi kutatások is. A Magyar Nyelvőr régi számai gyakran
közöltek népi csillagneveket. E tekintetben kiemelkedő helyet foglal
el a XXX. kötet, amelyben 18 helység és 10 terület vonatkozásában
rendszerezték az összegyűjtött csillag és csillagkép neveket. Ez a
cikkgyűjtemény az 1901-ben folytatott társadalmi segítséget is
igénybe vevő gyűjtés eredményeinek összefoglalása volt.
Kiterjedt gyűjtőmunkát folytatott a múlt század utolsó



évtizedében Kálmány Lajos, aki főként Szeged vidékéről gyűjtött
népi csillagneveket és csillagnevekhez fűződő ősmagyar mondákat.
Fő érdeme, hogy Lugossy után először közli az egyes csillagok és
csillagképek azonosításait is, jóllehet ezek meglehetősen
bizonytalanok. Különböző a tárgykörrel kapcsolatos írásokat és
tanulmányokat közöltek még Lázár István (1896), Gönczi Ferenc
(1914), Toroczkai Wigand Ede (1915), valamint Jankó János (1883).
A felsorolt szerzők részben néprajzi, részben nyelvészeti
kutatásaikkal kapcsolatban jutottak el a népi csillagnevek
gyűjtéséhez és elemzéséhez.
Kiemelkedő munkát végzett az 1946-ban elhunyt nagy népmese
szakértő, dr. Berze Nagy János, akinek Égigérő Fa című magyar
mitológiai munkájában számos népi csillagnevet és ősmagyar
mondát találunk.
Napjainkban a Pécsi Janus Pannonius Múzeum kutatójának, dr,
Mándoki Lászlónak a munkássága szinte egyedüli útjelző a
témakörben. Főbb munkái az 1958-ban megjelent: Az Orion
csillagkép a magyarságnál, az 1962-ben megjelent: Szalmásút,
valamint az 1965-ben megjelent: Herman Ottó Csillagnévgyűjtései
című tanulmányok. (Itt említjük meg, hogy dr. Mándoki László a jelen
tanulmány alapján és ezzel azonos címmel az Uránia
Csillagvizsgálóban 1972. december 14-én tartott előadáson is jelen
volt és számos érdekes, összehasonlító nyelvészeti adattal
egészítette ki az előadást.)
A fenti a kutatás történeti áttekintését célzó adatok
természetszerűen nem lehetnek teljesek, hiszen számos szétszórt
adat kerülhet napvilágra a különböző szakfolyóiratokban. Mégis
vázát nyújtja az eddigi kutatási és gyűjtő munkának. Rajtunk,
ismeretterjesztőkön és az Amatőr Csillagászok Baráti Körének
tagtársain a sor, hogy ezt a nagyon szép és nagyon hasznos gyűjtő



munkát tovább folytassuk és kiegészítsük. Annál is inkább, mert az
ősmagyar csillagos égbolt nagy, áttekintő térképezése még
késlekedik. Az egyetlen, ősmagyar csillagképeket és csillagneveket
illusztráló csillagtérképet Toroczkai Wigand Ede 1915-ben megjelent
Öreg Csillagok című munkájában találhatjuk.
A térképet Nagy Sándor rajzolta. Összesen 45 csillag- és
csillagképnevet találunk rajta. (15 csillagképnevet, 26 csillagnevet, 1
nevet a Tejútra és 3 név esetében eldönthetetlen, hogy csillagra
vagy csillagképre vonatkozik-e.)
Az ősmagyar csillagos égbolt felosztása
Az eddigiekben hivatkozott szerzők zöme megelégedett a népi
csillag- és csillagképnevek ábécé sorrendbeni felsorolásával. Olyan
törekvést, hogy a népi csillagneveket bizonyos főbb témakörök
szerint is csoportosítsák, Kandra Kabostól eltekintve nem találunk.
Kandra Kabos is megelégedett azonban a rendelkezésére álló
csillagnevek néhány, meglehetősen szűk témakör szerinti
csoportosításával, amennyiben szöveg közben utalt arra, hogy a
csillagnevek bizonyos témakörök szerint csoportosíthatók. Magát a
csoportosítást azonban nem végezte el. Pedig ha a csoportosítást
elvégezzük, és az egyes csillag- és csillagképneveket bizonyos
téma- és tárgykörökbe soroljuk, akkor rendkívül izgalmas, az
ősmagyarság szinte egész életét tükröző égbolthoz jutunk. Kézzel
foghatóan tárul elénk a magyar népnek az égboltról, annak bizonyos
irányairól, mindennapi életéről, társadalmi életéről és érzelmi életéről
„írt" égi képeskönyv.
I. Az égbolt kitüntetett irányai és csillagai
a) Időmutató (óra) csillagok
b) Évszakcsillagok
c) Az ősmagyar „felső ég" és a Göncöl vidéke
d) Az Ég Közepe – Sarkcsillag



e) A Tejút
II. A földi és emberi környezet vetülete az égbolton
a) Mindennapi élet
-Földrajzi környezet,
-Eszközök, tárgyak, élelem,
-Állatok
b) Társadalmi élet és környezet, emberek
-Foglalkozások
-Tisztségek, rangok
-Történelmi emlékek és személyek
c) Érzelmi életre utaló elnevezések
-Öröm és bánat az égbolton
-Ősvallási és keresztény vallási nyomok
-Költészet és mesefigurák
Ez a felosztás a rendelkezésre álló néhányszáz csillagnév
áttanulmányozása nyomán önként adódik. Nem lehet nem
észrevenni az égbolt isteni mivoltának őshitét, és nem lehet szó
nélkül elmenni a csillagok megszemélyesítésének gyönyörű magyar
példái mellett sem. Nyilvánvaló, hogy a csillagok járnak, kelnek,
nyugszanak, jutnak és szaladnak az égbolton, mintha lábuk lenne,
tulajdonságokkal rendelkeznek, mintha személyek lennének, és
történelmi, mondabeli vagy éppen vallásos ihletésű hősök
eszközeivé, tárgyaivá válnak a nép képzeletében. E felismerés
nyomán már pusztán csoportosítási probléma, mely csillagot melyik
csoportba soroljuk be. Az istenek vagy emberek kertjét, asztalát,
palotáját, szemét, ujját, vetését vagy éppen szerszámait jelenti-e
egy-egy csillag- és csillagképnév?
Csoportosítási alapot képezhet annak felismerése is, hogy az ősi
néphitben igen nagy befolyása volt az égboltnak az összes



misztikus és vallási képzetekre. Nem csupán azért, mert a fölénk
boruló égbolt az istenek lakhelye, de mert ez az a terület, ahonnan
az ember az élethez szükséges fényt, meleget és világosságot
kapja, amelynek látszó forgásához irányítja egész tevékenységét,
amelynek alapján számítja az időt és amelyből nem egyszer
megkísérli kihámozni a jövőjét is. Nyelvünkben szép
megkülönböztetéseivel találkozunk a különféle alapon felfogott
égboltnak. A minden jót adó ég – amely a világosság és fény forrása,
amelyen minden fénylik és ragyog – mellett külön névvel illeti
nyelvünk a vallási értelemben vett menny-et. Az ősmagyar ég főként
a nagy hősök, istenek és mesebeli alakok lakhelye, amelyet a Tejút
köt össze a Földdel. E nyelvi megkülönböztetést csak a német
himmel, valamint a szász hevén, az angol sky és heaven ismeri.
A csoportosítás nyomán vizsgálhatjuk a magyar csillagneveink
eredetének kérdését. Választ kereshetünk a kérdésre: milyen volt a
honfoglalás korabeli ősmagyar égbolt? Úgy tűnik, hogy leginkább a
Kalevala égboltjára hasonlított. Az északi és keleti néphagyományok
adnak e kérdésben megnyugtató tájékoztatást. (Ezért is utaznak
nyelvészeink pl. Mongóliába összehasonlító nyelvészeti alapon
történő népi csillagnév kutatásra.) E régi népek őseinek életét és
lelkét éppen úgy befolyásolta az égbolt, mint a mi őseinkét.
I. Az égbolt kitüntetett irányai, csillagképei és csillagai
a) Időmutató (óra) csillagok
A csillagos égbolttal kapcsolatos hagyományaink közül
legrégebbinek az időmutató vagy óracsillagok sorát tekinthetjük. Ez
egyébként minden népnél így van. Még azoknak a népeknek is,
amelyek nem tulajdonítottak különösebb jelentőséget a
csillagászatnak és csillagképeknek, van időmutató csillaguk és
csillagképük. Ennek a ténynek az az alapja, hogy az időmérés



szükségletét a csillagos égbolt fedezte már a legrégibb időkben is.
Ilyen időmutató csillagkép a Nagy Medve (Nagy Göncöl) és a vele
járó Kisbéres (Alkor). Ennek állásáról a nép pontosan tudja, hogy
éjfél előtt vagy éjfél után van-e.
A Nagy Göncöl időmutató jellegét a régi palóc elnevezés is jelzi;
„Kincső" = az éjszaka órája.
8. táblázat. IDŐMUTATÓ (ÓRA) CSILLAGOK
Óracsillag a Hajnalcsillag és Virradócsillag is. Az előbbi reggel 3,
az utóbbi reggel 5 órát mutatott. Egyik mindenképpen a Vénusz volt.
Az időmutató csillagok sorát a 8. táblázat mutatja.
Sorszám Név A lehetséges azonosítás
1. Nagy Medve és az Alkor
Magyar neve Nagy Göncöl. Állásáról megállapították vajon éjfél előtt vagy éjfél után jár-e az idő (Béres, Kisbéres = Alkor)
2. Hajnalcsillag Valószínűleg a Vénusz
Virradócsillag Reggel 3 és 5 órát jelzett
3. Hajnal Hírmondója Vénusz?
4. Alkony Csillag Vénusz
5. Esthajnalcsillag Vénusz
6. Vacsoracsillag Vénusz
7. Álomhozócsillag Vénusz
8. Virrasztócsillag Pollux
9. Határjáró csillag Prokyon (Évszakcsillag is.)
10. Éjféli csillag ?
11. Pásztorok serkentő csillaga
Vénusz?



b) Évszakcsillagok és csillagképek
Azt, hogy az Állatöv jegyeihez kötötték-e őseink az évszakok
váltakozását, nem tudjuk. Az azonban bizonyos, hogy a csillagképek
lassú évi körbevándorlására felfigyeltek. Az ősi csillag- és
csillagképnevek közül feltétlenül évszakokat jelzőket a 9.
táblázatban soroltuk fel.
9. táblázat. ÉVSZAKCSILLAGOK ÉS CSILLAGKÉPEK
Megjegyzés: Azoknál a csillagneveknél, amelyeknél az azonosítási
rovatban semmi vagy csak kérdőjeles azonosítás szerepel, a népi
csillagnév azonosított neve ismeretlen, illetve bizonytalan.
c) Az ősmagyar „felső ég" és a Nagy Göncöl vidéke
Az ősmagyar égbolt „felső" része a Sarkcsillagra és környékére
esett. Ennek is két központi csillagképe: a Kis és Nagy Göncöl,
valamint maga a Sarkcsillag állt az érdeklődés központjában.
Sorszám Név Azonosítás
1. Kikelet hírmondója Hyadok? (Ősz?)
2. Harmatlegeltető Tavasz?
3. Dérhagyócsillag Tavasz?
4. Pünkösd csillaga Nyár?
5. Árpaérlelő Nyár?
6. Rétlegeló ?
7. Rétszagoló ?
8. Őszicsillag Capella
9. Zúzmaráscsillag Szíriusz (Tél)
10. Fagyhozó csillag Fiastyúk? (Tél)
11. Szélvészcsillag ?



Minden idők egyik legizgalmasabb ősmagyar mitológiai kérdése:
ki volt Göncöl? – akit semmiféle megújulás és haladás, sem a
kereszténység, sem a modern kor nem tudott kitörölni a nép
emlékezetéből. Közkedveltsége és kivételes tisztelete alapján úgy
tűnik, hogy az egyetlen magyar félisten, talán éppen a sokat
emlegetett Magyarok Istene, a magyarok csillagistene, aki
villámhordó szekerével a Hadak Útján, a Tejúton dübörög végig.
Nevének ősi változati közül ma a következőket ismerjük még; Kincső
(palóc), Dönczöl (Szeged környéke). Ez utóbbinak a Dönczö
változata is előfordul. Kálmány Lajos szerint a nép istennyilákkal
terhes szekérnek tartja. Ugyanő mondja, hogy Szeged környékén
sosem használták a Göncöl elnevezést.
Göncöl kilétét illetően csak a néphagyomány nyújthat
tájékoztatást. Sokan úgy tartják, hogy azzal a táltos emberrel
azonos, aki a kocsit feltalálta és aki nagytudású ember volt. Beszélt
a madarakkal, fákkal és növényekkel, értette a csillagok jelentését,
sok csodát is művelt, de senki sem látta, miként halt meg. Úgy
vélték, az égben tűnt el. Kocsival járt, amelynek mindig görbe volt a
rúdja. és most ezzel jár tovább az égen is. A táltosok létében sokáig
hitt a magyarság. Még a múlt században is voltak, akik „láttak" ilyen
titokzatos embereket, Nyilvánvaló, hogy a népképzelet a táltosokat
olyan tulajdonságokkal ruházta fel, amelyeket maga is szeretett
volna megszerezni. Göncölt táltosnak tartja a csallóközi néphit is, de
ugyanott Tündérkirályné Szekereként is emlegetik. Keresztény
korból maradt fenn az erőltetett Krisztus Urunk Szekere, később:
Szent László Szekere, Szent Mihály és Szent Illés Szekere
elnevezés.
Hogy Göncöl több volt, mint egyszerű ember, arra vonatkozóan
tájékoztat a szekérre vonatkozó néphit is. Ez különböző, máig is élő
mondásokban nyilvánul meg. így Szeged vidékén ismert mondás;
„Ojan nehéz mint a Dönczöl szekere." – vagy; „Nehéz mint a



Dönczölszekér". „A Dönczölszekér húzza az egész eget". Nagyon
bájos népmesékkel és hiedelmekkel szolgál a Göncöl -szekérrel
kapcsolatban a néphagyomány. Egyet idézünk közülük; „A Dönczöl
szekérbe ökör van fogva három pár; a középső ökörnek a fülében
van a Hüvely Piczi s onnan hujángat: Cselő, hajsz!" (A kis mese az
Alkorra céloz, melynek magyar nevei: Béres, Kisbéres, Ostoros,
mivel a Göncöl rúdját nálunk is összekötötték a szekeret húzó ló
fogalmával.)
Magának Göncölnek mindenféle alkalmatossága van. Ezek is ott
vannak körülötte az égbolton: Göncöl koszorúja, Göncöl lánca,
Göncöl szérűje, Göncöl térítője, Göncöl vágása. Van tehát földje és
gazdasága, és van Pallérja is. Van mása is, és ez nem más, mint a
Kis Göncöl, melyet gyakorta neveznek Göncöl Másának. És ez a
Tündérkirályné Szekere is, melyet a néphit szerint egykor Jézusnak
ajándékozott Göncöl, vagy annak utasa.
d) Az „Ég Közepe", „Világ Közepe", Világoszlop, Világfa és a
Sarkcsillag
A hagyományok azt igazolják, hogy a régi népek képzeletét igen
erősen foglalkoztatta a Föld és az Ég közepe. Ez utóbbit az „Ég
Köldökének" tekintették – mintha az égbolt ember lenne. Az Ég
Köldöke tulajdonképpen maga a Sarkcsillag volt, vagyis az
ősmagyar „felső ég"-nek az a másik nevezetes pontja, amelynek
minden nép igen nagy jelentőséget tulajdonított.
A Sarkcsillagnak a különböző népeknél betöltött igen fontos
szerepéről meglehetősen bő irodalom áll rendelkezésünkre. Ez az
irodalom azonban elsősorban csillagászati, navigációs vonatkozású.
Néprajzi, mitológiai vonatkozású adatunk már kevesebb van, de ez
is elegendő ahhoz, hogy megállapíthassuk: jelentős szerepe volt a
Sarkcsillagnak ilyen vonatkozásban is. A legtöbb északi nép



„Oszlop", „Világoszlop" elnevezést használ e csillagra. E népek az
égboltot egy hatalmas tartóoszlopra szerelve képzelték el, és úgy
vélték, hogy a csillagok egyenként vannak ráerősítve. Összefüggés
mutatkozik a nálunk is megtalálható „Világ Közepe" és a Sarkcsillag
között. Sok város és falu lett a „Világ Közepe" őseink képzeletében.
így Cinkota, Kóly, Tápé, Enying, Kenese, Pécska, Gyula és Gyöngyös
is. Ez számos népdalból kiderül. E felfogás alapján készült
hazánkban is egykor a „Világoszlop." E képzeletbeli díszes oszlop
tartotta az égboltot, tetején van az aranygomb, amely nem más,
mint a Sarkcsillag. Lent a Föld közepébe nyúlik ez az egyébként a
házak előtt felállított díszes oszlop, ahol egy rézhegyre
támaszkodott. A magyarok Világoszlop és Világfa kultuszára a már
hivatkozott Berze Nagy János mutat rá az Égigérő Fa című magyar
mitológiai tanulmánykötetében. Mindezek az elgondolások azon a
feltevésen alapultak, hogy a Sarkcsillagtól a Földig képzelt
függőleges tengely a Világtengely, a Világ közepe. Főként Észak
Európa, Szibéria és Közép-Ázsia népeinek ősi kozmológiai
felfogásában találkozunk ezzel, ami érthető is, mert ezeken a
földrajzi szélességeken a Sarkcsillag magasan áll a láthatár felett.
így lett a Sarkcsillag az Ég Köldöke is. A régi altáji népek
képzeletében az ég az ember sátrának mása, és amint a sámán
sátrának van kürtőnyílása, az ég sátrának is van; – pontosan annyi,
ahány égi réteg van. Ezeken a nyílásokon át jut a sámán az egyik égi
szférából a másikba. Az első nyílás a Sarkcsillagnál van, vagyis az ég
közepében.
Ezek az elképzelések készítették el a házak előtt felállított
Világoszlopot is, amelynek a népmesékben igen fontos szerep
jutott. Kapcsolatban volt az Élet Fájával, gyümölcse minden
hónapban új gyümölcsöt terem, elvezet a Lelkek Hazájába,
zengenek az ágai és madarak dalolnak rajta. De jósfa is mert rajta ül
a jósmadár.



e) A Tejút az ősmagyar égbolton
A Tejút ősi, népi elnevezéseinek irodalma a leggazdagabb
valamennyi ősi csillagnév irodalmunk közül. Szerencsére a
fennmaradt adatok azonosításával itt nincs probléma, és a kép is
pontosabb, ami az ősmagyar égbolt Tejútjáról elénk rajzolódik. Igen
sok a Tejút ezüstösen derengő sávjához fűződő ősmagyar, vagy
ősmagyar történeteket feldolgozó mondák száma is. A legismertebb
és a legszebb is az ősi székely monda, amely szerint a hátrálni
kényszerült Csaba vezér az elveszett haza visszaszerzésére ázsiai
rokonaival együtt kíván visszatérni az Erdély határánál őrködni
rendelt székelység megsegítésére. Háromszor is visszatér serege
egy részével a zaklatott nép segítésére. Időközben azonban meghal,
de a székelyek járó csillaga utána viszi a hírt a Földről az égi
vidékekre is, és amikor az utolsó nagy csata készül, egyszerre
paripák dobogása és fegyverzörej hallik és a fényes hadak némán
vonulnak az égen fölfelé. A testvérek, negyedszerre sem maradnak
el; „Mint hallgatag szellemek hosszú sorban vonulnak a csillagos
égen végig és leszállnak ott, hol a havasok a kék égig emelkednek.
Nincs halandó, ki megállhatna a sebezhetetlenek előtt. Rémület
szállja meg a tenger ellenséget s futnak minden felé. A fényes hadak
ösvénye pedig, melyet jöttökben és visszatértökben taposának,
eltörölhetetlen marad az égboltozaton: az ő lábaik és lovaik
patkóinak nyoma az, mit derült éjfeleken, mint tejfehér szalagot látsz
tündökleni a magasban s melynek azon órától hadak útja neve a
székelyeknél, melyre tekintve megemlékeznek ők Csabáról és hős
atyjáról, Eteléről." (Idézet Kandra Kabos nyomán.)
A Hadak Útja elnevezést a külföldi szakirodalom is jól ismeri. A
Tejút elnevezései között magyar vonatkozásban ezt említi a legtöbb
külföldi forrás. Ám az ősi magyar elnevezések hosszú sorának
puszta felsorolása is meggyőzhet arról bárkit, hogy az ősmagyarság
gazdag hit- és képzeletvilága milyen nagy szeretettel és tisztelettel



tekintett a milliárd és milliárd csillag egybefolyó fényeként felénk
tükröződő ezüst sávra, a Tejútra. A legismertebb elnevezéseket a
10. táblázatban gyűjtöttük össze.
Az elnevezések egy részében más népeknél is ismert nevek
keverednek, de igen sokban eredeti magyar elnevezés és
képzeletvilág tükröződik. Ezen az égi úton szálltak le hozzánk az
istenek, hősök és tündérek is. Itt volt valahol az égiek kerek udvara
is.
A Pécsi Janus Pannonius Múzeum 1962. Évkönyvében dr.
Mándoki László Szalmásút című tanulmányában részletesen
foglalkozik a Tejút népi elnevezéseivel. Munkája során kartografikus
módszert alkalmazva feltérképezi, mely vidékeken milyen névvel
illették a Tejutat és miből levőnek képzelték el.
A hivatkozott tanulmányból kiderül, hogy az ország legtöbb
helyén szalmából levőnek képzelik a Tejutat. Némely helyen polyva a
szétszórt növényi anyag (Rigács, Szamoshát). Az ország nyugati
részén úgy tudják, hogy pozdorja hullt szét a Tejút mentén. Voltak
olyan községek, ahol borsóból levőnek képzelték a mondák alapján
a Tejutat. Külön dolgozta fel a szerző, hogy vajon a néphit szerint ki
szórta szét a növényi anyagot? A válaszok az ország ötven
községében a következőképpen alakultak: 14 községben cigányok,
21 községben a Göncölszekér vagy utasa, 12 községben ismeretlen
személy, végül 4 községben egyéb ok a növényi anyag
szétszóródásának magyarázata. Bizonyosra vehető – vonja le a
következtetést a szerző -, hogy a magyarság a szalmásút vagy
szalmaút típusú elnevezéseket már a Kárpát Medencében ismerte
meg. Körülbelül a XIII—XIV. századra tehető a cigányságnak
Európában való megjelenése, így az összefüggést a cigányok által
szétszórt szalma és a Tejúttal kapcsolatos elképzelések között itt
kell keresnünk.
Sorszám Név Sorszám Név



10. táblázat. A TEJÚT LEGGYAKRABBAN ELŐFORDULÓ NÉPI
ELNEVEZÉSEI
Megjegyzés: A Tejút népi elnevezéseire vonatkozó felsorolás nem
teljes. Néhány más, kevésbé gyakori elnevezés is előfordul. A lista
teljessé tételére további gyűjtésekre lenne szükség.
II. A földi és emberi környezet vetülete az égbolton
a) A mindennapi élet
1. Éjszakai Szivárvány
18. Madarak Útja
2. Éjjeli kegyelet útja 19. Jézus Útja
3. Ország Útja 20. Szent Mihály Útja
4. Hajnali hasadék 21. Szépasszony Vászna
5. Kerek Udvar 22. Szalmásút
6. Fejér Köz 23. Szalmaút
7. Fehér Út 24. Cigányút
8. Fejér Árok 25. Cigányok Útja
9. Tündérek Útja 26. Hajnal Szakadék
10. Tündérek Járása 27. Ötevény
11. Tündérek Fordulója
28. Szalmahullató Út
12. Hadak Útja 29. Polyva Út
13. Tejes Út 30. Búcsújárók Útja
14. Tejút 31. Zarándokok Útja
15. Ég Útja 32. Tél Háta
16. Ezüst Út 33. Országút
17. Lelkek Útja



Talán egy nép sem írta fel olyan szemléletesen az égboltra a
mindennapi életét, környezetét, hitét, örömét és bánatát, mint
éppen az ősmagyar nép. Ha valaki gondosan áttanulmányozza a
rendelkezésre álló sokszáz ősi népi csillag- és csillagképnevet,
önkéntelenül fel kell hogy figyeljen, miként ismétlődnek köztük a
földi élet dolgai, tárgyai, eseményei, emberei és állatai. Mintha csak
egy magyar tanyára látogatnánk el, amikor az ősmagyar égboltra
tekintünk, úgy ismétlődnek rajta a földrajzi és emberi környezet
fogalmai, de tágabb értelemben a mindennapi élet tükröződésének
tekinthetjük mindazon elnevezéseket is, amelyek az
időmeghatározásra, az évszakok váltakozására utalnak. A magunk
részéről a mindennapi élet tükröződésének főként a földrajzi
környezetre, az eszközökre és tárgyakra, valamint az élelemre és
végül az állatokra utaló elnevezéseket tekintjük.
Földrajzi környezet
Az egyik legszembetűnőbb elnevezés csoport. Leginkább a
néprajzi kutatások tárgykörébe tartozó határ- és dűlőnevekre
emlékeztet. Általában a lakókörnyezetre utaló elnevezéseket
találunk köztük. Némely név önállóan jelentkezik, némelyikben
népmeséi elemekkel vagy hősökkel társult összetételekkel
találkozunk.
Eszközök, tárgyak, élelem
Meglepően nagyszámú tárgy található az ősmagyar égbolton.
Ezek többnyire a már letelepült földműves társadalom eszközeire
utalnak, és a ház körül fellelhető, sokszor előttünk már alig ismert
tárgyak elevenednek meg a csillagok között. Itt is gyakori a
népmeséi hősökkel kapcsolatos összetétel, a nevek társulása. Ez
utóbbiakban a tárgy valakinek a tulajdona. Pl. Kaszás emelője,
Koldusszekér stb. E tárgykör egy elenyészően kis része az élelemre



utal.
Állatok
A többi tárgykörhöz képest meglepően kevés az állatokra
vonatkozó elnevezés. Néhány önálló esetet kivéve csak közvetve
találkozunk ilyen nevekkel. A 11. és 12. táblázataink ezekből az
elnevezésekből mutatják be a leginkább jellemzőket.
Sorszám Név Azonosítás, megjegyzések
1. Alföldi csillag
2. Bokorcsillag
3. Hármashalom csillag
4. Kaszás telke Orion és környéke
5. Kaszás zsombékja Orion és környéke
6. Mátra szerelme Valószínűleg újabb keletű
7. Óriás gázlója Orion és környéke
8. Mária kertje Corona Borealis
9. Örvénycsillag
10. Pihenőcsillag
11. Puszták lobbanása
12. Rétlegelő csillag
13. Rétszagoló csillag
14. Rónakirálya Az Orionban
15. Rónaőrző Az Orionban
16. Rákzsombékja Rák
17. Ruzsáskert Corona Borealis
18. Sövényhúzócsillag
19. Szarvaslegelő
20. Szarvasnyomdoka A Kis Göncölben



11. táblázat. A FÖLDRAJZI KÖRNYEZET TÜKRÖZŐDÉSE A NÉPI
CSILLAGNEVEKBEN
21. Vadlegelő
22. Zsombék Ikre
Sorszám Név Azonosítás Sorszám Név
1. Ásócsillag (kis és nagy)
24. Kaptár
2. Cséphadarócsillag 25. Karoscsillag
3. Cséplöcsillag 26. Kaszás emelője
4. Ekecsillag 27. Kaszás gyöngye
5. Ekemása 28. Koldusbot
6. Erszénytartó 29. Koldusszekér
7. Fészekcsillag 30. Kútgém
8. Fias emelője Fiastyúk és környéke
31. Kunyhó
9. Fias koronája Fiastyúk és környéke
32. Láncszem
10. Fias kötele Fiastyúk és környéke
33. Lappantó
11. Göncöl lánca 34. Mérték
12. Göncöl szérűje 35. Nyüst
13. Horgascsillag 36. Négyhalomcsillag
14. Hálócsillag Az Andro
médában 37. Koszorú
15. Járomszeg 38. Méhkas
16. Juhászbot Orion Öve 39. Óriás kútja, táskája, verme
17. Jászol Praesepae 40. Ostoros
18. Inzsellérpózna Orion öve



12. táblázat. ESZKÖZÖK ÉS TÁRGYAK. A CSILLAG- ÉS
CSILLAGKÉPNEVEKBEN
Megjegyzés: Hasonló elnevezések: Szántóvas, Kamra, Kis- és
Nagyszolgafa, Vakondtúrás, Szérű, Béresszekér.
b) Társadalmi élet és környezet, emberek
Talán a legmeglepőbb az ősmagyar csillag- és csillagképnevek
elemzése és rendszerezése során annak felismerése, hogy a nevek
alapján szinte tökéletesen kirajzolódik az ősmagyar társadalom
szerkezetének képe. Feltűnő módon igaz ez az égi társadalmi
körkép: az égbolt emberi szereplői egyszerű emberek, a puszták
népe társadalmának tagjai. Kunyhólakók, akik életüket nehéz
munkával tartják fenn, magukhoz hasonló sorsú egyszerű emberek
veszik körül őket. Nemigen akad olyan személy, aki kiemelkedne
soraikból, csak a mesék és mondák jelképes hősei,
megszemélyesített alakjai. Ezek azonban olyan tulajdonságokkal
vannak felruházva, amely tulajdonságok és képességek révén éppen
azokban a kérdésekben illusztrálják a nép vágyait és álmait, amely
kérdések a legnehezebbek a csillagos éggömb alatt élő nép
számára.
Kik ezek az emberek? Bojtárok, Béresek, Cséplő emberek
Étekhordók, Ebédhordók és gazdák. Mindazok, akik a mindennapi
életben közreveszik az egyszerű munkás embert. Kevesebb
azoknak a száma, akik uralkodnak felettük, vagy akiktől függnek.
Ezek közül csak alig jut hely valamelyiknek az égbolton. Ezt a
19. Kerékcsillag 41. Patkó
20. Kapacsillag 42. Pásztorbot
21. Kaszacsillag 43. Rudas
22. Kampófa 44. Sarló
23. Kádascsillag 45. Sátoros



témakört három fő csoportra oszthatjuk: foglalkozásokat,
tisztségeket (rangokat) és bizonyos történelmi emlékekkel
kapcsolatos személyiségeket vagy eseményeket tükröző
elnevezésekre.
Foglalkozások
13. táblázatunkban bő példáját szolgáltattuk az ide vonatkozó
elnevezéseknek. Ide soroltuk a köznapi életben valamilyen
állapotban lévőséget kifejező elnevezéseket is.
Sorszám Név Sorszám Név
1. Béres 27. Legeitetőcsillag
2. Bojtárok 28. Marokvevők (szedők?)
3. Bojtár kettőse 29. Nászvezető
4. Bujdosók (lámpása) 30. Nehézlábúcsillag
5. Búvárcsillag 31. Oláh kaszás
6. Csőszcsillag 32. Ökrész
7. Ebédhordócsillag 33. Ökörhajtó
8. Ekehajtócsillag 34. Ökörkereső
9. Erdőjárócsillag 35. Ökörpásztor
10. Étek (fogó) hordócsillag
36. Özvegycsillag
11. Fogolycsillag 37. Pásztorok csillaga
12. Félkezűcsillag 38. Pásztorcsillag
13. Fölnagy csillag 39. Részögasszony
14. Göncöl pallérja 40. Révészcsillag
15. Gyűjtők 41. Rónaőrzőcsillag
16. Halászcsillag 42. Rónapallér
17. Halficsér 43. Részegember



13. táblázat FOGLALKOZÁSOK, TISZTSÉGEK (RANGOK) VAGY
EZEKRE UTALÓ CSILLAG- ÉS CSILLAGKÉPNEVEK
Megjegyzés: A felsoroltak közül biztosan csak a következő
sorszámúak azonosíthatók: 1 = Álkor, 3 = Castor és Pollux, 4 =
Aldebaran, 6 = Véga, 7 = Sziriusz, 10 = Sziriusz, 13 = Deneb, 22 =
Orion, 23 = Álkor, 28 = Orion és környéke, 29 = Hattyú feje, 32, 33,
34 = Bootes és környéke, 39, 43 = Cassiopeia és környéke
(Korcsma néven is ismert) 44 = Szekeres. A többiek azonosítása
bizonytalan. A korábbi táblázatokban már azonosítottakra ezúttal
nem tértünk ki.
Tisztségek és rangok
Tulajdonképpen ezek is foglalkozásokat tükröző elnevezések. A
13. táblázatban ilyenekre is bukkanunk.
Történelmi emlékek és személyek
Sajnos ma már csak nagyon keveset tudunk arról, hogy milyen
volt az ősmagyar történelmi képeskönyv, melynek képei csillagok
alkotta vonalakból álltak. Néhány név és fogalom azonban sejtetni
engedi, hogy jelentősen gazdag volt. Gazdag tárháza van itt a
18. Határjárók csillaga 44. Szekeres, fuvaros
19. Juhászcsillag 45. Sánta kódus
20. Kalauzcsillag 46. Szépasszony
21. Kalmár csillag 47. Szilkehordó
22. Kaszás 48. Tévelygő juhász
23. Kisbéres 49. Utasok csillaga
24. Kétkezűcsillag 50. Vendégcsillag
25. Kincslátócsillag 51. Vőfélycsillag
26. Lámpáshordócsillag 52. Vontatócsillag



megszemélyesítéseknek. Meg kell azonban jegyeznünk, hogy az ide
tartozó elnevezések már sokkal inkább a történelmi magyarság
elnevezései, mintsem hogy irányjelzők lehetnének számunkra a
honfoglalás előtti ősmagyar történelem eseményeit illetően. Egy
részük vallási vonatkozású. A 14. táblázatunkban felsoroltuk a
legjelentősebb ilyen jellegű csillag- és csillagképneveket.
Sorszám Név Azonosítások, megjegyzések
1. Székelyek csillaga Valószínűleg a Szaturnusz
2. Magyarok Csillaga Valószínűleg a Jupiter
3. Szent László szekere Göncöl
4. Törökországi Döncöl A Nyilas csillagkép öt fényesebb csillaga, eredete ismeretlen
5. Mátyás Király szeme ?
6. Tatárdúlás Valószínűleg a Berenice haja
7. Bujdosók lámpása Aldebaran
8. Vezér, Hadnagy, Had vezető,
A Hattyú csillagkép csillagai
Három hadnagy
9. Pajzstartó
10. Zászlós
11. Zászlótartó
12. Sereghajtó A Hattyú csillagkép legutolsó csillaga
13. Lövőcsillag
14. Bajnokcsillag
15. Lehel Kürtje
16. Mátyás Kürtje



14. táblázat. TÖRTÉNELMI EMLÉKEK ÉS TÖRTÉNELMI SZEMÉLYEK
HADVISELÉSRE UTALÓ ELNEVEZÉSEK
c) Az érzelmi életre utaló elnevezések
A népi csillag- és csillagképnevek egy jelentős csoportja a nép
érzelmi életére utal. Valamennyi név közül ezek fejezik ki leginkább a
nevek költőinek lelkivilágát, hangulatát, gazdag érzelmi világát.
A válogatás során az alábbi főbb csoportokat különíthetjük el:
örömre és bánatra utaló elnevezések, ősvallási és keresztény vallási
nyomok a csillag- és csillagképnevekben, és végül a
legjellemzőbbként a költészet és mesevilág jellegzetes figuráira, a
népképzelet legszebb álmaira utaló nevek.
Öröm és bánat az égbolton
Ebben a témakörben itt-ott felvillannak a népi babonákra utaló
jelek is. Tudjuk, mind a mai napig élnek elgondolások a nép között
arról, hogy ha valaki meghal, lehull egy csillag az égboltról, hogy
mindenkinek van egy csillaga. Babonás nyomok találhatók a jövő
kiolvasásának lehetőségére utaló csillagnevekben. Ezek az
elgondolások főként mondásokban tükröződnek. Kálmány Lajos
említi a Szeged környéki néphitet, mely szerint „Ha karácsony
éjszakáján sok csillag van az égbolton, akkor jó termés lesz, és
jószág is lesz." Közismert a „Feljött a csillaga" és „Leszállt a
csillaga" kifejezés is, amely egy-egy sikeres vagy sikertelen
helyzetre utaló mondás.
A néphit szerint vannak jó és rossz csillagok. (Rossz csillagok
járnak, rossz csillagzat alatt született, rossz a csillagok állása stb.).
Az ősmagyar szerencsecsillagok közül csak egyet ismerünk, a
Delfint. Az ősmagyar néphit ezt „Kiskeresztének nevezi, és ez a
vándorlegények csillaga, akik mielőtt valami kétes vállalkozásba
kezdtek, felnéztek rá, és ha azonnal meglátták az egész



csillagképet, akkor a vállalkozás szerencsésségében bíztak.
(A halvány csillagokból álló csillagkép azonnali felismerése fényes
helyiségből kilépve meglehetősen nehéz.) A szerencse és bánat
csillagokat 15. táblázatunkban foglaltuk össze.
15. táblázat SZERENCSE CSILLAGOK, ÖRÖM ÉS BÁNAT A NÉPI
CSILLAGNEVEKBEN
Megjegyzés: A szerencsés vagy szerencsétlen csillagok
képzeletbeni létezésére utalnak a különböző közmondások is.
Ősvallási és keresztény vallási nyomok
A magyarok ősvallása körül mind a mai napig sok vita kereng a
szakkörökben. A kérdés; vajon ősvallásunk sámánizmus volt-e vagy
Sorszám Elnevezés Megjegyzés
1. Delfin csillagkép Szerencse csillag (kép)
2. Szerencse csillag A Delfinben
3. Cigányok szerencséje
4. Utasok szerencséje
5. Kisasszonyok öröme
6. Szegény ember szerencséje
7. Utasember öröme
8. Pásztorok öröme
9. Pároscsillag
10. Páratlancsillag
11. Bánatcsillag
12. Elátkozott csillag
13. Magános csillag
14. Fogoly csillag



pedig ennél kevesebb babonás jelleget mutató természetimádás? A
népi csillagnevek faggatása, az ősmagyar csillagos ég kutatása arra
utal, hogy a csillagok (csillagképek) és az égitestek az ősmagyarság
előtt természetfeletti hatalommal bíró, de emberszerető szellemek.
Akadnak azonban közöttük félelmetesek is, amelyektől tartani kell.
Itt kell rámutatnunk arra, hogy a magyar mitológiai kutatások egyik
fő kérdése; vajon a magyar hiedelmek európai eredetűek-e vagy
pedig itt találta azokat a magyar nép a Kárpát Medencében élt
népeknél és formálta „magyarrá". Ha a népi csillagneveket mint a
magyar mitológia egy részét tekintjük, akkor fontosak ezek a
kérdések. A már hivatkozott Berze Nagy János munkájában találunk
utalást arra, hogy egyre inkább elterjedt a nézet, mely szerint a
magyarság hitvilága a vándorlások alatt a honfoglalásig részekre
bomlott, sok tekintetben jelentőségét is vesztette, és átalakult.
Beleolvadt azokba a hagyományokba és népszokásokba, amelyeket
a magyarság a vele érintkező népektől átvett. Újabb szemlélet
szerint nem a pogány magyarság hitvilágát kell kutatni, mert azt az
említett okok miatt ma már úgysem deríthetjük fel, hanem a
honfoglaló magyarságét kell vizsgálni a maga egészében, mert ez
bár sok nép elgondolásából táplálkozott, mégiscsak rétegesen épült
fel, és az egyes rétegek visszakövetkeztethetők. A csillagnevek
elemzése ebben a kérdésben sajnos nem sok segítséget nyújt, mert
nagyrészt nem tekinthető a magyarság legmélyebb történelmi
rétegéből származónak, sokkal inkább a már keresztény hitvilágot
tükrözi, vagy azt bizonyítja, hogy a magyarság igyekezett átmenteni
valamit a kereszténységbe is ebből az ősi hitvilágból. (Csak célzunk
arra, hogy a számos Boldogasszony és Bódogasszony elnevezés
nem a keresztény Mária kultuszra, hanem elsősorban az ősmagyar
„Nagyasszony" tiszteletre utal.) Végülis azok az erőltetett
törekvések, amelyek a népi csillagnevekből az ősmagyarok vallási
életére következtettek, nem állták meg a helyüket. Vallási ihletésű
elnevezések egész sorát találjuk a Tejút, valamint a két Göncöl



elnevezései között. Ezek azonban a keresztény vallási nyomok az
égbolton.
Költészet és mesefigurák az égbolton
Meglepően gazdag tárházát találjuk a népi csillagnevek között a
megszemélyesítések gyönyörű példáinak. Keresve sem találhatnánk
mesésebb és költőibb összeállítást, mint a költői hangzású
csillagneveket.
Szinte megelevenedni látszanak és elénk lépnek a magyar
népmesék lapjairól a csodálatos szépségű és hangzású neveket
viselő hősök, és felsorakoznak csillagokból kirakottan az égbolton.
Többségük vonzó és dallamos hangzású, szerencsés hangulatú név.
A legszebb neveket a 16. táblázatban soroltuk fel. Több alkalommal
is céloztunk rá, hogy ha az e tanulmányban felsorolt csillagneveket
tekintjük, gyakran nehéz eldönteni, vajon valóban ősmagyarnak
tarthatjuk-e őket a szó történelmi értelmében. Sok esetben
nyilvánvaló, hogy már a Kárpát-medencében megtelepedett
magyarság elnevezéseiről van szó. Mindezek ellenére is bizonyos
azonban, hogy tanulmányozásuk, rendszerezésük és további
gyűjtésük nagymértékben gazdagíthatja a magyar múlt mese-, hit
és képzeletvilágáról alkotott elgondolásainkat. Nagy értéke ennek az
égboltnak, hogy szemben az ún. klasszikus égbolttal, amely főként
mitológiai figurákat ábrázol, a mi égboltunk, a mi népi
csillagtérképünk erősen emberi, elsősorban az embert és
környezetét ábrázolja. Az ember gondjai és örömei, hite és reménye
tükröződnek vissza a magyar népi csillagnevek világából. Ha így
tekintünk rá, gazdagabbnak kell minősítenünk a klasszikus
égboltnál, amelyen idegen isteneknek és hősöknek állított emléket a
klasszikus csillagászat.
Sorszám Név Sorszám Név
1. Ágascsillag 19. Tengerbe kacsintó



16. táblázat NÉPKÖLTÉSZETI, NÉPMESÉI HŐSÖK ÉS ALAKOK NEVEI
A NÉPI CSILLAGNEVEKBEN
(költői jelzők – megszemélyesítések)
Azonosítások: 20 = Szinusz, 23 = A Holló csillagképben, 26 =
Sziriusz 27 = Orion és környéke, 30 = Kis Medve, 31 = A Tejút a
Hattyú csillagképnél, 32, 33, 34 = Tejút különféle nevei.
Táblázatainkban csak a legjellemzőbb népi csillagneveket dolgoztuk
2. Szárnyascsillag 20. Árvaleány pillantása
3. Álmatlancsillag 21. Ködszemű csillag
4. Haloványcsillag 22. Keresztbenéző
5. Szőkecsillag 23. Árvadorka szerencséje
6. Gyalogcsillag 24. Boszorkány szeme
7. Futócsillag 25. Fényes csillag
8. Fürtöscsillag 26. Sánta Kata
9. Hármaslevelű csillag 27. Óriás gázlója, tenyere, kútja
10. Délszakcsillag 28. Sárkány koronája
11. Levegőcsillag 29. Sellőcsillag
12. Tengercsillag 30. Tündérasszony palotája
13. Aranyhajúcsillag 31. Tündérek fordulója
14. Aranyszeműcsillag 32. Tündérek tánca
15. Arannyal versengő 33. Tündérek kútja
16. Leányszeműcsillag 34. Tündérek járása
17. Vérrel versengő 35. Tündérszemű csillag
18. Kunyhóbatekintő 36. Szerelemcsillag



fel.
Csillagász szemmel nézve nagy hiánya ennek az égboltnak, hogy
szinte beazonosíthatatlan. Igen nagy szolgálatot tehetnek tehát a
kutatásnak azok, akik az országban való jártukban-keltükben idős
emberek között csillagnevekkel és csillagképnevekkel kapcsolatos
mondákat, meséket és azonosítási adatokat gyűjtenek. A népi
csillagnevek felelevenítése, a néprajzkutatókon túl csillagászok,
amatőrcsillagászok bevonása a munkába hasznos lehet mindazok
számára, akik népünk múltjával, ősi hitvilágával, a népmesékkel és
nyelvészettel foglalkoznak. A fentiekben sikerült talán igazolni, hogy
csak első látszatra „misztikum" ez a hatalmas adathalmaz. Kis
elemzéssel, kevés átgondolással, vagy akár egyszerű
csoportosítással körképpé tágul, melyből történelmi és társadalmi
következtetések is levonhatók. A népi csillagnevek égi képeskönyve
oly vágyakat és készségeket tár fel, amelyek a társadalom
fejlődésének mozgatórugói, az érzelem és értelem harmóniájának
megteremtésére utaló ezeréves küzdelem nyomai bontakoznak ki
előttünk e témakóron át is. Emberi mivoltunk, kultúránk és
kulturáltságunk egy-egy nyomjelzője minden egyes monda és kép,
melyet a népképzelet az égboltra rajzolt.
Ha mindezekhez hozzá vesszük a meglehetősen jól feltárt
elgondolásokat a Napról, Holdról és a bolygókról, valamint az
évszakokról és az ezekkel évente visszatérő ősmagyar népszokások
sorát is áttekintjük, akkor pompás képe rajzolódik elénk az
ősmagyarok és az égbolt mindennapi viszonyának. Itt valóban
gyökeréig nyúlhatunk a csillagok altatta és keltette nemzedékek
lelkének és csillagászati ismereteinek.
Forrásmunkák jegyzete:
– Dr. Berze Nagy János: Égigérő Fa. Magyar Mitológiai
Tanulmányok. TIT Baranya Megyei Szervezete, Pécs, 1961.



– Hincley (Richárd): Star Names, Their Löre and Meaning Dover
Publications, Inc., New York. 1963.
– Ipolyi Arnold: Magyar Mythologia. Pest; Zajti Ferenc, 1929. I., II.
– Jankó János: Torda, Aranyosszék, Toroczkó magyar (székely)
népe. Budapest. 1893. Kalotaszeg magyar népe. Budapest, 1892.
– Kandra Kabos: Magyar Mythologia. Eger, Pásztor Herbert. 1897.
– Dr. Kulin György: A Távcső Világa I., II. Budapest,
Természettudományi Társulat, 1941.
– Dr. Mándoki László: Herman Ottó Csillagnévgyűjtései.
Különlenyomat a Janus Pannonius Múzeum 1965. évi Évkönyvéből.
– Szalmásút. Adatok a Via Lactea mediterrán névtípusának
elterjedéséhez és eredetéhez. Különlenyomat a Janus Pannonius
Múzeum 1962. évi Évkönyvéből.
– Toroczkai Vigand Ede: Öreg csillagok. Budapest. Bővített
különlenyomat a Néprajzi Értesítőből.
Az 1973-as kiadású "Csillagászati évkönyv az 1974. évre" című
kötetben megjelent cikk internetes változata
Hozzászólás