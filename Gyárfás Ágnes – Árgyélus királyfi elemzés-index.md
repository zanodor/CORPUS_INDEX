---
master_file: "[[@GyarfasAgnesArgyelus]]"
---
# Index for Gyárfás Ágnes – Árgyélus királyfi elemzés.pdf

NÉPKÖLTÉSZET
33
GYÁRFÁS ÁGNES Magyar népmesék és népballadák az erkölcsi nevelés útmutatói
Az iskola erkölcsi nevelőmunkája hatással van a diákok mindennapjaira és életük egész tartamára, egészen a koporsóig. Az iskolában kell képet kapniuk a mindennapjaikhoz és az élet nagy eseményeinek magatartásmódjához. Célunk az, hogy az erkölcsi mélytudatot, amely minden ember lelkében megtalálható működésbe hozzuk, és arra neveljük gyermekeinket, hogy a lélek mélyéről előlépő erkölcsi jó képes legyen kivetítődni az élet szokásvilágára éppúgy, mint a váratlan eseményekre. Eleink az élet nagy eseményeit rituális rendben élték meg: születés, keresztelő, konfirmálás, bérmálás, társas összejövetelek, esküvő, temetés, siratás, halotti tor és az évkör ünnepei kiskarácsonytól nagykarácsonyig. Szentek és a nagy nemzeti történeti nagyságok megbecsülése, a nemzeti ünnepek megünneplésének tudatos beidegződése, a nemzeti jelképek ismerete, tisztelete, s a felettük való révülés, istenkeresés gyakorlata. Mindezekhez fogódzót jelentenek mind a népi ornamentikus díszítőművészet elemei, mind a népmesék és népballadák. Elsőként műfaji oldalról vizsgáltuk meg a kérdést és kerestük azt az ókori, középkori epikus műfajt, ahonnan az irodalmat eredeztetjük, a h ő s é n e k e t , az eposzt, amely a magyar irodalmi felfogás szerint hiányzik a magyar irodalmi palettáról. Az eposz főszereplőit és mellékszereplőit szokták a klasszikus gimnáziumokban példaként az ifjúság szeme elé vetíteni. Achilles, Hector, Cid és Igor egyaránt felsorakoznak. Mi kimutattuk, hogy a magyar mesekincs egy meghatározott szegletében számtalan olyan mese található, amely megfelel a hősének kötelmeinek, mindössze úgy kellene bemutatni, hogy fejezetekre, énekekre bontjuk. Vitatjuk, hogy a hősének kimondottan hangsúlyos költői műként lenne bemutatható, mert meseszerűen írták le a Galgamás eposzt is és meseszerűen jelennek meg a pecséthengereken a Hun és Mag vízi és szárazföldi kalandjai, égből kapott ajándékaik, a Vízözön legendája stb. Kákossy László és Dobrovits Aladár pontosan tudták és meseszerűen írták meg 1996
ben kiadott egyiptomi és mezopotámiai mitológiai mesegyűjteményüket. Vitatjuk azt is, hogy a hősének tartalmi követelménye lenne a sok vérgőzös csata, a fölösleges hősködés. A Vizek könyvében bemutatott Vén szolga című magyar népmese minden ízében eposzi karakterű, de a sajátos m a g y a r l e l k i v i l á g tükre tudott maradni: nem keresi az ellentéteket, hanem a h a s o n l ó s á g o t és k ü l ö n b ö z ő s é g e t . Megállapítottuk, hogy Kr. e. egy ezerévvel megindult a korábban Eurázsiát nagy számban benépesítő szkíta, hettita, pártus stb. nép leigázása, kiirtása, felszámolása, s ezzel egy időben az ősi felfogásmódot új vezérelv foglalta el, ez az ellentétek elfogadása. Az ellentétek harca háromezer év alatt a világforradalom eszméjéig lángolt fel és nemcsak filozófiai (Hegel) vagy politikai irodalomban honosodott meg (Marx, Engels, Feuerbach stb.), hanem eluralta a teljes világirodalmat. Így tehát barátaim, a történelmi századok alatt mindig tőlünk idegen emberi értékek vagy ellenértékek uralták az erkölcsi nevelés példatárát. Ellentétek feloldhatatlan konfliktusa határozta meg a regényeket, a verses történeteket (balladák stb.) és beleivódott a drámairodalomba. A történeti korszakban kialakult műfaji keret meghatározta a formai és tartalmi jegyeket, s az ettől eltérő értékeket nem vette figyelembe. A formáról már szóltunk, a tartalom rúgójára az ellentét illetve a különbözőség fogalmánál hivatkoztunk, most még arról szóljunk, hogy a nyugati mintájú hősénekek, s később regények hőseinek jellembéli különbségei miből adódtak, ha összevetjük a mi mesehőseinkkel a szereplőket. Az első ékiratos eposzok a pecséthengeres irodalomból fejlődtek ki, úgy, hogy akik átírták a pecséthengeres történeteket, meg akarták alázni a másik világról érkezett, örökéletű hősöket, mert ők nem voltak ilyenek. Ezért átírták és negatív tulajdonságokkal ruházták fel az örökéletű és verhetetlen ősöket. Enervált, gyenge akaraterejű, sírdogáló, de fizikai erővel megáldott furcsa férfiakat kreáltak, akik meghalt barátjukat, „mint menyasszonyt” si



NÉPKÖLTÉSZET
34
ratták (Rákos Sándor ford.)*. A tiszta istennőből hetéra lett, a szakrális értékrend nevetség és gúny tárgyává vált, s a földi halandó ember gyengesége képezte a művek morális elemzésének tárgyát. Szóval az értéktelenségeket elemeztük, nem az értékeket. Népballadáink e történeti kor szellemében születtek, kivéve egy pár korai ősemléket (Molnár Anna), de népünk sajnálja, szánja a gyenge, elbukó hőst vagy hősnőt és mintegy ellenpéldát állít a lélekben a balladák remekmívű erkölcsi vetületében. Itt a Derékon összerugdosott feleség mintájára hivatkozom, ahol az ártatlan Kálnoky Zsófika a férje rugdosásától meghal, de édesanyja a papnői lelkületű nagyasszony feloldja a gyilkos férjet az úrvacsorai kenyérrel és vízzel, mert a férj „kereste a világot”, a fényt, s magát sem terhelte az idős asszony a harag, a gyűlölet érzésének továbbcipelésével. A Molnár Anna balladánk világosan beszél arról, hogy a nő földi létének megvalósulása a boldogság által történik. Ahol az asszony, a családanya, a feleség boldogtalan, ott felborul a szakrális értékrend, s összeomlik a család. A Kőmíves Kelemen törvénye kivetítődik az eurázsiai földrész történelmének meghatározó eseményére: megölték az istennőt, gyermekével együtt kőbe ágyazták, hogy a földi erő jelképe, a kővár felépülhessen. Minden ősit, minden istenit, minden szakrális értéket lezüllesztettek, s egy lélektől idegen felügyelet alá helyezték. Ez volt az e r ő s z a k , amely uralomba vette a világot és mi is a jármába sodródtunk. A mesék hősei mind pozitív, sikerorientált személyiségek. N i n c s b u k o t t mesehős! És ennek ellenére nagyon érdekesek, érdekfeszítőek a mesetörténetek, mivel vannak részleges kudarcok, de az e m e l k e d e t t j e l l e m átsegíti a hőst a buktatón és végül a jóság, a tisztesség győzedelmeskedik. A mesék tanítását l0 pontban foglaltam össze, mármint a hős jellemét, égi karakterét és erkölcsi példáját illetően.
1. Ne szólj, ne hallj, ne láss... vagyis ne kifelé fordulj, hanem lelked mélyére tekints, ott keresd az isteni emlékmagot magadban óvakodj az érzéki örömöktől.
* Galgamás eposz
2. Egy életem, egy halálom, uram, király megpróbálom... nem latolgat, belevág. 3. Kiállod a hétpróbát? a próbatételek sora egy álló életen át tart. 4. Három a magyar igazság. A három a magyarok száma, amely a tökéletes kilences számnak gyakorlati megközelítést ad. 5. A magyar mesék ismerik a megváltás gondolatát (Infántis Lacika) és ezzel a k e r e s z t y é n s é g védőbástyái. Jézus megváltó szerepét a meséken át lehet legeredményesebben megközelíteni. 6. A legsötétebb erdő közepén is pislákol egy kicsi fény... 7. A halállal meg kell ismerkedni, a mesék a halált emberi eszköztárral mutatják be, nem idegen az senkitől. Kerekes Izsák a hazáért, szüleiért és mátkájáért halt meg. Ennél szebb példát sehol sem találhatunk. 8. Segítség adatik. Mindig akad segítő. Igenis, tudjon a gyermek elfogadni segítséget és ne restelljen kérdezni és tanácsot kérni. 9. Lelki keresztapa, keresztanya választás. A kamaszkor legmélyebb kríziseiből is kisegíti a fiatal lelkeket. 10. A mese néha nem praktikus, hanem tiszteli a szakrális értékrendet. A Libapásztorlányban a királykisasszony rákényszerül a patakból való ivásra, mert a gonosz komorna nem ad neki az aranyserlegből. A gyermekek tudják, hogy az aranyserleg jár a királykisasszonynak. Még a hóhér is kiszögezi a táltos ló fejét a sötét kapu alá, hogy beszélgethessen vele a királykisasszony. A mennyei értékrendet fel kell ismerni.
A lányoknak egyetlen dolguk van: Tündér szép Ilona lányaivá, a Boldogasszony hét lányává, a királyasszony kertjének rózsafájává kell válniuk, hogy eleget tegyenek égi küldetésüknek és méltók legyenek arra, hogy párjuk, a kiskondás vagy a kiskirályfi hét vasbocskort, hét bőrgúnyát, hét bugylibicskát lerongyoljon azért, hogy hozzájuk felérjen. Ha ez így fog működni, létrejön a természetben az összhang, újra elérkezik az égi értékrendet felmutató földi világ, az embereknek nem egójuk, hanem isteni karakterük lesz, és a Világmindenség nagy színpadán, a csillagos égen Orion halálát és újjászületését, Gircirka Sziriusz égi - földi - vízi útját fogjuk végignézni és az öreg király 12 regementjének muzsikájára ropjuk a



NÉPKÖLTÉSZET
35
csűrdöngölőt. Az Ikrek, a jövő nemzedék Istentől kijelölt úton őseik, az isák sikerekben gazdag, jó példájával megteremtik azt az erkölcsi rendet, amely az egyetlen elfogadható erkölcsi rend, az
ősképben magunkkal hordozott erkölcsi tartalom, vagyis Istennek a földi ember számára összefoglalt erkölcsi üzenete.
Kis Mária
A REMETEKIRÁLY* (népmese)
László vitéz elemzése
A világhíres vitéznek Bélának három fia volt. Géza, László és Lambert, de egyik sem vágyakozott a királyságra. László nem volt nagyravágyó vitéz, szerette a hazáját, amiért képes lett volna meghalni. Személyisége nagy hazaszeretetről tanúskodik. Legvitézebb volt a hercegek között. Nem tűrte a gúnyolódást, olyankor felbőszült. Alakja termetes óriás, erőben és észben a legjobb volt. Tekintély övezte, mert példaképe volt népének, szerették volna, ha Ő lesz a király. Bátorságát és hazaszeretetét több esetben is megmutatta, még az ellensége is nagyra becsülte. László hercegnek Rigó nevű paripája, hű társa volt a csatatéren. Amikor a kun elrabolt egy magyar leányt, hajnaltól alkonyatig űzte, de Rigó lova elfáradt és összeesett. Utolsó mentsvára furfangja volt, oda kiáltott a lánynak, rántsa le a kunt magával a lóról, majd megölte a kunt a leány pedig megmenekült. Az ármánykodást a bizalmatlanságot nem fogadta jó szívvel László, sértette hiúságát és hazája, királya iránti szeretetét. Lászlóban a királya iránti tisztelet gyűlöletbe fordult, felkerekedett testvérével és hadat üzent saját királyának. Salamon király belső embere Vid volt, aki bujtogatta László és Géza ellen. Lászlóban a gyűlöletet a hatalomvágy vádja és az igazságérzete szította, háborút indítottak testvérével a király ellen. Lászlóban mérhetetlen testvéri szeretet lakozott, de ez kölcsönös volt, borzasztó haragra gerjedt, mikor tudomására jutott, hogy Salamon király mindkettőjüket meg
* Kis Mária dolgozata kapcsolódik lapunk előző számában írt Megbánás és megbocsátás c. munkámhoz. (Szerk.)
akarja öletni. Salamon alig bírt elmenekülni László kardja elől, az ármányos Vid pedig meghalt, miszlikbe vágták. Salamon elbujdosott szégyenében, remeteségre adta fejét. Sok év után László lett a magyar király, istenhívő volt. Az emberek szentként tekintettek uralkodójukra és imádkoztak érte. Minden adottsága megvolt, hogy Ő irányítsa a népét. Nem volt hivalkodó, büszke az alacsonyabb rangúval szembe (adakozott a koldusoknak), inkább jószívűnek, gyámolítónak mondanám. A történetben egy kívülről erős személyiséget ismertünk meg, de lelkében egy szeretetet adó és vágyó második én lakozott. Mérhetetlen ember tisztelete többször is megmutatkozott, még az ellenséggé vált Salamonnak is megbocsátott. Mérhetetlen hite volt az igazságban és a méltóságban. Mindig ott volt, ahol szükség volt rá, de legtöbbször hazáját védte. Leghűbb társa a lova volt, de még azt is feláldozta, hogy egy magyar lányt megvédjen. Lászlót mondhatnánk kalandvágyónak is, hisz a katonáskodás teli volt izgalommal, feszültséggel egy-egy csata olyan volt számára mint egy adrenalin bomba. Kiélhette harci kedvét, félelmet keltő nagyságával és erejével. Nem volt neki más csak a lova és a testvérei, nem volt szerelme, aki a csatából haza várja, így teljesen hivatásának élhetett.
László herceg kapcsolata a szereplõkkel
Testvéreivel való kapcsolata:
Mindhárman kiváló nevelést kaptak szüleiktől, mivel nagyon sok mindenben egyet értettek, tisztelettudóak, emberségesek, igazhitűek voltak.



NÉPKÖLTÉSZET
36
Pl: egyiknek sem kellett a trón, mind hárman a hazáért és királyukért akartak harcolni stb. László és Géza kapcsolatát a haza védelme, királyuk és a nép szeretete összekötötte. Éltek, haltak egymásért. Férfiak lévén, mégis olyan mély és önzetlen kötödés volt köztük, amelyet csak egy magyar anya plántálhatott a lelkükbe. Harci tudást, bölcsességet csak egy magyar apa taníthatott meg velük. A népmesében Lamberttel való kapcsolatát nem lehetett megítélni, valószínű, hogy nem vitézkedett, hanem valami más pályát választott.
László és Salamon kapcsolata:
Becsületes volt vele László és Géza. Tudta, hogy őt illeti meg a korona. Támogatta, segítette a király háborús törekvéseit, de Salamon nem szavazott neki és testvéreinek túl nagy bizalmat. László és Géza érezték és meg is tapasztalták. László és testvére folyamatosan bizonyítottak a királynak. Ármányos Vid bujtogatására megakarta öletni Salamon a két vitézt. Salamon lelke legmélyén irigy volt a hercegek bátorságára, harciasságára és hogy a nép őket istenítette, nem pedig a királyt. A két vitéz hadat üzent a királynak, mert meg akarta öletni őket. Vid halálnak halálával halt. Salamon remeteként bujdosott szégyenében és balgaságáért. A koldus és a király találkozik a templomnál. László királyt fényesség vette körül, amikor kilépett a templom ajtaján a népe szeretetéből és imájukból fakadó magasztos fény.
Salamon könnye a tisztelet és a bocsánatkérés könnye volt. Ezt tudta László és megbocsátott neki, otthonába akarta fogadni. Salamon nem tartotta magát méltónak arra, hogy hajlékába lépjen, mert nem bízott benne.
László és vitézei kapcsolata:
Nagyon sok információ nincs a népmesében, de katonái nagy valószínűséggel hűségesek voltak hozzá. Egy vitézéről tudunk, akit Salamon felbérelt a meggyilkolására. Még a királyt is elárulta a vitéz, mert László és Géza mellett állt, tisztelte és felnézett mindkettőjükre. Talán a vitézbecsület így diktálta. László herceg a harcban élen járt, hadászati és katonai tudását, erejét, nagyságát serege nagyra tartotta és támogatta a csatákban. Nyilván László vitéz egyedül nem győzött volna csak egy összeszokott, összekovácsolt sereggel együtt. Ezt László és Géza tette ilyenné.
László és a nép kapcsolata:
A csaták sikerei, a nép védelmezése az emberek szemében naggyá tette Lászlót. Hazaszeretete az emberek iránti méltósága „Isten”-né emelte és imádkoztak érte. Mellette az emberek békében és nyugalomban élhettek. Ugyanakkor példát mutatott a népnek sikereivel, céltudatosságával és az emberek iránti méltóságával. A nép vágya teljesült László lett a királyuk.
A REMETEKIRÁLY
Magyar népmese
Elmondám az elébb, hogy s mint lett király a bujdosó herceg. Haj, de nem sokáig ragyogott a fején Szent István fényes koronája! A világhíres vitéz Béla szörnyű halálnak halálával halt meg: rászakadt a ház Dömösön, éppen amikor az ország dolgában tanakodott az országtartó nagy urakkal. Három szép fia volt Bélának: Géza, László és Lambert, de egyik sem vágyakodott a királyságra. Azt mondták egy szívvel-lélekkel: - Legyen a magyarok királya Salamon, az Endre fia. Őt illeti meg a korona. Az édesapánk sem akarta a koronát, megelégedett a karddal.
Elégedjünk meg mink is. Hiszen akár ne is dugták hüvelyükbe a kardjokat, mert alighogy megkoronázták Salamont, megmozdultak a magyarok ellenségei mindenfelől. Kezdették a csehek, folytatták a kunok, a besenyők, s mindenféle népek. Alighogy kiverték a cseheket a napnyugoti határon, napkelet felől betódultak a kunok, s ezekkel nem lehetett ám olyan könnyen elbánni, mint a csehekkel. Vetekedtek vitézségben a magyarral. Tartott is attól Salamon király, hogy a kunok kezébe kerül az ország. Szó ami szó, nem bízott a bujdosó herceg fiaiban. Különösen László hercegtől tartott. Ő volt a legvitézebb a hercegek közt. Termetre óriás, erőben, észben a legelső. Az



NÉPKÖLTÉSZET
37
már igaz, hogy a magyarok szerették volna, ha ő a királyuk. Tűzbe-vízbe, ezer halálba mentek volna utána. De Salamon félelme ok nélkül való volt. Csak kard kellett Lászlónak is, éppen mint az édesapjának. Megmutatta ezt több rendben. Hiszen ha a kunok elébb hallják a hírét László vitézségének, tudom, messziről elkerülik a magyar földet! Azt hitték, hogy a magyarok elzüllődtek, csak ide jőnek, s az övék ez a szép ország.
Hát jól van, betörtek a kunok, de keservesen meg is bánták. Fölkerekedett mind a magyar, s verték, szorították a kunt. Mint a kéve, úgy hullottak, amerre László herceg vágtatott az ő kedves Rigó paripáján. Két kard a két kezében, vágott jobbra-balra: s gyalogutat vágott egy-egy elémentében. A cserhalmi tetőn a kunok vére festette pirosra a füvet. Esze nélkül szaladt a kun. A magyarok utána. Legelöl László.
S ím, amint űzte-hajtotta a szaladókat, mit lát? Egy kun vitéz, hol, hol nem, fölkapott a lovára egy szép magyar leányt, s vágtatott vele, mint a sebes szél. Hallotta László a leány sikoltozását, a szél vissza-visszaverte jajszavát: - Oh jaj, ne hagyjatok, magyarok! - Hej, Rigó, hej! - ordított László, s keményen megsarkantyúzta a lovát. Repült a Rigó, de egyszerre csak meglassabbodott a repülése: hajnalban kezdte a futást, már alkonyodott, nem győzte tovább. Csak úgy szakadt le róla a véres hab, s búsan nyerített föl: - Nem érem utol, édes gazdám! Még egy kopjavetésnyire lehetett László a kuntól, s haj, akkor esett össze a Rigó. A rabló kun gúnyosan kacagott vissza: - Na, gyere, vedd el! - El is veszem! - kiáltott László szörnyű haraggal. S elé szólt a leánynak: - Húgocskám, rántsd le! Abban a pillanatban a leány megragadta a kunt egész erővel, s mind a ketten lefordultak a lóról.
- Nesze, rabló! - kiáltott László herceg, s markolatig döfte kardját a kunba. Telt-múlt az idő, azt hitték a magyarok, hogy most már élhetnek békességben. De a kunok után jöttek a besenyők, s merthogy nem bírtak a magyarral, összeállottak a görögökkel. Hát ha az ördöggel állottak volna össze, bírhattak-e a magyarral, mikor László volt a vezérök. László, s a bátyja, Géza. Akár ki se mozduljon a palotából Salamon király. Besenyők, görögök éppen úgy jártak mint a kunok, de sőt a görög császár még koronát is küldött Géza hercegnek. Mikor azonban a görögök elhozták a koronát, azt mondta Géza: - Mondjátok meg a császárnak, köszönöm a koronát; de nem engem illet az, hanem Salamon királyt! S csakugyan oda is adta Salamonnak. - Íme, fogadd ezt a koronát. Forrasztasd össze Szent István koronájával, s viseld dicsőséggel. Hanem hiába volt igaz jó szívvel Géza is, László is Salamon iránt, még sem volt nyugodalma. Volt Salamonnak egy kedves belső embere, az ármányos Vid, s ez mindég duruzsolt a fülébe:



NÉPKÖLTÉSZET
38
- Ne higyj nekik, felséges királyom, mert bizony mondom neked, hogy irigylik királyságodat, s a királyságra vágyakoznak. Nem veszed észre, hogy a nép is mind utánok jár, őket szereti? - Hát mit tegyek? - kérdezte Salamon. - Ölesd meg Gézát, s azután Lászlót. Amíg ezek élnek, nem lesz nyugodalmad. Addig, s addig beszélt, sugdosott az ármányos Vid, hogy Salamon csakugyan elszánta magát: megöleti Gézát. De pórul járt, mert az az ember is, akit gyilkosnak felbérelt, a szívében Gézához s Lászlóhoz húzott: megmondta Gézának, hogy mit forral ellene Salamon. Hej, szörnyű haragra gerjedt Géza s László, mikor ezt megtudták. Már eddig sem tetszett nekik, hogy a király nincs irántuk igaz, atyafiságos indulattal, de hogy még halált is szánt a fejükre: ezt igazán nem gondolták. Fölkerekedtek minden fegyverfogható emberükkel, s háborút üzentek Salamonnak. - Ugye megmondtam? - izgatta még jobbam Vid Salamont. De az öreg királyné, a Salamon anyja, belátott Vid gonosz lelkébe, s könyörögve kérte a fiát: - Fiam, édes fiam, ne hallgass az ármányos Vidre! Békülj ki atyádfiaival, kik sok, s nagy bajodban megsegítettek, s irántad mindig igaz szívvel valának. Salamon indulatosan kiáltott az édesanyjára, még a kezét is ráemelte. - Egy szót se többet! Én vagyok a király! Tudom, mit cselekszem. - Ó, jaj nekem! - sírt a királyné. - Kezet emel reám, akit szívem vérével tápláltam. Verjen meg az Isten! De Salamon nem hallotta az anyai átkot, esze nélkül rohant ki a palotából, felült a lovára, s indult a hercegek ellen. Oldalán volt az ármányos Vid. Igen, igen, Salamon nem hallotta az anyai átkot, de hallotta az Isten. Salamonnak serege meg sem tudott állani László előtt. Ő maga is alig tudott megmenekedni László kardjától. Hanem az ármányos Vid elesett: miszlikbe vagdalták a gonosz lelkűt. Szegény, elámított Salamon futott, mint a sebzett vad. Nem mert anyja szemébe nézni többet, bujdosott, mint egy hazátlan, s rengeteg erdő sűrűjében állapodott meg, ott töltötte napjait bús remeteségben.
Sok, sok esztendő múltán, amikor már László volt a magyarok királya, egyszer kijött a rengetegből. Látni akarta Lászlót. Koldusruhában állott meg a fejérvári templom ajtajában. Ki gondolta volna, hogy ez a reszkető kezű koldus volt egyszer a magyarok királya? László király bent volt a templomban, s Salamon könnyes szemmel hallgatta a koldusok imádságát: a szent király életéért imádkoztak. Aztán egyszerre csak, mintha megvilágosodott volna a templom tájéka: kilépett az ajtón László király. S ím, amint két kézzel osztogatni kezdette az alamizsnát, egy koldus hirtelen megragadta a kezét, ráhajolt és omlottak könnyei a szent kézre.
A király meglepődve nézett a koldusra. Nézte, nézte... olyan ismerősnek tetszett neki ez a koldus. De mielőtt szólhatott volna, a koldus futásnak eredt. - Utána! Utána! - parancsolta László az embereinek. - Hozzátok a palotámba! Az emberek utána szaladtak, s az erdő szélén utol is érték... - Mit akartok? - kérdezte a koldus. - Királyunk küldött éretted. Azt hiszi, hogy te vagy Salamon király. Igaz-e? - Igaz, fiam. Én Salamon király vagyok. Eresszetek utamra. Nincs helyem a király házában. Az emberek könnyes szemmel, szótlanul állottak, Salamon pedig lassan betámolygott az erdőbe, többet emberi szem nem látta.



NÉPKÖLTÉSZET
39
Bagdán Valéria
Tündér Ilona és Árgyélus királyfi sorsa a csillagos égen
Meseelemzés
„A magyar népmese tulajdonsága, hogy teljes tisztaságában tükrözi az õsi tudás áthagyományozott egyetemességét. A mesének, az egész elvbõl következõen, nincs egyetlen értelmezési lehetõsége. Bármilyen tetszõleges irányból megközelíthetõ – pl. asztrológia, alkímia, népi kozmológia –, minden esetben valóságos képet ad a Lét természetérõl és az
ember tudatában végrehajtandó szakrális feladat
ról.” – írja Pap Gábor.
A mese egy gyakori motívummal indul, miszerint volt egy király és annak három fia. Gyakran jelenik meg népmesékben a hármas szám, amely egy tökéletes szám, a tökéletesség, a befejezettség száma. A mese hőse a legkisebb fiú, Árgyélus királyfi. A mese kezdetén egy aranyalmafa tárul fel előttünk, mely minden éjjel virágba borul és termést hoz. A fa az életerő és az öröklét szimbóluma. Mivel gyökereivel a földbe hatol, törzsével a földi, ágaival az égi világban él, a világ egységeinek összekapcsolója, az alvilág, a földi és az égi világ közti kapcsolatot teszi lehetővé. Almát terem ez a fa, mely szintén ősi szimbólum. Szerelmi és termékenységi jelkép. A tudás, tiltott szerelem megtestesítője, mely a halhatatlanság lehetőségét is magában rejti. Arany fényben tündöklésük királyi minőséget jelöl. Egyszer, amikor a király kisétált gyönyörű kertjébe látta, hogy az aranyalmáinak nyoma veszett. És ez történt nap, mint nap. Őröket állítottak a fa mellé, de éjféltájban legyőzte őket az álmosság és elaludtak. Elhatározták hát a testvérek,hogy ők fognak ezentúl éjszaka az aranyalmákra vigyázni. De a két idősebb királyfi is elaludt. A legkisebb, a mese hőse tudott a dohánynyal tömött aranyszelence segítségével ébren maradni, ő tudta kifigyelni, hogy mi is történik éjszakánként. Tizenkét holló repült az égen egyenesen az almafa felé, a tizenharmadik holló volt a vezér, ő repült elől, akit Árgyélus királyfi megérintett, aki
nyomban egy gyönyörűséges lánnyá, Tündérszép Ilonává változott. Többet nem tűntek el az almák. Árgyélus királyfi és Tündérszép Ilona egymásba szerettek, minden nap éjfélkor találkoztak. De nem sokáig örülhettek egymás szerelmének, megjelent a történetben a vénbanya. Hiszen tudjuk, hogy a polaritás világában fény nem létezik árnyék nélkül. Megleste éjszaka a királyfit, és felfedte titkát. Bizonyítékul levágott egy aranyfürtöt Tündérszép Ilona hajából. Ezzel szétválasztotta a szerelmeseket, akik elbúcsúztak egymástól fájdalomban. Tündér Ilona egy gyűrűt adott Árgyélus királyfinak, hogy bárhol felismerhesse. A király megházasította két fiát, most a kisebbiken volt a sor, de ő mindenáron Tündér Ilonát szeretné feleségéül. Így hát útnak indult, hogy megtalálja kedvesét. Bejárta az egész világot, de sehol sem találta. Járt a Napnál, a Holdnál, a Szélnél, az Állatkirálynál, aki egy óriás volt, az ő a sánta farkasa segített szerelme nyomára bukkanni. Elvitte a Fekete-tengeren túlra, majd egyedül kellett folytatni az útját. Egy völgyhöz érve három veszekedő ördögöt talált, csellel hozzájutott olyan köpönyeghez, ostorhoz és bocskorhoz, melyek segítségével eljutott egy kristálypalotához, ahol Tündérszép Ilona élt. Még nem találkozhatott vele, mert a gonosz Varázsló fogva tartotta, csak éjfélkor, mint a mese elején. Az öregasszony, aki beengedte a királyfit, szintén boszorkány volt, megakadályozta, hogy hősünk elérje célját. Egy sípot fújt meg, amitől folyton elaludt Árgyélus, így éjfélkor nem tudta megcsókolni Ilonát, ami megtörhette volna a gonosz varázslatot. Végül megszerezte a sípot, belefújt, a boszorkány elaludt, a csókkal feloldották a varázslatot. Egymásé lettek, és egy szempillantás alatt visszakerültek a királyfi várába, ahol ő hatalmas király lett, kedvese Tündér Ilona pedig egy tündér, így éltek boldogságban halálukig.
A mese sorai közt elmerülve a csillagos ég jutott eszembe. A kezdő kép az Oroszlán jegyet



NÉPKÖLTÉSZET
40
idézi. A király, aki a kertjében sétál, hordozza e zodiákus jel jellemzőit: ő a középpont, a Nap megjelenítője, aki fénylőn sugároz, uralkodik, hatalma van. Kertjében aranyalmát termő fa áll. Csodálatos, ideális kép lenne, de már megjelenik egy baljós jel, amit a Szűz jegy hordoz magában, az almák éjszakai eltűnése. Benne van a varázslat is, mert az őrökre mély álom ereszkedett éjfélkor. A Szűz alatt terül el a Holló csillagkép, nem véletlenül, a hollók tüntetik el az almákat. Tizenkét holló szerepel a mesében, ami a zodiákus 12 jelére utal, tizenharmadik Tündér Ilona, a Szűz csillagkép. A Holló az égi egyenlítőn helyezkedik el, a gondolkodás, a jóslás és a halál madara. Az égi madarak egyike. Isten, mint csillagképet az égre helyezte. A Serleg mellett található, mely az örök élet italát tartalmazza. A madarak lelkünk szárnyalását jelképezik. Mint a madarak általában az égi isteni szféra és a földi világ közti közvetítők. Csőrében egy csepp vizet tart, az örök élet italát. Felette látható Bereniké Haja csillagkép, felette a Halak csillagképéből érkező üzenet az áldozat. A mesében pedig a boszorkány, aki szintén a Szűz csillagképhez tartozik, levág egy aranyfürtöt Tündérszép Ilona hajából. A mesében is látszik, hogy az ő személye egy magasabb égi üzenetet képvisel.
Ezután eljutunk a Mérleg csillagképhez. A Mérleg jegy a kapcsolat, a kapcsolódást, a társat jelzi, ami Tündér Ilona és Árgyélus királyfi között volt. A Mérleg jegy uralkodó bolygója a Vénusz a harmóniáról, a szerelemről szól. A fiataloknak egy időre szét kell válniuk, hogy próbák sorozatán át, kiérdemelve egymás szerelmét, újra egymásra találhassanak. A király akarata ellenére Árgyélus útra kelt, hogy megkeresse választottját. Útja száz és száz éven át, világokon keresztül vezetet. A történetben ott járunk, amikor Árgyélus segítséget kér magasabb erőktől, a Naptól, a Holdtól végül a Széltől. Mivel ők nem tudnak segíteni, ekkor felmászott egy fára. Ez azt juttatja eszembe egyrészt, hogy ha az életben nem tudunk valamilyen problémában megoldást találni, nézzük meg azt magasabb szemszögből, látótávolságból, hátha akkor jobban rálátunk az egészre és megjöhet a megoldás. (Watzlawick úgy fogalmaz: „Lépj ki a rendszerből!”) Másrészt a világfát juttatja eszembe, amikor magasabb erőkhöz folyamodik a sámán, a szellemvilágtól kér segítséget. Ez a lépés Árgyé
lusnak is megoldást hoz, észreveszi a fényt a világosságot és eljut az Állatkirály birodalmába, akinek egyik állata, épp a sánta farkas, tudta, hol lakik Tündér Ilona. A rómaiak a csata előtt megjelenő farkast a győzelem jelképének tekintették, mert a Marsnak, a háború istenének állata volt. A Mérleg csillagkép alatt található Lupus, a Farkas csillagkép. Ő a Tejút alsó kapujánál várakozik a Nap ellenfeleként. A Mérleg egy napkapu, ezen áthaladva már más minőségbe érkezünk. A sánta farkas hátára vette Árgyilust, és 100 esztendeig mentek. Itt már a következő jegyben járunk, ahol lelkünk sötét bugyraiba lemerülve, majd ezen keresztül megtisztulva, transzformáción, változáson át főnix madárként kirepülhetünk. Ez a Skorpió csillagkép. Elhagyjuk a régi dolgainkat és egy új világ felé haladunk. A Skorpió jelentős része a Tejút hasadékát őrzi. Ez az a hely, amikor már mély, titkos igazságok felé fordulunk. A történetünkben is Árgyélus nem azt az utat követte, amit édesapja szánt neki, ő egy láthatatlan világgal kereste a kapcsolatot. Aztán újabb 100 esztendő következett, ezt az utat már egyedül kellett megtennie a hősnek. A Skorpió felett található a Kígyótartó csillagkép, a gyógyítás, beavatás szimbóluma. Ez alatt a 200 év alatt hősünk nagy utat tett meg, megjárta saját mélységeit is.
Amikor a három ördöggel találkozott, akkor már a Nyilas csillagképben járunk, akikről a kentaurok jutnak az eszembe, akik a Tejút hasadékában barlangban laknak. Furfanggal szerzi meg tőlük a varázseszközöket, köpönyeget, ostort, bocskort, amelyek segítségével pillanatok alatt jut el oda, ahova szeretne. A Tejút felső hasadékánál járunk. A monda szerint a Tejút a Herkulest szoptató Héra szétfröccsent teje. Egy fénylő, ködszerű sáv az égen, mely kettéosztja az égboltot, ölelő karokkal rendelkező spirálgalaxis. Egy hatalmas égi kör, mely körülölel számtalan Naprendszert. A Tejút az isteni erők, energiák útja. A földi minőséget égi minőséggé emelő teremtés lehetősége. Árgyélus hirtelen egy kristálytiszta palota előtt termett. A Bak csillagjegyhez érkeztünk. A félelmetes Varázsló, aki ha otthon lett volna a királyfi érkezésekor, akkor ő már „halál fia” lenne, az hogy a varázslat rabságában él Tündér Ilona, a banya vénsége és hogy ő is akadályozza a fiatalok egymásra találását, mind-mind a Szaturnuszi prin



NÉPKÖLTÉSZET
41
cípiumot juttatja eszembe. A Bak „ura” a Szaturnusz a korlátok, akadályok, időskor, félelem és az erőszak megjelenítője. A pofonok, amiket Tündér Ilona a játszótársainak ad Árgyélus hírére, mert nem hisz, mind a keménység, a hitetlenség Szaturnuszi minőségek. Szaturnusz a „Kapu őre”. Csak félelmeink, akadályaink legyőzése után juthatunk egy „magasabb világba, a transzszaturnáliák világába. De a Bak jegyben ott van a felszabadulás, rabláncaink levételének, félelmeinktől való megszabadulás reménye, ha következetesen lépésről-lépésre szívünkre hallgatva járjuk az Isten által kijelölt utunkat. De ezt már a Vízöntő jegy hozza, ami szabadságról, a felszabadulásról szól. Ezt hősünk sikeresem teljesítette, kiállta az „élet” próbáit. Bátor volt, amikor ellenszegült apjának és otthagyva fényűző, kényelmes életét szívét követte. Alázatot, szeretetet, kitartást tanult útján. Mert segítséget kémi és el is tudta azt fogadni a kellő időben.
Ezt követi a Halak időszaka, ahol ismét egy varázseszközt hív segítségül, a sípot, aminek a segítségével tudja csak elérni célját hősünk. Szeretetének túl kell mutatni az újabb akadályon is. A Halak csillagkép felett helyezkedik el a Pegaszosz. A szimbolika e paripát a földi akadályo
kat legyőző jelképeként írja le. Így elérkezett a győzelem ideje a gonoszság, a varázslat, az akadályok fölött. Ehhez kellett erő, furfang, bátorság az „élen járáshoz”. Ezek a Kos jegy sajátjai. A Bika jegyben, a szerelem és szépség jegyében végleg egymásra talál a fiatal pár és kiteljesedhet szerelmük. Ismét ragyogást érzünk a mesében. Az Ikrek kettős jegy, poláris világunk egyik megnyilvánulása. Ha az Egységben élnénk, nem lenne szükség erre, ott nincs jó és rossz,egyensúly van. Ebben a mesében az Ikrek kettősségére utal, hogy mikor felébredt Tündér Ilona a varázslatot megtörő csók után, az újabb csók előtt Árgyélus 11szer pofonvágta büntetésként, hogy nem hitt a játszótársainak. E kettősség kellett az egyensúlyhoz. A Rák csillagkép az otthon, a család, az érzések jegye. A szerelmesek végre hazatérhetnek, mindketten megjárták lélekútjukat. A lélek hazatalálása ez, az otthonra lelés, megérkezés a szeretetbe.
Mindannyiunk útját írja le ez a mese. Mindannyiunk célja, hogy saját magunk megismerése után, legyőzve démonainkat, magunkra találva, önmagunkban Istent megtalálva szeretetre, békére leljünk. Ezt az utat járom én is. Talán ezért simogatja a lelkemet ez a mese, hiszen rólam is szól.
Tündérszép Ilona és Árgyélus
Magyar népmese
Volt egyszer egy király és annak három fia. Volt a királynak egy almafája, amelyen aranyalmák termettek. Olyan különös fa volt az, hogy éjjel virágzott, s meg is ért rajta az alma minden éjjel. Így a király gazdagsága napról napra annyira szaporodott, hogy oly gazdag király nem volt az egész világon. Egyszer azonban a király, amikor szokása szerint korán reggel kiment sétálgatni gyönyörűséges kertjébe, az aranyalmáknak csak a hűlt helyét lelte. Így történt ez másnap is, harmadnap is. Összehívta a király erre az egész udvart, s kihirdette, hogy ha olyan emberrel találkozik, aki az aranyalmákat megőrzi, fele vagyonát neki adja.
Az őröknek sem kellett egyéb, odaállottak az almafához. De hiába volt minden, mert éjféltájban mély álom ereszkedett reájuk, és alig múlt el negyedóra, mire felébredtek, az aranyalmák mind eltűntek. Egyszer azután a tanácskozásban felszólalt a három királyfiú, és megjelentették, hogy ők fogják őrizni az almafát. Legelőször is a legidősebb ment őrködni. De vele is csak ugyanaz történt, ami a többivel. A középső sem járt jobban. Végre a legkisebb vállalkozott, Argyélus királyfi. Legelőször is dohánnyal jól megtömött aranyszelencét dugott a zsebébe, így ült le az almafa alá. A holdvilág szépen világított Argyélus királyfi arcára, már érezni kezdte, hogy az álom össze akarja a szemét húzni, szippantott hát egy kis do



NÉPKÖLTÉSZET
42
hányt, jól megdörzsölte a szemét, nagyokat prüszszentett. Aztán másodszor is nagyot szippantott a dohányból, még egyszer megdörzsölte a szemét. Egyszer csak halk suttogást hallott. Feltekintett, hát a feje felett tizenkét hollót látott repülni. Egyenest az almafához tartottak; a tizenharmadik holló mint vezér, elöl repült. Árgyélus megkapta a tizenharmadik hollónak a lábát, s felkiáltott: - Megvagy, tolvaj! De midőn rátekintett, hát látja, hogy karja közt gyönyörű szép lány fekszik, arany fürtjei eltakarják szép fehér vállát. - Ki vagy te, szép tolvaj? - kérdi a királyfi. Soha többé el nem eresztelek! - Én Tündérszép Ilona vagyok - mondta a szép lány -, ezek a hollók pedig a lánypajtásaim. Mulatságból minden este iderepülünk, hogy a sok aranyalmákat leszedjük. De nálad nem maradhatok, pedig megvallom hogy te vagy, akit soha felejtenem nem lehet, mert csak téged szeretlek! - Maradj nálam - kérte Árgyélus. - Nem maradhatok - felelte Tündérszép Ilona -, de megígérem, hogy ezentúl mindennap el fogok jönni, de az almákat többé el nem viszem. Légy mindig itt, ha látni akarsz! Ezzel nagy robajjal elrepült a tizenhárom holló. Másnap az egész udvar nagy csodálkozására az aranyalmák mind meg voltak. A király homlokon csókolta a fiát. Árgyélus csak azt kérte az apjától, engedje meg, hogy tovább is őrizhesse az almafát. Ki is ment minden éjjel Árgyélus királyfi őrködni, hogy láthassa Tündérszép Ilonát. De volt a király udvarában egy Vénbanya, aki Árgyélus királyfit nagyon szemmel tartotta. A király is kezdett kíváncsi lenni, mi lehet az oka hogy Árgyélus annyira szeret az almafánál őrködni. Magához szólította hát a Vénbanyát, és így szólt hozzá: - Látom, hogy Árgyélus királyfit te szemmel tartod. Vigyázd meg egyszer, mikor az almafánál őrködik! A Vénbanya úgy tett. Mikor Argyélus az almafához ment őrködni a Vénbanya a bokrok mögé bújt. Másnap korán reggel már jelentette a királynak: - Meglestem Argyélus királyfit. Gyönyörűséges aranyhajú lánnyal láttam az almafa alatt
ülni; holló képében jött az almafára, úgy lett belőle aranyhajú lány. - Hazudsz, Vénbanya! - mondta a király. Nem igaz! - De úgy van az, felséges uram. Ha kell, holnap jelet is hozok arról hogy igazam van. Másnap este Árgyélus és Tündérszép Ilona megint egymással mulattak. Maguk sem tudták, hogyan történt, mélyen elaludtak mind a ketten. Ekkor előcsúszott a Vénbanya, és egy aranyfürtöt levágott Tündérszép Ilona hajából, azután lassan elment. Felébredt Tündérszép Ilona, sírni, jajgatni kezdett, felébredt erre Árgyélus is. - Mi bajod van, kedvesem? - Jaj, Árgyélus, élj boldogul, én téged soha többé nem láthatlak, nálad nem maradhatok; a házadban tolvajok laknak, nézd, aranyfürtjeimből egyet levágtak. Ezzel megölelte Árgyélust, ujjáról egy gyűrűt vett le, és Árgyéluséra húzta. - Neked adom - mondta -, erről akárhol megismerlek. Ezzel összecsapta kezét, hollóvá változott és elrepült. Másnap reggel a Vénbanya megmutatta az aranyfürtöt a királynak. Nagyon csodálkozott a király, és tüstént magához hívatta Árgyélus királyfit. - Édes fiam, testvéreidet már mind kiházasítottam, megjött az hogy téged is megházasítsalak; gazdag királylányt kerestem számodra, azt hiszem, nem lesz ellenvetésed. - Kedves atyám, én meg fogok házasodni, de csak úgy, ha én választok magamnak feleséget. Már találtam is. Tündérszép Ilona lesz a feleségem! A királynak nem tetszett a felelet, de bármint akarta is lebeszélni Árgyélust a kívánságáról, az nem engedett. Kardot kötött az oldalára, és elment hogy Tündérszép Ilonát megkeresse. Az egész udvar gyászba borult utána. Már majdnem az egész világot összejárta Árgyélus, de Tündérszép Ilonának még a nyomára sem talált. Egyszer egy kis házhoz jutott, a házban egy vén anyóra talált. Illendően köszöntötte. A vén anyó széken ült, csodálkozva kérdezte Árgyélust: - Hol jársz erre, ahol a madár se jár? - Öreganyám - mondta Árgyélus -, nem tudná



NÉPKÖLTÉSZET
43
nekem megmondani merre lakik Tündérszép Ilona? - Nem biz én, édes fiam, de talán ha hazajön az uram, a Nap, mindenüvé odasüt, az talán meg tudja mondani. De bújj el, mert meglát, felfal! Erre elbújt Árgyélus. Hazajött a Nap, belép a szobába, mindjárt kezdte: - Pfű, pfű, anyó, emberhús, büdös! Erre kimászott az ágy alól Árgyélus, s köszöntötte a Napot. - Szerencséd, hogy szépen köszöntöttél mondta a Nap -, másként felfaltalak volna! Tündérszép Ilonáról nem tudok semmit, de talán Hold bátyám tud felőle valamit. Elment hát Árgyélus oda is. Ott is úgy járt, mint a Napnál. Az a Szélhez utasította. Oda is eljutott, szépen beköszöntött, és a Széltől is megkérdezte, hogy nem tud-e valamit Tündérszép Ilona felől. - Én - mondta a Szél - nem tudok semmit, de nem messze tőlem abban az erdőben lakik az Állatkirály, az talán tud valamit. Ment, mendegélt újra Árgyélus, már egészen beesteledett, úgy, hogy majdnem semmit sem látott, felmászott egy fára, szétnézett, nem lát-e valahol világot. Csakugyan messze távolban észrevett egy kis világocskát, egy szép kastélyból szüremlett. Bekopogott, kinyílott az ajtó, és egy óriás jött elébe, akinek a szeme a homlokán volt. - Jó estét, felséges király - köszönt Árgyélus, - nem tudnál te nekem Tündérszép Ilonáról valamit mondani, hol lakhat? - Szerencséd, hogy úgy köszöntöttél, mint illik, másként halálfia lettél volna! Én az Állatkirály vagyok. Tündérszép Ilonáról nem tudok semmit, de talán az állataim közül valamelyik tud felőle valamit. Ezzel egyet füttyentett, és az egész palota azonnal tele lett mindenféle állattal. Megtette a király a kérdést, de az állatok közül sem tudott senki semmit. Végre is előkullogott egy sánta farkas: - Én - mondta a sánta farkas - tudok Tündérszép Ilona felől valamit. A Fekete-tengeren túl lakik, ott törték el a lábamat. - Nahát, akkor vezesd oda ezt a szegény királyfit - mondta a király. A sánta farkas azonnal odaállt, hogy Árgyélus üljön rá. Így mentek száz meg száz esztendeig.
Egyszer csak letette a farkas Árgyélust. - Már én tovább nem vihetlek, oda most már magad is eltalálsz, hisz nincs már messzire, csak száz esztendőt kell még menni! - ezzel elbúcsúzott tőle, és elsántikált. Ment, mendegélt Árgyélus tovább, egyszer csak egy völgyet lát mely három heggyel volt körülvéve. A völgyben épp három ördög verekedett. Odament hozzájuk, és kérdezte tőlük, miért verekednek. - Az atyánk meghalt, s maga után ezt a köpönyeget, ostort és a bocskort hagyta. Ez a köpönyeg olyan köpönyeg, hogyha magadra veszed, és aztán a bocskort a lábadra húzod, és ezzel az ostorral egyet csattantasz, és azt mondod:”Hipp-hopp! Ott legyek, ahol akarok” ott vagy azonnal; ezen nem tudunk mi megegyezni. Nem tudjuk, kire mi jusson. - No - mondta Árgyélus -, ha csak az a baj, majd elosztom én köztetek; hanem egyik hágjon fel erre a hegyre, a másik arra, a harmadik meg amarra! Az ördögök felmentek a hegyre. Árgyélus pedig felvette magára a köpönyeget és a bocskort, az ostorral egyet csattintott, és azt mondta: ”Hipphopp! Ott legyek, ahol akarok, legyek azonnal Tündérszép Ilonánál!” Azonnal egy kristálytiszta palota előtt termett. Éppen kitekintett az ablakon Tündérszép Ilona egyik játszótársa, meg ismerte Árgyélust, beszaladt hangosan Tündérszép Ilonához: - Itt jön Árgyélus! Tündérszép Ilona azt hitte, hogy csak játszanak vele, pofon vágta a lánypajtását. De jött a másik, a harmadik, a negyedik, a tizenegyedik, de úgy jártak mind a tizenegyen, mint az első. Árgyélus bekopogott az ajtón. Egy öregasszony jött ajtót nyitni. Nagy csodálkozással nézett Árgyélusra. Aztán a csodálkozása nagy örömmé változott. - Jaj, de jó, hogy itt vagy, Árgyélus, legalább megszabadítod a királykisasszonyunkat! Most nem lehetsz vele, csak éjféltájban, mert csak akkor járhat szabadon. Akkor, ha te háromszor megcsókolod, a Varázslónak nem lesz több hatalma rajta. Most éppen jókor jöttél, mert nincs itthon, másként halálfia lennél. - Nem félek én tőle sem - mondta Árgyélus -, megvívok én vele!



NÉPKÖLTÉSZET
44
Az öregasszony behívta Árgyélust, selyemágyat vetett neki, pompás vacsorát készített számára, aztán azt mondta: - Minden éjjel eljön ide Tündérszép Ilona, ne aludj el! De az öregasszony gonosz boszorkány volt. Volt egy sípja, melyet ha megfújt, akit akart, elaltatott vele. Most is kihúzta a sípot, elfordult és sípolt, és attól Árgyélus úgy elaludt, hogy azt sem tudta, hogy a világon volt-e valaha. Éjféltájban eljött Tündérszép Ilona, meglátta a kedvesét, és felkiáltott: - Ébredj fel, kedvesem! Ha háromszor megcsókolsz, megszabadulok a varázslattól. De Árgyélus nem ébredt fel. Reggel azt mondja a vén banya: - Itt volt Tündérszép Ilona, de te aludtál, mint a bunda. Másnap is úgy történt, harmadnap is. De egyszer, amint a Vénboszorkány elbóbiskolt, Árgyélus meglátta a nyakán a sípot. Leoldotta, és kíváncsiságból belefújt. Hát látja ám, hogy az egész cselédség elaludt tőle.
Ekkor tért észre, hogy azért aludt ő is olyan mélyen, mikor a vén banya sípolt. Most a maga nyakára akasztotta a sípot, és valahányszor a Boszorkány fel akart ébredni, ő mindannyiszor sípolt egyet. Így volt éjfélig. Ekkor jött Tündérszép Ilona. Árgyélus háromszor megcsókolta, és azonnal az egész vár kivilágosodott, minden ajtó felnyílt, a Vénboszorkány elsüllyedt. De hogy másodszor megcsókolta volna Árgyélus Tündérszép Ilonát, előbb tizenegyszer pofon vágta. - Ez azért van, mivel te tizenegy játszótársadat pofon vágtad, mikor igazat mondtak. - Megérdemlem - rebegte Tündérszép Ilona. Ekkor Árgyélus karjába vette Tündérszép Ilonát, felhúzta a köpönyegét és bocskorát, ostorával egyet csattantott. - Hipp-hopp! Ott legyek, ahol én akarok, legyek az apám várában! Azonnal odarepültek egy szempillantás alatt. Árgyélus hatalmas király lett, Tündérszép Ilona hatalmas tündér; ha meg nem haltak, most is élnek.
Than Mór: (Óbecse, 1828. június 19. – Trieszt, 1899. március 11.) Tündér Ilona és Árgyélus királyfi (Internet)