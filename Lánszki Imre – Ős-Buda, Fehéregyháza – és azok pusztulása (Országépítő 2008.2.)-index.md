---
master_file: "[[@LanszkiImreOsBudaa]]"
---
# Index for Lánszki Imre – Ős-Buda, Fehéregyháza – és azok pusztulása (Országépítő 2008.2.).pdf

18
Lánszki Imre
ŐS-BUDA, FEHÉREGYHÁZA – ÉS AZOK PUSZTULÁSA
– történelmi vádirat a XVI-XVII. századi események, dokumentumok tükrében
Mielőtt még a honfoglalás, a fejedelmi sírok, Sicambria problémakörét elemezném a természettudományok módszere és eszköztára segítségével, s az időben visszafelé haladva „humuszolnám le” – régészeti szakkifejezéssel élve – a tanított történelemről a rárakódott valótlanságokat, engedje meg a kedves Olvasó, hogy hosszabban időzzek a tizenötéves háború és annak következményei környékén. A tisztánlátás szempontjából perdöntő ez az időszak, hiszen az ország három részre osztottsága idején Ős-Buda és környékén nem vagy alig volt élő ember. Ez idő tájt a török uralta Budát és környékét, s a korábban itt élő soknemzetiségű népességet a harcok során nagyrészt megölték, akik maradtak elmenekültek, s a vidék (Evlia Cselebi török utazó 1650-es évekbeli feljegyzése szerint is) gyakorlatilag elnéptelenedett. Így érthető, hogy a csata, melynek időpontját 1601-re teszik, magyarok részvétele nélkül zajlott. Itt feszül a legnagyobb ellentét, s értetlenség a Székesfehérvár kontra Fehérvár vitában, s mindez tükröződik a keresztes hadjárat megítélésében, eredményességében, s az eseményeket megörökítő hadászati információt szolgáltató katonai vázlatrajzokban, metszetekben, térképekben egyaránt. A tisztánlátást nehezíti, hogy a helyszínen készült ábrázolásokat a későbbiekben mások átírták, átrajzolták, tettek hozzá vagy elvettek belőle alakzatokat, de az is gyakori volt, hogy szándékosan hamisítottak, torzítottak rajtuk. Az bizonyos, hogy ebben az 1601-ben lefolyt csatában az ostromlók olasz, francia, német, de főleg osztrák zsoldosokból álló keresztes erők voltak. A vár elfoglalása után 1603-ig a keresztes seregek kezén volt a terület, s Buzinkay Géza (...és kő sem mutatja nyomát, 1986) leírása szerint a török által megkímélt korábbi templomokat és egyéb létesítményeket ekkor rombolták le, s ha igaz a hírforrás, akkor az ide temetett Árpád-házi királyok szarkofágjait is ekkor éppen a keresztes seregek fosztották ki. 1603-ban a török visszafoglalta a várat, s ekkor már egy újabb, törökös motívumokat magán viselő várat építettek a helyébe, melyet előző írásomban már röviden bemutattam.
Fent: a GoogleEarth felvételén kirajzolódik a belső vár íve, amelyet a szemben lévő oldalon a Keller-metszet is ábrázol azonos tájolással. (Ezért fordított a fenti kép.) Lent: űrfelvétel a vár körvonalával.



19
Ami közös a várábrázolásokban, az elég pontosan körvonalazható. Bár első látásra két különböző formájú vár alakzata rajzolódik ki a képeken: az egyik alaptípus belül kör alakú felső, majd középvárat ábrázol, a másik megközelítőleg tompított, lemetszett sarkú, háromszög alaprajzú, de hasonlóan osztott váralakzat, melyet ebben az időszakban többnyire Stuelweissenburg, Stulweisenburg vagy hasonló nevezéktannal láttak el a szerzők. Korábbi elemzéseimben, előadásaimban csak a belső kör alakú épületegyüttest tudtam azonosítani az általam fellelt hellyel itt Budakalász nyugati oldalán, a Kevélyek keleti előterében lévő nevesincs heggyel. Csak az elmúlt hetekben (április) a Google Earth űrfelvételeinek felhasználásával tudtam értelmezni a csonkított háromszögletű várábrázolásokat. Emlékeztem, hogy korábbi irodalmi kutatásaimban láttam már olyan alakzatot, amely az űrfelvételeken (a 2006-ban és a 2008-ban készülteken egyaránt) hasonló módon köszönnek vissza. És Bradák Károly a már említett 1999-ben írt elemző munkájában már egyértelművé teszi, hogy ezek a képek nem készülhettek a mai Székesfehérváron, a harcok a másik Fehérvárt kellett hogy ábrázolják valahol a Duna közelében,
annak ölelésében, ahol Vác városának korabeli nevezéktana is visszaköszön! Bradák a Fehérvár – Fehér Folt című tanulmányában először W. P. Zimmermann 1601-ben készült ez nincs meg metszetét vette górcső alá (22. oldal), ahol még nem szerepel a rajzban a Stulweissenburg megnevezés, csupán a felirat rögzíti azt. Vélhetően ez a mű volt az alapja Georg Keller 1622-ben rajzolt rézkarcának, ahol a minaret fölött a rajzban már külön látható a Stulweissenburg megnevezés. De nem is ez a lényeges különbség! Keller iránytűt is ragasztott rézmetszetébe tájolva a vár földrajzi pozícióját, ami egyáltalán nem felel meg a mai Székesfehérvár történelmi váregyüttese tájolásának. Egyébként a két alkotás gyakorlatilag azonos objektumot ábrázol. Hasonló, de tartalmában eltérő Hans Sibmacher 1602ből származó Fehérvár-ábrázolása. Baitz Péter: Székesfehér vár – Négy évszázad városképei című 1996-ban megjelentetett gyűjteményes munkájában a Wilhelm Peter Zimmermann további rézkarcait 1605-re datálja, noha minden korábbi elemző (Cennerné Wilhelmb Gizella, Kovács Péter, Kralovánszky Alán) a korábbi, a történelmi olvasókönyvekben is szereplő korabeli csata 1601-es időpontja
Georg Keller metszete (Baitz Péter Székesfehérvár – négy évszázad városképei című könyvéből)



20
Fent: Hans Sibmacher 1602-es, lent: Wilhelm Peter Zimmermann 1605-re datált metszete (Baitz Péter könyvéből)



21
kapcsán citálja. Fontos, hogy mindegyiket láthassa a tisztelt Olvasó, hiszen a maga tömörségében már e négy alkotás is bemutatja, mily nehéz eligazodni a haditudósítók egyéni ábrázolásain, de a mai kor történelmi eseményeket vizslató hivatásos szakemberein is. Most viszonylag könnyebb a helyzetünk, hiszen ha csupán a Keller-féle tájolt metszetet vetjük össze a műholdfelvételekkel, máris világossá válik azok tökéletes azonosíthatósága. Csak a tényszerűség igazolásaként: a Keller rézkarc U alakú várfal bal ívén kívül eső minaret-mecset ábrázolás ma a maga helyén azonosítható (űrfelvétel, helyszín), s barlangász barátaimmal e mellett tárjuk fel azt a járat-rendszert, melyből ízelítésképpen szerepeltetek egy felvételt. A faragott kövek 6-8 m mélységből, egy tudatosan betemetett, eltorlaszolt földalatti járatból származnak. A kör alaprajzolatú várábrázolásból korábban már mutattam be néhányat, most az előző cikkemben szereplő vár, melyen Vác Vaczon felirattal szerepel, s minden bizonnyal az 1500-as évek közepe táján alkotta az olasz szerző ( Baitz Péter a XVII. század 80-as éveire datálja), mellett két másik egykorú alkotást kívánok elemezni. Hans Sibmacher színes rézmetszetén, amit Baitz 1663ra keltez, világosan olvasható a bemutatott esemény időpontja: Wahre Contrafactur der Königlichen Stat Stul
weisenburg. Wie die von Christen erobert Worden Ano 1601. den 20 Septe. A rajzon jól kivehető a középkori magyar várépítészet alapvető konstrukciója: a felső, a középső és az alsó várrészek elkülönülése. Hogy az előbb említett ismeretlen olasz szerző munkája Sibmacherét korban megelőzi, bizonyítja az azon látható kéttornyú, Bradák szerint szír típusú templom ábrázolása. Sibmacher a metszeten világosan ábrázolja az említett – vélhetően a Szent István által 1018 táján alapított, majd Mátyás király idejében felújított (lásd Mátyás levele IV. Sixtus pápához 1480. július 23-án) székesegyházat. Ennek a rézmetszetnek perdöntő jelentősége van kutakodásomban, hiszen a Földmérési és Távérzékelési Intézet (FÖMI) 1992 júliusában 3200 méter magasságból készült infravörös felvételén világosan kirajzolódik annak alaprajzolata! Hasonlóan fontos ifjabb Mathias Merian – Baitz szerint 1691-ben készült – színes rézmetszete, amin még látható ugyanaz a kéttornyú székesegyház, amely az ismeretlen olasz szerző ábrázolásában is szerepel. Véleményem szerint az évszámban a 9-es elírás, valószínűbb a metszet 1601-es kelte, hiszen még a templom felrobbantása előtt láttatja a vár épületegyüttesét. Bár Baitz 1996-ban jelentette meg gyűjteményes munkáját, Juhászné Viniczai Ágnes a Székesfehérvár útjai és
A helyszíni feltárás során a betemetett járatokból előkerült faragott kövek és a trapéz metszetű, részben feltárt, sziklába vájt folyosó részlete



22
Fent: Hans Sibmacher, lent: ifjabb Mathias Merian metszete (Baitz Péter könyvéből)



23
hídjai című 1997-ben publikált munkájában mégis ismeretlen szerző idealizált munkájának tulajdonítja a metszetet. Egyébként ez a metszet az utolsó, ahol a kéttornyú ősi templom még ép állapotában állt. Vélelmezhető, hogy a török hódoltság alatt azokat szakrális megfontolásból nem rombolták le, s megdöbbentő a Buzinkay Géza által is 1601-re datált, a keresztyén seregek által elkövetett barbár fosztogatás és pusztítás. Baitz P. számos rézmetszete között van olyan, ahol pontosan szerepel Vác (Vaczon) háttérábrázolása (Gustav Ambling, Ludovico Mattioli, ismeretlen olasz és német mesterek), de ugyanilyen arányban a képekről hiányzik az (Gabriel Bohdener kép, Mathias Merian, Gaspar Bouttats, Justus van Nypoort, A.S. mester és mások). Juhászné Viniczai Ágnes munkájában szerepel egy színes középkori várábrázolás, mely jelenleg Székesfehérvár polgármesteri hivatala dísztermében található, s amin szintén a Sibmacher és Merian féle váralakzat látható. A szerző ezt is idealizáltnak és nem korhűnek tekinti, hiszen az azon lévő épületegyüttesek nem azonosíthatóak a Székesfehérváron fellelt, kiásott épületmaradványokkal! A nagyjából háromszögletű és a körkörös várábrázolás azonosítható Hans Sibmacher fekete-fehér rézkarcával, melyet az 1601-ben készült olasz katonai vázlatrajz igazol, s amelyet kizárólag az általam a Pilisben fellelt helyre lehet azonosítani. Ezen világosan olvasható a Citta di Alba Regale – Fehérvár palotája – felirat mellett annak tájolása, hiszen a Borgo niero buda megjelölés valóban a mai, IV. Béla által alapított vár felé mutat; annak közelségére utal.
Összefoglalható: az 1601-es csata nem játszódhatott le a mai Székesfehérváron. A geomorfológiai sajátosságok, a földrajzi nevezéktanok (Duna, Vác stb.) Budakalász (Budim Kalezi törökül Buda vára nevet jelenti) határába, a következő írásomban elemezendő Alba Ecclesia, Alba Maria, Weiskirchen, azaz Fehéregyháza fölé épült, az ebben a csatában, majd a XVIII. században folytatva el- és lepusztított Ős-Buda várába teszik a vitatott eseményeket. A térinformatikai modell elemzése teljes magyarázatot adhat igazolásom helyességére. Végezetül álljon itt Mátyás király fentebb már említett leveléből néhány sor, hogy egyik legnemesebb királyunk hogyan gondolkodott a múlt ápolása felől: Buda nevű városom közelében, alig egy mérföldnyire a királyi vártól, van a mezőn egy templom, amelyet Isten anyjának (Szűz Mária Anonymusnál – L. I.) dicsőségére szenteltek fel. A régiek szerint ezt a templomot a többinél régebben, még a térítés korában alapították; azt mondják, hogy a hívek nagy szám ban és áhítattal gyűltek össze benne Isten anyjának minden ünnepén, nagy becsben tartották, vallásos tisztelettel vették körül... Ezért és a Szent Szűz iránti tiszteletből, akinek egykor a templomot felszentelték, s azért, hogy a nép nagyobb áhítattal forduljon ahhoz, aki Magyarország patrónája is, elhatároztam, hogy az épületnek gondját viselő, istenfélő embereket helyezek oda.
Mathias Merian metszetén még láthatjuk: Mátyás megcselekedte amit megkövetelt a haza, s azt is, hogy mivé lett ez a templom – Hans Sibmacher színes rézmetszetének tanúsága szerint.
Gabriel Bohdener Stuhlweissenburg feliratú metszetének részlete (Baitz Péter könyvéből)