---
master_file: "[[@DobogokoCimuUjsagm]]"
---
# Index for A Dobogókő című újság 2014. 4. száma.pdf

A királyi központ lapja
Előbeszéd a 14. számhoz
Úgy tűnik, mintha a természet figyelte volna a naptárt és a télkezdő napon, december elsején, az ország nagy részére rázúdította erejének egy csipetnyi adagját ónos eső és fagy képében. Szakadtak a távvezetékek, lefagytak a mobiltelefon átjátszók, és dőltek kifelé az élő tanuk, az évtizedes, sőt százados fák, köztük néhány vénséges matuzsálem. Az indítás, mint oly sokszor már, a Pilisben volt; az első riasztás innen indult; Dobogókő megközelíthetetlen! Ez egy hétfői napon leginkább azon keveseknek okozhat gondot, akik onnan indulnak munkába, vagy azoknak, akiknek Dobogókőn van a munkahelyük. Kirándulók, turisták alig-alig vágnak neki egy esős hétfőn a hegynek. Akkor miért is emlegetem itt a Dobogókő folyóirat aktuális bevezetőjében? Mert a jó két évtizedes, Pilissel összefüggésben való kutakodásom során többször is feltűnt valami a hasonló „időjárási” eseményekkel kapcsolatban. Valamiféle „intelligencia” vagy nevezzük emlékezetnek, ami – mivel a „véletlen” nem létezik – bizonyos napokon emlékeztetni, figyelmeztetni kívánja az embereket az adott nap múltbéli eseményeire. A mai ember szeret elvonatkoztatni, szétválasztani dolgokat egymástól, elfelejtve a szoros összefüggéseket a természet rendjében és működésében. Vagy azért, mert az elmúlt évszázadok lenevelték róla – főleg a városlakókat –, hogy észrevegye az ok-okozati kapcsolódásokat, az élő természet és bolygó összhangban lévő rezdüléseit vagy épp megrázkódtatásait. Azt hiszi, ilyen esetekben, hogy „csak” egy időjárási esemény és nem érzékeli az előzményeket, amelyekkel öszszefügg, sem a következményeket, amihez vezet majd egy ilyen történés. A másik lehetőség, amiért nem veszi észre ezeket, a félelem, hogy nem az ego létezik csak, és egyszer élünk, hanem van felettünk, körülöttünk egy mindent irányító, de velünk együtt (még összhangban) létező magasabb intelligencia (nevezhetjük Istennek is), amely időnként felhívja magára a tőle eltávolodó egósok figyelmét. Vagy felhívná, de az(ok) egyre kevésbé figyelnek erre. Legfeljebb a szóhasználatukban jelenik meg, amikor szidják, hogy miként is engedheti az ilyen történések megvalósulását. Értelmezhetjük ezeket egyfajta jelként, de a mondandónknál maradva, most az emlékezés jelzéseként. Olvasóink számára nem kérdés, hogy a Pilis jelene szoros összefüggést mutat a múltjával, az egykori királyi központ szakrális ereje mind a mai napig megmutatkozik, nem csak a földben rejtőző romok, hanem a lépten-nyomon felismerhető erő (energia) hatásokban is. Erről szól ez a folyóirat is, hiszen a publikációk pontosan ezek kutatásáról és eredményeiről tesznek tanúbizonyságot. Működő, élő erő érhető tetten még a 21. században is. Mégha rejtezik is, de jelen van. Badarság lenne azt hinni, hogy nincs kölcsönhatásban a „természet” erőivel, és mivel hat manapság is, ezért érdemes legalább elgondolkozni, hogy mit is akar üzenni egy-egy „látványos” (mint a mostani jég általi pusztítás) jelenséggel. Az tűnt az évek hosszúsorán, hogy az ilyen, a tájat is átformáló jeges pusztítás, mindig valamilyen jeles naphoz kötődik itt a pilisi központban. Olyanokhoz, amelyek szoros összefüggésben vannak a dicső múltunkkal, javarészt a Turul-nemzettséghez (Árpád-ház) köthető eseményekkel, amelyek az alapos vizsgálódást követően, szintén bizonyítják, a „nem véletlen”-ségüket. Egy-egy királyunk színrelépése, koronázása és halála, vagyis a világ működő rendjéből való kilépése, mindig egy nagyobb összefüggésrendszer (kis és nagy évkör) keretében vizsgálható csak. Most ennek részletezésétől eltekintenék a terjedelem korlátai miatt, de lehet, hogy egy következő írásban folytatom a kifejtést. Tehát a pilisi jelenségek nagy része, mindig valamilyen nevezetes dátumhoz volt köthető. Volt köztük több forrásfakadás nyáron, Nagy
boldogasszony napjához kötődően, Dobogókőn és máshol is, és a szomorúbb vagy inkább veszélyesebb fagy általi faletarolások télen. Az első ilyen észrevétel, ami sokszor ismétlődött január 14-hez kötődik, az Árpád-ház férfiági kihalásának évfordulójához. Rendszeresen fordul(t) elő ezen a napon a sok évtizedes bükkösök megtizedelődése. Leglátványosabb a 2001-es évben volt, amikor a helyiek elmondása szerint január 14-re virradó hajnalban arra riadtak többen is Dobogókőn, hogy hatalmas recsegés ropogás hallatszik az északi oldalról, reggel pedig a le és kidőlt fák tömegének szomorú látványa fogadta őket a tükörjeges hegytetőn. III. András királyunk (az utolsó Árpád-házi) halálának 700. évfordulója volt az nap. Ahogy anno emlegették „letört az utolsó aranyágacska” is a halálával. A Pilis emlékezete hatalmas robajjal, fák kidőlésével emlékezett és emlékeztetett akkor. Jelezte, hogy a hálátlan és feledékeny utókor jelene is ilyen törékeny, ha nem talál vissza a gerincét erősítő múltbéli dicsőségéhez. Az idei is egy ilyen emlékeztető, András napját követő éjjelen újra jégbe borult a Világ Szívének közepe, eszünkbe idézve I. András és Imre királyunk halálának dátumát (1060 és 1204), jelezve, hogy milyen kevés kell ahhoz, hogy ne csak ez a pár négyzetkilométernyi terület, hanem – ismerve a mai világpolitikát – az egész világ lelke az örök fagy rabja legyen. I. András és Imre király személyes sorsában rejlő, de nekünk is szóló, üzenetének megfejtését – most – a kedves Olvasóra bízom, ezzel bíztatva, hogy vegye kézbe a krónikákat és a bennük lévő példabeszédeket értelmezzék. Hasonlóan, mint az evangéliumok jézusi példáit, mert nekünk a saját őseink üzennek a legtisztábban, a legközvetlenebbül.
ARADI LAJOS főszerk.
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kiralyikozpont.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (4. évfolyam 4. szám)
3



Dobogókő
4
A zavarosban még ma is jobb halászni, mint a tiszta és egyértelmű eredetben a megoldást megtalálni. Az Artúr mondakör elemei, a benne szereplő személyek és nevek mind a mai napig fellelhetők, felismerhetők a Kaukázusban élő oszétek legendáiban, hagyományaiban, az ún. nárt-regékben. A történetek olyannyira hasonlítanak egymásra, hogy a korábban tudományos kézlegyintéssel elintézett véletlen egybeesés mára nyilvánvaló párhuzammá, pontosabban az eredeti változattá vált, meghatározva a kölcsönzés helyét, és immár kiderítve az átvétel módját is.
A korábbi tudósok, akik ismerték a párhuzamokat, véletlennek tekintették azokat, és nem kívántak magyarázattal szolgálni. A mai kor kevesebb sovinizmussal bíró kutatói már nem idegenkednek a párhuzamok rejtélyeitől, hajlandók kritikusan és részletekbe menően megvizsgálni a kultúrák érdekes találkozásait. Nagy eredmények még nem születtek, de meglepő és érdekes adatok igen. Mindenesetre arra elegendőek, hogy ki merjük jelenteni, hogy az európai civilizáció eredetével kapcsolatos ismereteink jelentős részét újra kell gondolni. Valamint azzal az ostoba erőltetéssel, hogy a magyar virágkisfiú meg a magyar virágkislány nem boldogul egymással, ha csak nem jön egy szláv (szerb, román, uszkok, tót vagy hottentotta) méhecske. A pilisi Budákról szólva szól, illetve ír Vetráb József Kadocsa, a Dobogókő előző (2014. 2.) számában. Remek tanulmányában kitér Visegrád nevére, illetve a név eredetére. Ő a bencés rendtörténet irataiban bukkant a legrégebbinek gondolt 1221. évi említésére (abbatia de Wisagrade). Ez azért remek találat, mert a grad, a lépcső itt még eredeti latin formájában (grade) szerepel. Jelentése pedig Viza-lépcső. (Az egyházi ének, a graduálé is a lépcsőről kapta a nevét, mert eredetileg az oltár lépcsőiről, a gradusról énekelte az előénekes a mise résztvevőinek. A latin gradus a fokozásnak, a lépcsőzetes emelkedésnek szakszava, a melléknév fokozásának grammatikai megnevezése.) Visegrád nevének eredetével én is foglalkoztam. Mint azzal is, hogy a marxista időkben itt divat volt mindent a szlávoktól és a szlávságból eredeztetni, annyira akartak kommunistáink a nagy Szovjetunió történelmének részeseivé és részévé válni. Elsőséget
igazolni nem tudok, mert az alább elősoroltakkal akkor senki nem kívánt foglalkozni, nem hogy közreadni. Ám de: Vis, Viss, Vise, Viszák stb. településnevek ősiek a Kárpát-medencében. Kis válogatás belőlük. Krassóviszák (első írásos említésekor Wyzag 1371-ben), a római éremkincséről nevezetes Visa község (első említése: 1326 Visaerdei), vagy a kalotaszegi Viság község (első említése: 1766: Visag). Visk (1270-ben már Visk), Viska, Viss (1220 Vys), Viskó ( 1414 Wysk), Visóoroszi (Ruszkovka). Visnye Somogymegyében 1398-ban Visnye, 1443ban latin oklevélben Wysnye. A király ellen felkelt és kivégzett három főember egyikének neve Visk. (Viske, Tojszló és Peszli.) Visegrád neve írott forrásban már 1009. évi oklevélben is szerepel. A veszprémi püspökség egy adománylevelében Wsagrad. A történelmi tények is ellent látszanak mondani a dialektikus szemléletben született materialista elképzelgésnek. A hegyormon akkor még nem állt semmi építmény. Sűrű erdő igen, benne királyi vadakkal és római oltárkövekkel, lásd a hegytetőn épült szálloda névadóját, Silvanust, ez erdő istenét. De a fellegvárnak titulált erődítménynek 1250-valahányig se híre se hamva. Van viszont a római erőd, alul, a Sibrik-domb buckáján, ami nevében is domb, és nem felhőt karcoló hegyorom. Pone Navata erődje szinte a Duna fölé hajló szirtre épült, a szirt teraszáról (fokáról) jó kilátást biztosítva a folyamra és a túloldali barbarikumra. (A majd szomszédos Leányfalu neve az itt termelt Feteasca Alba nevű szőlőről és a belőle készült leányka boráról kapta a nevét, mi csodálatos módon fennmaradt, továbböröklődött.) Ami azért lehet érdekes, mert az ezen a területen majd fél évszázadot regnáló gepida király leányának Wacho longobárd királytól született lányát - a longobárdok egyik hercegnőjét, Theudepert frank király feleségét - hívták Wisegarda-nak. (Ezek a germánok a távoli ködös őshazájukból, Thuléból érkeztek ide, a Wis-tula folyó torkolatának vidékéről.
Visegrád nevéről...
HALASY-NAGY ENDRE



A királyi központ lapja 5
A rómaiak Pone Navatájának védőtornyokkal erősített falait a már a hunok, majd szvébek, longobardok az avarok éppúgy használták és hasznosították, mint a magyar honfoglalók. Pone Navata egyik tornyában őrizték Salamon királyt is (1083), nem a Salamon halála után (1087) majd kétszáz évvel épült (1259-60), és a róla elnevezett gótikus Salamon tornyában. Gótnak mondott germán népek hagyatéka, gepida, hun leletek és szlávnak titulált avar településnyomok és honfoglaláskori sírok bőségesen tanusítják ezt. Eddig nincs is vita. Abban sincs, hogy a Szentendrei szigetet innentől kerülő Duna folyó valóságos lépcsőn esik alá, jó oxigéndús vizet forgatva az erre akkor még ívó vizáknak. (Azért kellett volna ide a vízlépcsőt megépíteni, hogy a szovjet dunai flotta ezen a küszöb fölött a gát által visszatartott, visszaduzzasztott szintjén Pozsonyig feljuthasson. Nem pedig azért, amit Cseke László írt visegrádi útikönyvében, erőművet álmodóan, hogy a szocialista ember úrrá legyen a természeten, erőt vegyen a víz hatalmával szemben, hogy „alkotó elképzelésük nyomán születőben van a visegrádi vízierőmű gigantikus terve". Mert ami szocialista az kicsi nem lehet. Mert a szovjet kerti törpe is nem kicsi, hanem háromméteres!) A szlávban az egyetlen vissel kezdődő szó az a meggy.
Bulgáriában vannak grád nevű helyek, de ezek éppúgy újabbkori névadások, mint a Szentpétervárból Leningrád meg a Cáricinból Sztálingrád. Ma Volgográd az itteni vízlépcső miatt, ami a VolgaDon csatornába duzzasztja vissza a vizet.) A vár szlovákul meg csehül is Hrad. Oroszul kréposzty vagy zamok. A fallal kerített várat az orosz kreml-nek hívja és nem grádnak. A budai várat az oroszok budájszkíj dvorécnek hívják. Semmi grád! Van viszont wise az angol nyelvben. Például Bölcs Jaroszláv neve angolul Yaroslav, the Wise. (Mielőtt valaki belekötne orosz nyelvismeretembe, leírom, hogy van a viszéty ige, lógni jelentéssel, lásd belőle a viszelica akasztófavirág, és szép ősi orosz szó a víszki, ami a whisky. Végül a vüse (jerivel és nem í-vel) ami a nagyobb értelmű, magasabb jelentésű. Vüska annyi mint torony. Lásd: burobája vüska olajfúró torony.) Magyarországon három grád nevű hely van: Visegrád, Csongrád, Mojgrád. Visegrád vára római eredetű. Mojgrádé szintén. Porolissum két római erődje állt itt egykor a tereplépcső kínálta stratégiai helyen, municipium rangú településsel együtt. Első írásos említése 1423-ból Maygrad. Csongrad Anonymusnál Surungrad, Csurgólépcső. Csongrád állítólag vár volt, de a várat máig nem sikerült megtalálni. Akkor viszont ha nincs vár, nem várként kapta a nevét, hanem a folyótorkolati lépcsőről. Ahol a Tisza szőke vizébe bele "tsurung", belecsurog és elkeveredik a Sebes-Körös és a Fekete-Körös sötétebb vize. Magyarországot elfoglaló hét törzs száma szerint a magyarságnak eredetileg hét Fehérvár-központja volt. Kálmánt Tengerfejérvárott koronázták horvát királlyá. Ma romjainak a neve Biograd na Moru. Dnyeszterfejérvár a török Akkerman, a román Cetatea Alba, ma: Bilhorod Dnyisztrovszkij. A mai Belgrád eredetileg a római Singidunum, majd Nándorfehérvár és Bolgárfehérvár. Azért, mert amikor a bolgár cár elfoglalja (Simeon 893-927), ő adja az Alba Bulgarorum nevet. Belgrádról szó sincs! A magyar Feheruuaru, latinul Alba Civitas, a németeknél 1044-ben Wizzenburch, Wizenburg néven szerepel. A török hódoltság ideje alatt szandzsákközpont, neve Isztolini Beligrad, Isztolni Belgrád. Mindezeket Visegráddal együtt szíves továbbgondolásra ajánlom.



Dobogókő
6
Egyiptomi hét lépcsős beavatás II.
A beavatási sor a bal, vagy nyugati, női oldalon, a halottak földjén folytatódik, melynek színe a fehér. Hórusz bal szemének megfelelően két női papi rend, a Hathor és Izisz két szent helyén folytatódik. A női rendeknek nem volt szüksége beavatásra, azt közvetlenül Boldog-asszonytól nyerték a saját születésük és a (szűzen) szülés által, ami részessé tette őket a teremtésben. Boldogasszony különböző megjelenési formái: Tefnut, a nedvesség, Nut, az ég istennője, Ízisz, a nagy anyaistennő, Hathor a szerelem, termékenység, a nők és a zene istennője, Neftis az alvilág istennője, stb.
Ízisz istennő egyiptomi papságáról kevés adat maradt fenn, de bizonyos, hogy története során férfi és női papok is szolgálták. A görög-római korban már minden papja nő, legtöbbjük gyógyító és bába is, és a hiedelem szerint különleges képességekkel rendelkeztek, jósolni tudtak a csillagokból, értelmezni tudták az álmokat, és hajuk befonásával, vagy fésülésével képesek voltak szabályozni az időjárást. Ez utóbbi hiedelem abból alakulhatott ki, hogy az ókori egyiptomiak a csomónak mágikus erőt tulajdonítottak. A csomózás képességének elsajátítása nélkül nem lehetett senki sem pap, mivel ez az oldás és kötés fizikai síkon való megjelenítése, a feladatok és a helyzetek, vagyis a csomók megoldása és kötése. A csomók és a mágikus hatalom közti kapcsolat miatt Ízisz egyik jelképe a tjet (jelentése: jólét/élet), más néven az Íziszcsomó vagy Ízisz vére volt. A tjet több szempontból is hasonlít az ankhra, leszámítva, hogy karjai lefelé hajolnak. Mindig az örök életet és az újjáéledést jelképezi. Az Ízisz vére elnevezés eredete a homályba vész, de vörös fából, kőből, vagy üvegből készült tjetet
gyakran használták amulettként a temetéseknél, így lehet, hogy a külsejére utaltak ezzel. Ízisz égi jele a mai Szűz csillagképnek megfelelő csillagzat, melyet abban az időben a termékenység-istenekkel hoztak összefüggésbe, mert nagyjából aratás idején jelent meg. Így összefüggésbe kerültek Hathorral, majd Ízisszel, mikor a két istennőt azonosították. Ízisz magába olvasztotta Szopdetet, a Szíriusz csillag megszemélyesítését is, mivel ez a csillag a Nílus áradása előtt jelenik meg, és emiatt a termékenység elhozójának tartották és Hathorral azonosították. Szopdetnek azonban mindig megmaradt elkülönült azonossága is, mert a Szíriusz az égen ragyogott, míg Ízisz az alvilág királyának, Ozirisznek a felesége volt. A beavatás negyedik lépcsőfoka a dendera-i Hathor-templom, Dendera /Tentürisz (görög), Felső–Egyiptom hatodik tartományában található, a Nílus nyugati, azaz bal partján, melynek neve Iqer, vagyis „a Krokodil-kerület”. Hathor istennőt, aki a nők védelmezője, Nyugat úrnője, a zene és a halottak pártfogója, ember alakban tehén fülekkel, ill. tehénszarv között a napkorongot ábrázoló fejdísszel, vagy tehénként ábrázolták. A viselősséggel, a születéssel és szüléssel foglalkozott szellemi és fizikai síkon egyaránt, a tudományok, vagyis a csillagászat, az asztrológia és a matematika figyelembevételével. Behatóan tanulmányozták az égitestek, bolygók mozgását, a csillagképeket és ezek energiáját, valamint ezek emberi (szellemi és fizikai) fejlődésre gyakorolt hatását. A templomi zene, az ének és a hangszeres zene egyaránt, mint a belső tudat és szellem emelésének és az elmélyülésnek egyik formája és eszköze. Célja megérteni a világmindenség, a teremtett világ mibenlétét, összetartó erőit, szabályait, ciklikusságát, az ember fizikai, lelki és szellemi felépítését, ezek egymásra hatását, és örök körforgását.
Szellemi, lelki és testi gyógyítás kövekkel
A kövek rezgését használták fel a gyógyításnál, helymeghatározással, ti. az ún. Napkövek fénytörő képességét kihasználva meg lehet állapítani bármilyen napszakban és időjárási körülmények között a Nap helyzetét. Használtak továbbá növényeket, orvosságokat, gyógyitalokat, teákat, virágillatokat, és az állatokat is, mint az egyes princípiumok képviselőit. Szkarabeusz: ganajtúró bogár, a terméketlen homokot termékennyé teszi az állati és emberi ürülék és a homok humusszá gyúrásával, ez szimbolizálja az embereknek a földiekből az Örök igazsághoz vezető szellemi útra való elvezetését, és az emberi szellem Isteni szintre való emelését, ez a fáraó feladata is, ezért az egyik szent jelképe a szkarabeusz. Kígyók: mérgekkel, való gyógyítás, energiák megérzése, időjárás, eső előrejelzése. A kígyó Nap-állat, mivel hüllő, szüksége van a Nap éltető energiájára és melegére. A kígyó hőképet lát, szimbolizálja a szent helyek, kincseskamrák védelmét.
Mágusok a Pilisben 9. rész
KISS MAO-TUN ISTVÁN
Hórusz bal szeme, II. Sesonk fáraó karkötője, Kr. e. 930



A királyi központ lapja 7
Méh: társadalmi rend és tagozódás, család, a szűzen szülés, nem véletlen hogy az anya ölet is méhnek nevezik, önfeláldozás, tájékozódás a Nap állásából, gyógyítás, gyertyaviasz, balzsamozás. A fáraó koronája is kaptárt formáz. Kutya: a hűség, az emberhez való ragaszkodás, sebtisztítás és gyógyítás, betegségek meghatározása, átvétele, pozitív energia átadása, alvilág őrei, Anubisz szent állata. Érdemes elgondolkodni azon a különbségen, ahogy a nyugati és keleti ember a házát őrizteti. Amíg a nyugati ember a zajra figyel, amikor a kutyájának az ugatása felzavarja, addig a keleti ember a csöndre, amikor tücske elhallgat. Macska: a helyhez való ragaszkodás, negatív energiák megérzése, megjelenítése, ezek levétele. A fentiekből kitűnik, hogy az egyiptomi templomokban mindig találhatók voltak kutyák és macskák, akik jelezték a templom negatív, azaz női jellegű és pozitív, azaz férfi jellegű energiáit. Pók: a világok és dolgok eltéphetetlen, látható és láthatatlan szálakkal való összefüggése, ezek megérzése és irányítása, jóslás, sebek gyógyítása, ugyanis a pókhálóban nagy mennyiségben található természetes antibiotikum. Ló: a testi, lelki és szellemi bajok orvoslása, összehangolása és magasabb tudati szintre való emelése, valamint a különböző világok közötti közlekedés. A beavatás ötödik foka philae-i Ízisz és Neftisz papnőinek temploma. Philae, amely sziget volt a Nílusban, ma már víz alatt van az asszuáni gát miatt, a templom-együttesét a szomszédos Agikia szigetén építették fel, Felső–Egyiptom első tartományában található, melynek neve: Ta-szeti, azaz „Núbia földje”. Ízisz: a nagy anyaistennő, Ozirisz nővére és hitvese, Hórusz anyja, a kanópuszok egyik védőistennője. Neftisz: Ízisz nővére és Széth felesége, az alvilág istennője és a kanópuszok egyik védőistennője. A 460x150m nagyságú sziget templom-együttesében, melyet Egyiptom gyöngyszemének is neveztek, valóban a bölcsesség igazgyöngyéhez juthatott a tanítvány, vagyis a fizikai és magasabb érzékeléssel kapcsolatos tudást adták át neki. A tanítványok megtanulhatták nemesebbé alakítani szenvedélyeiket a szellem erejével. Célja ennek az oktatásnak a tudati rezgés emelése volt, azaz a megérzések, a sugallatok, az ihlet és az alkotó-és teremtőképesség energiáinak kibontakoztatása. A fehér mágia végzése a meddőség megszüntetésére, fizikai és szellemi megtermékenyítésére irányult. Ízisz papnői kikényszerítették a Nílus áradását, ugyanis az egyiptomiak léte függött attól, hogy mikor árad a folyó, hiszen ez volt a bőséges termés záloga. Azonban hiába voltak a nílométerek, ahol évszázadokon keresztül jelölték a sziklában a Nílus vízszintjének változásait és feljegyzések, hogy mikor kel fel a Szíriusz, többször előfordult, hogy nem indult meg a várt időben az áradás. Ízisz papnői ilyenkor jutottak szerephez, ők ezüst kancsóba töltötték a Nílus vizét és a kancsóból ezüst tálakba öntötték. A szertartást követően egy napon belül áradni kezdett a Nílus. A látszólag egyszerű és látható fizikai eseménysor mögött azonban nem mindennapi szellemi tevékenység ment végbe, nevezetesen az, hogy a földi és égi idő közti eltérést képesek voltak módosítani, azaz a kétféle időt szinkronizálni. A Szombathely-Savariában található Iseum a második legnagyobb Ízisz központ bolygónkon az egyiptomi Tapozirisz Magna után. Balatonszabadinál hieroglif feliratos Ízisz oltárt, Egyednél pedig Ízisz kancsót találtak. Vörös
Győző Tapozirisz Magnában megtalálta az egyiptomi Ízisz templomot a szertartáshoz használt hiánytalan ezüstkészlettel együtt. A hatodik beavatási fok az abüdoszi Ozirisz-templom. Ez Felső–Egyiptom nyolcadik tartományában található, melynek neve Ta-ur , azaz „Nagy föld”, s a Nílus nyugati partján fekszik. Ozirisz: A túlvilág uralkodója, múmia formában, fején Atefkoronával, baljában heka-, azaz pásztorbot formájú jogarral (Mágus), a királyság és Ozirisz jelképével, és jobbjában neheh-korbácssal (Vezír) ábrázolják. Az újjászületések mibenlétét és folyamatait tárta fel a tanítványoknak, az élet-halál-feltá-madás-élet körforgásának tükrében. Egyiptom 42 tartományát (monosz) és a 42 alvilági bíró szerepét és feladatát, a halott lelkének 42 napos utazását feltárva ismertették a lélek és szellem útját, mely a Földről eltávozik az ítélet szerinti helyére. Célja: megérteni az Isteni gondolatot a halhatatlan szellem megteremtésével, az újraszüle-tések és a szellemi fejlődés örök körforgásában, az isteni tervnek megfelelően. A hetedik, vagyis utolsó beavatási lépcső az edfui Hórusztemplomban van Edfu/Apollinopolisz Magna (görög), mely Felső–Egyiptom második tartományában található. Neve Utsesz-Hor, „Hórusz trónja”, a Nílus nyugati partján fekszik. A templom az egyetlen eddig ismert É-D-i tájolású, Orion/Nimród csillagkép övcsillagaira néző templom a Nílus bal partján, vagyis nem a megszokott, a Nap útját követő K-Ny-i. Hórusz: Ozirisz és Ízisz fia, sólyom, vagy sólyomfejű isten, Égisten, a fáraó védelmezője, aki azonosult vele. Hórusz a tízedik Isten, akit Mindenek Felett Valónak is neveznek, mert a kezdetekhez való visszatérést jelképezi az Egyedüli Teremtő Istenhez, azaz Atum-RÉ-hez. A legjobb tanítványok a saját tudatalattijukba pillanthattak be, átutazhattak téren és időn, múlton és jövőn és nagyobb léptékben láthattak rá a több szintű és párhuzamos világok működésére. A templom, ellentétben a szokásos K-Ny-i tájolással É-D-i tájolású.(Orion öve, sarkcsillag) Célja: A saját szellemi sors megismerése múlton, jelenen és jövőn keresztül a kapott talentumok minél jobb felhasználásával és szaporításával. A két köztes és a hét világ megismerése a szellemi vezető segítségével, útmutatásaival és tanácsai által, tehát még nem önállóan. A beavatás ezzel még nem fejeződött be mindenki számára, az utolsó, a nyolcadik még hátra van, ami a gizai nagy piramisban történik meg, de erről majd a következő számban fogok részletesen írni.
Királyi melldísz szkarabeuszszal Kr. e.



Dobogókő
8
„Felfedezni valamit annyit tesz, mint látni, amit mindenki lát, és közben arra gondolni, amire még senki.”
Szent-Györgyi Albert
A magyar történelem egyik legkorábbi és egyik legfontosabb, részben magyar nyelvű oklevele Tihanyi Alapítólevél, amely 1055-ben keletkezett. Tartalmazza azokat a birtokokat és egyéb adományokat, amivel II. András király biztosította bencés szerzeteseknek, hogy Tihanyban letelepedjenek. Ebben a latin nyelvű oklevélben van benne a „feheruuaru rea meneh hodu utu rea”mondattöredék, ami az egyik legismertebb magyar nyelvemlékünk. Ennek a nyelvemléknek nyomába eredve izgalmas kalandba keveredünk. A dokumentum kutatásában eddig leginkább nyelvészeket találtam, tehát a nyelvészeti szakirodalomban találhatók meg a korábbi eredmények. Mivel tapasztalatom szerint senki sem tudja, hogy hol is van ez az út, röviden ismertetem az eddig tudhatókat. Véleményük szerint ez az út Székesfehérvár és a tolnai Kesztölc között húzódó út. Ez része a nagy útrendszernek, ami az északi- és déli országrészeket összeköti. Sőt a nemzetközi útrendszer része, mely végül Jeruzsálembe vezet. Ez az állítás azonban nem bizonyított! Fontos tudni, hogy a nyelvészeknek nem volt célja a terület térképre rajzolása. Tehát, mint járulékos ismeret nem került igazi kritika alá, hanem egyedüli véleményként elfogadottá vált. Sajnos a történészek nem foglakoztak ezzel, mert megoldottnak vélik a kérdést, illetve nyelvészi tudományterületnek gondolják. Érdekes azonban, hogy a másik Kesztölccel, ami a Pilisben van senki sem foglalkozott, pedig tudnak róla. Sőt meg is említik, de a nyelvész hagyomány a tolnai területre koncentrál. Pedig kis ráfordítással tudni lehet, hogy azt a pilisi települést már egy másik oklevélben is említik. Az 1075-ös garamszentbenedeki bencés alapítólevél szerint már a garamszentbenedeki apátsághoz tartozik. Tehát így adódik a lehetőség (és szükségszerűség) a másik terület vizsgálatára. Sőt, a teljes bizonyosság érdekében már régen meg kellett volna tenni. Ugyanis csak 2 (kettő) Kesztölcöt tart nyilván a Csánki Dezső a Magyarország történelemi földrajza a Hunyadiak korában című 5 kötetes összefoglaló munkájában. Ettől eltérően Lelkes György, Vályi András csak az Esztergom vármegyeit említi.1 Ezért szeretném ezt a másik kutatási irányt bemutatni, amit egyelőre én képviselek. Ugyanis nem tudok róla, hogy korábban valaki ez irányba kutatott volna. Ez a kutatási irány leginkább a földrajzi elhelyezkedésre teszi a hangsúlyt. Igyekszik a helyneveket pontosítani és ezek együttes előfordulását figyelembe véve rátalálni az igazi birtoktestekre. Elsősorban a településnevek, helynevek, patrocíniumok érdekelnek,
nem a domborzatot, tájelemeket leíró (körtefa, horhos, füzes...) részletek. Ez az irányzat is leginkább azokra a klasszikus forrásokra támaszkodik, amelyekre a nyelvészek, de egy-két fontos helyen másképp értelmezve azokat, más eredményre jut. A 5 legfontosabb forrást „alapkönyvként” kiemelem a többi közül: 1. Zelliger Erzsébet: A Tihanyi Alapítólevél. Bencés K. 2005. 2. Győrffy György: Az Árpád-kori Magyarország történeti földrajza 4. köt. 1998. + térkép melléklete (Győrffy térkép 1.) és Győrffy 3. köt. + térkép melléklete (Győrffy térkép 2.) A térképek a dolgozat 8.és 10. oldalán vannak. 3. Csánki Dezső: Magyarország történelmi földrajza a Hunyadiak korában. MTA., 1890-1913. 4. A Pannonhalmi Szent-Benedek rend története (PRT) szerk.: Dr. Erdélyi László X. kötet. A Tihanyi apátság története, Első korszak. Az apátság önállósága. 1055-1701. 421 p. írta Dr. Erdélyi László) 5. Hoffmann István: A Tihanyi Alapítólevél, mint helynévtörténeti forrás: A régi magyar helynevek vizsgálatának alapkérdései. Akadémiai doktori értekezés, 2007. Fontos lett számomra az a változatosság, amivel a különböző területeket megnevezték. Egy terület számos hasonló (és kevésbé hasonló) megnevezése esetén mindig el kell gondolkozni a kutatónak. Figyelembe kell venni azt a „fordító-ferdítő” valószínűséget, hogy esetleg nem magyar anyanyelvű írta az Alapítólevelet, így az elhallás után a helynevek többféleképpen is előfordulhatnak. Ronthatta a pontos írásmódot, hogy a helyek neveit latinul, vagy latinosan, vagy ahhoz hasonlóan írták le. További természetes módosuláson, vagy szándékos átkeresztelésen estek át idővel az elnevezések, mert ezen a területen több nép is lakott az idők folyamán. Számomra meghatározó az lett, hogy hol fordulnak elő közel egymáshoz a keresett nevek, melyek jelölhetnek ki egy területet. A Kárpát-medencében sok településnév többször is előfordul, ezért az együttes előfordulásokat kerestem. Az így megtalált birtokok részletes leírásához, a birtokhatárok pontos kijelöléséhez van szükség a domborzatot leíró részletekhez. Amit korábban a helyek egymástóli messzesége kétségessé tett számomra, azt a kutatás későbbi szakaszában a tanulmányozott források „engem támogatólag” visszaigazolták.
Eddig minden arra mutat, hogy ez az út a Pilisben van. A továbbiakban a részletek következnek.
1. A 12. birtoktest helyneveinek áttekintése
1.1. Castelic A feheruuaru rea meneh hodu utu rea mondatrészről a 31. sorban szól az Alapítólevél. Az idézett mondatban a Fehérvár megnevezése előtt Kesztölcöt említi: inde ad castelic & feheruuaru rea meneh hodu utu rea, ami egyszerűen lefordítva: Kesztölcről Fehérvárra menő út, vagy Kesztölc és Fehérvár kö
A Tihanyi Alapítólevél fehérvári és ekli birtokteste a térképen
Hol van a Fehérvárra vezető hadi
út?
(időközi kutatási jelentés, 40. változat, 2014. november 15.)
GOLARITS MIKLÓS



A királyi központ lapja 9
zötti út. Szentgyörgyinél a „szó szerint” megadott fordításában2 „(egyik irányban) castelic-ra és (a másik irányban pedig) feheruuaru rea”. Ez a hivatkozás vezet el minket a hely meghatározásának újragondolásához. Ördög Ferenc készítette azt a helynévmutatót Csánki Dezső Magyarország történeti földrajza című munkájához3 amiben két helyen is található ilyen nevű helység. Lelkes és Vályi4 csak az Esztergom megyei települést említi. A Tolna megyeiről részletesen írtak már korábban is. A Pilis megyeit vizsgálva leltem rá az általam érdekesnek talált helyszínre. A jelenleg is megtalálható Kesztölc történetében jelen vannak az Árpád-kori történelmi helyek és események. Többek között közel van a híres Klastrompuszta, bencés és pálos emlékekkel.5 Elsőnek tekintett írásos említése a garamszentbenedeki apátság alapítólevelében található 1075-ben. 1.2. Feheruuar Kesztölctől délkeletre található egy várrom és városmaradvány, amelyet több szempontból is megvizsgálva az ősi Fehérvárnak tekinthetünk.6 Helye Budakalásztól nyugatra, a Monalovacnak nevezett domb és környéke.7 Jelenleg is vezet út Kesztölcről ide az erdőn keresztül. Magam is jártam rajta és meglepő módon azt tapasztalhattam, hogy az erdő közepén kővel kiépített út található. A kiépítés azt jelenti, hogy az út lapos kövekkel van kirakva és a széleit ferde, támasztó kövek tartják az elmozdulás ellen. Ezen a területen - tudtom szerint - nem jártak még régészek, pedig nagy kiterjedésű épületromok találhatók. A romok beborítják a domb tetejét, oldalát és több száz méteren felkúsznak a Kevélyek oldalába. A domb teteje teljesen sziklás, föld alig van rajta, csak az 50-es években ültetett, tájidegen feketefenyők állnak rajta. Itt található a sziklák közé ékelve egy állandó vizű tavacska, vagy forrás. Nem messze tőle másik vízfelület is látható, amelyik olyan, mint egy sziklai fürdőmedence. A kettő között van egy kőfaragvány, amelyik akár vízvezetőként is szolgálhatott. Szétszórva fekszenek még kőből faragott oszloptöredékek, oszloptartók, csatornazáró félköríves kőlapok és más egyelőre nem ismert rendeltetésű faragványok. Már látható az a csatornarendszer, amelyik a domb teteje felé vezet több méterrel a föld alatt. A csatornarendszer alján égetett agyaglapok vannak, talán a víz áramlását segítendő. Ezekhez tartoznak a függőleges járatok, amelyek záró fedelei lehetnek a félköríves kövek. Elég nyilvánvaló, hogy romba döntés történt, mert a feltöltéseket megbontva előbukkan a vár és város eredeti alaprajza. Külön érdekesség, hogy egy nagy templom alapvonalai is jól látszanak. Ez lehet az a Fehéregyháza, amit sokan kerestek, de nem találtak. Még Győrffy György sem, aki megírta ennek a területnek a történeti földrajzát8, csak dr. Lánszki Imre, aki 2000-ben bukkant rá. A Fehérvár és Fehéregyháza fehérnek való elnevezése is tökéletesen érthető, ugyanis közel van hozzájuk a budakalászi édesvízi fehér mészkő bánya, amelyik a legtisztább fehér mészkövet adja. Sajnos ez a kőzet azonban mállékony, ami nem kedvezett az ebből készült épületek tartósságának. A Pilis hegység ezen része dachsteini mészkőből van, ami tartós, de nem fehér. Sajnos az MRT 7.9 kötete sem mutat itt semmit, pedig számos hivatkozás illik erre a helyre.10, 11 Ezzel szemben a környező településeket (Budakalász, Csobánka, Pilisvörösvár, Pilisborosjenő, Pomáz) gondosan feltárták és leírták. Tehát a két hivatkozott helyszín és az út megvan, a távolság körülbelül 20 km. Az út „hodu utu”, azaz a hadi útnak való értelmezése is bizonyítást nyerhet azzal, hogy a királyi vártól Kesztölcön keresztül Esztergomba vezet. Tehát a király „hadi útjának” tekinthető, mert a Kevélyek oldalában, az erdőn keresztül
vezet az esztergomi érsekhez, Magyarország egyházi vezetőjéhez. Még az a kijelentés is igaz rá, amit az iskolában tanultunk, hogy a király az érseket meglátogatván egy nap alatt vissza is ért saját várába. A pilisi „királyi utakat” említi Sín Edit Szentendre történelméről szóló írása is, ami a Pest Megyei Múzeumi Igazgatóság – mára már megszűnt – honlapján volt található12. Ez az út egyezést mutat Benkő Elek által leírt úttal, amelyik nem római építésű és a hegyek oldalán halad13: „ ...a régészeti kutatás egy másik út maradványait is felfedte, amely a Hosszúhegy oldalában bevágódva szelte át Pilisszántó és Csobánka határát, majd a Kis- és Nagy-Kevély oldalán haladva, Pilisborosjenő és Üröm határán átvágva szintén Óbudára érkezett.”
További izgalmas tájsebek találhatóak pár száz méterre ettől a Kevélyek oldalában. Bányáknak nevezik őket, pedig személyes tapasztalatom szerint az egyszerű kőfejtés mellett mesterséges barlangok, emberi építmények is vannak. A szórványosan előforduló „kőlikak”, zsombolyok szintén ember által formált, átalakított természetes sziklanyílások. Ezeket a területeket leszámítva a központi helyen így is kb. 20 hektár szinte folyamatosan beépített terület található.
1.3. Petre A petre zenaia hel rea (31. sor), azaz „Petre szénája nevű helyig”, ami Tahinál lévő Szent Péter templomot nevezheti meg támpontnak. (Győrffy térkép 1.) Ez kb. 22 km-re fekszik Kesztölctől. A hely megtalálásához Mező András Patrocíniumok a középkori Magyarországon14 című könyve adott pontosítást. Szentpéter nevű helyet jelez a mai Tahitótfalu területén15. További említéseket találunk egy 1609-ből származó összeírás töredékből16 és a MRT 7. kötetéből17 a következőképen: „XIVXVI. századi falu, 1546 óta pusztaként emlegetik. Nevét dűlőnév is őrzi”. Ennek az útnak kiemelkedő jelentősége lehetett, mert a Vácról, a váci egyházmegye központjából a Vác-Vácréve átkelőn, majd a Szentendrei-szigeten és a Szentpéter-Tahi réven átjutva lehetett csatlakozni a Kesztölc felől jövő hadiútra. Ez Esztergom-Párkány révtől jön és érinti az esztergomi érsek főegyházmegyei központját és Pilisszántónál találkozik a „váci úttal”. Tehát ez a birtok a kor jelentős dunai átkelő helyeinek (Esztergom-Párkány, Visegrád-Nagymaros, Tahi-Szentpéter-Váci rév) ölelésében és két esetben a hozzájuk vezető utak találkozásában található. Távolsága légvonalban kb. 22 km, ami hegyekben kanyargó turista utakon jelenleg is bejárható.
A központi terület a Kevélyek délkeleti részén fekszik



Dobogókő
10
Hoffman István akadémiai disszertációjában található, a hadiúttal kapcsolatos mindhárom fordítás variáció itt helyesnek bizonyul. Akár a Kesztölcről Fehérvárra menő út, akár Kesztölc és Fehérvár közötti út formát vizsgáljuk.18 A legtalálóbb mégis a Hoffmann idézte Bárczi-féle fordítás változat: az „(egyik irányban) castelicre és (a másik irányban) Fehérvárra megy”19. Ugyanis a Petre szénájától (Tahiból) érkező út a két település között ér ki a hadiútra. Ez a hely Pilisszántó, amit a Pilis kapujának is mondanak, mert itt van hegység belsejébe vezető út. A település jelentőségét az is alátámasztja, hogy stratégiai pontként rajta van az 1526-os keltezésű Lázár deák féle – Magyarországot is ábrázoló – nagy térképen.
A Tolna megyei Kesztölc (kaztelic!) értelmezésében Erdélyi Lászlóval értek egyet. Ez a „kaztelicba, azaz a Tolna várába (latinul castellum, olaszul castello) vezető utat jelenti”20. Ugyanis „Kesztölc azonban sem nem nevezetes, sem nem szomszédos” Tolnával, így a vonatkoztatás nem áll meg. Majd folytatja: „Akvincum-Óbuda és Paks felől érkező nagyútján, hadútján, a mai állami úton, el lehet jutni Báttaszékre s ennek vidékén talán Kesztölcre is. De az utóbbinak megnevezése, a sokkal közelebbi és fontos Tolna várának elhallgatásával, alig volna érthető”. Így gondolja Erdélyi és Bárczi is21, tehát alaptalannak látszik a tolnai Kesztölcre való hivatkozás, bár a mai napig ez van elterjedve. Ugyanitt írja Erdélyi, hogy ez az út „Aquincum-Óbuda” felől jön. Ezt támasztja alá a Történelmi atlasz22 1301-1437 közötti időszakhoz rajzolt térképe is.
Tehát az Alapítólevélben a Kesztölc megnevezés két különböző előfordulása is jól mutatja a különbséget. A „castelic” Kesztölc települést jelenti és a 12. birtokon van, míg „kaztelic” Tolna vára és a 13. birtok része. Az utóbbi birtok leírását maga az oklevél is így kezdi: „Ezek mellett másutt van...
Így jutunk vissza a pilisi Kesztölchöz, amiről korábban már szó volt. A kutatást folytatva tárult elénk a földrajzilag is öszszefüggő terület. További magyar nyelvű szövegrészletek az Alapítólevél 12. birtoktestében, amiket szintén ezen a területen el tudok helyezni.
1.4. Nogu azah fehe rea (31. sor), ami a „nagy aszó fejéig”. A fent említett úttól keletre található Pomáz melletti Aszófő, az úttól kb. 2,5 km-re. (Győrffy térkép 1.)
1.5. Morus Az én olvasatomban A morus uuasara kutu rea (30. sor), azaz „Maros vásárának kútjára”, eltér a jelenlegi olvasattól, ami mortis uuasara kutu rea, azaz „mortis vásárának kútjára”. Erős nagyításban jól látható az „u” betű különbözősége a „ti” betűkapcsolattól. Erre a problémára hívja fel a figyelmet Bárczi Géza is 1951-ben23. 1908-ban Erdélyi László bencés szerzetes „morus-t” olvas24, amit 1929-ben Jakubovich Emil már „mortis-nak” lát25. A Collectio Diplomatica Benedictina CD26 és Püspöki Nagy Péter27 szintén morus szóval írja le ezt a helyet. Ez a hely a jelenlegi Nagymaros, ami kb. 16 km-re van légvonalban Kesztölctől. Ez fontos átkelőhely a Dunán Visegrádra, a szintén jelentős királyi várhoz. Ez a kút most is létezik a nagymarosi kikötőnél a Fő tér, vagy Piac tér járószintje alatt.
Szentpéter helyét L. Gál Éva rajzolta az MRT 7. köt. térkép mellékletére. Ettől északra van a Martuska sziget, Felső Martos hegyének támpontja / L. Gál Éva könyvéből és a Google Maps-ről átvéve
Az utak Pilisszántón találkoznak.
Pilisszántó, mint stratégiailag fontos hely a Lázár deák féle térképen
Az út Tolnáról Budára vezet



A királyi központ lapja 11
1.6 A birtoktest névadójaként megjelölt mortis (21. sor) nagy valószínűség szerint a régi Felső Martos hegye lehetett. Ez egy kisebb hegy, vagy domb volt, a Szentendrei sziget felső részén, Tahitótfalu északi határában. Neve már szerepelt 1716-ban a Kisoroszi és Tótfalu közötti határvita irataiban28. A jelenlegi Martuska-sziget (régebbi nevén Martos-, vagy Tanya-sziget) mellett található. Tehát a 12. birtokon megtalált hadiút és a hozzá kapcsolódó helynevek azonosításra kerültek. A többi említett hely a további kutatás tárgyát képezi, hogy a birtok többi határpontja is beazonosítható legyen.
2. A 14. birtoktest helyneveinek áttekintése
Az Ecli rév leginkább az Ekli rév (Ekel, Ekly) lehet, ami Felvidéken található. Ezt a földrajzi helyzetet írja le Erdélyi29 és Kovács Éva30, de nem tudja megnevezni a pontos helyszínt. Ördög31 ezt a helyet Komárom megyeinek adja meg, és a Győrffy térkép 2-n is látható ez a település. Más forrásból is merítve hivatkozom, hogy első említését a Váradi Regestrumban 1220-ból veszi Varga Imre32, sőt Melich is említi 1914-ben33. Régen Ekel mellett folyt a Duna, most azonban nem. Szétnézve a környéken látható, hogy sűrűn behálózzák a területet a Duna különböző holtágai. Úgy gondolom, hogy a főág is jelentősen változhatott az idő folyamán. Ami az Alapítólevélben így áll: ebben az erdőben sok kis halastó van, azt Győrffynél34 megerősítve látom: „a Vág két partján közel 30 halastó és rét terül el...; Kitűnő halastavak sorakoztak a Nyitra és a Zsitva között is; ezek a folyók gyakorta változtatták ágyukat és eredményesen halászható holtágakat hagytak hátra”. Tőle nem messze keletre fidemisi azaz Födémes, ahogy a Győrffy térkép 2 mutatja. Továbbá itt található a Bagota település, amit „Bagat mezeeig” kifejezés meghatározó neveként tudok értelmezni. Különös (és számomra biztató), hogy Erdélyi rendkívül röviden foglalkozik ezzel a hellyel, és nem helyezi le sehova. Csak jelzi, hogy melyik két birtoktest leírása között helyezkedik el az Alapítólevélben. Viszont Győrffy részletesen tárgyalja ezt a helyszínt a Komárom megyei fejezet bevezetőjében35. További összefüggések a környéken:
1. Galánta a pannonhalmi bencések birtoka36 2. Komárom vásárvámját a bakonybéli bencések kapják37 3. Ekel, Födémes... a tihanyi barátoké Így természetesnek tűnik, hogy Ekel szóba jöhet, mint eddig nem talált terület. Ehhez képest sokkal nagyobb távolságokról értesít az eddig ismert értelmezés és nem tudja elhelyezni az „ecli révet” és a „bagat mezee”-t. A sokféle, de összecsengő forrás adatai alapján kialakult véleményem szerint ez a két birtoktest végre megnyugtatóan rákerülhet a térképekre. Remélem, hogy a további kutatásokhoz új szemléletet tudtam adni és a röviden ismertetett elképzelést tovább folytatva a többi magyar helynév feloldása és térképre helyezése is megtörténik.
Jegyzetek
1. Lelkes György: Magyar helynév-azonosító szótár. Talma, 1998. 305. p. és Vályi András: Magyarországnak leírása. 2. köt. Buda, 1799. 357. p. 2. Bárczi fordítás változata in: Szentgyörgyi Rudolf: A tihanyi apátság alapítólevele mint a magyar nyelvtörténeti kutatások forrása. Bp. 2010. Doktori disszertáció, ELTE BTK. 99. p. 3. Ördög Ferenc: Helynévmutató Csánki Dezső történelmi földrajzához, Akad. K. 2002. 426. p. 4. Magyar helynév-azonositó szótár. Szerk.: Lelkes György. Balassai, Bp. 1992. 202. p. és u.a. Talma, 1998. 305. p. 5. Kesztölc története. Helytörténeti kiadvány 1999. 6. Dr. Lánszki Imre kutatásai, www.osbuda.hu; saját terepbejárás; Anonymus, Kálti Márk, Kézai Simon krónikái, Hess András Budai Krónikája több helyütt 7. Pilis Visegrádi hegység turistatérkép. Cartographia. 2005. 8. Győrffy György: Az Árpád-kori Magyarország történeti földrajza. 4. köt. Fehérvár szócikke 634. p. 9. Magyarország régészeti topográfiája 7. (Pest megye régészeti topográfiája 1.) Budai és a Szentendrei járás 389 p., 60 p. ff kép, 6 db színes melléklet 10. Anonymus: Gesta Hungarorum, (ford.: Pais Dezső) Magyar rév fejezete: ...átkeltek a Dunán. A révet, ahol az átkelést végrehajtották, Magyarrévnek nevezték el azért, mert a hét fejedelmi személy, akit hétmagyarnak mondtak, ott hajózott át a Dunán. Mikor odaát voltak, tábort ütöttek a Duna mellett a felhévizekig. Ennek hallatára a Pannónia földjén lakó összes rómaiak futással biztosították életüket. Másnap pedig Árpád vezér meg minden főembere, Magyarország valamennyi vitézével együtt, bevonult Attila király városába. Ott látták a királyi palotákat – egyeseket földig romban, másokat nem – és fölötte csodálták mindazt a kőépületet. Kimondhatatlanul felvidultak, mivel érdemesek lettek arra, hogy elfoglalják – s méghozzá háború nélkül – Attila király városát, kinek az ivadékából származott Árpád vezér. Továbbá: Berenik Anna: A félremagyarázott Anonymus. 4. köt. Árpád fejedelem nyomában. 11. Kézai Simon mester: Magyar krónikája (ford.: Szabó Károly) I. fejezet. 5. §. Árpád szállásáról túl a Dunán. És midőn a Dunán átkelve Pannoniába béjöttek, maga Árpád azon helyt üté föl sátrait, hol most Fejérvár városa van telepítve. S az a hely vala Árpád vezér első szállása. 12. http://www.pmmi.hu/hu/history oldalon: A Pest Megyei Múzeumok Igazgatósága története, Szentedre történelme című fejezetében (ez az oldal időközben megszűnt, de anyagát elmentettem) 13. Benkő, Elek: Via regis – via gregis. Középkori utak a Pilisben. In: „Fél évszázad terepen“. Tanulmánykötet Torma István tiszteletére 70. születésnapja alkalmából. Szerk. Kővári Klára, Miklós Zsuzsa. Budapest 2011. 116. p. 14. Mező András: Patrocíniumok a középkori Magyarországon. METEM, Bp., 2003. 15. uo. 8. számú település 377. p. 16. In: L. Gál Éva: Tahitótfalu múltjából (XVI-XVIII. század). Tahitótfalu, 2004. 12. p. 17. MRT. 7. köt. A Budai és Szentendrei járás. Akadémiai K. Bp., 1986. (In: L. Gál: Tahitófalu...4. p.)
A kutat rejti a két félkerek kőlap a nagymarosi Fő téren (Scheffer Miklós felvételei)



Dobogókő
12
18. Hoffmann István: A Tihanyi Alapítólevél, mint helynévtörténeti forrás: A régi magyar helynevek vizsgálatának alapkérdései. Akadémiai doktori értekezés, 2007. 214. p. 19. u.o. 213. p. és Szentgyörgyi Rudolf: A tihanyi apátság alapítólevele mint a magyar nyelvtörténeti kutatások forrása. Bp. 2010. Doktori disszertáció, ELTE BTK. 99. p. 20. A Pannonhalmi Szent-Benedek rend története (PRT) X. 417. p. 2. lábjegyzet. 21. Bárczi Géza: A Tihanyi Apátság alapítólevele mint nyelvi emlék. Bp., Akad. K. 1951. 35. p. 22. Történelmi atlasz. Szerk.: Bognár Zalán, Bakos János. Cartographia, 2007. 23. Bárczi Géza: A Tihanyi Apátság alapítólevele mint nyelvi emlék. Bp., Akad. K. 1951. 35. p. 24. A Pannonhalmi Szent-Benedek rend története (PRT) szerk.: Dr. Erdélyi László X. kötet. A Tihanyi apátság története, Első korszak. Az apátság önállósága. 1055-1701. 421 p. írta Dr. Erdélyi László 25. Ó-magyar olvasókönyv. összeáll. Jakubovich Emil és Pais Dezső. Pécs, 1929. 22. p. 26. Collectio Diplomatica Benedictina A Pannonhalmi bencés Főapátsági Levéltár középkori oklevelei CD-ROM 2001. ISBN 963905352 X 27. Püspöki Nagy Péter: Az Árpád-kori vásártartás írott emlékei... Madách, Pozsony 1986. 60. p. 28. Gál Éva: Buda környéke a töröktől való visszafoglalás idején 87. p. In: Tanulmányok Budapest Múltjából 23. évf. 1991. p. 77-89. 29. PRT. X. 420. p. 30. Kovács Éva: A Tihanyi összeírás... In: Helynévtörténeti tanulmányok 4. 166 p. 31. Ördög Ferenc: Helynévmutató Csánki Dezső történelmi földrajzához, Akad. K. 2002. 239. p. 32. Varga Imre: Szülőföldem, Csallóköz. 291. p. 33. Szentgyörgyi Rudolf: A Tihanyi alapítólevél ecli��szórványáról. In: Magyar Nyelv, 2009. 2 sz. 217. p. 34. Győrffy György: Az Árpád-kori Magyarország történeti földrajza. 3. köt. 388. p. 35. u.o. p. 385-389. 36. Galánta: 770 1237–2007. szerk. Pukkai László. Galánta város (kiadása) 2007. 26. p. 37. Győrffy György: Az Árpád-kori Magyarország történeti földrajza. 3. köt. Komárom szócikke. 429. p.
Összehasonlító táblázat az Alapítólevélben szereplő helynevekről és megtalált helyekről A 12. birtoktest helynevei az én elgondolásom szerint:
*A kaztelic megnevezés a 13. birtoktestben szerepel és a Tolna várára utal.
A 12. birtoktest helynevei a jelenleg elfogadott álláspont szerint: Név az Alapítólevélben Helynév Tolnában
Győrffy térkép 1. Győrffy György: Az Árpád-kori Magyarország történeti földrajza 4. köt.
1998. térkép melléklete A Kesztölc Fehérvár közötti hadiút (Csobánka alatt piros vonallal pontosítva), amelyről leágazik a Petre szánájára menő út a Cartographia Pilis - Visegrádi-hegység térképén (ISBN 963 353 116 0 CM)
Név az Alapítólevélben Helynév a Pilisben
castelic (de nem kaztelic*) Kesztölc
Feheruuar Fehérvár (Budakalász mellett)
mortis Felső Martos hegy (Tahi mellett)
morus Nagymaros
nogu azah fehe rea Aszófő (Pomáz mellett)
Petre Tahitótfalu, korábban Szentpéter
sar feu Sárfő (még keresem)
Név az Alapítólevélben Helynév a Pilisben
castelic (de nem kaztelic*) Kesztölc (Várdombtól nyugatra, ve
zéri vadászterület (TMFN))
Feheruuar Fehérvár Székesfehérvár
mortis, morus Martos (Bikács táján, nem
pontosított hely)
nogu azah fehe rea Aszófő „nagy aszó fejéig” nem azonosított
hely
Petre nem azonosított hely
sar feu Sár nevű kis patak forrása (nem
azonosított hely)



A királyi központ lapja 13
A Ziribár
Legutóbbi számunkban a pilisszántói keresztes kő Töviskereszt ábrájának szimbolikus összefüggéseiről és pilisi jelenlétéről értekeztünk. Ez a különös rajzolat - a tengelyei és azok kereszteződési pontjai, illetve a tövisek hegyei révén – pontokat határoz meg a tájban, melyekről hamar kiderült, hogy jelentős szakrális területekről van szó. A keresztnek van egy könnyen meghatározható mértani középpontja, mely a latin keresztforma függőleges és vízszintes főágának kereszteződésében helyezkedik el. Ha a Pilissel történő egybevetést vesszük figyelembe, ez nem más, mint a Ziribári nyereg és a Ziribár területe.
Sok évvel ezelőtt Szőnyi József akkori polgármester a piliszszántói dűlőnevek összeírása kapcsán szembesült a Ziribár névvel, mely idegenül hatott a többi szlovák elnevezés között. Egy újságcikkben írt erről, ami a sors különös játéka folytán Mosonmagyaróváron került egy sumerológus hölgy kezébe, aki azonnal megkereste Szőnyi Józsefet. Kiderült ugyanis, hogy a szó sumér eredetű, és a megújuló fény jelentésével bír. „Polgi” igen megörült a hírnek, s ez a sumér kapcsolatot feltáró tény komoly fordulatot hozott Pilisszántó és az egész Pilis szakrális geográfiájának kutatásában. Hogy kerülhetett egy több ezer évvel ezelőtti távoli kultúra nyoma a Kárpát-medencébe, a Pilisbe? Sokan keresik erre a választ. (Szőnyi József maga is számtalanszor bejárta a Ziribárt és környékét, már gyűjteménye van az itt talált korabeli nyílhegyekből. A 2006-ban megépült szántói sziklakápolna pedig azzal a sajátossággal bír, hogy a téli napforduló napjának reggelén a Ziribári nyeregben kél a nap, mely fényével megvilágítja a kápolnában lévő Boldogasszony alakját.) Az tény, hogy amióta ezt a területet térképen ábrázolják, ezen a néven tüntetik fel ezt a 410 méter magas hegyet. (Több régebbi Freytag & Berndt térképen tévesen 469 m magasság-jelöléssel bír.) Az 1900-as évek első felében még Nagy-Ziribár (Weliki Ziribar) és Kis-Ziribár (Mali Ziribar) meg
különböztetéssel illették a kettős csúcsot, és előfordult a Zizibar vagy Nagy Zizibár név is. (Ez utóbbiak Stoits György térképész és kiadó 1930 körüli térképén, illetve a Magyar Királyi Térképészet 1927-es térképén találhatóak.) A későbbiekben már minden turista és topográfiai térképen Ziribár a hegy neve, és a tőle északra lévő nyereg, mely a Hosszú-hegytől választja el, a Ziribári nyereg. A terület központi szerepének és jelentőségének ilyetén feltárását követően természetesen első utam a Ziribárra vitt. Azóta egyedül, vagy kisebb – nagyobb csapattal számtalanszor megjártuk a hegyet és annak környékét, több éjszakát is töltöttünk a hegy tetején. Tapasztalataink több téren igazolták a hely kiemelt, központi szerepét.
A területre, a Ziribár csúcsára jelzett turistaút nem vezet, de vannak kitaposott ösvények, melyeken célt érhetünk. Akár Piliszszántó felől, akár Csobánka irányából könnyen megközelíthető a hegy, egy kerékpárút köti össze a két községet. Erről letérve elsőként a nyerget vesszük szemügyre. Ezt a pár száz négyzetméteres hegyek közötti ölt fiatal erdő borítja, kelet-nyugati irányban több árok metszi, melyek eredetéről nincs adatunk; könnyen lehet, hogy világháborús, harci tereprendezés maradványai. Közepében egy kb. 15x30 méteres sávban kőtenger figyelhető meg, mely mindig gyanút ébreszt a kutatóban: geológiai folyamatok következtében jött létre, vagy valamilyen emberi tevékenység nyoma? (Aki járt már a Börzsöny nyugati gerincén, az a Salgó-vár bejárásánál megfigyelhette, hogy ez a XIV. század óta elhagyott épületegyüttes, melyet soha nem bontottak le, magától omlott össze és pusztult el az idők folyamán. A körülötte így kialakult kőtenger látványa számtalan hasonló, pilisi terület képét idézi.) A Ziribári nyereg kőtengerét az teszi különössé, hogy pontos határa van, egy hajó formájához hasonlítható. Élhetünk a gyanúperrel, hogy valamikor itt épület állott. A hegycsúcsot észak-nyugati irányból egy meredek ösvényen érhetjük el. Már az út alsó szakaszánál megfigyelhetünk furcsa bevágásokat, természetellenes mélyedéseket a hegy oldalában, nem messze az ösvénytől. Több gyönyörű koronafa jelöli ezt a területet, s e jellemzők korabeli szakrális épületek, tereptárgyak ma
VÁRY ISTVÁN
A töviskereszt titka 4. rész
A MÁSODIK KATONAI FELMÉRÉS TÉRKÉPRÉSZLETE A ZIRIBÁRRAL
A HARMADIK KATONAI FELMÉRÉS RÉSZLETE



Dobogókő
14
radványait sejtetik. Maga a csúcs egy enyhén lejtő, kifli alakú gerinc, teteje kopasz, a „kifli” keleti végében pedig egy mély lyuk tátong, a Ziribári barlang, pontosabban zsomboly, hiszen tágas, hosszú barlangnyílásra ne gondoljunk. Lehet, hogy régen nagyobb volt, de jelen pillanatban 5,5 m mély és az aljában 12 m hosszú. (Sok turista térképen a barlangot hibásan, a gerinc közepére rajzolják be; ezt a tévedést mai napig nem korrigálták.) A végig vezető gerinc, melyen az ösvény halad, részben kopasz, részben fiatal fák és sűrű bokrok fedik. A barlangnyílás alatti köves területről csodálatos kilátásban gyönyörködhetünk Csobánka, a Kevélyek, a Vörösvári-árok és a Budai hegység irányába. Azonban a természeti szépségeken túl a hely ereje az, mely megérinti az arra járót. Több ott töltött nap és éjszaka során, a hosszú elcsendesedések alkalmával a benső bizonyosság tapasztalata meggyőződéssé formálódott: a Ziribár kiemelten szakrális helye a Pilisnek, s ezt a racionalitáson bőven túlmutató élményt a Pilisben jelen lévő Töviskereszt itt lévő központjának minősége erősíti meg. Elhelyezkedése egyfajta stratégiai szempont szerinti megközelítéssel is első rangú; ha a kilátást takaró fák jelenlététől eltekintünk, a Ziribár elhelyezkedésének jelentősége egyértelművé válik: innen az ábra által meghatározott 14 pont közül 11-et (!) szabad szemmel lehetne látni. A hely szellemének érintését akkor tapasztaltuk meg igazán, amikor zarándoklatként, összekötve a 14 pontot, egy úton belül bejártuk a pilisi Töviskeresztet. (Ennek a bejárásnak a tapasztalatait osztjuk meg a Dobogókő következő számában.) A Ziribárral kapcsolatos belső élmények alapja a táj formájában, szimbolikus elemeiben is megtalálhatóak. A barlangüreg ottléte, és onnan a gerincen, a csúcs felé vezető ösvény egy olyan kehely képét és minőségét tárja fel, mely számos szakrális vonatkozást, értelmezést idéz meg. Ha a Töviskereszt Pilisben lévő, fordított ábrájának tövisek alatti részét „levágjuk”, és visszafordítjuk, valóban egy kelyhet kapunk. A tájban maga a kehely a barlang, szára az az egyenes gerincszakasz, mely a csúcs irányába vezet, egy szakaszában különösen egyenes, és a növényzet által egyenes vonalban határolt. Ebből kiindulva az egész Töviskereszt ábra ráhelyezhető a Ziribárra, alsó része, mely az a bizonyos „U” alakban berajzolt emberalak, ilyen rátekintéssel is a barlangüreg, csúcsa pedig a hegy csúcsa felé mutat – különös, hogy ahol az ábra mértani közepe van, ott van az egyetlen nagy szikla, mely a Ziribáron található. Mivel a Töviskeresztnek a kabbalisztika életfájával való össze
vetése terén is igen nagy azonossága és megfeleltetése tárulkozik fel, meg kell jegyeznünk, hogy a Ziribár a Tudás Kapujának (Dath) és az Isteni Szépségnek (Tiferet) egyfajta fúzióját jeleníti meg. Ennek az az oka, hogy a Töviskereszt ábra a 14 meghatározó pontjával egy többlettel bír a Kabbala életfájához képest, s ez jellemzően a Kárpát-medence magyarságának bírhat üzenettel: a négy kis függőleges tövis négy plusz pontot jelöl ki, melyek egy négyszög alakú területet jelölnek ki. Ez a Pilisben a Nagy-Csikóvár – Kis-Kevély – Őr-hegy (Pilisvörösvár) – Nagy-kopasz (Piliscsaba) által behatárolt táj. Ennek (is) középpontja a Ziribár. A Kabbala életfájának minden pontjához (szefirák) meditációs képet is ír le a kabbalisztika irodalma, és tudunk olyan meditációs tapasztalatról a Ziribáron, amely pontosan azonos volt a szent iratokban leírtakkal.
Szót kell ejtenünk még a Ziribár hegy keleti oldaláról. Meredek, erdős területről van szó, ahol szintén egy ösvényre lelhetünk, melynek közepe táján egy meghatározott vonaltól kezdődően csak koronafákat találunk a csúcs irányába. Ez határozottan megváltozott radiesztéziai viszonyokra utal, mely jelenség szent helyek sajátja szokott lenni. Ezen az oldalon szintén kőtengerbe ütközünk, nem is egybe. Egy nagyobb területen mohával benőtt, váltakozó nagyságú kövek alkotják az erdő aljzatát, több bemélyedés utal
A
MAGYAR KIRÁLYI TÉRKÉPÉSZET FELMÉRÉSÉNEK RÉSZLETE 1869-1887
A MAGYAR KIRÁLYI TÉRKÉPÉSZET TÉRKÉPÉNEK RÉSZLETE 1927.
STOITS GYÖRGY TÉRKÉPÉNEK RÉSZLETE A ZIZIBÁRRAL



A királyi központ lapja 15
volt üreg jelenlétére – látványa a Lánszky Imre által kutatott Ezüst-Kevély egyes területeire emlékeztet, s mint ilyen, hajdani épületek jelenlétére enged következtetni. Az ösvény felső, délre eső szélén egy egészen más kőtenger látszik: egy fátlan területen kisebb, szinte egyforma, nem kopott, hanem éllel bíró „kőzettör
melék” borítja az aljnövényzet nélküli talajt, melynek kőzetanyaga is eltér az előbbitől. Többször rácsodálkoztunk már a jelenségre, de létének okára megnyugtató választ nem találtunk; csak feltételezésink lehetnek, melyek szintén valamilyen épület maradványáról szólnak. Tovább haladva a lejtőn leérünk egy mélyedésbe, ahol ismét egy különös természeti jelenség vár ránk: a Macska-barlang. A legelső leírás minimum 160 méteres szakaszról szól, egy 1914-es felmérés szerint (Bekey Imre Gábor) 36 méternél van a végpont, mára azonban rövidebb, mert folyamatosan tömedékelődik. A barlangnyílás, mely dachsteini mészkő és homokkő határán indul
1956-OS TURISTATÉRKÉP RÉSZLETE
MAI TÉRKÉPRÉSZLET A ZIRIBÁRRAL
AZ ANGYALOS SOROZAT RÉSZLETE 1932.
A ZIRIBÁR ÉSZAKI IRÁNYBÓL
A ZIRIBÁR CSÚCSA
SIMON TAMÁS PILISKUTATÓ A BARLANG MÉLYÉN



Dobogókő
16
lefelé, meredeken, kb. 25 méter mélységbe visz a felszín alá, kifli alakban. Csapadékos időszakban a felszínről patakvíz ömlik be a járatba, amit időnként a fenéken lévő víznyelő nem tud elvezetni, ilyenkor kisebb tó alakul ki az alján. Belső falán baritkristályok találhatók, de sajnos azok nagy részét a természetet kellően nem tisztelő látogatók letördelték, elhordták. A barlang nem veszélyes, zseblámpával – és megfelelő elővigyázatossággal – látogatható. Természetesen nem elégszünk meg a jelenség természeti szépségének taglalásával: egyfajta szellemi, szakrális összefüggés megtapasztalásának lehetősége van itt a tájban. A Macska-barlang mélyén van a lent, a felette tornyosuló Ziribár hegy csúcsa pedig megjeleníti a fentet. Többször megjártuk már zarándoklatként ezt az útvonalat: lementünk a barlang aljára, s mintegy szimbólumaként a felemelkedésnek, a megtisztulásnak, a fény felé haladásnak, onnan mentünk fel a Ziribárra, a csúcsra, a Pilisen lévő Töviskereszt ábra – és szimbólumrendszer – központjába. Ezen a ponton érthető és tapasztalható meg a szakrális helyek erejének jelentősége: a lélek egy mély pontból egy magasba helyezi magát, s aki ezt szellemben, önmagában megvalósítja az ilyen zarándoklat során, valóban átélheti annak felszabadító valóságát. Ha van olyan vállalkozó kedvű olvasó, aki kirándulást tervez a Ziribárra, útvonalából ne hagyja ki az attól déli irányban lévő Garancsot. Ez a kis domb (289 m) nehezen közelíthető meg, a Ziribárról nem vezet át ösvény, a Garancs-nyeregbe leereszkedve közelíthetjük meg. Tetejéről délre továbbhaladva pedig Garancspusztára érünk, ahol jelenleg lovarda van. A Garancs szó egy hajdani község nevének emlékét őrzi, mely a mai Pilisvörösvár létezése előtt, annak közelében lehetett, Boron, Födémes és Kande községekkel együtt. Feltételezhetjük több adat alapján, hogy valamikor ennek a mai Garancs hegynek volt neve a Kis-Ziribár. Teteje kopasz, csak egyetlen fa nyújt a nyári melegben árnyékot. Jelentőségét – mélyebb rátekintéssel – az adja, hogy ugyan azok a minőségi jellemzők és erők tapasztalhatók tetején, mint a Ziribáron; mintha a két hegy összetartozna. A Garancs csúcsán egyfajta melegség és nyugalom van jelen, s nem kétséges, hogy élő része ez a hegy is annak a szimbólumrendszernek, melyet a Töviskereszt jelöl ki a Pilisben. Ezen a nyomvonalon haladva folytatjuk témánkat a következő számban, körbejárva a Pilisben lévő Töviskereszt mind a 14 pontját.
(folytatjuk)
A ZIRIBÁRI ZSOMBOLY METSZETE
A ZIRIBÁR ÉS KÖRNYÉKE VAKTÉRKÉPEN
A TÖVISKERESZT KELYHE
A MACSKA-BARLANG METSZETE



A királyi központ lapja 17
A példaadás fontossága
A magyar történelem bőséges tárházát adja olyan nagyasszonyoknak, akik ma is példát tudnak elénk állítani és ezzel erőt adni nekünk, ha merőben más is a mi sorsunk, feladataink és körülményeink, mint a történelmi szereplőké volt. A példaadás természetesen nem másolást vagy utánzást jelent, hanem mintát és segítségnyújtást, mely egyes élethelyzeteket könnyebben megélhetővé tesz számunkra. A jelenkor sajnos épp a negatív példaképekben gazdag. A média és gazdasági hatalom célja a térben és időben gyökértelen ember létrehozása, ezért fontos feladat, hogy mi magunk keressük igazi példaképeinket, hogy meglegyen az összeköttetésünk a múlttal, és a földrajzi hellyel, ahol élünk. A családok és a hagyományos családi szerepek felbomlásával már az édesanyák, nagymamák sem válhatnak teljes értékű példákká a fiatal lányok számára, s mivel a médiákból és tanulmányaik során sem kapnak jobb képet, a hozzájuk legközelebb álló nőket tudják csak példának tekinteni, csak így a fiatalok személyisége és jövőképe sem válhat teljessé és minden egyes következő generáció kicsit szegényebb lesz. Fontos feladatunk tehát, hogy a jövő asszonyainak megmutassuk a múltból ránk hagyományozott női példákat. A két szent életű királylány, Skóciai Szent Margit és Anjou Hedvig példája után következzen egy főnemes asszony, egy igazi „amazon”, Magyar Benigna, Kinizsi Pál feleségének bemutatása. Döbrentei Gábor, a reform-kor kitűnő tudósa,- a Magyar Tudományos Akadémia alapító tagja, majd titoknoka - kutatta Magyar Benigna és családja életét a Zichy grófok gazdag levéltárában, a Czech-kódex bemutatása kapcsán, melyet a Régi magyar nyelvemlékek című könyv második kötetében publikált Budán 1840ben. E könyv tartalmát felhasználva tárom az olvasók elé Magyar Benigna történetét.
Családi háttér
Főrangú katona lányaként született, az évszám valószínűleg 1475. Apja, Magyar Balázs, aki Hunyadi János mellett szolgálta a haza védelmét a török veszélyben. Édesanyja Barbara, akit Benigna korán vesztett el. Sajnos, a fennmaradt feljegyzésekből Döbrentei annyit tudott kideríteni a családi eseményekről, hogy egy Mátyás király által kibocsátott, 1474. szeptemberi keltezésű adománylevél szerint Magyar Balázs fiává és örökösévé fogadja Kinizsi Pált. Továbbá, feleségének, Barbarának Adony uradalmát hagyja halála esetére özvegyi tartásra, mely uradalom egy része testvérét, Magyar Kelement illeti meg. Végül, hogy édes fia, László és Kinizsi Pál egyenlő arányban osztoznak vagyonán amennyiben ő csatában elesne. Mivel ebben az okiratban nem esik szó Benignáról, Döbrentei szerint ekkor még valószínűleg nem született meg. A feleség, Barbara halála viszont még ebben az esztendő
ben, 1474-ben bekövetkezett. Döbrentei úgy gondolkodott, hogy felesége halála után Magyar Balázs hamar újranősült és Benigna a második feleségtől, a következő évben születhetett meg, majd ez a feleség is elhalálozott és hamarosan feleségül vette Kinizsi Pál anyját. Újragondolva így az események túl sűrűnek tűnnek. Talán kézenfekvőbb lehet, ha az első feleség, Barbara asszony Benigna szülésébe vagy azután halt meg, a kislány életben maradt, és ezt követően vehette el Magyar Balázs Kinizsi Pál anyját vagy esetleg ez a házasság meg sem köttetett, mert a fiúvá fogadáshoz ez nem volt feltétel. Ezek azonban puszta feltételezések, nem maradt a történésekről a hiteles forrás, de tény, hogy Magyar Balázs magához vette és fiává fogadta Kinizsi Pált.
Testvérből férj
Benigna így lett Kinizsi testvére, aki mostohafiúként is jó tanítványnak mutatkozott, mert vitézsége túlszárnyalta tanítómesterét, Magyar Balázst. Antonio Bonfini, A magyar történelem tizedeiben írja róla: „lelki és testi ereje hallatlan volt; termetre, izomzatra, tagjai formájára nézve Herkules tökéletes mása. Amikor apja malmában nevelkedett, a földről minden segítség nélkül egyedül gyakran fölemelte a malomkövet, olykor a szekérnek is súlyos boroshordót. A haditáncot teljes fegyverzetben foga közé kapott páncélos emberrel lejtette körben. Birkózásban, ökölvívásban legyőzhetetlen; Balázs sátortársa lévén az annyira megkedvelte, hogy nemcsak a legfontosabb katonai feladatokat ruházta rá, hanem bátorsága és megbízhatósága láttán a leányát is hozzá adta feleségül.”
Kinizsi Pál személyét mára már mondai hősként tiszteljük, de a mondákon felül legfontosabb tudnunk róla, hogy minden csatatérről győztesen tért meg, ami párját ritkítja nem csak a magyar, hanem Európa történelmében is. Istvánffy Miklós, aki az 1500-as évek leginkább katonai történetét jegyezte le, így fogalmazott: „hadi vállalkozásait ritka szerencse kísérte”. Valószínű azonban, hogy a szerencse mellett a haditudományban is elkélt a tehetség és a rátermettség is, amiből Pálnak bőven osztott a jóisten születésekor. Mátyás király is elismerte a győztes csatákban szerzett érdemeit és Kinizsi 1472-ben, hadjárataiban tanúsított vitézségéért megkapta Vázsonykő uradalmát, a hozzá tartozó „borostyán út” egy részének felügyeletét, mely fontos kereskedelmi útvonal volt már az ókorban is, Budát kötötte össze Itáliával. Kinizsit megelőzően Nagyvázsony a Vezsenyi család tulajdonában állt, majd a család férfi ágának kihalása után visszaszállt a királyra. Így kaphatta meg Kinizsi elismerésül Mátyás adományaként. Ajánlom a kedves olvasónak, hogy tegyen egy kirándulást Nagyvázsonyba, ott személyesen is meggyőződhet arról, hogyan hat ránk a középkor szelleme. Ez már csak halvány érzése lehet annak, ahogy az 1400-as évek második felében éltek itt elődeink. Ha a szűk csigalépcsőkön közlekedünk a lakótoronyban, nem éppen a biztonság érzése tölt el bennünket. Meg-megállva a szinte
Hercegnők, szentleányok és nagyasszonyok a magyar múltban 2. rész
Nagyvázsony úrnője, Magyar Benigna
RÁBEL ANIKÓ



Dobogókő
18
ken magunkba szívjuk a hely szellemét és próbáljuk elképzelni, akár a legegyszerűbbnek látszó dolgokat is, például milyen ügyességre kellett szert tenni egy hölgynek a középkorban, ha a hosszú abroncsos szoknyákban, különösebb sérülések nélkül fel-le sietett a lépcsőkön. Kinizsi Pál mostohaapja végakarata szerint az 1489 körül vette feleségül „mostohahúgát”, az alig 14 esztendős Magyar Benignát. Döbrentei Gábor így fogalmaz: „Leányát Balázs, Kinizsynek nem annyira jutalmul adá. E házasság inkább házi viszonyból eredett.” Magyar Balázs, mint Mátyás királynak jó katonája, hatalmas vagyont kapott szolgálataiért. A hadvezér Mátyás királlyal egy esztendőben, 1490-ben hunyt el. Vagyona halála után lányára és fogadott fiára szállt. Valószínűleg a házasságnak az volt az indoka, hogy a vitézségért királytól kapott birtokok egyben megmaradtak a család tulajdonában és Benigna sem maradt egyedül nagy öröksége kezelésében. Mátyás király az esküvőjükre még Somló várát is nekik adományozta. A fiatal Benigna, aki korábban Temesváron és Budán élt, ekkor költözött Nagyvázsonyba és férje mellett példamutató életet élt. Mert Kinizsinek azért jutott pár békés esztendő is a sok hadjárat között. Ezekben az időszakokban nagy gondot fordított Vázsony fejlesztésére. Még 1478-ban a falu határában megalapította a pálos kolostort. Később átépítette a gótikus ötszintes, négyszögletű lakótornyot és kibővítette a várat a kaputoronnyal. Felújította a falu templomát is.
A Vázsonyban készült pálos kódexek
A pálos kolostor megépítésével a Kinizsi – Magyar család jelentős szerepet vállalt a környék vallási és kulturális életének felvirágoztatásában. Az itt készített kódexek nem csak híresek, hanem szépek is voltak és magyar nyelven íródtak. Közülük ma két könyvet ismerünk, melyeket Benigna számára készítettek. Az egyik a Festetics-kódex, mely 1492-94 között készült, amit a tudósok a legszebben díszített magyar nyelvű kéziratként aposztrofáltak, ugyanis több iniciálét és lapszél díszítést is tartalmaz. Tartalmát tekintve, érdekessége Petrarca hét bűnbánati zsoltárának magyar fordítása, mely csak ebben az egyetlen forrásunkban maradt fenn. A kódex végén pedig János evangéliumának első része olvasható. A XVIII. század végén került a Festetics-család keszthelyi könyvtárába, majd onnan az Országos Széchenyi Könyvtárba, ahol ma is őrzik. A másik, a Czech-kódex, melyet Frater M. pálos atya jóval később, 1513-ban készített. A Czech-kódex eredeti címe: „Kinizsy Pálné Magyar Benigna imádságoskönyve 1513-ból”. Ezt a könyvet Győr város főbírája, Czech János, az Akadémia tagja, 1834-ben fedezte fel az érsekújvári ferencesek kolostorában és ekkor készített róla másolatot. E könyvben szereplő imádságokat egyenesen Benigna számára írták. Szintén a nagyvázsonyi monostorban készült a Gömöry-kódex egy része is, írója Tetemi Pál pálos vikárius, melyet a margitszigeti domonkos apácák számára írt. Benigna Nagyvázsonyban érett kislányból felnőtt asszonnyá, valószínűleg sok időt tölthetett a pálos atyák között, tanult tőlük és főrangú asszonyhoz méltón segítette a rend működését. S mivel két imádságos könyv is készült nevére, így biztosan mélyen vallásos és művelt asszony volt, aki tudott olvasni és írni is, míg a korban sok nemes ember, ahogy férje sem tudott. De Kinizsinek más fontos feladat jutott: a haza védelme, s míg távol csatázott a török
kel, Benigna feladata volt a birtok igazgatása, ami valószínűleg nem volt könnyű feladat egy asszony számára és sok tennivalóval járt együtt.
Kinizsi Pál özvegye
1492-ben Kinizsi megbetegedett, szinte már felkészült halálára, s mivel gyermekük nem született, teljes vagyona és birtokai egyetlen örökösévé Benignát nevezte meg. A Festetics-kódex megőrzött egy imádságot, melyben Benigna Kinizsi felgyógyulásáért fohászkodik. Az ima meghallgattatott, a hadvezér felgyógyult és további két esztendőt kapott a teremtőtől, melyben újra csak hadjáratokat vezetett a török ellen. Szabács várát és Jajcát védte, és letette az esküt II. Ulászló királynak, aki országbíróvá nevezte ki. 1494-ben Szendrőnél tört be a török haderő, őket indult leverni, Szerbia felé vezette tizennégyezer fős sereget, amikor november végén szélütés érte. Néhány napig még hordszéken vitték tovább, de 24-én vagy 29-én Szent Kelemen faluban meghalt. Hamvait Benigna vitette haza Nagyvázsonyba, ahol először a pálos monostorban helyezték el, majd annak pusztulását követően került át a vár kápolnájába. Sajnos síremlékét az 1700-as években feldúlták, megrongálták. Kétélű pallosa, sisakja és sodrony páncélinge ma a Magyar Nemzeti Múzeumban láthatók.
Jól-rosszul sikerült házasságok
A Kinizsi halálát követő évben Benigna egyedül élt Nagyvázsonyban. „A hatalmas asszony kezét sokan kérték. Hihetőleg szép is volt.” (Döbrentei). A fiatal özvegy egyedül vezette a hatalmas birtokok működését. Nincs róla hiteles adatunk, de valószínűleg 1495-ben ment újra férjhez, Ulászló király fiatal udvarnokához, Kamiczházi Horváth Márkhoz. Sajnos erről a házasságáról nincs több információnk, de tizennégy esztendő múlva újra özvegy lett és 1509. körül már Kereky Gergely a férje. Gyermeke egyik házasságából sem született. Továbbra is adományokkal támogatta a pálosok működését, 1511-ben újabb puszták birtokbaadásával segítette gazdálkodásukat Figyelemre méltó, hogy 1513-ban, amikor már harmadik férjével élt, a pálos atya, Frater M. mégis úgy írta meg az imakönyv ajánlását: „Nagyságos Benigna asszonynak, nagy Kinizsi Pál társának, őnagysága klastromában, Vázsonyban.” Kerekyről, mint férjről úgy tűnik vagy nem vettek tudomást a pálosok, vagy nem tartották méltónak említésre. Valószínű nem volt nemeshez méltó a viselkedése. Ahogy Döbrentei írja: „Ez a házasság nagyon szerencsétlenül sikerült. Megcsalás, féltékenység és bosszú lehet a történet, de nincsenek hiteles adatok róla.” Hihetjük, hogy Benigna, mint katona feleség és katona lánya, erős jellemű, határozott asszony volt, aki eszerint is cselekedett. 1518-ban férjével együtt mentek Rómába zarándokútra. Talán Benigna ettől az úttól várt volna valami változást házasságukban vagy férje viselkedésében, de a későbbi események szerint a javulás nem következett be és egy évvel később, 1519-ben Benignát azzal vádolták, hogy közreműködött Kereky végzetes balesetében. A harmadik házasság ugyanis úgy végződött, hogy Kereky részegen a vár bástyájának tetejéről a mélybe zuhant. Benignát azzal vádolták, hogy gyilkost bérelt fel vagy szolgáival ölette meg férjét. Bűnösnek talál



A királyi központ lapja 19
ták, fő- és jószágvesztésre ítélték. A per II. Lajos király kegyelmével zárult, valószínű Szalkai László váci püspök közbenjárására. Benigna a királyi kegyelmet Kinizsi Pál dicső tetteinek köszönhette. Élete ugyan megmaradt, de vagyonát később, 1520. április 4-én elvesztette, ugyanis az 1490-es évektől volt emelkedőben a Szapolyai–család csillaga és Szapolyai István minden lehetőséget kihasznált vagyona gyarapításra. Sikeresen megszerezte Corvin János herceg vagyonának egy részét és valószínűleg Kinizsi birtokainak megszerzésére is nagyon vágyott, ugyanis Szapolyai János később nem ismerte el a II. Lajos által adományozott kegyelmet Benigna számára, így hatalmas vagyona jelentős része, beleértve Nagyvázsonyt is, a Szapolyai-családra szállt. Magyar Benigna nagy formátumú, erőskezű, öntörvényű aszszony volt, ahogy Döbrentei írja: „születnie kellett vadócz vérrel. Katona lánya, nem kisasszonyos nevelésben volt része, életét katonák között tölthette.” Mohács évében, 1526-ban hunyt el.
Íme két imádsága a Czech-kódex lapjairól, könnyebben érthető formában:
Negyed imádság
O, Uram Jézus Krisztus. Örök mennyei király. Emberi nemzetnek orvosa. Emlékezzél te nagy szerelmes kínodról kit szenvedel, mikoron körösztfának magasságára földről fel emeltettél. Mind te tagjaidban meg szakadozván. Sem egy te szent tagjaidban helyén marada. Vagy hogy nagy kínodhoz sem egy kín hasonlatos lehettenek. Mert talpadtól fogván mind teteig te szent testedben ép semmi nem vala. Íly nagy kínokról uram Jézus nem emlékezel, Mert te nagy mély irgalmasságodat mutattad. Holott ellenségedért imádat mondván.
Én szent atyám, bocsássad nekik mert nem tudják mit tesznek: ez te nagy kögyelmességedért szeretetedért és irgalmasságodért. És ez kínokról meg emlékezetedért adjad neköm kegyös Jézus. Hogy ez te keservességös kínodnak emlékezetű legyen nekem mindennemű bűneimnek bocsánatja és minden gonosznak eltávoztatása. Amen. Idvez légy irgalmasságos uram Jézus Krisztus irgalmazz énnekem bűnösnek. Legyen. Pater noster. Ave Maria.
Tized imádság
Uram Jézus Krisztus ki vagy kezdet és végzet és minden nemű orvosságnak jóságos kincse. Emlékezzél uram Jézus miként te szent emberségedet talpadtul fogván tetőig nagy keménységű kínra bocsátad. Szűntelen tégedet kérlek kegyes Jézus sokaságú sebeidnek szélességéért, mélységéért és nagyságáért. hogy én bizonyságos szerelmemvel te nagy széles parancsolatidat őrizhessem és úgy engemet az te szentséges szeretetedben. Amen Idvez légy bölcsességes úr Jézus Krisztus Irgalmazz énnekem bűnösnek. Legyen. Pater noster. Ave Maria.
Petrarca első bűnbánati zsoltára (Festetics-kódex)
Jaj nékem, mert haragossá énellenem töttem én Megváltómat, és ő törvényét keménséggel elmúlattam! Igaz utat akaratom szerént elhagytam, és az járatlan utakon messze és szélesen forgódtam. Menden darabosokat és belhatlanokat általjártam: és mendenött muka és nyavalya. Egy vagy más barmoknak csordái közöl és vadaknak barlangja kezett én lakásom. Nyavalyásságokban gyenyerkedésekvel forgódtam és tövisekben vetettem én ágyamat. És veszedelmbe aludtam el és kénokban reménlettem nyugolmat. Mast azért mit tegyek? Ennyi veszedelmekben hová forduljak? Én ifjúságomnak reménségi mind elestenek és löttem tengerbe veszötthöz hasonlatos, ki jószága elvesztése után mezejtelen kiúsz. Szelekkel és vésszel hagyigáltatott. Eltávoztam én az parttól és az megszabadolásnak utát meg nem fogom, de elregadtatom balfelőöl. Látok, de igen vékonyon és inneg vagyon nékem nagy bajlódásom. Mert én magamra megharagoszom és én lelkemmel ellenkedem. Haragoszom és bíneimre, de navalyasságomnak nagy terhe alatt megnyomattam, s nincsen lélekvételömnek helye. Gyakorta futásomat megtartóztattam és az régi igát levetnem gondoltam, de belhatolt csontimban. Ó, ha valamikor leesnéjék én nyakamból! Leesik legottan, ha Te parancsolandasz, Felséges. Ó, ha én magamra úgy haragodjam, hogy Teged szeresselek! Vagy késén? De igen félek, mert én szabadságom ennen kezem miatt elveszött. Igazán kénzódom. Neki engedtem, méltó mukával kénzódom, mit szerzettem bolondságommal magamnak. Én láncomat énmagam egybeszőttem és akarván estem halálnak lesibe. Hálókat vetett nékem ellenségem valahová megyek vala és én lábaim
Magyar Benigna imádságos könyve



Dobogókő
20
nak tőröket hagyigált. Én kedig megutáltam és bátron jártam az iszámokon és bíneimben magamnak hízelkedtem. Hittem, hogy ifjúságnak ékes tévelgeni és utat kevettem, valahová engemet viselt hertelenség. És mondtam magamnak: mit az életednek fele előtt az utolsókról gondolsz; s menden kor megtartja ő végeit. Látja ezeket Isten, de megmeveti: igen könnyő lészen bocsánatra, megfordolhatsz, mikor akarsz. Mast az gonosz szokás az ő ünét megkéri és erővel elvonszja. Hejába ellene akarod, hova fussak, nincsen utam! És én megketeztettem, és én megmenekedésem igen távol. Meghaljak én bíneimbe, ha nekem segejtség nem jevend! Onnat feljöl nem érdemlettem, én vallom. De Te, Uram, irgalmazj, és terítsd ki kezedet elveszőnek, és megemlékezvén te ígéretidről szabadíts meg engemet pokolnak torkiból. Dicsőség Atyának és Fiúnak és Szentléleknek, miként vala kezdetben és ma és mindenha és erökköl erökké. Ámen.
(Festetics-kódex 365–372 – Nytár 13, 92–93)
Imádság Szűz Máriához (Festetics-kódex)
Szent Mária! örök szízeknek szíze, irgalmasságnak anyja, malasztnak anyja, minden elhagyottaknak reménsége, minden kétségbeesetteknek vigasztalója! Az bánatnak tőrén, ki te lölkedet általfolyá, mikor te egyetlen egy fiad, mi Urunk Jézus Krisztus halálnak kénját szenvedi vala az keresztfán, és az fiúi szeretetön, kivel ő te anyai bánatodon könyörülvén, egyeslenségvel való ő szerető vikáriosának, szent Jánosnak tégedet hozzád-látására ajánla, keserőlj, könyörőlj, légy tanács, kérlek, én szomoróságomnak, ellenem valóságnak, kórságomnak, szegénségemnek, szorgalmatosságomnak és én mindennemö szikségemnek! Ó, navalyásoknak irgalmazója, navalyoltaknak édes vigasztalója és irgalmasságoknak anyja! Elhagyottaknak kegyességes vigasztalója és mindennemő szikségben árváknak kész segejtője, hallgasd meg én imádságomat; és tekéntsed én árvaságomat: árvaságomnak nyögését, és navalyásságomnak kennyhullatását. És mert nagy sok gonoszba és szomoróságba én bíneimért vettettem, nem tudom, kihez futamjam, ha nem tehozjád, én édességes aszszonyomhoz, Szíz Máriához, mi Uronk Jézusnak Krisztusnak sziléjéhez,mi emberségönknek hasonlatosához és egyenlőjéhez és megvígasztalójához. Azért te kegyességednek fileit – avagy te szokott irgalmasságodnak – én imádságomhoz kegyelmesen hajtsad; az te irgalmasságos fiadnak ő nagy kegyelmességén, az édességén, kit akkor mutata, mikor emberi nemzetet hozjá ölelé, hogy megtökéllenéje Atyával egyben és Szentlélekvel, gyarló testet mi idvességönkért reája fogadni. Es angyali keszönettel és Szentléleknek megárnyékozásával tetőled, kegyességes Szíz Mária, testet fogada. És kilenc hónappá te szentséges méhedben belrekedvén, Isten és ember viselteték. És kilenc hónap elmúlván, Szentlélek mívelkedésének miatta, te szízességes méhednek dicsőséges palotájából kijevén, nem utálá meglátogatni ez világot. A szomoróságon, kit azon te fiad, Uronk Jézus Krisztus szenvede, mikort Olivéti hegyén atyját imádá, hogy ha lehetne elmenne ő kénjának pohara őróla. Az ő három imádságán és az szomoró
utána járásodon, mikort őutána mégy vala, nagy sírásval, az ő kénjának és halálának kegyetlen nézésére. Az szégyeneken, hagyapásokon, nyakcsapásokon, megmövetéseken, hamis vádolásokon és hamis ítéléseken, az ruháján, nyilon és játékon megnyerten, az kötélön és ő ostorin, az háromszor való könnyhullatásin, az ő véres veréjének cseppin; az ő békességén és hallgatásán, az ő félelmén és búsolásán és ő szívének szomoróságán, az ő szégyenén, kit szenvede, mikort megmezejtelenejtették az keresztfán, és te előtted kegyességes Szíz Mária, és mind az köznép előtt figge. Az ő királyi fején, náddal meggyaláztatotton, az ő tivis koronáján, az ő szomehságán és méreggel egyelült ecetnek kóstolásán, az ő cúcáján, ki ő szentséges oldalában begyakaték. Az véren és vízen, kik ő szentséges oldalából kifutamának, és irgalmasságot és malasztot mireánk bőséggel öntének. Az vasszegeken kik ő kezeibe és lábaiba béverettetének, az ő ajánlásán, kivel ő atyjának az ő drágalátos lelkét ajánlá, az ő édességes lelkén, kit nagy erős iveltéssel iveltvén: „Héli, Héli, lama szabaktáni!” És feje lehajtván, kibocsátá az ő szent lelkét mondván: „Mind bételjesedett!” Az suporlának szakadozásán az templomba, és az kőnek hasadozásán, az napnak és holdnak meghomályosodásán, az ő irgalmasságán, kit az latorral tőn. Az ő keresztfáján és kénvallásán, az ő halálán és eltemetésén, az ő poklokraszállásán, mend az lelkeken, kit az ő meglátogatásának odamenésével megvigasztala. Az vigasságon és diadalmon és ő feltámadásának dicsőségén. És az ő megjelenésén, kivel negyven napig ő feltámadása után tenéked, mindeneknek előtte választatott Szíz Mária, és apostolinak, és egyéb választottainak megjelenék. Az ő dicsőséges mennybemenésén, kivel tenéked, dicsőséges Szíz, és őnekik nézésükre mennybe felemelkedék. Az vigasztaló Szentléleknek malasztján, kit tanítványinak szíveibe tizes nyelvekben béönte, és ő miattok mindez világszerte hoszjan és szélesen kiterjeszte. Az ítéletnek rettenetes napján, mikoron eljövendő megítélni élőket és holtakat és ez világot tíz miá. Mend ez ő epeségén, teveled ez világon kit kezle, és az ő apolásinak édességén, az mondhatatlan örömedön, kivel felvétettél az te fiadnak eleibe, hol örölsz és országlasz vég nékül, vigasztald meg én szívemet és hallgass meg én kérésembe, kiért téged nagy alázatoson és ájtatoson imádlak. Itt kérjed, mit akarsz!
(Festetics-kódex 142–155 – Nytár 13, 39–41)
Kinizsi Pál sírköve a vármúzeumban. A sír eredetileg a pálos kolostor templomhajójában volt.



A királyi központ lapja 21
Ha tudni akarod az ország soros állapotját,
tekints Remete Szent Pál rendjére.
(Pázmány Péter)
Történetünk az 1200-as években kezdődik, de gyökerei mélyebbre nyúlnak vissza. A pálosok az ősmagyar hit, az „Égi eredetű, Érdek nélküli, Szeretet-vallás” szellemi esszenciájának hordozói voltak, ami az atlantiszi tudásból táplálkozva, Szkítiánosz, Buddha, Jézus, Mani tanainak közvetítésével, Atillát és az Árpádházi királyokat is átitatva került rendjükbe. Az ősi hitet viszont az egyház számára elfogadható formába kellett öltöztetni. Hivatalosan Thébai Remete Szent Pál lett a rend névadója, de ez ezoterikusan Páloszt, azaz Pál szkíta királyfit jelentette. Változatos volt a leendő tagok összetétele. Főként a pilisi barlangokban lakó, a világtól elvonult, remetéknek nevezett sámán-, mágus-, táltos-beavatottakból állt, akiknek szent iratuk a rovásírásos Mani-féle Biblia volt. De jöttek ide üldözött katharok is a reinkarnáció tanával. Ők Európában már csak itt, a Pilisszigetnek nevezett területen találhattak menedéket. Ajándékuk az lett, hogy magyarnak számítottak: a rendbe való belépéstől a világ minden pálos szerzetese, függetlenül attól, hogy honnan való és hol lakik, magyarnak neveztetik. Egy másik impulzus is hatott a remetékre. Julianus barát, aki a magyarok őseinek nyomán járt Ázsiában, valójában bizalmas küldetést teljesített. A titokzatos János pap keresztény birodalmát volt hivatva felkeresni. Ennek előzményeiről szól Vámosi Nagy Istvánnak a Grál történetéről írott könyve, nagy csoda, hogy annakidején átcsúszott az Aczél-hálón:
Parsifal tíz évig uralkodik, aztán Titurellel együtt Indiába vándorol. A Grált magukkal viszik, ami újra visszatér Keletre, mert Nyugaton már betöltötte misszióját. Titurel és Parsifal a legendás hírű János pap országát keresi fel, aki valahol Ázsia szívében, „ahol a Nap kél”, egy keresztény birodalmat alapított. India egyik fenséges hegyéből gyógyító, fiatalító forrás fakadt, s itt teremtette meg János pap a birodalmát. Titurel és Parsifal megleli a rejtett országot. János pap megrendülten értesül róla, hogy ezentúl az ő birodalmában fénylik a Grál, s átadja királyságát Parsifalnak.
Olyan hírek is szárnyra keltek, hogy a pap-király néhány tatár törzset megszelídített, sőt egyes kánokat is megtérített a kereszténység hitére. Csak sejtéseink lehetnek, hogy Julianus barát milyen ezoterikus tudást hozott haza ebből a rövid életű földi birodalomból. Ma pedig már nem a Földön ragyog a Grál fénye. Egyes vélemények szerint a Szent Grál más nyelvekkel való összehasonlításban (Sangreal, Shangri-La) összefüggésbe hozható Ázsia belső részeivel, de mi egyelőre foglalkozzunk csak Európával, közepén hazánkkal. A XIII. század közepén a Pilisben az ősi kereszténység minden áramlata egyetlen esszenciává szövődött össze. Csak itt, a Föld egyre jobban megnyíló szív-csakrájának helyén egyesülhetett az atlantiszi tudás a manicheizmussal megújított ősmagyar hittel, az őskereszténységgel, melyben legvégül a Grál-hagyomány is he
lyet kellett kapjon. A Grál áramlata, mely egyszer már megérintette a magyarokat, amikor Lohengrin a X. század elején legyőzte Árpád kóborló seregeit, és gyengéden visszaterelte őket a Kárpátmedence védett kelyhébe. Akárcsak az angyali seregek Atillát, akinek fél évezreddel azelőtt szintén meg kellett hajolnia a magasabb akarat előtt. Lohengrin Parsifal fia volt, János pap Parsifal unokaöccse, így a magyarok a legjobb forrásokkal korán érintkezésbe kerültek, de ez akkor még nem emelkedett tudati szintre. Az 1250-es év fontosságára Rudolf Steiner tanításai alapján Göllner Mária hívta fel a figyelmet. Akkor fejtették ki a Formaszellemek (Hatalmasságok, Exusiai) a fizikai világra a legkisebb, az emberi szellemre azonban a legnagyobb befolyást. Ezen impulzusból, amely a lelket szellemi értelemben, szellemileg irányította a természetre és annak működésére, született meg a rózsakeresztes mozgalom. Steiner szerint mintegy négyszáz évig tart, amíg egy ilyen hatalmas szellemi áramlat hat, ezután következik az impulzus lecsillapodása. Ennek hatása történetünk kapcsán is látható lesz. Pálosok, legalábbis az Árpád-ház idejében, csak nemesi családba született ifjak lehettek; testileg, lelkileg és szellemileg tökéletes emberek. Ezeknek a feltételeknek az 1200 körül, valószínűleg Esztergomban született Özséb maradéktalanul eleget tett. Származása nem tisztázott, de minden valószínűség szerint az Árpád-ház egyik oldalágából való. A hagyomány szerint az Árpád-ház leszármazottainak, így az Özsébbel egyidőben élt IV. Bélának is hat ujj volt a bal kezén, akárcsak a táltosoknak. Özsébnek gyermekkorától kezdve rendkívüli megnyilvánulásai voltak, kiváló harcos is volt, aki jól tűrte a szélsőséges körülményeket és hatásokat is. Egyes források szerint Özséb tagja volt a Szent István lovagrendnek, de ez csak kanonoksága előtt lehetett, lovagi szolgálata nehezen lett volna összeegyeztethető egyházi tisztségével, bár ehhez hasonlóra később még láthatunk példát Fráter György esetében. Annyi bizonyos, hogy Esztergomban állt a Szent István-, és a Szent Kereszt-templom stefanita ispotályosok, ill. keresztesek fennhatósága alatt, és itt lehetett Özséb tagja a Szent István konventnek. A pálos rendbe belépő kathar, majd félszázaddal később a templomos menekültek a Grál-áramlattal érkeztek és frissítették – éteri szinten – a magyar vért. „A vér – mint tudjuk – egészen különleges nedv.” (Rudolf Steiner) A hagyomány szerint Özsébnek egyszer imádkozás (meditáció) közben a következő látomása volt:
Lelke kirepült a testéből, elhagyta azt, és a felhők járásának magasságában elkezdett nagy köröket leírni. Felülről látta az egész ősi királyi központot, és miközben nagy magasságokban, mint egy sólyommadár keringett és rótta az égi köröket, látta, hogy a Pilis rejtett zugaiban az erdők, a barlangok mélyén apró, kis lobogó lángok égnek. És miközben szemléli a Pilis területén szétszórva lobogó lángokat, csodálkozik, hogy az apró lángok beborítják az egész Pilist, mintha virágok lennének. A látomás következő pillanatában ezek az apró lángok elkezdenek egymás felé közelíteni. Először csak két lángocska egyesül, aztán kettő egyesül egy harmadikkal, majd az összes láng igyekszik egy közös középpont
A PÁLOS SZINDRÓMA
(az eredeti írás – vitaindítóként – az Országépítő folyóirat 2002/2 számában jelent meg)
JUHÁSZ JÓZSEF



Dobogókő
22
felé. A következő pillanatban azt látja Özséb, hogy a Pilis kellős közepén hatalmas tűzgömb jelenik meg, ami beborítja a hegyeket. Aztán ez a tűzgömb szétterül, az egész Pilist beborítja, és ez a hatalmas láng mindent, ami a Pilis felszínén van, elpusztít.
Ezután már a rendalapítás foglalkoztatta, de előbb egyházi teendői foglalták le, majd városának a tatároktól való védelme bizonyult előbbre valónak. 1241-ben Esztergom ostrománál, ahol emberfeletti csatában visszaverték a sötét erők hordáit, ő is harcolt. A város csaknem teljesen elpusztult a tatárok kivonulásakor, de a fellegvárat meg tudták védeni. Ezután következett a helyreállítás, Özséb maga három évig mindent feláldozva dolgozott, javait szétosztotta a felújításhoz, és csak ezek után mondott le kanonoki címéről, hogy hat társával elvonulhasson a Pilisbe. A szakrális hegyre, ahol szkíta uralkodók temetkezési helye, Atilla és az Árpád-házi uralkodók fővárosa, királyi és egyházi központ volt. Gyöngyösi Gergely XVI. századi rendfőnök mondása szerint: „Őseink ott fekszenek fedetlen kőkoporsóikban, romlatlan holttesttel.” Kapisztrán Szent János élő szenteknek nevezte ugyan őket. Mintha csak egy rózsakeresztes iratot olvasnánk: „Hiszek a testnek feltámadásában..” E cikk írásakor újra kezembe került egy régi ábra, a Mons Philosophorum, a Bölcsek Hegye. Most tűnt csak fel, hogy sok az olyan szimbólum, melyek a pálosokkal is kapcsolatba hozhatók: hegy, barlang, remete, forrás, oroszlán, holló, menedékház, országalma, korona. Az ábra kommentárjának egy részlete pedig így szól: „A Föld közepén áll egy hegy, amely kicsi és nagy, lágy és kemény. Mindenkihez messze van és közel.” Ezért is nehéz rátalálni. A Föld közepe a Föld szíve. Szívcsakrája. Ami a Pilisben van. Ezt a Dalai Láma Őszentsége is megerősítette, amikor hazánkban járt... Történetünkhöz kapcsolódóan a Pilist tekintsük egyelőre szimbolikusan a Bölcsek Hegyének. Az ábrát később az édesapja révén magyar származású Walter Johannes Stein, Rudolf Steiner tanítványa is értelmezte a Grálról írott, 1928-ban megjelent könyvében. Egyelőre sajnos csak németül és angolul olvashatjuk. További, szintén nem újkeletű adat: Rudolf Steiner a rózsakeresztesekkel kapcsolatos előadásaiban említi a 12 bölcset, akik közül 7 az atlantiszi idők bölcsességét mentette tovább. Ők a XIII. században inkarnálódtak újra. Kérdés, hogy hol? 1246-tól, a 7 lovag Pilisbe vonulásától kezdve számíthatjuk a Pálos Rend tulajdonképpeni kezdetét. 1250-ben egy ma is csordogáló, „soha el nem apadó forrás” közelében lerakták a Szent Kereszt templomának (Pilisszántó?) alapjait. Innen a mondás: „In Cruce salus.” Keresztben az üdvösség. Ettől kezdve a Pilisben, majd szerte az egész országban, erdők szélén, az utak mellett láthatunk kereszteket. A pilisi szent hely bejárata fölött Varsányi István pálos atya verse volt olvasható:
Olyan utakon jártak, amely ösvényeken a közönséges, halandó ember nem jár. Azért remeték, mert az útjuk az emberlakta világtól jóval messzebbre vezet.
Gyöngyösi Gergely pedig így írt az akkor még Szent Kereszt néven ismert rendről:
Szent a Kereszt, melyről eme testvérek neve ismert, mert a Kereszt házát lakta először a Rend.
1262-ben, a templom elkészülte után zarándokolt Özséb a pápához rendje szentesítése érdekében. Az éppen 777 esztendeje
született Aquinói Tamás, az Angyali Doktor értesülvén a magyarok szent ügyéről, pártfogásába vette Özsébet. De még az ő hathatós közreműködésével is csak nagy nehézségek árán születhetett meg a pápai engedély. Özséb azt is kérelmezte, hogy a rend Szent Ágoston reguláit alkalmazhassa, de az ő életében ezt még nem hagyták jóvá. Tudni kell, hogy Ágoston, mielőtt csatlakozott az egyházhoz, maga is manicheista volt. A manicheisták viszont a platonizmus tanait is vallották a reinkarnációval együtt. A pápák sűrűn váltották egymást, így a regulák ügye elhúzódott. De a rend működött, és jöttek a jelöltek. A beavatáshoz egy kőből készült koporsó is tartozott. A rendbe való felvétel úgy kezdődött, hogy a leendő tagot, aki az egy év próbaidőt már letöltötte, ebbe a kőkoporsóba fektették. Egyes buddhista beavatásoknál is így tettek, ahol a tanoncokat három napra összezárták egy csontvázzal. Ha a jelölt szelleme áttört a koporsón, a barlangon, a hegyen át, egész az asztrálszféráig, akkor az illetőt felvették a rend kötelékébe. Ezért mondta Gyöngyösi: „Ezek az atyák egész életük folyamán azt próbálták megvalósítani, amit odafönn az égben, az angyalok szférájában láttak”. 1263-tól lehetett hivatalosan a pálosoké az egyetlen középkori, magyar alapítású, monasztikus szerzetesrend. Címerükben ott a holló, a felső világ hírnöke, akárcsak majd a Hunyadi-családéban. A pálosok egyesítették az ősi forrásból származó erőket, például étrendjüket az esszénusok elvei alapján alakították ki. Maga Özséb is, ha a szükség úgy hozta, képes volt rendkívül hosszú ideig böjtölni, azaz a mindenkit körülvevő energiából „táplálkozni”. A pálosok tevékenysége felölelte azt, amit ma reformkonyhának, természetgyógyászatnak, biodinamikus mezőgazdaságnak nevezünk, és kiváló botanikusaik voltak. Szeretném biztosra venni, hogy a „barlanglakók” már lerakták az alapjait az organikus építészetnek is... A rend tagjai harmóniába ötvözték az égi és a földi erőket, és ezeket hazájuk érdekében a legjobb célra fordították. Működésük alatt segítették a mindenkori magyar királyt, akit az országgyűlések alkalmával a rendfőnökeik töltöttek fel pozitív energiával. Egészen Mohácsig. IV. László, akit a pápa kiátkozott, azaz törvényen kívül helyezett, többek között a Bendevölgye nevű területet ajándékozta a pálos rendnek (Bendevölgye, a mai Pilisszentlélek, IV. Béla adományaként kerül a pálosok birtokába 1263-ban. a szerk.). Ennyit pogány királyunkról. Az volt, hiszen az ősi magyar vallást, a pogány kereszténységet vallotta. Osztozott Koppány és Vászoly sorsában. Létezett egy párhuzam a pálos rend vezetői, és a velük egy időben uralkodó Árpád-házi királyok halála között. Ugyanis egymáshoz közeli időben tértek vissza a szellemvilágba, egyikük halála mindig követte a másikét. Így történt ez 1270-ben Özséb és IV. Béla, 1290-ben Benedek és IV. László halálakor, majd 1301-ben István és III. András esetében is. Az Árpád-ház regényével azonban ez a szinkronicitás is véget ért. 1304-ben, az Anjouk bejövetelével a pálos főkolostor működése megszűnt. Létesíteni kellett egy új központot, ennek Buda fölött, a volt Budaszentlőrincen (Zugliget?) lett a helye, és itt őrizték Remete Szent Pál holttestét. Ekkor már ténylegesen úgy hívják a pálosokat, hogy Thébai Remete Szent Pál Rendje. Özséb már nem érhette meg az 1308-ban kapott pápai engedélyt az Ágoston-rendi regulák használatához. Ekkor zajlottak a templomos-perek, az egész Európában halálraítélt templárius lovagok egyik szórványa is a Pilis izolált barlangjaiba menekült. Így



A királyi központ lapja 23
csaknem egyidőben ismét megújító impulzusként érkezett a manicheizmus és a reinkarnáció a pilisi barátokhoz. 1404-ben 12 pálos szerzetes kelt útnak Rómába, akiket a pápa a Santo Stefano Rotondo templomban telepített le, majd nekik is adományozta azt, 1448-ban. Ez a templomosoknál megszokott, köralakú szentély még egyesítette magában az atlantiszi tudást a pogánynak nevezett hagyományokkal és mindezeket keresztény motívumokkal ötvözte. (Ennek bejárható méretű makettje éppen most a Millenáris Kiállítócsarnokban látható.) Működött egy másik párhuzam is, a pálos rend és Magyarország állapotának változása között. Pázmány Péter írta: „Ha számukat fogyni látod, tudd meg, hogy az országnak is rosszul áll szénája, de ha őket növekedni látod, tudnod kell, hogy az ország is felemelkedőben van.” Ez emlékeztet Magyarország és a Szent Korona viszonyára is. Az ő kapcsolatukban szintén nagyon lényeges, hogy azt ki és hol birtokolja. Távol a hazától, egy múzeumban, vagy az Ország Házában. Pázmány egy jezsuita központú szervezetet erőltetett rá a pálosokra, kérdéses, hogy ez javára vált-e a rendnek, avagy sem? Hasonló célú törekvések ma is hatnak egyes szellemtudományi társaságokban, azokat gyengítendő; ezek hatását a jövő hivatott mérlegelni. Hunyadi Mátyás azzal kezdte uralkodását, hogy visszaszerezte a Habsburgok által eltulajdonított koronát. Itt kanyarodjunk vissza egy kicsit az időben. Utolsó szakrális királyunk – bár ez egy külön dolgozat lehetne, hogy ki volt még az – uralkodását nemcsak a pálosok készítették elő egyik fő feladatukként, azt Kapisztrán Szent János is megjósolta még Mátyás gyermekkorában. A király egész életében támogatta a pálosrendet, a Báthori László atya által elsőként magyarra fordított és magyarázatokkal is ellátott Biblia méltó helyett kapott a Corvinák között. És egy kozmikus pletyka: aszályos időkben a pálosok Mátyás megrendelésére esőt tudtak csinálni, de ez már Beatrix királyné idejében történt, kis szürke mágiával is megtűzdelve. Nekünk még újdonságnak tűnhet több szlovén mese, melyek Mátyás király feltámadásáról szólnak. Mátyás földalatti birodalmáról, aki egy barlangban ül, kerek kőasztalnál, hosszú szakálla van, és itt jön a meglepő fordulat: a nép arra vár, hogy szakálla háromszor (egyes verziók szerint kilencszer) körbeérje a kőasztalt, és akkor támad fel Mátyás, akkor jön el az aranykor. Mármint annak a népnek, amelyik az ilyen legendát emlékezetében tartja. Jó, ha megismerjük egy nép emlékezete és népszelleme közötti kölcsönhatásokat. Hunyadi „Corvin” Mátyás halála után, a török invázió idején ötszáz pálos lovagnak ismét szembe kellett szállnia az ellenséggel, ezúttal Visegrádnál, ahol a Szent Koronát őrizték, megakadályozandó, hogy az a sötét oldal birtokába jusson. Ez az emberfeletti helytállás is sikerrel végződött, de az egész országot már nem védhették meg a vész elől. A megszállók szerte az országban felkoncolták a pálos szerzeteseket, a legnagyobb templomot, a Magyar Eskuriál néven is ismert katedrálist felgyújtották és földig rombolták. Elhurcoltak minden kódexet, eltűnt a magyar Biblia is, és erre a sorsra jutottak a pálosok rovásírásos forrásai is, melyeknek az volt az érdekességük, hogy balról jobbra íródtak. Ekkor több mint százötven pálos templom és kolostor működött a Magyar Királyság területén, ami az ország akkori lélekszámát figyelembe véve, igen nagy szám. Mátyás egyetlen fia, Corvin János egy horvátországi pálos szentélyben nyugszik. Kormányunk nagy kulturális jótettet hajtana végre (e sorok a
legutóbbi választások előtt íródtak), ha visszaszerezné a török kormánytól azt a csaknem fél évezrede elhurcolt, pálos iratainkkal teli hat ládát, ami ma az isztambuli Top-Kapi mélyén várja, hogy napvilágra kerülhessen. Ezek másnak csak múzeumi tárgyak, nekünk viszont felbecsülhetetlen értékű szellemi kincsek. És szellemi erők. A mohácsi vész után lépett színre Martinuzzi Fráter György, aki előbb Corvin János hadsegédje volt, majd annak halála után, kis kitérővel pálos szerzetes lett. Rövid idő múlva már népiskolákat alapított, rendfőnök, püspök lett, egész életét a hitetlenek elleni harcra áldozta. A krakkói egyetemen, ahol Európában egyedülálló módon tanítottak okkult tanokat, többek között Faust és Paracelsus társaságában képezték magukat és egymást. György barát asztrológiát, tenyérjóslást tanult, légző gyakorlatokat végzett, feltűnően fiatalnak látták idős korában is. Hatvanéves korában ő vezette a török által elfoglalt Lippa visszaszerzéséért vívott rohamot, ami sikerrel is járt. Ez a méltatlanul keveset emlegetett csata volt Mohács után első diadalunk a török felett. Fráter György az ostrom napján kapta meg bíborosi kinevezését, ami egyszersmind azt is jelentette, hogy egyúttal várományosa lett a pápai címnek. De életéből már csak egy hónap volt hátra, az erőszakos halált nem kerülhette el. Miért is nem? Hogy egy kicsit jobban megértsük mai választási „harcainkat”, menjünk vissza a török időkig. A Mátyás király halálával kezdődő és a Fráter György meggyilkolásával végződő folyamatok megértéséhez figyelembe kell vennünk az akkor már uralomra jutott európai pénzügyi-hatalmi elit Magyarország megosztására irányuló törekvéseit. A Fugger- és a Medici családoknak,úgymond, nem volt lehetőségük beavatkozni a török elleni harcba. Mert „Európa érdeke” már akkor is más volt... Ekkor kezdődött az említett szellemi impulzus négyszáz éves ciklusának hanyatló ága, innentől kezdve már csak a rend Magyarországon kívüli történetéről beszélhetünk. Az újra felemelkedő, neo-platonikusként ismert atlantiszi szellemiség elterjedésében nagyban hozzájárultak a törökök elől Rómába, majd az Ibériai félszigetre menekült pálosok. Rómában, a már említett körtemplomban tevékenykedtek, Spanyolhonban pedig egyesültek az ott még halványan pislákoló Grál-áramlattal. Egyes szerzetesek Dél-Amerikába is eljutottak, az őslakosokkal együtt nekik is nyomuk veszett, csak néhány rovásírásos sziklafelirat-töredék maradt ott fenn. A pálosok működését nemcsak a Habsburgok, hanem 1947 után a baloldali rendszer is felfüggeszthette. Az új rend központja Lengyelországban van, de ott már nem teljes mértékben képviselik az ősi magyar értékeket. Érthető, hiszen Trianon óta, illetve az Egyesült Európa mostani vitái közepette Lengyelország és Magyarország érdekei már nem ugyanazok. Erről a csendes száműzetésben élő Árva Vince atya, Gyöngyösi Gergely magyarra fordítója, a Magyarok Nagyasszonya sziklakápolna feltámasztója tudna bővebben mesélni... A katharokhoz, templomosokhoz hasonlóan eretnekeknek tartott és üldözött bogumilokat még nem említettem. Ők a mai Bosznia területén telepedtek le, ott lettek kényszerből muzulmánok, az ősi hitet leszármazottaik tartották meg. Ahogy régen Róma, a huszadik század végén Brüsszel őket is üldözte... Ita Wegman most lefordított életrajza kapcsán előtérbe került 1939-es, 63 éves korában megtett útja, amikor is a Dunán lehajózott egészen Bulgáriáig, tervei szerint a bogumilok történetét akarta tanulmányozni.



Dobogókő
24
Eljött a Millennium. 2000-ben, Szent Mihály havában a pilisszántói régi temető földjéből kifordult egy kő. Egy Keresztes Kő, melynek érzékelhető, mérhető ereje van. A rajta lévő vésetről már megoszlanak a vélemények, lehet bogumil szimbólum, de nem szabad kizárni a kopt keresztény eredetet sem, ha már Atlantiszig nem merünk visszanézni. Vagy nem tudunk. Nincsen rózsa tövis nélkül. Töviskereszt – rózsakereszt? A XXI. század nyitányakor, hívők és hitetlenek világháborújának küszöbén, elérkezett az idő a Kelet és a Nyugat között egyedül egyensúlyt teremteni képes Közép-Európa mindig is háttérbe szorított, akadémikusan eltemetett szellemi fővárosának újraépítéséhez. Akinek megadatott, az láthatja Boldog Özséb szellemi fénykardjának éteri csillogását, mások Michael szablyáját észlelhetik, de ehhez tudatosan fel kell venni a szellemi harcot a sötét erőkkel szemben, és akkor sikerülhetnek elhatározásaink. Nem mindenki tudja: a materializmus diadalútja 1879-ben kezdődött, amikor is Michael arkangyal letaszította a sárkányt a Földre. Elkezdődött a szocialista kísérlet, annak végeztével most az angolszász világbirodalom békefenntartó háborúit nyögi a Föld népesebbik fele. És Michael ma nagyon várja azokat a megnyilvánulásokat, amelyek támogatják az ő harcát a sötét erők ellen. Legfőképpen azokét, akik, még egyszer hangsúlyozom: tudatosan teszik ezt. A sötét erők említésekor eszembe jutnak ’56 mártírjai, közöttük a szovjetek által meggyilkolt Gérecz Attila, akinek versei közül nekem a Boldog Özséb himnusz a legkedvesebb. Tudtommal a nagyképű XX. század egyetlen pálos-ihletésű verse, amelynek egy részletével zárom majd írásomat. De hadd szóljak még a bíztató jelekről. A Pilisben hosszú évek után újra megjelentek a hollók, felbukkant a Keresztes Kő; hazánkfia, Vörös Győző egyiptológus felfedezte a thébai sziklasírt. Az ottani Krisztus Pantokrátor falfestményének másolata ma a gellérthegyi sziklakápolnában látható, minden magyarnak látnia kellene. És olvassunk el újra egy ma is aktuális és megszívlelendő idézetet egy honi antropozófusunk könyvéből – pedig ők ritkán foglalkoznak politikával – s ez még az 1998-as országgyűlési választások előtt jelent meg: „Ahhoz, hogy az ember bátran és szabadon igent tudjon mondani olyasmire, aminek jelenlétét még nem érzékeli a világban, először nemet kell mondani azokra az erőkre, amelyek minden gondolkodó ember számára lelepleződtek, mint ember és életellenes erők.” Ezt kevesen olvasták, és négy év elmúltával sem hallgattak miniszterelnökünkre, aki ezt mondotta: „Ha az orrom nem csal, utoljára kell megküzdenünk a sötét erők
kel.” Tévedett. Egyelőre az ahrimáni erőkkel támogatott kampány lett győztesnek nyilvánítva. De meddig tartható az a győzelem, melynek vezetői csak a Mammon világhatalmában hisznek? Minden Magyarok Miniszterelnöke abban is különbözik tőlük, hogy másban hisz: „Én azt gondolom, hogy mindig van magasabb értelme annak, ami az emberrel történik. Az ma még nem világos, hogy pontosan mi is ez a magasabb értelem.” Világos lesz! Hazánk 500 évenkénti felvirágzása – pálos hagyomány – szorosan kapcsolódik Atilla, Szent István, Mátyás királyaink uralkodásához. Előbb vagy utóbb létre kell jönniük azoknak a feltételeknek, amelyek mellett a magyarság teljesítheti küldetését. Ehhez meg kell találnunk a kapcsolódási pontokat Özséb, Michael, a magyar népszellem között, és ezek összefüggésében kell tanulmányoznunk még mindig nem eléggé ismert történelmünket is. A lényeg: ezer esztendeje Szent István felajánlotta országát Szűz Máriának, létre jött a Regnum Marianum, melynek hatalmát, a Felső Világ akaratát Szűz Mária gyakorolja, a Szent Korona fennhatósága alatt. És ez a magyarság küldetése: az egész emberiség szellemi fejlődésének védelme és szolgálata, ahogy a múltban az volt, az a jövőben is. Cselekedjünk ennek szellemében, michaelita áldozatvállalással. Alakítsuk újra – ha egyelőre csak éteri szinten is – a múlt és a jövő szerzetes lovagrendjét, hogy óvja hazánkat, KözépEurópát. Ehhez adjon erőt Boldog Özséb himnuszának egy részlete:
„Népedért szólj, Boldog Özséb, mondj imát az Úrnak, hívd egybe, ki hív és magyar! Hív, ki sebbel ékes! Győzni fog, ki hinni akar, s áldozatra képes!”
FELHASZNÁLT IRODALOM:
BISTEY ZSUZSA: Rudolf Steiner él. Az élő antropozófia (Ispánk, 1998. Arkánum Szellemi Iskola) GYÖNGYÖSI GERGELY: I. Remete Szent Pál remete testvéreinek élete (Pilisszántó, 1998. Fráter György Alapítvány) LISSÁK GYÖRGY: Az Aranykígyó (Pilisszántó, 1998. Fráter György Alapítvány) LUKÁCS ISTVÁN: A megváltó Mátyás király színeváltozásai a szlovén néphagyományban és szépirodalomban (Bp., 2001. Lucidus) MARIA VON NAGY: Die Entstehung und das Wirken des Wahren Rosenkreutzertums (Basel, 1980, kézirat); NAGY EMILNÉ DR. GÖLLNER MÁRIA: Az igazi Rózsakeresztesség keletkezéséről és működéséről (Budapest, 2000. kézirat) PAPGÁBOR: Hazatalálás (Budapest, 1999. Püski) (SARBAKGÁBOR szerk.) Pálos rendtörténeti tanulmányok (h.n., 1994. magánkiadás) STEIN, WALTER JOHANNES: Weltgeschichte im Lichte des heiligen Gral (Stuttgart, 1928. Orient-Occident Verlag) SZÁNTAI LAJOS: A két Hollós. Mátyás király és a Pálos Rend (Budapest, 2001. Sárosi és Fiai) VÁMOSINAGY ISTVÁN: Merlin a bárd, és Wagner a zeneköltő (Budapest, 1984 és 1985, magánkiadás)
A Dobogókő megjegyzése: Az íráson nem kívántunk változtatni ill. rövidíteni, annak ellenére, hogy bizonyos részei a 2002-es év politikai aktualitásait is taglalta. Azt kívántuk, hogy az Olvasó az akkori kevéssé ismert írást teljességében ismerhesse meg most 2014 végén. (A.L)



A királyi központ lapja 25
Izgalomra és megismerésre okot adó tárgyak, emlékek merülnek fel a magyar múltnak felkavart hullámaiból, – de nem véletlenszerűen olykor-olykor a vizsgáló tekintettek előtt. Érteni vélem a meghökkentő ellentmondást, amely megtorpanásra készteti az elmét, amikor a tanított ismeret megütközik az újjal való találkozáskor, hiszen személyemben én is sokszor kerültem ilyen hatás alá. Példának felhozhatom egy gyöngyösi látogatás alkalmával a helyi ferencesek szerzetesek múzeumában- látott Schedel Krónika Buda városát ábrázoló színes metszetét. Ezt a képet minden általános műveltséggel bíró ember ismerheti iskolai tankönyve lapjairól. Talán szót sem érdemelne, ha nem kelti fel figyelmemet a metszet jobb felső sarkában lévő feljegyzés, amellyel egy gondos szerzetes üzent a mának, és amelyből kiderül számunkra, hogy a paginákon látható ábrázolása a városnak hamis, ugyanis nem, hogy a középkori Buda városát, de még Pest városát sem ismerheti fel általa az a vándor, aki járt volt e város falai között, rótta utcáit.
A széljegyzet első két sorában a következők olvashatóak magyar nyelven; – Soha nem voltak (a könyv szerzői) Budán. Majd PEST neve látható többször áthúzva, jelezvén, hogy ez sem állja meg a helyét a rajzot nézve. Megrendült hittel felmerülhet bennünk az a kérdés, hogy az e korból, egymást követő évszázadokból fennmaradt metszetek, különbféle grafikai eljárásokkal készült nyomatok mennyire hiteles képet nyújtanak városainkról és vajon ugyanazt a települést ábrázolják-e, amit feliratuk sugall? A fenti kérdések megválaszolására csak akkor tehetünk kísérletet, ha sokoldalú vizsgálat tárgyává tesszük azokat a metszeteket, amelyeknél egyezéseket tapasztalunk a polgárváros vagy vár, fellegvár, erőd továbbá földrajzi környezete vonatkozásában, gondolok itt a domborzati viszonyokra, a mai is felismerhető esetleg más, újabb néven ismert hegyekre, dombokra. A Kálti Márk néven ismert albai kanonok által jelzett Magnusnak is nevezett I. Lajos királyunk számára 1358-ban elkészült Chronica Picta, azaz Képes Krónika, képi ábrázolásai a pilisi királyi központok közelébe vonzzák a szemlélő tekintetét. A Turul-nemzettség szent királyainak koronázási képein érdemes
felfigyelni a háttérben látható magas hegyekre, és a piramisra. Tudva lévő az is, hogy Dömös királyi székhely neve változatos formában jelenik meg a krónikák textusaiban valamint a középkori diplomákban, litterékben, jogi vonatkozású hitelesítő és határbejáró oklevelekben, továbbá a XI. és XII. sz. magyar uralkodói legtöbbször tragikus kimenetelű – történeteinek lejegyzéseiben. Már Noszlopi Németh Péter is felhívta tanulmányában a figyelmünket arra, hogy a Turul-nemzettség szent városának: Budának a helyszínét a Pilisben kell feltalálnunk még pedig a Duna völgyében, a folyó jobb partján, a hegység napnyugati széléhez közel, a mai Esztergom városától mintegy tíz kilométer távolságban. Ő két kanak távolságot említ, amit aránypár segítségével tízezer méternek feleltet meg. Ez a Buda válik a XIII. század derekán Buda Vetussá azaz honi nyelven Óbudává. Ez a régi Buda körülveszi a Sican-hegyre épült Atilla várat, amelynek fundusát korábban a pannóniai szikamberek királya, Francus, vetette meg s építetett reá várat, amelyet kezdetben Szikambriának hívtak. Ez az elnevezés később is fennmaradt és a város végső pusztulásáig (1595) használatos volt. A másik Buda építése egybeesett a mai Buda magját képező, a Pesti újhegyen megkezdett 1255-re betelepített és IV. Béla királyunk oklevelében említett Castrum Novo Montis Pestiensisnek nevezett pesti várral, továbbá a visegrádi fellegvár falainak emelésével. Buda ábrázolásáról számos nyomatot ismerhetünk. Felirataik Buda, Offen avagy Offen de vulgo Buda, és ha figyelmesen megnézzük e városképeket, akkor észlelhetjük azt, hogy nem egyeznek mai ismereteinkkel, ami a helyszínt és a földrajzi környezetet illeti. Némelyek a mai Budát, a középkori Újhegyi Pest várát, a XX. század derekán lebontott Tabán városrész régi helyén fekvő Pest-Újhelyt ábrázolja, mások olyan várat vetítenek a szemlélő elé, amelynek hátterében a Dunán túl hegyláncok mutatkoznak és inkább a Dunakanyarra emlékeztető környezetet festenek. A továbbiakban két olyan metszetet ismerünk meg és hasonlítunk össze, új ismereteket nyerve ez által a térségről, melyek segítségével a ma is felismerhető tájba helyezvén felkereshetjük régi városunk helyszínét, amelyet kivetni igyekszik hatalmi érdek a kollektív emlékezés tarsolyából. Elsőbben vizsgáljuk meg Erhard Schön színes fametszetét, melynek címe; Buda ostroma 1541-ben (siege of Ofen, 1541). Az ábrázolt város azonosítása latin nyelvű felirat formájában történik, amelynek szövege így kezdődik; Buda, vulgo Ofen, prima & regia Ungarici regni ciuitis ad Danubium (Buda, köztudottan Ofen, első magyar királyi székhely a Duna mentén). Az elemző tekintet előtt ismeretek láncolata tárul fel; elsőbben a művész látószögének magassága, amely abból keletkezik, hogy a város előtti magaslat oldalából rálátással rajzolt, hiszen a vár mögötti Duna – amelyet felirattal is ellátott (Danubius Flu/vius/ - ezüst csíkja a vár tornyai mögött is látszódik. A kép előterében egy fa és a képzőművészetben staffage-figuráknak nevezett emberalakok, két asszony és egy magyar nemesi viseletben lévő szablyás férfi, áll. Mögöttük a völgybe, majd a várkapuk felé futó utak. Az, ami Buda városának földrajzi fekvését jellemezheti, az a folyón túli terület hegyláncolatának kiemelkedő pontjai, hegyei, amelyeket, a kistérséget jól ismerők beazonosíthatónak tartanak.
Il dessigno vero della citta...
(azaz az eltűnt Új-Buda nyomában)
VETRÁB JÓZSEF KADOCSA
Schedel Chronica, Gyöngyös 1493.



Dobogókő
26
A másik metszet, amely vizsgálat tárgyát képezi közel két évszázaddal később születik francia mester keze alatt és szinte megegyezik a városnak eme ábrázolásával. A különbözőségre és ennek lehetséges okára írásomban a későbbiek folyamán térek ki. Lényeges azonban, hogy a nevezett színes metszeten a háttér hegyei élesebb rajzolatot kapnak s ez által jobban felismerhetők: ugyan abba a térségbe vezetnek el, amelyet Kézai Simon krónikája ír le a hunok, azaz magyarok második visszatérésekor: -„Miután tehát előadtuk a hunok eredetét,...most lássuk, mikor tértek vissza ismét Pannóniába. ...hét hadseregre oszlottak,...minden hadsereg harmincezer fegyveresből állt...zászlót bontva kivonultak tehát feleségeikkel, gyermekeikkel, nyájaikkal együtt, és átkeltek a Dunán Pestnél, illetve a szobi révnél, ahol is megvívtak egy bizonyos Duna menti várat.”
Pest települése nevének említése ez idézetben értelemzavart okozhat, ha a mai Pestre vetítjük a pilisi Pest fogalmát. Még egy lényeges dologra hívnám fel a figyelmet Kézai leírásával kapcsolatban: Megemlíti az eseménnyel kapcsolatban, hogy a szóban forgó várat Marót egyik éltes rokona védte, de a nép váltig állítja, hogy maga Marót volt a várvédők vezére. – Neve Marót, Maród formában földrajzi névként maradt reánk. A fent leírtak után nézzük a metszetet, melynek feliratai értelemszerűen francia nyelvűek! A metszet kiadójának nevét ismerjük; a párizsi Gérard Jollain, aki 1670-es évek és 1600 között alkotott. E metszet segítségével többet megtudhatunk arról az Új-Budáról, amelyet IV. Béla királyunk építetett a mongol beözönlés után 1243 és 1247 között a régi Buda közelségében, amelyet az időtől fogva Vetus Budaként, köznyelven; Au-, vagy Ó-Budaként neveztek. – Most nézzük a rajzot illetve feliratait! A rajz alatti szövegtest a város történetét hivatott bemutatni, amelyben keveredik a régi Buda alapítására vonatkozó –a magyar krónikákba is betoldott Atilla-Buda ellentét,
amely testvérgyilkosságba torkollik-, és Atilla városának (Szikambriának) a története. – Teljes bizonyossággal jelenthetjük ki, hogy ez az Új-Buda nem azonos azzal a régi Budával. Fordítsuk figyelmünket a továbbiakban Új-Buda rajzára; a város külső falain már jól kivehetőek a XVI. sz. második felének várépítészeti megoldásai, ami a bástyák kialakításait illeti. Az ilyen szögletes falú bástyakiképzések jobban ellenálltak a tüzérségi támadásoknak az ostrom idején, mivel az ágyúgolyóbisok nem tudtak becsapódni a falakba, hanem lepattantak – a belövési szög csökkentése miatt – róluk. – Feltűnik a rajzon az Alsó-város és a lovasság szálláshelyéül szolgáló várterület ábrázolása is. Ezek, ha szemből szemléljük, a kép bal oldalán helyezkednek el. Jobb oldalon a város falakkal körülvett temető kertje. Ezek felett tűnik fel maga a tornyos építmény együttes és a polgárváros templomaival; A boldogságos Szűz Mária (Nostre Dame) és a Szent Péter és a
Szent Pál (St. Pierre et St. Paul). A városfalon belül, a metszet jobb oldalán vehetjük szemügyre a királyi palotát (Chasteau). – A Duna (Danube fleuue) túlsó partján lankák vezetnek a hegyek lábaihoz, melyeken házcsoportok találhatók; a kép bal oldalán Pest nevét olvashatjuk, mely városba egy hajóhídon át juthatnánk, ha Buda várából igyekeznénk át a túl parti – Új-Budához mérten jelentéktelen városkába. A pilisi Pest közelében emelkedik egy kétormúnak tetsző hegy, amelyet ma Fekete-hegyként találunk a térképen. Tőle kicsit jobbra, a város tornyai felett, Szent Gellért hegye (Montagne S. Gerard) és a hegycsúcson egy vár-erőd; Szent
Gellért vára (le Chasteau S. Gerard). Azonnal rátérhetünk a két ábrázolás közti különbségekre; Erhard Schön 1541-ben készült fametszetén a királyi palota alatt, jobb oldalon, található az alsó-vár valamint a hozzáépült kert, míg Gérard Jollainén a kép bal oldalán. Ismeretes, hogy Buda városát a hadi események nem kímélték, a város több ostromot is átélt a nyugati keresztény hadak visszafoglalási kísérletei nyomán. Lehetséges, hogy a rekonstrukció alkalmával került átépítésre – erre utalnak a szögletes, ék alakú bástyák is – az alsóvárnak (Basse ville) nevezett terület és a palotakert. – Meg kell említenünk, hogy a kép felső részén keretben látható felülnézeti városrajz inkább a mai Budát, a középkori Új-hegyi Pest várát mutatja a Duna felé nyújtózkodó, falakkal határolt alsó városával. Ha kivonulunk arra helyre, ahol a rajzok készülhettek és átsiklik tekintetünk a Duna bal partjára megláthatjuk a Jollain úr nyomatán St. Gerard-ként jelölt hegy maradványát, amelyet „gondos kezek” kőbányának álcázva tüntettek el, az Ipolysági hegyek vonulatában. - E hegy és a Csák-hegy mögött búvik meg Márianostra. Összegezve megállapíthatjuk, a metszetek Új-Budát ábrázolják földrajzi környezetükben, IV. Béla királyunk székes fővárosát, amely városba - annak elkészülte után - beköltözött, elhagyva a régi Budát, eladva ottani királyi házát az esztergomi érseknek, aki azt ajándékként elfogadni nem akarta. Ez a város 1243 és 1247-között létesült. Addig az ideig azaz 1243 nyaráig a budai kancellária a (régi) Budában címezte és datálta diplomáit, tanúsítványait, jogi okleveleit.
Erhard Schön: Buda vulgo Offen
Bude- Publisher: Gérard Jollain, Paris,



A királyi központ lapja 27
Nagytiszteletű Prohászka püspök úr a Pilist Szent hegynek tartotta. Sík Sándor keresztény költőt versek írására ihlette, mert nem csak a felszínt, hanem a történelmi mélységet is látták. Bizonyára többet tudtak a hegy titkáról, mint mi, akik kényszerből a materialista világszemlélet emlőin nevelkedtünk, és mindent az anyag összetevői alapján értékeltünk. Azt tanultuk, hogy a Pilis hegység mészkő és vulkáni kőzetből van, tölgy és bükkfák élnek erdeiben, jó vadászterület, közel van a fővároshoz ezért kitűnő kirándulóhely. Ideális kikapcsolódás, egy kellemes hétvégi elfáradás testünknek. De egy püspök nem a test, hanem a lélek embere, keresztény hitének él. Ő a természet csodáiban az Isten arcát nézi. A magyar néphagyomány is a hegységet Szentnek látja ezernyi esztendők szakrális történelmi tartalma miatt. A közeli főváros lakóinak betonhoz, aszfalthoz idomult, Isten arcának látását nélkülöző szeme tudat alatt mégis ösztönösen érzi, hogy a Pilis több az ország más hegyeinél. Márpedig akármi csak úgy „ukmukfukk” nem lehet Szent. Azzá válni kell, ki kell érdemelni, ingyen nem adják! Vajon mivel érdemelte ki Pilis ezt a szentséget? Annyi szép hegye van a világnak, talán még szebbek is a Pilis völgyeinél, dombjainál, mégsem szentek. Az Isten nélküli mai kor embere magát tartja Istennek, felsőbbrendűsége jogot formál uralkodni a természet, az Isten arca felett. Sajnos úgy tűnik, nagyképűségéből már csak egy hatalmas földi katasztrófa tudja kirántani és megtanítani az alázatra. Azt mondja az ember; minden élet egy hosszú evolúciós folyamat eredménye, és nem egy magasabb intelligenciának, a Teremtő Istennek az alkotása. A materialista világnak könnyebb volt elhitetni velünk, hogy nincs Isten, hogy a szerencsés véletlenek egybeesése folytán, a végeláthatatlan kozmoszban, ha az egyik sejtecske épp összejött egy kacér kromoszómával, abból pók lett, másik szerencsés véletlenből pedig elefánt, hogy csak kettőt említsek a Föld káprázatosan szép és változatos tömegű élővilágából. Mennyi szerencsés véletlen kellett, hogy ez összejöjjön? Tanítják az iskolában, hogy Darwin evolúció elmélete szerint évmilliók változásai alatt az ember majomból származik. Ebben a mai modern világban, az evolucionistáknak sikerült ezt a folyamatot sok küzdelem árán annyira felgyorsítani, hogy azóta néhány évtized alatt a legkorszerűbb módszerekkel az emberből csináltak majmot. A Pilisbe látogató túristát, Esztergom és Visegrád, történelmünk látványosabb bemutatói ugyan megindítják a nemzet múltjának megismerése felé, de ez csak ahhoz elég, hogy sejtesse velünk, itt sokkal mélyebb értékeink nyugszanak, mint amennyi a felszínen kikapirgálható. Megnyomorgatott történelmünk homályos mélységéből annyi már látszik, hogy fényesebb a múltunk, mint ahogy eddig tudatták velünk. A ránk tukmált szürkeség résein már-már át szűrődik történelmünk hajdani dicső fénye. December lévén hosszabbak az éjszakák, több a sötétség. A téli éjszakák legsötétebbjének reggelén, a Téli Napfordulón december 21-én Pilisszántón, a Napvárta helyéről, a Ziribár hegyszoros völgyéből kel fel az életet adó Teremtő Nap. Mint egy anyaölből újjászületik a Fény. Mintha jelezni akarná: a legsötétebb korban is van
reményt keltő Fény, amely győzni fog a sötétség felett. Jézus valódi születésnapját nem ismerjük, ezért tették a Karácsonyt a Téli Napfordulóhoz. A Szentírások szerint az Atya azért küldte a Földre egyszülött Fiát oda és akkor, hogy fényt vigyen a sötétségben bóklászó emberiségnek. Küldetése volt! Hogy kiutat mutasson a bűnből. Hogy reményt keltsen az emberekben: van kiút a mocsárból, az emberiség dermesztő sötét téli ködéből, csak ezt az irányt mutató Fényt kell követnetek! Kárpát-medencében évszázadokon-évezredeken át a Pilisben uralkodó Szent nagyjaink világítottak. Vajon véletlen hogy a titokzatos sumér eredetű Ziribár elnevezést itt találjuk? A földtörténet legnagyszerűbb kultúrájának, Nimródnak Pilisszántóra testált hagyatéka ez a sumér szóban rejlő csodálatos üzenetet. Ők már Jézus születése előtt tudták a Megváltó eljövetelét, a Ziribár jelentését. Nem tudjuk hogyan, mely ősi szellem hagyta ránk, de itt van kétségbevonhatatlanul, csak fel kell jönni és meggyőződni december 21-én reggel hét órára a Csillagösvényre, és várni a csodát, amely fél nyolckor meg fog születni Ziribár anyaölében. A kételkedő, de kíváncsi látogató rádöbbenhet, hogy a különös szó
Karácsonyi Fény született Pilisszántón!
SZŐNYI JÓZSEF
Szemben a téli Napforduló
Ziribár fölött



Dobogókő
28
nak minden betűje igaz. A felkelő Nap ezt követő három reggelen ugyanott tekint ránk, nem megy tovább. Három napon át figyelmeztet: megszületik a Megváltó, Őt vártuk! Majd december 25én, Jézusunk születésnapján indul vissza éves útjára. Ez alatt a három nap alatt szembenéz a kápolna bejáratán át Boldogasszony szobrára, és Napba öltözteti Boldogasszonyunkat! A felkelő Nap
teremtő erejével a megszületett Megváltó így mond hálát Édesanyjának. Ez a fény Napkeletről jön, ahonnan a három bölcs érkezett, nyugaton most a fény lemegy. Igazán megtisztelő, hogy ez a megható jelenet épp Pilisszántón történik meg. Mi lehetett vajon az oka, hogy amikor Boldog Özséb ide jött Pálos Rendet alapítani? Santo, - magyarul Szent - volt a neve falumnak, pont a Prohászka püspök úr Szent hegyének, a Pilisnek lábánál! Ettől az ajándéktól lett kitüntetett hely Pilisszántó. Ami Szent, az Istennek tetsző és küldetése van! Járjatok hát Isten hírével!
Pilisszántó, 2014. Karácsonyán
Égre nyújtott két kar anyaölében
Napba öltözött Boldogasszony dec. 21
Ébresztő Magyarország!
Felújítva 2011.



A királyi központ lapja 29
Reggeli ájtatosságkor, kilencedik responsorium után follyék le a (fonálon függő, betlehemi) csillag hordozása a következőképpen:
A három napkeleti bölcs álljon készen.
AZ EGYIK Szűz Mária oltára előtt, kezdje magas hangon: Csodálatos fényben égő csillag!
A MÁSIK az oltár jobboldalán ismételje: Csodálatos fényben égő csillag!
A HARMADIK a baloldalon állva folytassa: Csodálatos fényben égő csillag!
EGYÜTT énekelve járuljanak Szűz Mária oltárához: Mely mutatja, hogy megszületett a Királyok Királya, kinek jövetelét jövendölték egykor a próféták!
Az oltárról kis edényekben nyújtsák át nekik a misztikus ajándékokat: Gáspárnak aranyat, Menyhértnek tömjént, Boldizsárnak mirrhát. És vonuljanak Heródeshez ily énekkel: Menjünk hát és keressük meg őt és ajánljunk fel neki aranyat, tömjént és mirrhát ajándékul!
HERÓDES a templom közepén, koronás fővel, trónusán ülve ezt kérdezi a napkeleti bölcsektől: Minő jelből tudjátok, hogy megszületett a király, akit kerestek?
A NAPKELETI BÖLCSEK AKKOR: Tudjuk a csillagról, mely keleten mutatta, hogy megszületett.
ÉS HERÓDES: Mondjátok meg nekünk, azt hiszitek, hogy országol ő?
ÉS A NAPKELETI BÖLCSEK: Valljuk, hogy országol ő! Messze földről ezért jöttünk, hogy misztikus ajándékokkal imádjuk őt.
Irnokok üljenek Heródes körül, ruhájuk subtilis, fejükön csúcsos süveg, kezükben tartsanak könyvet.
HERÓDES kérdezze őket ekképpen: Kérdezlek titeket, ó, ti
írástudók! Minő írást találtok e gyermekről a könyvekben?
AZ IRNOKOK feleljék: Uram, próféták írásaiban látjuk, hogy Bethlehemben, Dávid próféta városában születik a Krisztus, - így mondja a jóslat...
A KÓRUS felelje rá a bizonyságtételt: Bethlehem, nem vagy-e legkisebb?
HERÓDES ekkor ily szavakkal küldje el magától a napkeleti bölcseket: Menjetek és szorgalmatosan tudakoljátok e gyermeket! Ha pedig megtaláltátok, térjetek vissza hozzám, hírt adni róla nékem!
A napkeleti bölcsek eljőve Heródestől, nézzék a csillagot.
AZ EGYIK ujjával mutatva mondja: Íme a csillag!
ÉS A MÁSIK: Íme a csillag!
A HARMADIK IS: Íme a csillag!
Majd EGYÜTT haladva így folytassák: Miképpen keleten láttuk, ismét előttünk jár a fényes csillag!
KÉT KLERIKUS, kappába öltözve, álljon a kép mellett, mely Szűz Máriát ábrázolja, kezében a fönséges Kisdeddel; mondják e verset: Kik ezek, akiket csillag vezet hozzánk idegen földre, sose hallott dolgokat hozván?
A NAPKELETI BÖLCSEK feleljék: Tharsis, Arábia és Sabba királyai vagyunk, akiket ti láttok. Most született Krisztus király urunknak hozunk ajándékot; csillag vezérelt minket, hogy imádjuk.
AZ ŐRTÁLLÓK erre ujjukkal a képre mutatva mondják a napkeleti bölcseknek: Íme a Kisded, akit kerestek! Sietvést hát imádjátok, mert megváltást ő hoz rátok!
A CSILLAG
Vízkereszti játék Hartvik győri püspök pontifikáléjából, 1100 körül (Geréb László fordítása)



Dobogókő
30
A HÁROM NAPKELETI BÖLCS ekkor az Urat köszöntve, mondja: Üdvözlégy népek fejedelme!
AZ ARANYAT HOZÓ ajándékát átadván, mondja: Vedd, király, az aranyat!
A TÖMJÉNT HOZÓ is hasonlóképen: Vedd a tömjént, ki valóban Isten vagy!
ÉS A MIRRHÁT HOZÓ: Eltemetésed jelét, a mirrhát!
EGY ANGYALI GYERMEK, dalmatikába öltözve, emeltebb helyen állva mondja: Beteljesült minden, mit megmondottak a próféták. Más úton térjetek hazátokba!
A NAPKELETI BÖLCSEK ekkor más úton visszatérve örvendeznek az angyali üzenetnek. Antifonába kezdjenek, éneklés közben a kórusig haladjanak előre: Ó, égi király, istállóban születik, akit oly nagy tiszteség kísér! Jászolban nyugszik és rejtve van, kié az egész világ!
Amikor ezt befejezték, erős hangon kezdődjék az ének:
TE DEUM LAUDAMUS!
Sík Sándor:
Karácsonyi álom
Magyar karácsony fekete-fakója És minden, ami mostani, múljon, Száz pici gyertya gyújtatlan gyúljon, Csillagos álom pelyhes takarója. Álom, álom karácsonyi álom!
Álom, álom... Betlehemben Kicsike Jézus megszületett. Szép Szűz Mária, egek ékessége, Mi bűnös lelkünk egy édessége Csókkal hajol a jászolka tövébe, Kicsi Jézuskára rájanevet. Édes kicsi Jézus, mindenlátó Jézus, Ügyefogyott népre, ránk mosolyog Csilló levegő-égben, boldog fényességben Nekünk dalolnak angyali karok.
„Dicsőség, dicsőség mennyben az Istennek, Békesség, békesség földön az embernek!”
Álom, álom... Kegyes kicsi Jézus, Panaszkodjunk-e teneked? Okos kicsi Jézus, igazlátó Jézus, Hiszen te jól tudsz mindeneket! S te, fényes szép angyalsereg, A békességet is ismered! A békesség – te jól tudod, – meleg cipő: És édesanyja a bánsági búza. A békesség a nagy hegyek nyugalma: És homlokukat a Tátra koszorúzza.
A békesség egy csendes kicsi napsugár talán, Amely a mély komoly vizek tükrén remeg: De máshol még nem látják szegény magyar szemek, Csak Pozsony ős Dunáján és Szent Anna taván, A békesség a kassai harangszó, S a székely falukon a pásztorok miséje Kétszerte szent!... Dicsőség a magasban... Kicsi Jézus, Tedd, hogy legyen békesség idelent!
Dicsőség, dicsőség a magasságoknak, Békesség a földön, békesség, békesség Szegény magyaroknak.



A királyi központ lapja 31
Történt egy napon, hogy őfelsége Kheopsz király unatkozott. Összehívta fiait, a királyi hercegeket, azt remélve, hogy fel fogják vidámítani. Megparancsolta, hogy meséljenek neki csodálatos történeteket. Fiai készséggel teljesítették a parancsot, tudván, hogy felséges apjuk szereti a régi idők varázslóiról, mágusairól szóló mondákat, hisz maga is jártas a mágia tudományában.
Először Kheprén, a legidősebb fiú, majd a középső, Baefré herceg emelkedett szólásra, hogy apjuk kedvében járjanak. A történeteik végén az isteni hatalmú uralkodó megjutalmazta gyermekeit, és az istenek számára is áldozatot mutattak be közösen, így kérve az áldásukat Egyiptom népére és földjére. Ezek után Dzsedefhór herceg emelkedett szólásra, és a következőket mondta: – Az előbbi történeteket testvéreim a régen elmúlt időkből mondták el, az ősidőkben élt emberek híradása alapján, és nem lehet egész biztosan tudni, hogy valóban megtörténtek-e. Én azonban olyan embert akarok bemutatni neked, ó, felség, akit te még nem ismersz, és aki csodát fog tenni a te jelenlétedben. – Ki ez az ember? – kérdezte őfelsége. – Egy Dzsedi nevű alattvalód lakik Dzsed-Sznofru városában válaszolta a herceg. Már száztíz éves, és mégis ötszáz kenyeret, egy ökörcombot eszik, és száz korsó sört iszik meg naponta. Dzsedi képes arra, hogy a levágott fejet a helyére illessze. Egy oroszlánt képes maga mögött vezetni, és anélkül hogy kötélen fogná, az megy önként utána. És ő az, aki ismeri Thot szentélye szobáinak számát. Mikor őfelsége, Kheopsz király ezt hallotta, nagyon megörült. Már régtől fogva kutatta Thot szentélye szobáinak számát, mert ő a saját palotájában ugyanannyit akart készíttetni. Így szólt tehát a herceghez: – Dzsedefhór, te magad hozd őt ide hozzám! Hajókat szereltek fel a herceg számára, és ő felhajózott a Níluson arra a helyre, ahol az öreg varázsló lakott. Mikor kikötött, szárazföldön utazott tovább egy hordszéken ülve, mely ébenfából készült, és nyelei arannyal voltak kiverve. Mikor célhoz értek, letették a hordszéket, a herceg pedig kiszállt belőle, hogy köszöntse az öreget. Házában találta, az ágyon fekve. Egy szolga tartotta a fe
jét, és legyezte, a másik lábait dörzsölte. A herceg így szólt hozzá: – Köszöntlek, ó, tiszteletre méltó férfiú! Olyan a te külsőd, mint azé az emberé, aki még messze van a haláltól, a koporsótól és temetéstől, aki még távol van attól, hogy alvása a napvilágra is kiterjedjen. Azért jöttem hozzád, hogy közöljem veled atyám, Kheopsz király ajánlatát: egyél ugyanazokból az ételekből, melyeket ő belső embereinek szokott adni, és légy mellette mindaddig, míg át nem mégy abba a szép életbe, amelyben atyáid már nyugosznak. Dzsedi, a varázsló így válaszolt: – Béke veled, ó, herceg, aki az apjának kedves! Jutalmazzon meg téged a te atyád, és jelöljön meg számodra tiszteletre méltó helyet az ország vezető emberei között. Győzzön a te karod az ellenség felett, és lelked ismerje meg az utat az alvilág kapuőrzőihez. Köszöntlek téged, ó, királyfi! A herceg karját nyújtotta neki, felsegítette, és együtt mentek ki a partra, miközben ő vezette az aggastyánt, az így szólt: – Hozass nekem, ó, herceg, egy csónakot, amely gyermekeimet és varázsirataimat szállítsa. Adtak neki nem is egy, hanem két csónakot teljes legénységgel, de ő maga az utat a herceg hajóján tette meg. Mikor elérkeztek az udvarba, a herceg rögtön jelentette a királynak, hogy elhozta a varázslót. Őfelsége rögtön megparancsolta: – Nosza, hozzátok őt azonnal elém! Őfelsége a palota oszlopcsarnokába ment, és az öreg varázslót ide vezették eléje. A király megkérdezte tőle: – Hogy van az, Dzsedi, hogy még sohasem láttunk téged az udvarban? Az pedig így válaszolt: – Eddig nem hívtál, uram, de most eljöttem hívásodra. – Igaz az – kérdezte a király –, amit beszélnek rólad, hogy te a levágott fejet helyére tudod illeszteni? – Valóban meg tudom ezt tenni, ó, uram, királyom – felelte Dzsedi. Őfelsége rögtön megparancsolta: – Hozzanak rögtön ide egy bebörtönzött foglyot, akit bűnei miatt halálra ítéltek. A varázsló azonban ezt mondta: – Ne tegyük ezt mégse egy emberrel, ó, uram! Tegyük meg inkább ezt a kísérletet egy állattal. Erre egy libát hoztak be, és levágták a fejét. A
Kheopsz (Khufu) fáraó és a varázslók
(ősi egyiptomi monda részlete, szerkesztette: A. L.)



Dobogókő
32
testét az oszlopcsarnok nyugati, a fejét pedig a keleti sarkára helyezték. A varázsló ekkor elmondta a szokásos varázsigét, és íme, a liba teste vergődni kezdett, s a feje ugyancsak. Aztán közeledtek egymáshoz, és mikor összeértek, és a fej helyére került, a liba gágogni kezdett. Ekkor egy kócsagot hoztak be, és azzal is hasonlóképpen játszódott le az egész. Őfelsége erre egy ökröt hozatott be, és annak is levágták a fejét. A varázsló elmondta a szokásos varázsigéket, és íme, a fej visszailleszkedett a helyére, az ökör pedig felállt, mintha semmi baja sem lett volna, és a kötele a földön csúszott utána. Mikor a király látta ezeket a csodálatos dolgokat, elhatározta, hogy megpróbál választ kapni arra a kérdésre is, ami már régóta furdalta. Így szólt az öreg varázslóhoz: – Igaz az, amit rebesgetnek, hogy te tudod Thot isten szentélye titkos kamráinak számát? – Sajnos, nem tudom – felelte Dzsedi –, de ismerem azt a helyet, ahol meg lehet tudni. – Hol van az? – faggatta kíváncsian a király. – Egy héliopoliszi szobában van egy kovakőből készült doboz – felelt a varázsló –, és ebben a dobozban van a titok nyitja. A király erre izgatottan mondta: – Nosza, siess, hozd el nekem ezt a dobozt! – Ó, uram, király (élet, üdv és egészség neked!), nem én leszek az, aki ezt elhozza neked. – Hanem kicsoda? – kérdezte a király. – Azok közül a gyermekek közül a legidősebb, akiket Rudzsedet hordoz a szíve alatt. Mert három gyermeke lesz neki. – Ki az a Rudzsedet? – kérdezte meglepődve a király. – Ré isten egyik papjának felesége – felelte Dzsedi –, aki magától Ré istentől vár három gyermeket. Ők gyakorolják majd a királyi hatalmat az egész országban, s a legidősebb még a héliopoliszi főpap tisztségét is be fogja tölteni. Mikor Kheopsz király ezt meghallotta, nagy fájdalom szorította össze a szívét, és szerfölött elbúsult. Dzsedi ekképpen vigasztalta: – Miért ez a szomorúság, ó, uram, királyom? Talán a három gyermek miatt? Sose búsulj! Mindezek a dolgok nem a te uralkodásod alatt fognak megtörténni, hanem jóval később, a te fiad után, sőt a fiadnak fia után. Csak akkor kerül uralomra a napisten fiainak egyike. Kheopsz elgondolkozott, majd megkérdezte:
– Mikor hozza világra gyermekeit ez a Rudzsedet? – A tél első hónapjának 15. napján születnek meg a gyermekek - felelte a varázsló. – Szívesen elmennék én is megnézni Ré napisten ivadékait mondta a király. De Dzsedi átlátott a szitán, és sejtette, hogy a király rosszat tervez a gyermekek ellen, ezért így válaszolt: – Ne menj oda, ó, uram, király! Ha mégis odamennél, tudd meg, hogy én négyrőfnyi magas vízzel árasztanám el az oda vezető csatorna partjait. A király, hogy így leleplezték szándékát, nem válaszolt, hanem a csarnokból bement a palotába. Kiadta a parancsot, hogy Dzsedi, a varázsló, ezentúl Dzsedefhór herceggel lakjon együtt, és adjanak neki mindennap ezer kenyeret, száz korsó sört, egy ökröt és száz köteg hagymát. Így is történt, ahogy a király megparancsolta. De elérkezett a nap, amikor Rudzsedetnek világra kellett hozni a Nap gyermekeit. Ré napisten megparancsolta Ízisz, Nephthisz, Meszhenet és Heket istennőknek, továbbá Hnumnak, a kosistennek:
– Induljatok, és segítsetek Rudzsedetnek a három gyermek világrajövetelénél. Meglesz a jutalmatok érte! Mert ezek a gyermekek fogják majd valamikor az egész ország felett a királyi hatalmat gyakorolni. Ők majd templomokat építenek nektek, ellátják dúsan oltáraitokat, és áldozati asztalaitokat megtöltik minden jóval. Az istennők elindultak, de táncosnők alakját vették fel, hogy fel ne ismerjék őket. Ruháikat Hnum kosisten vitte utánuk. Elérkeztek Rudzsedet házához. Beléptek a házba, s az ajtót bezárták maguk mögött. Ízisz az asszony mögé állt, Nephthisz eléje, Meszhenet és Heket jobbról és balról támogatta. A gyermekek szerencsésen világra jöttek, bőrüket arany borította, fejüket valódi lazúrkő díszítette. Az istennők gondjukba vették a csecsemőket, megmos



A királyi központ lapja 33
datták őket, és mindjárt nevet is adtak nekik. Ezután kiléptek a házból, és a kint várakozó férjhez így szóltak: – Örvendj a te szívedben, mert egyszerre három gyermeked született. Rudzsedet férje boldogan felkiáltott: – Mivel viszonozhatnám a ti jóságtokat, kedves táncosnők? Adok nektek egy zsák árpát, vigyétek el fizetség gyanánt, és készítsetek belőle sört magatoknak. Így is tett, gyorsan kihozott a hombárból egy zsák árpát, amit Hnum isten a hátára vett, és az istennők megindultak hazafelé. Már jó ideig haladtak, amikor Ízisznek eszébe jutott valami, és így szólt: – Micsoda dolog az, hogy mi elmegyünk anélkül, hogy valami csodát tettünk volna. Mivel igazoljuk majd magunkat a napisten előtt, aki ide küldött minket? Gyorsan három királyi koronát készítettek, és bedugták az árpászsákba. Ezután nagy vihart támasztottak, és úgy tettek, mintha a vihar kergette volna vissza őket Rudzsedet házába. Így szóltak: – Hadd tegyük le ezt az árpászsákot jól zárható helyre, és hadd maradjon itt, míg visszatérünk táncos körutunkról. Így is történt. A zsákot betették a kamrába. Mikor Rudzsedet felkelt ágyából, és újra átvette a háztartás vezetését, így szólt a szolgálólányhoz: – El van látva a ház mindennel? Nincs hiány semmiben? – Mindenünk van – felelte –, csak a gabonatartó hombárok üresek. – Hogy lehet az, miért nem töltötted meg a hombárokat árpával? – Azért, úrnőm – felelte a lány –, mert most nincs árpánk, csak az az egy zsák, amit a táncosnők hagytak itt a kamrában. Rudzsedet erre így válaszolt: – Menj, és hozd ki, ha mást nem szereztél. A férjem majd megtéríti nekik. A szolgálólány erre bement a kamrába az árpáért. De amikor az ajtót kinyitotta, ének, zene, tánc csodálatos harmóniája ütötte meg a fülét, olyan, aminő csak a király őfelsége tiszteletére szokott felhangzani a királyi palotában. Nagyon elcsodálkozott ezen a leány, és visszament Rudzsedethez mindezt jelenteni. Erre Rudzsedet maga is bement a kamrába, és ő is hallotta a gyönyörű hangokat. Első pillanatban nem tudta megállapítani, hogy honnan jönnek, végül is a zsákra tette a fülét, és így rájött, hogy onnan szűrődnek ki. Ekkor a zsákot egy ládába helyeztette, és átvitette egy másik szobába, ahol lepecsételte. Mikor a férje hazajött, elmondta neki, hogy mi történt. Ennek hallatára férje nagyon jókedvre derült, mert sejtette, hogy ez valami rendkívüli esemény bekövetkezését jelenti. Örömében így kiáltott fel: – Majd meglátod, hogy ezekből a gyermekekből még igen nagy urak, talán királyok, Egyiptom urai lesznek! Ezt a kiáltást azonban nemcsak Rudzsedet, hanem az a szolgálólány is hallotta, aki a csodát felfedezte. Hosszú idő telt el ezután, és egy napon Rudzsedet valami hanyagságért megharagudott szolgálólányára, és haragjában megütötte. A szolgálólány dúlt-fúlt, és ezt gondolta magában: „Hogy mer ez velem így bánni? Tudok róla, hogy három gyermeke született, akik majd valamikor királyok lesznek. Elmegyek őfelsége Kheopsz királyhoz, és elmondom neki az egészet. Ebből majd nagy baj származik asszonyomra, és akkor megbánja, hogy megütött.”
A leány el is indult, hogy elmenjen a királyhoz. Út közben találkozott a bátyjával. – Hová mégy, húgom? – kérdezte. A leány erre elmondott neki mindent, azt is, hogy most a királyhoz megy, beárulni úrnőjét. Bátyja haragra gerjedt: – Micsoda hitvány teremtés vagy te! Ezzel fizetsz úrnőd jóságáért, mert most az egyszer megütött? Bizonyára megérdemelted! De különben is, hogy merted a te aljas szándékodat nekem elmondani? Engem is bele akarsz keverni a te piszkos árulásodba?
Így szidta, de nem elégedett meg ennyivel, hanem jól meg is verte. A leány sírt, jajgatott, majd lement a vízhez, hogy lemossa könnyeit. De vesztére tette, mert a vízből kijött egy krokodilus, és elragadta. A leány bátyja pedig elment Rudzsedethez, hogy elmondja neki a történteket. Rudzsedet fejét a térdére hajtotta, és nagy szomorúság látszott rajta. A legény megkérdezte: – Miért búsulsz, asszonyom? – Hogyne búsulnék – válaszolt Rudzsedet –, mikor volt egy kis szolgálólányom, akit a hanyagságáért megütöttem, és ezért most elment, hogy feljelentsen. – Sose búsulj, asszonyom – felelte a legény–, nem jelent az már fel senkit. Azzal elmondta, hogy találkozott a húgával, aki nem titkolta előtte gonosz szándékát, mire ő jól megverte. Ekkor a húga a folyóhoz ment, hogy könnyeit lemossa, de vesztére tette, mert jött egy krokodilus, és elragadta. Rudzsedet erre felemelte arcát a térdéről, és így szólt: – Íme, az áruló elvette büntetését! Az istenek megvédték az én gyermekeimet. Felnőnek, és uralkodni fognak. És úgy is történt minden. Aki nem hiszi, járjon utána!



Dobogókő
34
A Két Hollós könyvesbolt ajánlata:
KÖNYV:
dr. TÓTH ZOLTÁN JÓZSEF: Végkifejlet előtt – végveszélyben.................................... 2490 Ft
PAP GÁBOR: Tündérszép Ilona vár.............................................................................. 3650 Ft
ifj. TOMPÓ LÁSZLÓ: Mélyszántás (1. rész).................................................................. 2490 Ft
HORVÁTH ISTVÁN: Rajzolatok a’ magyar nemzet legrégiebb történeteiből................ 2490 Ft
SZÁNTAI LAJOS: Nagy Lajos király őskeresése a Képes Krónika alapján.................. 2500 Ft
SAJNOVITS JÁNOS: Demonstratio – Idioma Ungarorum et Lapporum........................2900 Ft
PÓSA PÁL ANDRÁS: Szakrális terek radiesztéziai felmérése..................................... 5990 Ft
PAKSI ZOLTÁN: Égi utak csillagüzenetei...................................................................... 5500 Ft
MIKLÓSVÖLGYI JÁNOS: Sixtus kápolna – a félezeréves Hollywood.......................... 2390 Ft
TÓTH GYULA: A kitalált középkoron túl – Szkítiától Maghrebig.................................... 3500 Ft
MOLNÁR V. JÓZSEF: A nap arca – Ég és Föld ölelésében – Újra éledő világ............. 3800 Ft
PAP GÁBOR: Angyali korona szent csillag................................................................... 3650 Ft
DVD:
ARADI LAJOS: A Képes Krónika titkai (6 db DVD)........................................................ 5000 Ft
SZÁNTAI LAJOS: „Üdvözlégy kegyelmes Szent László király!” 1-2. (12 db DVD)...... 10000 Ft
TÓTH FERENC: Élősködőink (6 db DVD)..................................................................... 5000 Ft
ARADI LAJOS: Árpádházi királyleányok (6 db DVD)................................................... 5000 Ft
PAP GÁBOR: Ami a könyvekből kimaradt 3-4. csomag (12 db DVD)........................ 10 000 Ft
MOLNÁR V. JÓZSEF: Világ virág 1-2. csomag (12 db DVD)..................................... 10 000 Ft
ARADI LAJOS: Pilis rejtély 1-2. csomag (12 db DVD)............................................... 10 000 Ft