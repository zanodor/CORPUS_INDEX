---
master_file: "[[@ZentaiAkosMed]]"
---
# Index for Zentai Ákos – Méd kulcs őstörténetünk megfejtéséhez.pdf

Méd kulcs őstörténetünk megfejtéséhez
A korábbi fejezetben tisztázásra került a gótok és a dánok
származása, de a krónikáinkban leírták, hogy Attila címei közt a
médek királya titulus is szerepel. Felvetődhet a kérdés, hogyan
lehetett a hunok ismert vonulási útvonalától távol eső Méd
Birodalom, s annak ezer éves maradványa Attila fennhatósága alatt
a Krisztus utáni V. században? Hivatalosan, a médek az
időszámításunk előtti első évezredben élt ókori nép volt. Asszír
források említik őket először az ie. 9. században. Birodalmuk
központja a Kaszpi-tengertől délnyugatra elterülő hegyvidéken
helyezkedett el. Asszíria megdöntésével hozták létre birodalmukat,
ami Anatóliától Közép-Ázsiáig terjedt ki. Az ie. 6. században a
perzsákkal egyesültek és a médek hódításaira alapozva jött létre az
Óperzsa birodalom. Legközelebbi leszármazottjaik a mai kurdok.
Nagy ellentmondás feszül abban, hogy médekről már nem
beszélhetünk 2600 éve, mivel egyesültek a perzsákkal, de királyi
címként mégis felbukkannak az V. században. Az igazság
megtalálásához, segítségül hívjuk az írásos emlékeket és a már
bevált nyelvi és nevezéktani bizonyítékokat, ki fog derülni, hogy a
médek mögött egy ősi vonulat húzódik meg. Mindenek előtt
érdemes felfigyelni néhány neves ókori történetíró feljegyzésére. A
korábbi fejezetekben szereplő Trogus Pompeius idézetben utalást
találunk médföld első birtokosainak kilétére:
„A szkíták ezerötszáz éven át, minden más nép előtt birtokolták
Káldeát (Mezopotámiát) s ők a világ legősibb nemzete,
régiségben még az egyiptomiakat is felülmúlják.”



Strabó (Kr.e. 64-kr.u.20) görög történész a pártus birodalom
megalakulását így írja le:
" A Kaspi tenger körüli dákok egyesültek a médekkel és
megalkották a Pártus birodalmat"
(ami i.e. 250-től isz.u.225-ig állt fenn). Egy másik feljegyzésben, a
szkíta származású népként ismert szarmaták vagy más néven
szauromaták származására kaphatunk utalást:
„Sarmatae, Medorum (ut ferunt) suboles”; (a szarmaták, mint
hírlik, a médektől erednek). [Plinius, VI. 7,19].
Az idézetek segítségével, megbizonyosodhatunk Mezopotámia
szkíta előzményeiről, valamint a pártusokban és szarmatákban
tovább élő médek létezését jóval közelebb helyezhetjük Attila
korához, s a méd királyi címen, már nem szabad megütköznünk, sőt
a médek indoiráni származása kérdőjeleződik meg azzal, hogy két
szkíta néppel hozzák közvetlen összefüggésbe.
A kérdés további tisztázása érdekében, próbáljuk meg kideríteni a
méd népnév eredeti értelmét. Először a szláv nyelvek „med” szava
juthat eszünkbe, ami mézet jelent. Megállapíthatjuk, hogy a méd és
a méz hangalakilag közel álló szavak. Gondoljuk csak a méz
jelentéskörébe tartozó (m)édes szavunkra. Kezdetben a vadméhek
által gyűjtött mézhez nehéz volt hozzájutni. A faodúkban rejtőző
mézet faággal szedték ki, vagy szövetcsíkkal itatták fel és húzták ki.
Innen ered a (mézes) madzag (médág-mézág) szavunk. Ahhoz,
hogy ne legyenek kétségeink, hogy a méd szónak melyik nyelv az
eredete, ki kell bővebben bontani a méz szógyök nyelvi
kapcsolódásait. A földkerekség nyelveinek tanulmányozása során,
rájöhetünk, hogy a méz szó az egyik legősibb a világon. Álljon elő
néhány példa erre, a már említett med (szláv nyelvek) mellett: madu
(indonéz, jávai, maláj nyelvek), madhu (bengáli), madha (maráthi),



maha (nepáli), meghr (örmény), medus (lett, litván), miel (francia,
spanyol), mel (latin, portugál), miele (olasz), méli (görög), mesi
(észt) és ezita (baszk). A méz eredete az a virágos rét, vagy
másképpen mező, ahonnan a méhek összegyűjtik a virágport és
készítenek belőle mézet. Bizonyítják ezt az angol „mead”és a wales
i „maes” mező jelentésű szavak. A megdöbbentő dolgok csak
ezután következnek, amikor megnézzük egy sor további nyelv méz
jelentésű szavait, nem feledve Attila származását. Ezek a
következőképpen hangzanak: hunaja (finn), hunang (izlandi),
hunning (fríz), honing (holland), honning (dán, norvég), honig
(német), honung (svéd), honey (angol), honi (maori), naphung (thai)
és mát ongi (vietnámi). Ezekből a szavakból a hun nemzet neve
olvasható ki. Korábban a vikingekkel kapcsolatosan, már a svéd
„konung”, király jelentésű szó értelmezésénél kiderült, hogy ez a
szkíta-hun származású uralkodó réteg nevéből alakult ki. A közeli k
h hangzóváltással létrejött szó, közös jelentésre utal, ugyanis a
mézet készítő méhek is királyságban működnek (a méhkirálynő
tartja össze a családot), ezzel az elnevezéssel a médek és a hunok
királyi ragjára lehet következtetni, amelyet Hérodotosz is megírt,
hogy egyedül a szkítáknak van a földön királyi népe. Ez egyben
további nyelvtani bizonyíték a hunok és médek közös származására.
A magyar nyelvben a méh és a méz egy tőről fakad, még ma is
említik a méheket mézikéknek. A szógyök jelentéskörét vizsgálva,
újabb kapcsolódásokra bukkanhatunk. A mézet kedvelő erdei állat, a
medve (med-evő) szorosan ide tartozik. Skandináv és angol
nyelveken a medve, a bear, baere, bara, bera szavakkal van
megnevezve, ugyanazzal a kifejezéssel, mellyel a nem római vagy
görög népeket illettek az ókorban. Ezeknek a jellemzően szakállat
viselő harcosoknak barbár nevéből származik az európai nyelvek
többségének szakáll jelentésű szava (barba, barbe, beard, stb.) és
láthatjuk, hogy ennek a sűrű bundájú állatnak a neve is. A szkíták
sólyomkultusza az angol nyelvben hagyott lenyomatot, mert a rájuk



utaló „bird” madár szavuk szintén ide sorolható. A méz med
változata az eredete az édes italnak a nedünek és ennek érezhető
formája, ha valami nedves. Nagyon érdekes, hogy ebben a görög,
balti és szláv nyelveken újabb visszaigazolást kapunk. A nedves
délszláv nyelveken mokar, bolgárul mokür, lengyelül mokro, csehül,
szlovákul mokry, észtül marg, finnül marka és görögül ugrosz. Ez
mind a makar, magar népre utal. A görög ugrosz magyarokra
használt kifejezés, pedig a pozsonyi csatát megelőző IV. Lajos keleti
frank király által kiadott rendeletből ismerős lehet: „ugros
eliminandos esse” (a magyarok kiirtassanak). De nézzünk további
összefüggéseket! A méz sűrű állaga az edény falán bevonatot
képez, ez a máz. Aki felvisz egy réteget a testére, az mezt visel.
Akin nincs mez, az meztelen vagyis mázatlan. Látható ezekből a
szerteágazó szókapcsolatokból, hogy a méd népelnevezés forrása
nem lehet más, csakis a magyar nyelv, s akiket ezzel a névvel illetek
joggal tartoztak Attila fennhatósága alá.
Itt világosodhat meg, hogy az egész mezőgazdasági jelentéskör
alapja, a legelső ilyen jellegű tevékenység, a méhészet és annak
alapszava a méz szó, hiszen a mező vagy méhlegelő az a virágzó
növénnyel borított terület, ahol a méhek megtalálhatják a számukra
fontos táplálékot, a virágport és a nektárt. Ebben a tekintetben
átgondolás tárgya Mezopotámia neve is, ugyanis ennek az ókori
folyamközi mezőgazdasági tevékenységet folytató civilizációnak az
elnevezése, nem a latin nyelvből és annak mezo – közép, közti
jelentéséből származik, hanem a méd ősnépesség elnevezéséből,
melyből jóval később vette át a latin nyelv már középi, központi
értelemben. Mezopotámia egész pontosan Méd-Ó-Potámia, ahol a
Potem szó a Főistent (Fő-Ten) jelenti, ahogy ez Egyiptom esetében
is felismerhető az Egy-Ó-Potem eredeti jelentésben. Egyébként
Egyiptom eredeti nevére Borsos Tamás 1619-es írásában kaphatunk
pontos választ: „Egiptust az törökök egészen Miszirnek híják,



minthogy igazán is zsidó és egiptusi nyelven Mizraim neve
Egiptusnak.” A Mizraim elnevezés nyelvtani úton enged
következtetni Egyiptom szkíta eredetére. Egyiptomi hieroglifákon
gyakran előfordul a méh és a méhészkedés ábrázolása. Régészeti
bizonyítékok utalnak arra, hogy a méz táplálkozási jelentősége
mellett kultikus jelentőséggel bírt. Áldozatként és sírmellékletként is
gyakran megtalálták, de mégis leggyakrabban királyi címelemként
találkozunk a méh ábrázolásával, mégpedig az első fáraó
dinasztiától egészen a római korig. Ez pedig azt jelenti, hogy az
egyiptomi uralkodó réteg abból az ősi méd vonulatból származhat,
melynek jelző állata a királyságban élő méh és annak terméke a méz
(méd) volt. Ezt a kapcsolatot, Egyiptomi piramisok esetében is
felismerhetjük. A Maidum vagy Medum piramist egy Huni nevű
uralkodó építette, de a Nílus folyása mentén, Mezguna település
közelében is találhatóak piramisok.
Ennek tudatában a török névváltozat a Miszir (Méz-Úr) valamint a
zsidó és egyiptomi Mizraim (Méz-Uram) egyaránt beszédes a
számunkra. A legmegdöbbentőbb, hogy ez a gondolatmenet nyelvi
bizonyítékát adja annak, hogy Európa uralkodói vonalát a szkíta-hun
vezető réteg adta, melyet már korábban (előző írás) a „király”
elnevezések előfordulásai is bizonyítottak. Az európai nyelvek máig
használt anya, asszony, kisasszony, lány, úr, uram elnevezéseik,
tetszik, nem tetszik, erre engednek következtetni. Nézzük először
az anya jelentésű szavakat: madre (olasz, spanyol), moeder



(holland), mother (angol), Mutter (német), mát (orosz), mátka
(lengyel, cseh, szlovák), mitéra (görög). Ez a szó nem lehet új keletű
átvétel az európai nyelvekben, mert, ahogy a magyarban is az anya
anyag egymásból származó összefüggés itt is, mint mother-matter
található meg. A leány maiden (angol), Madchen (német), meisje
(holland), vajze (albán), meitene (lett), mind a méd vonulatra utal,
akárcsak az asszony missis (angol), madam (francia), moteris
(litván) (mé)zsena (szláv nyelvek), de az erősen módosult mulher
(portugál) és muher (spanyol) is. Érdekes, hogy a spanyol főváros,
Madrid nevét is anyaváros jelentésként jegyzik, a latin matrice
szóból levezetve, azonban Madrid a Mezeta (Mézatya) fennsíkon
helyezkedik el, ami jelzi, hogy nem ilyen egyszerű a megoldás. Ennél
ősibb eredete lehet. Az angol kisasszony jelentésű szó, a miss és a
francia uram, a monsiuer (eredetileg mézi-úr), a japán uram misuta
(méz-atya) és az angol, és skandináv uram szava a mister is ide
sorolható. Ha már az uram elnevezéseknél tartunk az olasz signore
(szikán-úr) és portugál és spanyol senhor pedig ahhoz az ősi
szikán-szikul származásra utal, ami a karthágói fejezethez
kívánkozna. A fentebb említett szláv mátka szó számunkra ismerős
lehet, hiszen nyelvünkön a fiatal párok nevezték egymást mátkának,
s ez egyben válasz is arra, hogy a friss házasok miért hívják az első
közös időszakot mézes heteknek. Milyen különös, hogy a magyar
nyelvben tükröződik vissza ez a kedves és tiszteletteljes
megszólítás többek közt az édesanya és édesapa szavakban, ahol
egyben feljebbvalói és becéző értelmet is hordoz. A méd-mát forma
egyezését nem csak a „t”-„d” hangzócsoporton belüli átalakulással
magyarázhatjuk, ha visszakanyarodunk az egyiptomi, „mézurami”
uralkodói vonalhoz, ugyanis többszörös megerősítést kaphatunk
Maat istennő személyében, melyet egy gondolatsor híján, később
fogunk részletezni.
Ebbe a méz jelentéskörbe tartozik az angol mist, köd jelentésű szó.



látszólag nincs kapcsolódás, de tudjuk, hogy nem minden méz
áttetsző, sőt lehet, hogy régen nem is volt olyan méz, mint a mai
akácméz, aminek tisztasága ma minőségi kategóriának számít. A
vegyes virágmézek opálosak, kristályosak, ez alapján már a nehezen
átlátható köd elnevezése már logikus lehet. A belőle származó
mistery - mézteli (titok, rejtély) ezt a jelentéskört gazdagítja.
Akárcsak a medúzák, mint a tengerekben gyakran előforduló
egyszerű állatok. Világszerte használt nevüket homályosan áttetsző
testükről kapták, mert első látásra úgy tűnhet, hogy „méz úsza”
azaz med-úsza a vízben. További vízi élőlények neve is ezt a
jelentéskört gazdagítja, ugyanis a vizet elszínező parányi növények,
a moszatok elnevezése, szintén a méz homályos állagából
származik. Ebből árnyalódott tovább nyelvünkben a maszat szó
értelme, mint szennyeződés és a sűrű folyékony átláthatatlan,
építkezéshez és festéshez használt anyag, a mész szavunk is.
Méd ügyben egy további mezőgazdasági példát is fel lehet hozni:
van egy ismert gyümölcsfaj a meggy. Éretten édes és különleges
zamatú, ízletes gyümölcs. Valószínű, hogy a médek is ismerték és
fogyasztották, az is lehet, hogy az ókorban ők ismertették meg a
világgal. A feltételezés alapja az, hogy a meggy szó régies formája
közvetlenül erre utal, ugyanis településnévben és családnévben is a
medgyes írásmóddal találkozhatunk (lásd. Medgyes,
Medgyesegyháza, Medgyesbodzás, ill. Medgyesi). Az elnevezés
eredete lehetett a médek által szívesen fogyasztott édes gyümölcs,
ami régiesen úgy hangozhatott, hogy a „méd-egye”. Ez a „méd
egye” elnevezés, a kiejtés könnyítése érdekében, hasonult
mássalhangzókkal mára meggyre változott. Talán nem puszta
véletlen, hogy nemzeti lobogónk egyik színe a meggypiros. Ide
kapcsolódik, hogy több szláv nyelvben hazánkra és nemzetünkre
egyaránt ezt a régies „d”-s elnevezést használják, például:
Madarsko, madarsky (cseh, szlovák) Madzarska, madzarski (horvát,



szlovén) és Madarska, madarski (szerb). Ezekben a magyar nyelv
madár szavát ismerhetjük fel, mely szintén a méd szógyökből
származik.
A mezopotámiai régészeti leletek, legyen az asszír, babiloni, méd
vagy perzsa bőségesen tartalmaznak szárnyakkal ábrázolt
emberalakokat, akiket általában isteneknek határoztak meg.
Könnyen elképzelhető, hogy a kőfaragások alkotói a szárnyakkal, az
ábrázolt személy vagy istenség ősi (madar-magyar) származását,
ezen keresztül szabad akaratát, vagy népének szabadságát



kívánták érzékeltetni. Ha figyelmesebben megnézzük a szárnyas
emberalakok ábrázolásait, további érdekes dolgokra figyelhetünk
fel. A szárnyak jól láthatóan tollakból állnak és két pár található
belőlük, ami madarak esetében nem fordul elő, mivel csak egy pár
szárnyuk van, míg ugyanez, a rovarok esetében, a
hártyásszárnyúaknál előfordul. Ide tartoznak a méhek is. Ezekben az
ábrázolásokban az a különleges, hogy egyszerre jeleníti meg az
ábrázolt személyt madár és méh alakban. Hogy ebben ne legyen
kétség, meg kell figyelni, hogy az emberalak beporzási
tevékenységet folytat, az élet fenntartását, továbbvitelét jelképezve,
egyben a méh-madár, méd-magyar összefüggést erősítve. A szkíta
népek madár kultusza a turulban, mint szent madárban öltött testet.
A magyar-madár kapcsolatra Pap Gábor egyik hivatkozása is ideillik,
miszerint filmforogatásra hozott erdélyi hímző asszonyoktól tudta
meg, hogy náluk az a szokás, hogy a madár motívum hímzésekor a
hazájukra kell gondolni. Mindezek alapján a madár-magyar-médúr
összefüggés érthetővé válik. Itt jön képbe újra Mizraim (Egyiptom)
istennője Maat. az ókori egyiptomi vallás szerint az igazság és a
rend, valamint a törvény megszemélyesítője és istennője. Ő képviseli
a teremtéskor felállított világrendet, melynek fenntartása a fáraó
feladata. Kapcsolatba hozták Ozirisszel is, akit már korán az igazság
urának neveznek, emiatt a későbbi időkben alakja összeolvadt
Íziszével. Maat istennőt szárnyas karokkal, vagy legalábbis tollal a
hajában ábrázolják, így nem lehet kétség, hogy ő madár, azaz méd
vagyis magyar. Az, hogy a vele azonosítható Íziszről az „ízes”,
„mézes” elnevezés juthat eszünkbe, már csak adalék. Ha
belegondolunk abba, hogy a magyar hagyományban mennyire
jellemző a tollviselet, a maradék kétségeket is eloszlathatjuk.



További szókapcsolatok támasztják alá a méd nép ősiségét. A
legtöbb európai nyelvben megtalálható a medál és az abból
származó fém jelentésű metál szó, ami a médek nyakában függő
fém nyakbavalóból eredhet. A nyakékek medálnak nevezett
változata olyan hosszúságú láncon vagy zsinegen függ (gondoljunk
csak a sportolók érmeire), amely azt a viselőjének a szívéhez közel
tartja. Ennek oka az, hogy a múltban nem divatból viselték, hanem
mély meggyőződésből és a medál azt a személyt vagy istent
ábrázolta, amely valóban meghatározó szerepet töltött be annak
számára, aki hordta. Amikor idegenekkel találkoztak a médek, látva
nyakbavalójukat megkérdezhették tőlük, hogy mi ez? A válasz az
lehetett, hogy ez a médek élő istenét Élt ábrázolja, tehát ez a méd
Él. Így terjedt el más népek között a medál szó, mint nyakbavaló és
anyagából adódóan, mint fém.



A keresztnevek között kutakodva a Medárd néven akadhat meg a
szemünk. A név eredetének hivatalos magyarázata szerint a német
nyelvből származik és hatalmasat és erőst jelent. A németek ősei a
germánok (gyer-mének) gyermek nemzet a médekhez képest,
hiszen legalább egy évezred távolság van közöttük, így ennek a
névnek nagyobb valószínűséggel lehet a méd, mada, magyar nyelv
a forrása, mivel a magyar népi hagyományban Medárd
névünnepének kitüntetett szerepe van a termést meghatározó eső
előrejelzésében. Jelentése sokkal inkább Méd-urad lehet. Maradva
a neveknél, a Méd Birodalom mai területén élő arab népeknél
számunkra érdekes keresztnevekre figyelhetünk fel. Az Ahmed,
Hamid, Imed, Mada, Mahmud és Mohamed nevekben egyaránt
megtalálhatjuk a méd népnév lenyomatát, amit a jóval későbbi arab
utódnépesség napjainkig megőrzött. Ezek között a
legmegdöbbentőbb a vallásalapító prófétáról ismert Mohamed, s
annak változata a Mahmud név. Ennek eredete a méd elnevezés
mellett, a mágus-papi vonalat vivő magi törzs lehetett és ebből a
Magi-méd, Magya-méd formából alakulhatott ki napjainkra
fennmaradt névalakja. Mohamed városa Medina is árulkodik méd
előzményeiről, hiszen előtagjában ez egyértelműen felismerhető.
Napjainkban Medina egyszerűen várost jelent, és használatos
köznévi értelemben is. Ezen nem lepődhetünk meg, ha tudjuk, hogy
a szkíták egy része városokban élt. A várkun (várkony), varég, fríg,
fríz (várúz), farizeus, elnevezés előzményét, a városlakó életformát
folytató ősnépesség adta, ahogy később a városlakó médek nevéből



kialakult Medina, „város” értelemmel töltődött fel. Az említett
Medina helység ősi elnevezése eredetileg Méd-anya, azaz Méz
anya, pontosabban Édesanya lehetett. Közeli rokonságban áll ezzel
Málta régi fővárosának elnevezése, Mdina is. Nevét az arab uralom
idején kapta. A főniciaiak Malet-nak nevezték, ebből származik a
római változat, a Melita. Ez utóbbiak forrása, az ősvallás istene Bál
atya lehetett. Érdekes, hogy a jelenlegi főváros Valletta ugyanezt a
jelentéskört hordozza, bár azt mondják, hogy egy johannita
nagymesterről, egy bizonyos Jean Parisot de la Valette-ről kapta a
nevét, de máltai nyelvű változata, az Il Belt inkább az ősibb eredetet
erősíti. Női névként ismert az Edna vagy Edina. Germán eredetűnek
mondják, Hedin városából származó jelentéssel. Az eddig tett
megállapítások alapján, nem kell túlzottan megerőltetni magunkat,
hogy a Méd-anya jelentést kiolvassuk belőle. Négyezer éves krétai
romváros neve Mália, szintén ide sorolható, nem kizárólag a
település nevének okán, ugyanis méhkultuszuk tárgyi emléke is
előkerült.
Nicotera község Dél-Olaszországban, Calabria régióban, régi nevén
Medma, ugyanezt a jelentéskört gazdagítja. Az egykori Méd
Birodalom területén található Meshed, Irán második legnagyobb
városa és Mezandarán tartomány nevei még üzennek azoknak, akik
látnak és hallanak.



A Kárpát-medence földrajzi elnevezései közt is bőven találhatunk
méd szálra utaló helységneveket, hogy ne menjünk messze, nekünk
is van Medina településünk, továbbá Mad, Mád, Mada, Máda,
Madácska, Madar, Mádéfalva, Madocsa, Medecser.
Középhegységünk, a Mátra (méd-ura) szintén említésre méltó.
Akárcsak a Mecsek-hegység legmagasabb helye a Misina (Méz
anya) tető vagy a borsodi székhely Miskolc (Méz-kalász vagy Méz
kalács). Lajosmizse, Miske (mézke), Máza és Miszla is ebbe a
jelentéskörbe tartozik. Zalavár ókori neve Mosaburg. Az
elnevezésben felismerhető méd eredet, az egész szláv ősiség
elméletét is cáfolja, amit természetesen már más neves történészek
is megtettek. Ezen felül még Karintiában is található Moosburg
település.
Meg kell említsük a Bükk-hegyég lábánál fekvő település lakóit, a
matyókat. A matyók, annak ellenére, hogy külön népcsoportként
tartják számon őket, genetikailag teljesen megegyeznek a
palócokkal, akik pedig nagy valószínűséggel a pelazgok és a
filiszteusok leszármazottai. Nevükben felismerhető a méd, mada,
magya nép névváltozata. Érdekes, hogy az a Mátyás király adott
mezővárosi címet a matyók városának, Mezőkövesdnek, akinek
nevében megbújik a matyós, magy-ős, méd-ős jelentés. Ez alapján
nem lehet véletlen az, hogy Mátyás corvináiban ábrázolt hat
embléma közül az egyik a méhkas. A mezővárosi cím jelentésén is
érdemes elgondolkodni. Az elnevezés magyarázata szerint, a
település városi rangot és vásártartási jogot kapott azzal a
feltétellel, hogy a falvakhoz hasonlóan nem építhetett városfalat,
tehát mezővárosnak kellett maradnia. Az előzmények alapján
sejthető, hogy itt többről van szó, ugyanis a „mező” szó nem utal
rangra, sőt a mezei jelző inkább átlagost, alacsony színvonalút
jelent. Erősödhet a gyanú, hogy ebben az esetben is azzal az ősi
vonulattal állunk szemben, amit Mezopotámia esetében is



felismertünk. A mezővárosi cím mögött azt a központi, királyi
értelmű méd szót érthetjük, amely családnévben (Medovárszki) és
földrajzi névben (Medovár puszta az egykori Túrócz vármegyében)
is megtalálható. Mátyás idejében jelentősen megnőtt a mezővárosi
címek adományozása, amely összefüggésben lehet Mátyás
néveredetével és méhkas emblémájával. A „medovári” rang sokkal
inkább egy olyan cím lehetett, ami évezredes hagyomány
továbbélését bizonyítja.
A méhek és a médek királyi rangja egy indiai uralkodói címben is
visszaköszön. A mahárádzsa szóban a rádzsa szanszkrit, hindi és
más nyelveken is királyt jelent. Hindu vallású uralkodókat illettek
ezzel a névvel, akik jelentősebb területet és ezzel együtt egy
államalakulatot birtokoltak. A szó „mahá” tagja utal arra az ősi királyi
származásra, amelyet India területén a „méhe-rádzsák” képviseltek.
A mai Irak területén található város Mosul (Méz-úr) elnevezése,
szintén a méd előzményekre vezet vissza. Bulgária és Görögország
folyója a Meszta. Tudunk az egykori görög város Mezambria (a mai
Neszebar)létezéséről is. Az Azovi-tenger régi neve Maeotis volt.
Nevét az ott élő maeotae (méh-atya) népről kapta. Elképzelhető,



hogy ennek az ősi rokonságnak az okán kapcsolódik
eredetmondánk, a szarvas üldözésekor, Maeotis mocsaraihoz.
Az ókori történelem központi területe a mediterrán régió a Földközi
tengerrel, melyet északról Európa, délről, Afrika, keletről Ázsia
határol. Nevének eredetét a „mezo” közt, közép és „terra” föld
jelentésű elnevezéssel magyarázzák. Korábban Mezopotámia
kapcsán már leírtam, hogy hiba lenne a jóval későbbi latin
jelentésből levezetni ezt. Míg a mediterrán térséget egykor betöltő
méd nép nevéből sokkal logikusabb a „médek földje” jelentést
elfogadni, melynek számos földrajzi lenyomata maradt fenn. Mielőtt
ezt tovább részletezném, felhívnám a figyelmet ennek
bizonyítottságára, ugyanis ezen logika szerint, a Mediterrán-tengert
és vidéket Mezoterránnak kellene hívni. Mivel mediterránnak hívják,
vagy egy jelentésűnek kellett lennie a két szónak (a méd mint
központi, királyi nép), vagy nem lehet más a névelnevezés forrása
csak maga a médek. Folytatva a földrajzi lenyomatokat, a karthágói
fejezetben említésre kerültek a deli médek, a dalmátok, akik az
Adriai-tenger partvidékén Dalmáciában élnek ma is, továbbá
ismerjük az egykori Karthágói Birodalom területéről az egykori
Madauros várost és a mai Bagradas folyó ókori Madjerda nevét.
Említésre méltó a Kr. e. 4-3. századból származó, numídiai építészet
remekműve, a dór oszlopokkal koszorúzott medraceni
(Madqasszan) sírdomb az algériai Batna mellet. A mai Montenegro
területén található egy ókori illír település Meteon vagy Medeon,
amely a III. római-illír háborúban játszott szerepet (i.e. 168).
Érdekesség, hogy a régészek a közelben, Donji Medunnál, melynek
neve szintén beszédes, korabeli halomsírokat is feltártak. Szintén az
ókori Illyria városa és várromja, a Margellici vár lehet figyelemre
méltó, ugyanis Albánia középső részén a Myzeqeya síkságon
található, melynek nevét állítólag a Muzaka családról kapta.
Ugyancsak az adriai térségben, Itália északi részén, ismert egy



idevágó ókori településnév, Mediolanum. Azt, hogy nem a jelenleg
elfogadott magyarázat állja meg a helyét, melyben a mediolanum,
azaz utak kereszteződését jelenti, bizonyítja a város mai neve,
ugyanis Milánó, a miele – méz jelentéshez áll közelebb, nem pedig a
medio – középső, központi értelmezéshez. A város régi nevének
kialakulása a Medio-alanum formából egyszerűsödhetett
Mediolanum-ra. Mindenesetre elég érdekes helyzet az, hogy a
Mediolanumi Ediktum, amiben a szabad vallásgyakorlásról
rendelkezik Nagy Konstantin a hosszas keresztényüldözések után,
egy méd-alán nevű városban született meg. Ebben is igazolódni
látszik Tóth Gyula felvetése, hogy Attila győztes fia, Aladár, többek
közt Nagy Konstantinként (Nagy Kunsztán) maradt fenn Európa
koraközépkori történelmében.
Ugyancsak Tóth Gyula elméletét erősíti az, hogy a kora középkor
sokszoros birodalom-felosztásai során, melyeket gyakran
elfelejtettek egyesíteni, keletkezett egy francia Média. Nagy Károly
unokái, nagyapjuk birodalmát a verdun-i szerződésben három
részre osztották, melynek során a középső területet I. Lothár kapta.
Innen a név Lotharingia. Könnyen beletörődhetnénk abba, hogy a
Média név, a középső terület okán keletkezett, ha földrajzi nevek
sokasága nem mutatna arra, hogy itt bizony többről van szó. Francia
Média határfolyója a Maas, amely franciául Meuse, ami tartomány
névként is szerepel. Ugyancsak tartománynév Meurthe-et-Mossel.
Sokat mondóak a számunkra Maastricht (limburgi és városi
tájszólásban Mestreecht), Maaseik, Metz (francia kiejtése: Mes)
városok elnevezései. A legmeggyőzőbb viszont az lesz, ha
megvizsgáljuk ki is valójában Lothár. A történet szerint, amit ma
történelemnek hívunk, a Nagy Királynak volt az unokája. Európa
történelmét meghatározó hun királynak, Attilának, a krónikás
hagyományunk szerint két fia volt, akik halála után két pártra
szakadtak és összecsaptak a hatalomért. A vesztes Csabának az



életútját ismerjük, akinek egyenes-ági leszármazottja Árpád, a IX.
században Attila ősi jogán vette birtokba a Kárpát-hazát. A győztes
fiúról nem tudunk semmit, viszont cserébe van Európának hősi
múltja a kronológiailag bizonytalan kora-középkorban. Nagy
királyok, birodalom szervezők, kereszténység törvényesítők
alapozzák meg a máig uralkodó nyugati kereszténység államiság
intézményét. Nagy Konstantin, Martell Károly, Klodvig, Nagy Károly,
Lothár. De ki is az a Lothár? Ahhoz, hogy megkapjuk a pontos
választ, a győztes Attila fiú nevét kell felidézni. Igen Lothár =
ALADÁR! Itt kell Tóth Gyula tenyerébe csapni, és gratulálni neki,
mert elmélete újabb megerősítést nyert! Francia Média, azaz
Lotharingia nevében Aladár-hungiát ismerhetjük fel. Mindemellett
úgy tűnik, hogy nevezéktanilag a Csaba-ágiaknak is van közük a
médekhez, hiszen Álmos anyja Emese (Eméze) neve erre utal.
A vallásgyakorláshoz kapcsolódó esemény, magyarul a mise,
egységes európai elnevezése szintén ebbe a jelentéskörbe tartozik.
A jelenleg elfogadott nézőpont szerint, a mise szavunk szláv
közvetítéssel átvett latin kifejezés, ami a diakónus, vagy az
áldozópap a szertartás végén elhangzó „Ite, missa est” (Menjetek,
most van az elbocsájtás!), mondatából származik. A missa latin
jelentése: tömeg. Más nyelveken a mass, massa szintén. Magyarban
ugyanez a massza szó szélesebb értelmű, hiszen sűrű, folyékony
anyagra értjük ezt. Egyébként az összegyűlt embertömeg mozgása,
szintén ilyen lassú folyású, masszaszerű, mint az egész jelentéskör
forrása a méz. Tudjuk, hogy a méz ősidők óta nagy becsben tartott
kultikus jelentőségű táplálék volt, s a belőle készített mézeskalács
is, ami gyakran az isteneknek felajánlott áldozat szerepét is
betöltötte. Az ókori görögök a halott szájába mézeskalácsot tettek,
hogy ezzel engeszteljék ki Cerberust, az alvilág mogorva őrét.
Feljegyezték, hogy Püthagorasz nem élő állatot, hanem állatformájú
mézeskalácsot áldozott az isteneknek. Hazánkban már az



aquincumi ásatásoknál is találtak több mézeskalács sütésre
használt égetett cserépformát. A magyar ősi méhész nemzet.
Magyarország méhészetének XI. századi írott nyomai vannak. A
mézeskalács készítés is komoly hagyományokkal rendelkezik
Magyarországon. Ennek jelentőségét csak emeli, hogy a fentebb
említett városunk Miskolc nevének eredeti jelentése is mézeskalács
lehetett. Ezekből következtethetünk arra, hogy a vallási
szertartásrendben miseként emlegetett esemény neve, az ősi méz
áldozat, a „méze” bemutatásának rítusáról kapta a nevét, melynek
széleskörű elterjedésében a magyar nyelv szolgált forrásul. Ezeken
az ősi szertartásokon, valószínűleg elhangozhattak példabeszédek
is, mert a szoros egyezést mutató mese szavunk innen
árnyalódhatott ki mai jelentéskörébe.
Érdekes, hogy a bibliai nevek közt is találhatunk méd kapcsolatra
utaló szálakat. A Madai névben egyfelől Jáfet fiát kell értenünk,
másrészről a médeket is jelenti. Mádon, kannaneus városkirályság
volt, míg Madmen, város Moábban. Ábrahám és Ketúrá hat fia közül
az egyik Midián, aki később ezen a néven királyságot alapított.
Mózesről annyit érdemes tudni, a beszélő nevén felül, hogy apósa
Midián főpapja volt, de Jézus felmenői közt is megemlítenek egy
Maát nevű személyt.
Figyelemre méltó az egykori római provincia Moesia (Mézia), ami a
mai Szerbia és Bulgária területén helyezkedett el egykor. Hivatalos
magyarázat szerint, nevét a moesi nevű trák törzsről kapta. A Valens
császár vezette, végnapjait élő római Birodalom 378-ban a
hadrianopolisi csatában a gótoktól kapta meg a kegyelemdöfést,
akiket „moeso gótoknak” neveztek. Itt érdemes megállni egy
pillanatra. Moesia római provincia lakói a trákok, akiknek országát az
ókorban Európának a Görögországtól északra fekvő területeit
nevezték Thrakiának, beleértve a déli Makedóniát és Szkítiát is.
Hérodotosz a trákokat az indek után a világ legnagyobb népének



ismerte. A moesi nevű trák törzs, a IV. században már gótként
térdelteti meg a római Birodalmat. Nem beszélve arról, hogy az
szkíta ászik vagy ismertebb nevükön jászok (akiket szarmatának is
neveztek) szövetségét görögül Maszaget-nak hívták. A maszaget
szóban a mézi gótokat ismerhetjük fel. Bonfini szerint a massagéták
neve nagy gétát jelent, ami utal a királyi, uralkodói minőségükre. A
masszagéták királyságát a keleti Kaukázusban az isz. 3. században
Mazkut-nak hívták (Méz-gót). Sztrabón az ászikat jazigoknak írja le.
A szövetség, a névadó ászik mellett aorszokból (oroszok, vagy
avaroszok, avarok), roxolánokból (rusz alánok) állt. A
történelemtudomány jelenlegi állása szerint, az ie. 2. században a
kangarok előrenyomulása mozdította ki őket eredeti szálláshelyükről
a Szir-darja és az Aral-tó vidékéről és ekkor változtatta meg a
törzsszövetség a nevét alánra. Antonio Bonfinit idézve további
megerősítést kapunk az említett népek rokoni kapcsolatáról.
„ A görögök jobban ismerték a gétákat, hiszen ezek sűrűn járogattak
el a Duna két partjára, és hol a mysusokkal, hol a trákokkal
összekeverve jelentek meg... Aelius Cato ötvenezer gétát hoz ki az
Al-Dunán túli területről Trákiába, mely nemzet a trákok nyelvét
beszéli, ma is él, és mysusnak neveztetik. A görögök, mint Strabo
írja, a gétákat trákoknak gondolták, mint a mysusokat is, ugyanis
mindkét nép trák, az is, amelyet most mysusnak nevezünk, az is,
amelytől azok a mysusok eredtek, akik Ázsiában a lídek, a frígek és a
trójaiak földjét lakták. Továbbá a fríg nép is a trákoktól származik,
mert egykor brígnek mondták, mint ahogy tudjuk, hogy ugyanazt a
népet nevezték medobithynnak, bithynnak és thynnak.”
Itt kell kitennünk az egyenlőség jelet a szkíta, trák, jász, szarmata,
alán, gót és méd népek között és ez alapján értékelni Attila
történelmi szerepét. Ugyanis ebben az idézetben tisztázódik, hogy
a géták, a mysusok és a trákok egy nyelvet beszéltek, és mint tudjuk
a nemzeti összetartozás egyik legerősebb kapcsa a közös nyelv.



Ugyanolyan hiba lenne külön nemzetként kezelni őket, mint mondjuk
a székelyeket, a palócokat vagy a jászokat, akik egyaránt a magyar
nemzet részei. Kiderült az is, hogy a méd népnév egyezik a trák
mysus (mézes) néppel, hiszen ahogy olvashattuk a trákoktól
származó frígeket medobithynnek nevezték. A trák nép nevének
forrása a szkíták sólyomkultuszának madara, a turul lehet, melynek
régi változata a turu és ennek többes száma a turuk. Innen
származik a törökök népelnevezése is, akik idővel más vallást vettek
fel és eltávolodtak a szkíta értékrendtől. Egyébként a középkori
források még gyakran türköknek említik a magyarokat. A trákok
neve magyar családnévként még ma is létezik, mint Turák. A később
alánná vált ászikkal kapcsolatban, akik között az aorsz (orosz, vagy
avar) és roxolán (rusz alán) törzseket is tudhatjuk, még annyit
érdemes tudni, hogy a magyar nyelv megőrizte a származásukra
vonatkozó utalást, ugyanis az oroszok régies elnevezése a muszka,
azaz „mézke”, nem más, mint a méd, vagy, ahogy Bonfininél
olvastuk, a mys(us) becézett formája. Hivatalos magyarázatként
Moszkva városa a forrása a muszka elnevezésnek, ami számunkra a
fenti előzmények okán, az orosz főváros néveredetének
átgondolását is felveti. Elképzelhető, hogy eredetileg a Mézekvára
vagy a földműves médek utódairól, a muzsikokról, a Muzsikvára
elnevezés módosult a szláv nyelvekben Moszkvává. Tény, hogy van
Moszka, Musznya és Musina településünk, valamint az, hogy a
muska, mint apró rovar, borféreg, szerepel a szavaink között. Bár a
légy jelentésű mosca szó előfordul idegen nyelvekben is, magyar
eredetét széles nyelvi kapcsolódása bizonyítja. A gyümölcs vagy
szőlő összezúzására, összenyomására, csömöszölésére létezik egy
régies, ma már kevésbé használt ige a muszolás vagy muszkolás. Ez
a tevékenység az édes lé kinyerésének a módja, amit a folyékony
édes méz alapszóból alkottak, mint mézelés. Ebből származik a
kipréselt gyümölcslé, a must. A poshadó, erjedő gyümölcslét
kedvelő apró rovar a muslica vagy, ahogy fentebb említettük, a



muska. Ebből az elnevezésből vették át más nyelvek a légy jelentésű
mosca szót. Szintén innen ered a muszkolás útján, összetört
magvakból készített mustár, ami ebben a formában széles körben
elterjedt az idegen nyelvekben.Az aprításhoz, összetöréshez
szükséges konyhai előkészítő eszköz, a mozsár, szintén ezt a
jelentéskört gazdagítja. A mazsola szavunk is eredetileg az először
kimuszkolt, kipréselt, majd szárítás útján tartósított szőlőszemekből
származhat. A kézi préselés munkafolyamatához komoly izomerő
kell, innen vezethető le a muszkli szavunk eredete. Ennek fényében,
igen körülményes a latin musculus (izom) kifejezést és a mosca
(légy) jelentést összefüggésbe hozni. Azt is nehéz elképzelni, hogy
ilyen gazdag jelentéskört idegenektől vett át a nyelvünk, így jobb, ha
kezdünk barátkozni Moszkva valódi néveredtével.
Ám ezzel még nem zárhatjuk le ennek a szóbokornak az
ismertetését, ugyanis a médekről alkotott muszka, muzsik
elnevezés a művészet világába is elvezet bennünket. A dallamos
hangokat a legtöbb nyelvben, éppen ezzel a muzik, muzika szóval
illetik. Természeti példát keresve, mi más lehetett volna ennek egyik
forrása, mint éppen a méhek döngicsélése. Sőt az ihletet hozó
múzsa kifejezés is innen eredhet.
Még Bithüniával kapcsolatban érdemes egy pár szót ejteni. A mai
Törökország észak-nyugati részén található tartományt egykor
trákok és görögök lakták. Beszédes nevű városa, a szintén
beszédes nevű I. Nicomédész uralkodó által alapított Nicomedia
magába foglalja a médek elnevezését. Bithünia értelmezése, a Vit
Hunnia (Fehér-Hunnia) Tóth Gyula munkájához kapcsolódik, amikor
a Báthory legenda Vid nevű szereplőjét hozta összefüggésbe a
többi sárkányölő hős fehér vonulatával és az európai nyelvek fehér
jelentésű szókapcsolataival. Born Gergely hívta fel a figyelmemet,
hogy Békés megyében található Battonya település neve szintén
ebbe a jelentéskörbe sorolható. Első írásos említése 1340-ből



származik, mint Both Anya. Érdekes, hogy lakói egy t-vel,
Batonyaként ejtik a nevét. A település nevének „vit-anya” fehér-anya
vagy „vit-hunnia” értelmezése tűnik a legelfogadhatóbbnak.
A méd-magyar áthallás nyelvi elemzése során kiderülhet, hogy a
med szó hangalakilag társítható a mag gyökhöz, ami a magyar
(mag-úr) népelnevezés alapja is. Az Árpáddal bejövőket magyari
uraknak nevezték, ők voltak a vérszövetségi rendszer központi
vezető rétege. A médek hat törzse közül az egyik a magi, amely
egyedül az indoiráninak nevezett népek közül képviselte a papi
vonalat a társadalomban. Az indoeurópai nyelvek magic
varázslatos szava ebből a csodatevő, máguspapi tevékenységből
ered. A meditáció kifejezése, az elvonulás, a befelé fordulás szintén
a méd papi vonal tevékenységéből vezethető le. Jézust,
születésekor napkeleti bölcsek, mágusok látogatták meg, akiknek a
csillagok jelezték ezt a jeles eseményt. Bennük ezt a papi vonalat
ismerhetjük fel. Kik lehettek ők? Hivatalos álláspont szerint a magoi
kifejezés a perzsa papság legfelsőbb „kasztját” illette, innen
valószínűsítik, hogy perzsa papok vagy babilóniai csillagászok
lehettek, Mezopotámiából, Babilóniából vagy a párthus területekről.
Ezeknek a területeknek a lakói közt pedig ott vannak a médek.
Különös módon a gyakran ábrázolják őket frígiai sapkában, akárcsak
Mitrászt a mitraizmus vallás központi alakját. Ez a viselet az ázsiai
származás jelképe volt, ami eredendően nagy valószínűséggel
szkíta viselet lehetett, mert több ilyen ránk maradt tárgyi emléken
felfedezhető ez a hasonlatosság.
Mithrász, a napkeleti bölcsek, a pártus sisak és a szkíta
fejfedők
Mithrász, a római császárkor legelterjedtebb vallásának központi



istene. Hivatalosan nincs kapcsolata a
korábbi védikus szanszkrit Mitra és a
zoroaszteri perzsa Mithra kultusszal,
hanem egy római istenség köré épített
misztériumvallás. Ennek ellentmond a
névegyezés és a névből kiolvasható ősi
vonulat (Méd-ura) jelentése. Ráadásul,
görögül a mitra anyaméhet is
jelent. Abba érdemes
belegondolni, hogy melyik nyelven
egyezik a királyságot szimbolizáló
méh és a teremtést megvalósító
anyai szerep szerve. Abba
érdemes belegondolni, hogy
melyik nyelven egyezik a
királyságot szimbolizáló méh és a
teremtést megvalósító anyai szerep
szerve. Ez a szerv a női testben a
medencében található,
medencecsontoktól védett helyen.
Nyelvünkben a medence szó víz
tartására alkalmas teret jelöl, akárcsak
az anyaméh, amiben magzatvíz is
található a várandósság alatt. Ez alapján
fel kell ismerni, hogy a medence
szavunk, pontosan az élet forrásának
„médanyuci” nevéből származik. A római korban, Pannoniában
minden településen megtalálhatók voltak a mithra vallás szentélyei.
A leghíresebb, Savaria (a mai Szombathely) területén feltárt
templom, az Iseum, melyet Ízisz (Mézes) istennőnek szenteltek. A
Zoroaszter által alapított ókori iráni vallásban, az uralkodó isten neve
Ahura Mazda, későbbi nevén Ormizd vagy Ormazd. Itt újabb



visszaigazolást kapunk a méd vagy
méz szó uralkodói mivoltára,
ugyanis az Egyura Mézed és Úr
Mézed jelentést vélhetjük ezekben
felfedezni.
A magi törzsre visszatérve, nem árt
tudni, hogy egy ismert női nevünk
őrzi emléküket, a Magdolna.
Névmagyarázata szerint - arámi
héber eredetű, jelentése: torony,
bástya; Magdala városából
származó nő. Érdekes, hogy a latin Magdaléna változata közelebb
áll a valódi jelentéséhez. A fentebb említett Sztrabótól tudjuk, hogy
a médek és a dákok egyesültek és együtt alapították meg a Pártus
Birodalmat. A dákok régies neve pedig a daha. A méd magi törzs
daha lánya a Magdahalánya, a Magdaléna, ahogy mi használjuk a
Magdolna. Településeink a mai napig hordozzák a mágus magik
nevét, mint Mágocs és Nagymágocs (Nagymágus). Vajon véletlen
lenne, hogy a magyar nyelv ezt a szót használja az egyén
megjelölésére? Az van maga, aki magában áll, aki esetleg magába
fordul és magányos, illetve tisztába van a befelé tájékozódás
mágiájával, amelyet a magi papok is gyakorolhattak. Ezen felül a
tiszteletteljesebb magázó megszólítási mód a „maga”, ami egyben
saját nemzetünk neve is. Ebben a logikában érvényesül a magyar
nyelv azon képessége, hogy egy szóval több rétegű jelentéskört
elevenít meg. Ha megszólítom magát, egy szóval magyarságát is
említem. Családneveink sora bizonyítja a méd kapcsolatot, amelyek
jelentésére nem találunk más értelmes magyarázatot. Ilyenek
például a Mizere, Médek, Masa, Musa, Mata.
Az Asszír birodalom megdöntését az egyesült babiloni méd támadás
döntötte meg ie.612-ben, melyben fontos szerepet játszott a



médekhez tartozó manda törzs. Ez a törzsi név jelenik meg Attila
édesapja, Mundzuk nevében. Más forrásokban az ismertebb,
hangalakilag teljesen megfeleltethető Bendekúz, Bendegúz (Mund
kúz) formában írják le. Ugyancsak a mandák neve tűnik fel több
keresztévben, mint Zsigmond (Szik-mand), Zotmund (krónikáink
búvár Kundja) és (Ki)Rajmund. Magyarországi települések, Mánd és
Mándok is őrzik emléküket. Ezen felül a mára módosult alakjában
ismert Nándor, mint Mánd-Úr és földrajzi elnevezésben
Nándorfehérvár (ma Belgrád), szintén ennek az ősi vonulatnak a
lenyomata.
Krónikáinkban lejegyezték, hogy Attila azaz Ethele király „A viselet
módjában és alakjában mind maga mind nemzete a médok módját
tartja vala.” Az európai nyelvek öltözetre vonatkozó „moda”, „módi”
mint divat szava ebből az ősi vonulatból származik, ahol
valószínűleg az öltözetre is nagyobb gondot fordítottak, mint
kortársaik és származási helyének jelölésével alkottak rá szót, amire
számos példa akad (párizsi, kölni, nápolyi stb.). Hogy milyen lehetett
Attila viselete? Erre Priszkosz művében találhatunk leírást.
„A többi barbárnak és nekünk ezüst tálcákra raktak finom ételeket,
Attilának azonban csak húst hoztak fatálon, semmi egyebet.
Mértékletes volt minden egyéb tekintetben is, a vendégeknek
ugyanis arany meg ezüst serlegeket adtak, míg ő fakupát használt.
Egyszerű volt a ruhája is, csupán tisztaságban volt különb a
többiekénél, sem az oldalán lévő kard, sem barbár csizmájának
szíjcsatjai, sem lovának zablája nem volt olyan, mint a többi szkítáé,
azaz nem volt rajta sem arany, drágakő vagy bármi drágaság.”
Ebből az idézetből kiderül, hogy nagyon egyszerű és tiszta öltözetet
viselt és mértékletes volt étkezésben és öltözete ékesítésében is. A
méd népelnevezésből árnyalódott a mód jelentéskör, ami a mi
nyelvünkben és ezen keresztül a nyugati nyelvekben, főnévként és



igeként is valaminek a menetét, a cél elérését és az ehhez
szükséges változtatást fejezi ki, mint mód és módosít. Egyben az a
visszafogottság is fellelhető a nyugati nyelvek „modest” szerény
szavában, ami Attila jellemzéséből is kitűnt. Ebbe a jelentéskörbe
tartozik a meder szavunk is, ami a folyók levezetésére alkalmas,
árokszerű földrajzi képződmény és alaphelyzetben képes kordában
tartani azok víztömegét. Az érzelmek mederben tartásának
képessége a modor szintén ide sorolható. Ebből a gazdag
szókapcsolat rendszerből látható, hogy ez az ősidőktől jelentős
hatás befolyásolhatta nyelvünk jelentéskörének kialakulását. Ez
pedig nem lehet más, mint saját népelnevezése.
Ahogy a bevezetőben említésre került, hivatalosan a médekről, csak
az i.e. 9. századtól beszélhetünk. Ennek ellentmondani tűnik az,
hogy jóval korábban, már az i.e. 3. évezredben, „méd gyanús”
királyneveket találhatunk Mezopotámia történelmében. Az uri
királyok közül Meszkalamdug, Meszannepadda és Meszkiagnunna,
míg az uruki királyok esetében Meskiagasser nevei bizonyítják a
méh szimbólummal jellemezhető ősi uralkodói vonulatnak a jóval
korábbi meglétét.
A gétákkal egyesült médek által alapított Pártus Birodalom
királylistája további megerősítéssel szolgál. Az arszakida uralkodók
közt, görög nevükön hat Mithridatészt is számon tartanak. Ezeknek
a „Mitra-dák” királyoknak az eredeti nevük Mehrdád vagy Mehrdát,
a „Méh-úr-dák” jelentést sugallják, de ezeken felül még négy
Ardaván (Úr-dáván) és két Vardán (Vár-dán) uralkodónév is
szerepel. Az Ardavánok nevében egyfelől a dákok névváltozata a
dáv ismerhető fel, mint dáv származású, tehát dáván (további
példák erre: moldáv-moldován, angol-anglikán, pomák-pomerán,
stb.). Másfelől az Oszmán Birodalom szultáni tanácsának neve is
feltűnhet. A díván intézményének előzménye az a dák vagyis dáv
hatalmi alakulat lehet, amit dáván-ként emlegettek, melynek feje a



király, az Úr-dáván.
A keresztény hagyományban, az egyik legismertebb szent nevében
is megtalálhatjuk az ősi méhkultusz nyomát. Szent Mihály
arkangyalra gondolok, aki a mennyei seregek ura. A Mihály név, és
annak Mihaél alakja nagy valószínűséggel a Méhe-Úr jelentésből
alakult ki. Hogy ez mennyire nem légből kapott dolog, azt tartsuk
szem előtt, hogy Szent Mihály is rendelkezik szárnyakkal, ahogy a
mezopotámiai régészeti emlékek alakjai is, akik még ráadásul
esetenként termékenyítési szimbólumként virágbeporzást is
végeznek. Eredendően a magyar hagyomány nem ismer angyalokat,
azt a görög eredetű angelos szó formájában emelte át, bizánci és
római katolikus forrásból. Népmeséinkben angyalok helyett
tündérek szerepelnek. Ennek kapcsán érdemes kitérni az ősvallás
Bál-Nimród alakjának egyik attribútumára, a villámra. Az
istenábrázolásokon a kézben tartott villám, gyakran növényi
részekben végződik, jelezve tevékenységének termékenyítő, növelő
hatását. Érdekes, hogy a magyar hagyomány ismer egy tavaszi
népszokást a vilőzést, melyet termékenységi rítusként tartanak
számon. A növényi növekedés forrása a fény, melyből erőt
merítenek szerveik fejlesztésére. A magyar nyelvben a „vil” szógyök
a forrása a fényt leíró világosság szavunknak, akárcsak a villám
szónak, melyről tudjuk, hogy fényjelenséggel is párosul. A
villámlásnak hanghatása is van, ez a mennydörgés. Merő véletlen
lenne, hogy a villámlást és mennydörgést leíró angol szó
megegyezik a tündér szavunkkal? A thunder mellett a holland
donder, a német donner, a francia tonnerre, de a dán és norvég
torden, az olasz tuono, a spanyol trueno és a latin tonitrua
mennydörgés jelentésű szavak is erre hangzanak. A magyar
nyelvben a tündér szónak a gyöke a „tün”, mely közös a tűnni igével,
ami egy gyors eltávozást, rövid jelenséget ír le, ami ebben az
esetben a villámra tökéletesen jellemző, ugyanúgy, mint a hirtelen



feltűnő és elillanó tündérekre is. Nyelvi úton tökéletesen
bizonyítható, hogy ez az értelemkör a forrása más nyelvek szűkebb
értelemben használt tárgyra vonatkozó szavainak. Ilyenek a
vasvillára használt arab midhra, észt hang, finn hanko és török
dirgen szavak. Ez utóbbiak a villámlás hanghatásából származnak.
Szent Mihály földi megfelelője sárkányölő Szent György, kinek neve
szintén a villámlás hanghatásának utánzó szavából alakult ki, mint
dörg-György. A villa alakjából származó ág szó észtben, hollandban
filiaal, lettben filiále, litvánban filiálas, oroszban filial és ukránban
filija szintén a szavak származási irányát bizonyítják. A családfa
ágvillázódása, azaz ágazódása fiú vagy leánygyermek születésével
következik be. A fiút jelentő latin filius, a francia fils, a portugál filho,
az olasz figlio és a skót gille, valamint a lány értelmű francia fille, a
svéd flicka szavak ebből a villa értelemkörből alakultak ki, de az
olasz ragazzo (fiú) és ragazza (lány) szavak is az „úr-ágazódás”
következményei. Arra, hogy napjainkra a névmagyarázatok
mennyire elcsúsztak az eredeti jelentésüktől, a Vilmos név a legjobb
példa. Hivatalosan latin-germán eredetű, jelentése: erős akaratú
védelmező. A fenti gondolatsor alapján a Vilmos (Villámos) nevet
minden gond nélkül a leszármazási ágvilla értelemkörébe
sorolhatjuk, mivel még az idegen alakja a William is a villám jelentést
hordozza, s hogy ez a vasvillás származás valóban királyi lehetett, a
görög nyelv vasiliás, király jelentésű szava bizonyíja. Ez utóbbi
összefüggés elég messze vezet bennünket, ugyanis pont a vasiliás
szó, ami segíthet tisztázni olyan nevek eredetét, mint a Vazul, a
Vászoly és a László, amelyeket fontos történelmi személyiségek
birtokoltak, így többek között lovagkirályunk Szent László és az ő
nagyapja Vazul is. A meglepő a dologban az, hogy ezek a nevek
közös eredetűek névalakjaik (Vazul, Vászoly, Vaszil), sőt idegen
nyelvi alakjaik is ugyanazt a jelentéskört hordozzák. Ez pedig a
„Lovasvillás” vagy „Villáslovas” istenkirályi minőséget jelöli, melynek
forrása a villámokat szóró Baál, majd később Zeusz Belus vagy



Zeusz istenség, aki teremtő szellemiséget hordoz. A görög király
jelentésű vasiliás szó nem csak a lovasvillás értelemre, hanem a
hangalakilag közelebb álló lovasíjász jelentéskörre hangzik, ami az
egész ókori görög történelem megítélését más megvilágításba
helyezi, ugyanis a trójai háború egyik eposzát leíró homéroszi mű,
az Iliász, ami Trója régi nevéből az Ilionból származik, ebből a
lovasíjász istenség önálló jelentésű íjász tagjából vezethető le, ami
még az Éliás névben is fennmaradt. Mindez együtt pedig ennek az
ókori eseménynek a szkíta kötődését nyelvi úton magyarázza.
Érdemes még kitérni Jézus Krisztus által ránk hagyott, a hegyi
beszédben elhangzott ima első sorának értelmezésére, amely úgy
szól, hogy „Mi Atyánk, aki a mennyekben vagy...”. A mi atyánk
megszólítás a magyar nyelv szabályai szerint helytelen, ugyanis a
főnév toldaléka világosan utal a többes szám első személyre, így
nem szükséges személyes névmást használni. Például
megszólításnál nem úgy használjuk, hogy „Én lányom!” vagy „Mi
édesapánk!”, hanem „Lányom!” vagy „Édesapánk!”. A mi atyánk
forma első nekifutásra azt sugallja, hogy görög vagy latin eredetű
szövegből lett magyarra fordítva és ez az oka annak, hogy ez a
szószerkezet terjedt el a magyar keresztény vallásgyakorlatban. De
mi van, ha eredetileg a „mi” szócska nem személyes névmást jelent,
hanem jelzőként szerepel és a méh jelentés mí(h) formája? Ebben az
esetben „Méh Atyánk...” kezdetű lenne a jézusi imádság, ami nem
kis meglepetést okozhat. Ha a méhszárnyakkal ábrázolt
mezopotámiai istenalakokra gondolunk, ez mindjárt teljen
logikusnak is tűnhet. Elbizonytalanítja a dolgot, hogy a mi atyánk
első írásos emléke görög nyelven íródott, ami a szószerkezet
átvételét támasztja alá, de Jézus nagy valószínűség szerint arámi
nyelven beszélt és tanított. Nincs más hátra, mint segítségül kell
hívni a nyelvi lenyomatokat, ami segíthet az igazság
megtalálásában. Nézzük meg a „mi” személyes névmás



kapcsolatba hozható-e más nyelvekben a méh-méz jelentéskörrel!
A latin nyelvcsaládban a francia nous, a spanyol nostros és a
portugál nos már „méz-gyanús”. A magyar változattal egyező és
nagyon hasonló formák találhatóak a szláv nyelvekben: my (cseh),
sme (szlovák), mü (orosz), nie (bolgár) és a balti nyelvekben: me
(észt, finn). A további balti nyelvek már közvetlenül bizonyítják a
többes szám első személy névmásának és a méz szónak az
egyezését: mes (litván) és més (lett), de a török „biz” is
egyértelműen erre utal. Ugyanennek a névmásnak a birtokos
változata további megerősítés ad: nasa (bolgár, orosz, szerb,
szlovák), nasza (lengyel), nossa (portugál), nuestra (spanyol),
nostra (olasz), mas (görög), meie (észt), musu (lett, litván) és miz
(török). Ez nem kevesebbre enged következtetni, mint hogy Jézus
imája és a benne szereplő méh szó jóval ősibb jelentéskört hordoz,
ami a nyelvek kialakulásáig vezet vissza bennünket. Azt is fel kell
ismerni, hogy ezek a szavak szakrális töltetűek, melyek az
ősvallásban gyökereznek. A magyar nyelv első szám első személye
az én, az őstudat egységéből indul ki, amikor az Isten még nem
indította el a teremtési folyamatot és nem került még részegysége
az emberbe. Az Én-Ki és Én-Lil istennevekben felismerhetjük ezt. Az
első szám második személyében is ott az Isten (Ős-Ten) neve,
régiesen még ten-magadnak (Isten magnak) emlegették egymást,
ami mára a „te” formára rövidült. A többes szám első személy
„méh”-„mi” alakja, már a méhkirályság egyénekre osztott, de közös
rendezett szellemiségét kívánja érzékeltetni. Ez a gondolatmenet
megint csak a magyar nyelvből vezethető le, mely bizonyítja annak
ősiségét.
Amikor a címben méd kulcsról tettem említést, még nem tudtam,
hogy olyan tárgyi emléket is találok, melynek üzenete döntő
jelentőségű. Hosszabb időnek el kellett telnie, hogy számomra is
feltűnjön egy kép és annak üzenete, melyet a világhálón böngészve



találtam.
A szépen kidolgozott mezopotámiai fémműves alkotáson egy
emberalak áll, a már ismert madártollakból álló két pár szárnnyal,
egy bika hátán állva. Kezében termést hozó villá(mo)kat tart. Feje
fölött a Nap szimbóluma, mely jelzi, hogy a napszellem hordozója.
Ezek az attribútumok, az ősvallás istenére Bál istenre engednek
következtetni. Hogy ez mennyire igaz, figyelmesen meg kell figyelni
a műtárgyat, s ha jó megfigyelők vagyunk, előbb-utóbb egy kulcs
körvonalai tűnhetnek fel, melynek karika alakú fogantyúját az
istenség teste körül fedezhetjük fel, a szárát pedig a lába mentén.
Tudjuk, hogy a kulcs lényege, amely nyitáshoz szükséges kódot
hordozza magában, a nyelv vagy másképp a toll. A kulcs szára egy
lábban végződik, tehát ez a kulcs nyelve, ami a nyitáshoz
szükséges. Amikor nyitni akarunk, a kulcsot el kell fordítani. A nyitás
kódját jelentő lábat elfordítjuk, vagy megfordítjuk, megkapjuk az
eredményt. LÁB = BÁL. Ahhoz, hogy végképp ne maradjanak
kétségeink, nézzük meg, melyik láb képezi a kulcs nyelvét. Igen a
BAL. Meg lehet próbálni ezt a képi üzenetet más nyelven értelmezni.
Nekem nem sikerült. Tudott, hogy Bál istent Nimróddal azonosítják,
Attilát pedig Nimród unokájának tartják számon, ami ez alapján az



egész méd kérdésre válasz lehet. Tisztában vagyok vele, hogy
ezeket a nyelvi összefüggéseket nem veszi komolyan a történelem
tudomány, csak a hivatalos irányvonalhoz kapcsolható nyelvészeti
adatokkal hajlandó érdemben foglalkozni. Ettől függetlenül úgy
gondolom, súlyos bizonyítékait sikerült megtalálni annak, hogy
Mezopotámia és ezen belül a Méd Birodalom nyelve magyarul
értelmezhető és joggal sorolja krónikás hagyományunk Attila királyi
címei közé a méd titulust.