---
master_file: "[[@JungKarolyMircea]]"
---
# Index for Jung Károly – Mircea Eliade és a moldvai csángó sámánizmus.pdf

Jung Károly
MIRCEA ELIADE ÉS A MOLDVAI CSÁNGÓ SÁMÁNIZMUS
A felfedezés öröméről és az újrafelfedezés szomorúságáról
ELŐZMÉNYEK
Még a múlt század hetvenes éveinek elején bukkantam rá és vásá roltam meg Domokos Pál Péter évtizedekkel korábbi könyvét1 a moldvai magyarságról. A váratlan csemege egy szabadkai antikváriumban tűnt fel: a negyvenes évek elején került az akkori szabadkai fiúgimnázium tanári könyvtárába, onnan, az ötvenes években a főgimnáziumi könyv tárba; aztán kiselejtezték. (Mindezt a könyvben levő pecsétek árulják el.) Néhány évtizednyi lappangás után kötött ki az antikváriumban; onnan került hozzám. Egy általam addig alig ismert világ tárult fel benne, s egy 17. századi latin kézirat magyar fordítása2, melyről addig nem is hal lottam. A Codex Bandinusról van szó, melynek Függelékében pompás hiedelmi adatok sorakoznak, nagyon koraiak. A könyv évekig kedvenc olvasmányom volt; később hallottam, hogy Pesten megjelent újabb ki adása3, de ez sem akkor, sem azóta nem került kezembe. Gombosi szo kásmonográfiám írásakor a művet forgattam, s utaltam is rá.4 A Codex Bandinus egyes fontos fejezetei és részletei akkor kerültek számomra újra előtérbe, amikor 1986-ban elolvastam Mircea Eliade ta nulmányát, mely a Sámánizmus a románoknál? címet viselte.5 Ennek a tanulmánynak alapján vált nyilvánvalóvá, hogy a Codex Bandinus Füg gelékében olvasható egyik leírás (A varázslatokról6) a moldvai csángó sághoz, tehát a magyarság legkeletibb csoportjához köthető. Az Eliade által hivatkozott magyar kutatók dolgozatait visszakeresve láthatóvá vált, hogy közülük egyesek valóban nem a magyarság hagyományaihoz kötötték a kétségbevonhatatlanul samanisztikus jellegű leírást, a román származású amerikai etnológus azonban a magyarsághoz tartozó hagyo mányt látott benne. Elgondolkodtatónak találtam, hogy addigi olvasmá nyaim és bibliográfiai nyomozásaim során nem találtam nyomát annak,



hogy a magyar táltoshagyomány és sámánizmus irodalmában nincs hi vatkozás erre a tanulmányra, igaz, akkor még nem volt tapasztalható a magyar könyvkiadás Eliade-dömpingje7, ami napjainkban szinte zava ró. Úgy véltem, hogy a dolgozatot le kellene fordíttatni és közzétenni magyarul, hisz a nagy lendületet vett magyar sámánizmus-kutatásnak nyilvánvalóan újra el kellene gondolkodnia Eliada elképzelésein, annál is inkább, mivel azokat egy román származású és a román etnológia adatait ismerő világhírű szaktekintély mondta ki. A szabadkai Létünk társada lomtudományi folyóirat egyik (akkori) szerkesztőjeként az elképzelést két év múlva meg is valósíthattam; 1988-ban ugyanis egy terjedelmes tematikus blokk keretében jó néhány addig magyarul meg nem jelent dolgozatot fordíttattunk le néhány nyelvből, s tettünk közzé Dömötör Tekla emlékének ajánlva8. (Közben, 1986-ban, Mircea Eliade is elhunyt.) Eddig újvidéki könyvkiadó barátomtól kölcsönkaptuk a francia eredetit tartalmazó tanulmánykötetet9, s megszületett a tanulmány magyar válto zata, melyet megfelelő gondozás után közzé is tettünk a Létünk említett etnológiai blokkjában10. A munka fölötti örömöt (később) csak az árnyé kolta be, hogy a dolgozatot és a nagyon fontos tanulmányokat tartalmazó számot senki sem vette észre, az azóta eltelt csaknem két évtized alatt azok is megfeledkeztek róla, akiknek dolgozata is megjelent benne. A ki sebbségi magyar néprajzkutatás tehát bármiféle erőfeszítést tett a közös ügy érdekében, az továbbra is észrevétlen maradt. Még ugyanabban az esztendőben, 1988-ban, miközben folytak a te matikus blokk munkálatai, egy évek óta megjelenő hírlapi néprajzi esszé sorozatom keretében ismertettem egyrészt a Codex Bandinus vonatkozó részleteit, másrészt Mircea Eliade véleményét a moldvai csángómagyar samanisztikus hagyományokról". Mivel a magyar néprajzi bibliográfia akkoriban nem jegyezte a (újvidéki) Magyar Szó néprajzi közleményeit, amelyek között a magam esszéje is megjelent, ez a dolgozat is észrevét len maradt a szakmában. Akkoriban kezdtem el kötet(ek)be rendezni ad dig írt vagy megjelent néprajzi tanulmányaimat és egyéb dolgozataimat, s a második kötetben éppen az említett esszésorozat (Az emlékezet útjain címet viselte) szövegei kerültek sorra. Ezek közé tartozott természetesen az említett is (Moldvai sámánok a XVII. században), azzal, hogy a kötet lektorának ajánlására valamennyi esszét, köztük az említettet is, alapve tő irodalommal láttam el, azokat sorolva fel a hozzáadott jegyzetekben, amelyekre egyébként is hivatkozás történt bennük. A kötet 1993-ban je lent meg12. A kötet, néhány ismertetést leszámítva, ugyancsak észrevétlen ma radt a szakmában, egyúttal az Eliade elképzeléseit ismertető esszé is. (A magyar tudományos közélet azokban az esztendőkben más kérdésekkel



volt elfoglalva, gondolom most, utólag.) Öt esztendő múlva azonban az éveket késő Ethnographia ismertette a könyvet, mégpedig értő kutató tollából13. A mindenre figyelő Pócs Éva észrevette azokat a témákat és hivatkozásokat, melyek újdonságot jelentettek a magyar néprajzkutatás egész tekintetében is. S külön kitért az Eliadet ismertető dolgozatra, sorait fontos itt idézni, mivel maga - Eliadetől eltérően - bizonyos te kintetben más véleményt képvisel(t). Ez a néhány mondat fontos lehet a moldvai csángó sámánizmus mai megítélése szempontjából is: „Egyetlen tudományos kifogásom nem annyira a szerzőnek, hanem inkább Mircea Eliadenek szól: a Moldvai sámánok a XVII. századból című írás Eliade véleményére hívja fel a figyelmet. A Bandinus-kódex moldvai sámánextázist leíró passzusa Eliade szerint - Györffy István 1925-ös nézetével ellentétben - nem török (és nem is román), hanem csángó magyar adat. Csakhogy Eliade tévedett abban, hogy a »révüléses önkívület nem fordul elő máshol a románoknál«: előfordul, mégpedig többféle formában, kü lönböző rituális keretek között; lehet tehát ez az adat akár román is."14 Egy recenzió keretében természetesen nem lehet felsorolni azokat az adatokat, amelyeket Pócs Éva Eliade cáfolatának tekint. Magam úgy vélem, hogy az idézetben mondottak azt sem zárják ki, hogy Bandinus leírása (A varázslatokról) „akár" magyar adat is lehet. Nincs róla tudomásom, hogy Pócs Éva 1993 óta megjelent számos sámánizmussal és samanisztikus extázissal foglalkozó tanulmányában visszatért volna Eliade véleményére vagy a magam dolgozatára, melyben - Eliade nyomán - a Codex Bandinus immár elhíresült részletét a mold vai csángók hagyományának tekintettem. Pócs Éva tanulmányainak iro dalomjegyzékeiben az Eliade-tanulmány eredeti francia vagy akár angol változatára nem bukkantam rá. (Dragoslav Antonijevic a rituális transz ról írott monográfiájában az angol változatra hivatkozik15.) Amennyiben a románok és a balkáni (szerbiai és más) román erede tű népcsoport (a vlachok és ennek névváltozatai) híressé vált szertartá sosan révülő ruszáliáira gondolt, Eliade ezt az extázistípust is kiiktatta a samanisztikus révülések sorából. Az általam közzétett dolgozatában ugyanis - Bandinus után - ezt külön bekezdésben tárgyalja. A kelet szerbiai ruszáliák szertartásos önkívületéről magam is értekeztem egy 1993-ban tartott tanácskozáson, s éppen azokat a délszláv elképzeléseket ismertettem, amelyek a ruszáliák szertartásos önkívületét samanisztikus jellegűnek vélték. De hivatkozhattam olyan monográfiára is, mely a ru száliák önkívületét nem tartotta összefüggésbe hozhatónak a samanisz tikus jelleggel. Tanácskozási előadásom később megjelent szerkesztett változatában16 - néhány mondat erejéig - Eliade véleményét nemcsak a ruszáliák szertartásos önkívületével kapcsolatban idézhettem, de a ban



dinusi leírásra (A varázslatokról) és annak hovatartozására is hivatkoz hattam'7. A dolgozat jegyzetei és irodalma alapján már nem csupán az akkori vajdasági magyar olvasó, de a magyar néprajzkutatás egésze is tudomást szerezhetett egyrészt Eliade magyarul (is) közzétett dolgoza táról, de a magam cikkéről is, melyben annak Bandinussal kapcsolatos véleményét ismertettem és összefoglaltam.
ELIADE ÚJRAFELFEDEZÉSE
A föntebb ismertetett tények leírására - úgy vélem - azért van szük ség, hogy az olvasó megérthesse: az újabban olvasható felfedezések új rafelfedezéseknek bizonyulhatnak. A magyar néprajzi közvélemény elé tárt - korábban nem ismert vagy nem tárgyalt - tények elsikkadnak, el felejtődnek, s aztán nem ritkán akad másik kutató, aki ugyanazt, vagy csaknem ugyanazt, észreveszi, s ismeretlen tényként megírja és közzéte szi. Hadd utaljak azonban rögtön arra, hogy ezúttal nem a jóhiszeműség megkérdőjelezéséről, s nem is plágiumról beszélek. Ezek ugyanis súlyos vádak lennének. Maradjunk továbbra is a tények ismertetésénél és kom mentálásánál.
2005 novemberében került kezembe a Csodaszarvas című új kiad vány, amely a rajta levő felirat szerint a néphagyomány, a vallás és az őstörténet kérdéseinek szánt évkönyv (?)18. Pompás tematika, éppen az, ami engem mindig is érdekelt. A tartalom böngészése során akadt meg tekintetem egy címen, ami azonnal felkeltette érdeklődésemet: Sámá nizmus és medvekultusz Moldvában?19, s valahogy ismerősnek tűnt. Már első elolvasása után az volt a benyomásom, hogy a cikk nagyobb része mintha valahol már megíródott volna, s azonnal rájöttem, hogy magam írtam meg. A cikk szerzője ugyanazokból a tényekből indult ki, mint ma gam (csaknem) két évtizeddel ezelőtt, s nagy vonalakban azonos konklú ziókhoz is ért. Bő irodalomjegyzékében azonban a magam (1988-as vagy 1993-as20) dolgozatára nem találtam utalást, sőt a Codex Bandinus Do mokos Pál Péter-féle fordításának adatai sem szerepelnek benne. A kiin duláshoz felhasznált dolgozat az általam felfedezett, lefordíttatott, majd magyarul kiadott Eliade-féle tanulmány. Mint az egybevetésből megál lapítható, az egyes adatok magyar nyelvű változataiban a Györffy-féle cikkben szereplő s nyilván az ő általa magyarra fordított szöveget idézi21, nem azt tehát, amit magam Domokos Pál Péter fordításában idéztem. Ez is azt bizonyíthatja, hogy Domokos Pál Péter Bandinus-fordítása nem járt a kezében. (A fordítások minőségének és hitelességének megítélése nem az én kompetenciám. A Domokos-féle fordításról Mikecs László nem sok jót mond, ennek ellenére maga is azt idézi22; a Györffy István



féle részletek kapcsán pedig emlékezni lehet fiának, Györffy Györgynek véleményére, melyben kijelentette, hogy apja nem tudott jól latinul23. Mindennek dacára a Codex Bandinus új[abb] magyar fordításáról nem tudok, a kezembe került legfrissebb Bandinus-kiadás - amely nem hoz za a teljes magyar szöveget, főleg nem a Függelék alapvetően fontos, népi hiedelmeket leíró részeit - ugyancsak Domokos Pál Péter fordítását adja24.) A magyar folklorisztika előtt van tehát egy új periodikum, melyben egy kitűnő kolléga újra felfedezte Mircea Eliade tárgyalt tanulmányát s annak fordítását, ismerteti a benne mondottakat a Bandinus-féle jelentés csángómagyarnak tekintett samanisztikus részletéről, de nemcsak arról, hanem a szerbiai románok (a vlachok) körében egykor gyakorolt szertar tásos női önkívületről (a ruszáliák esete), melyet Eliade ugyancsak nem tekint román sámánizmusnak, továbbá a pestismegelőző, meztelenül végzett varázskörvonás kérdését is ismerteti - ugyancsak Eliade alapján. Utal az Eliade által idézett magyar szerzőkre is (Györffy István, Diósze gi Vilmos, Lükő Gábor), akiknek többsége a románokhoz köti a Bandi nus-féle sámánextázis-leírást. Ugyanarról van szó tehát, amit jómagam (először) 1988-ban már felfedeztem és megírtam. Nem ismeri a szerző azt a dolgozatomat sem, melyben a délszláv szakirodalom kelet-szerbi ai vlach (tehát nemzetiségi román) ruszáliáinak (egykori) szertartásos önkívületével foglalkoztam, s abban fontos argumentumként idéztem Eliade cáfoló megállapításait.
Az újrafelfedező cikk szerzője arra hivatkozik, hogy Eliade tanul mányának magyar fordítására Hoppal Mihály hívta fel a figyelmét, még 1988-ban25. Ez nyilván így is lehet: Hoppal ugyanis ismeri az általam kiadott cikkeket, dolgozatokat, könyveket. Magam nem ismerem Hoppal sok nyelven kiadott, sámánizmussal kapcsolatos összes cikkét és köny vét, legfontosabb magyar nyelvű könyveiben azonban nem találok hi vatkozást Eliade itt tárgyalt tanulmányának sem francia eredetijére, sem angol vagy magyar nyelvű változatára26. Ebből azt a következtetést lehet levonni, hogy nem tartotta fontosnak sem a sámánizmus egésze, sem pedig a csángómagyar (vagy mások szerint román) samanisztikus jelen ségek szempontjából. Ennek eldöntése nem az én feladatom.
Sok álmatlan éjszakát okozott számomra, hogy az eddig leírtakat szükséges-e, érdemes-e, indokolt-e a szakma elé vinni. Előbb úgy vél tem: elegánsabb lenne megvárni, hogy valaki más vegye észre a két dol gozat közötti azonosságokat, párhuzamosságokat, átfedéseket. Eddigi tapasztalataim azonban azt súgják, hogy a tényeket, ha annak megvan a lehetősége - bármennyire is kellemetlen lehet - , el kell mondani és publikálni kell. Mindannyiunk okulására és tájékoztatására. Az elegáns



várakozás eredménye ugyanis olyan, mint a kutya vacsorája - lámpafú jás után. (A parömiológiában tájékozatlanabbak számára: bizonytalan.) Úgy vélem, hogy a magam cikkének és az újrafelfedező cikknek egymás mellett való újbóli közzétételével bárki eldöntheti, mi a helyzet Mircea Eliade és a csángómagyar sámánizmus összefüggései kapcsán. (A két cikk e dolgozat Függelékében olvasható.) Záradékul: ha a román folklorisztika korábban már közzétette volna Eliade itt tárgyalt tanulmá nyának román nyelvű fordítását, a Csodaszarvas szerzője nyilván koráb ban is találkozhatott volna vele. (Eliade, a román származású világhírű vallástörténész és folklorista konklúziói azonban valószínűleg nem le hettek ínyére a román folklorisztika korifeusainak.)
JEGYZETEK
1 DOMOKOS, 1941. 2 CODEX BANDINUS, 1941 3 DOMOKOS, 1987. (Később újabb kiadásról is eljutottak hozzám értesülések: Domokos Pál Péter: A moldvai magyarság. Sajtó alá rendezte Fazekas István. Budapest, 2001.) 4 JUNG, 1978. Jegyzetek. 5 ELIADE, 1986. 6 CODEX BANDINUS, 1941., 515. 7 Az elmúlt másfél évtizedben Eliade alábbi könyvei jelentek meg magyarul: A val lási hiedelmekés eszmék története I-III. Budapest; 1994-1995-1996; A jóga, Bu dapest, 1996; Képekés jelképek, Budapest, 1997; Misztikus születések, Budapest, 1999; A sámánizmus, Budapest, 2001; Az eredet bűvöletében, Budapest, 2002; Okkultizmus, boszorkányság és kulturális divatok, Budapest, 2002; Kovácsok és alkimisták, Budapest, 2004. Korábban: A szent és a profán, Budapest, 1987. és Az örök visszatérés mítosza, Budapest, 1993. "Létünk, 18., (1988) 223-331. 9 De Zalmoxis a Gengis-Khan. Paris, 1970. 10 ELIADE, 1988. 11 JUNG, 1988. 12 JUNG. 1993. és JUNG, 1993a. 13 PÓCS, 1995., 381. 14 Ugyanott. l5ANTONIJEVIC, 1990., 187. 16 JUNG, 1998. (A tanulmány korábbi, szövegében nem teljesen azonos változata: JUNG, 1995.) 17 JUNG, 1998., 61. " Csodaszarvas I (2005), Budapest. " POZSONY, 2005. 2 0 JUNG, 1988. és JUNG, 1993a. 21 GYÖRFFY, 1925. (Ugyanaz az idézet GYÖRFFY, 1925a-ban is!) 2 2 MIKECS, 1941., 333-334. (A reprint kiadást használtam.) 2 3 Valamelyik interjújában hallottam vagy olvastam, nem sokkal elhunyta előtt. Pontos adatokra nem emlékezem. (A különböző fordításokkal kapcsolatos ész



revételek lajstromozását tovább lehet folytatni: a 19. század végén megjelent román nyelvű Bandinus-kiadás pontatlanságát hangsúlyozza, továbbá felveti annak gyanúját is, hogy „az eredeti latin szöveg azt az állandó gyanút táplálja bennünk, hogy a Román Akadémia birtokában meglévő eredeti latin szöveget sok tekintetben hibásan másolták át". NASTASE, 2003., 73-74. Itt csak utalok rá, hogy Györffy István a magyar nyelvű Bandinus-részletek fordításának alapjául Urechia kiadását használta [Codex Bandinus, Bucuresti, 1900], melynek kapcsán Nastase komoly kifogásokat emelt. Domokos Pál Péter teljes Bandinus-fordítása ugyancsak Urechia kiadásából készült, ő azonban a kiadás évét 1895-ben adta meg. Ahhoz képest, hogy milyen fontos dokumentumról van szó, lehangolóan sok a gyanút keltő adat és észrevétel.)
24 BANDINUS, 2004. "POZSONY, 2005., 157. 2 6 Vö. HOPPAL, 1994. és HOPPAL, 2005.
IRODALOM
ANTONIJEVIĆ, Dragoslav:
1990 Ritualni trans. Beograd
BANDINUS 2 0 0 4 Kétnyelvű kiadás. Bibliotheca Moldaviensis. Csíkszereda, 2 0 0 4
CANTEMIR, Dimitrie:
1973 Moldva leírása. Bukarest
CODEX BANDINUS 1941 Magyar fordítás. Ford. Domokos Pál Péter. In: DOMOKOS, 1941., 416-518.
DOMOKOS Pál Péter: 1941 A moldvai magyarság. 3. bőv. kiadás. Kolozsvár
1987 A moldvai magyarság. 5. átdolg. kiadás. Budapest
ELIADE, Mircea: 1986 „Samanizam kod Rumuna?". Književna kritika, 17 (1986) No. 6., 74-81. 1988 „Sámánizmus" a románoknál? Létünk, 18 (1988). 312-321.
GYÖRFFY István: 1925 Bűbájolás a moldvaiaknál. Eihnographia, 36 (1925). 169. 1925a A kunok megtérése. Protestáns Szemle, 1 9 2 5 . 6 6 9 - 6 8 1 .
HOPPAL Mihály:
1994 Sámánok, lelkek és jelképek. Budapest 2005 Sámánok Eurázsiában. Budapest
JUNG Károly: 1978 Az emberélet fordulói. Gombosi népszokások. Újvidék 1988 Moldvai sámánok a XVII. századból. Magyar Szó-Kilátó, 1988. 03. 12.. 16. 1993 Az emlékezet útjain, ötvenöt olvasmány a néphagyományról. Újvidék



1993a Moldvai sámánok a XVII. századból. In: JUNG, 1993., 6 6 - 7 0 . 1995 A szertartásos önkívület kérdése a délszláv szakirodalom tük rében. Tanulmányok (A Magyar Tanszék évkönyve, Újvidék, 1995) 28 (1995). 47-57. 1998 A szertartásos önkívület kérdése a délszláv (szakirodalomban. In: PÓCS (szerk.) 1998. 5 6 - 6 3 .
MIKECS László: 1941 Csángók. Budapest. Bolyai Könyvek. (Reprint: Budapest, 1989.)
NASTASE 2003 Kétnyelvű kiadás. [Moldvai magyarok 1646-ban a Bandinus-kódex nyomán. Románul és magyarul.] Bibliotheca Moldaviensis. Csíkszereda PÓCS Éva: 1995 Jung Károly új könyveiről. Ethnographia, 106 (1995), 3 7 9 - 3 8 2 .
PÓCS Éva (szerk.): 1998 Eksztázis, álom, látomás. Vallásetnológiai fogalmak tudomány közi megközelítésben. Tanulmányok a transzcendensről L, Bu dapest
POZSONY Ferenc: 2005 Sámánizmus és medvekultusz Moldvában? Csodaszarvas, (Bu dapest), 1 (2005). 157-172.
RÓHEIM Géza: 1984 A magyar sámánizmus. In: R. G.: Primitív kultúrák pszichoana litikus vizsgálata. Budapest, 1984., 171-228.
FÜGGELÉK
Jung Károly
MOLDVAI SÁMÁNOK A XVII. SZÁZADBÓL
Nem is kínálkozhatna jobb alkalom a címben foglaltak ismertetésére az újabb irodalom fényében, mint Petrás Ince János születésének 175. évfordulója. Petrás Ince János (1813-1886) volt ugyanis az a múlt századi moldvai katolikus pap, akinek gyűjtései, leírásai által a legtöbbet tud juk a Kárpátokon túli, úgynevezett moldvai csángómagyarság életéről, nyelvéről, népköltészetéről. Petrás életét, munkásságát, beszámolóit és közleményeit ma már ismerjük, hála a csángómagyarság másik, eszázadi kutatójának, szellemi kincsei gyűjtőjének és közreadójának, Domokos Pál Péternek. S ha kettejük mellett megemlítjük még Lükő Gábori, aki századunk harmincas éveiben gyűjtött ugyanott, akkor alig vannak még rajtuk kívül néhányan, akik erről az évszázadok óta elszigetelődött ma gyar népcsoportról hírt adtak volna.



Abban a szerencsés helyzetben van azonban a kutatás, hogy Moldvá ról, lakosságáról - köztük a csángómagyarokról is - igen részletes leírás sal rendelkezünk kettőszáz évvel korábbról, a XVII. század derekáról. Marcus Bandinus minorita szerzetes, bakói katolikus püspök ugyanis 1646-1650 között néhány esztendeig tartó nagy egyháztartományi be járást végzett a moldvai katolikus hívők körében, s erről igen részletes, több mint másfélszáz lapnyi terjedelmű latin nyelvű leírást hagyott az utókorra. A jelentés tulajdonképpen X. Ince pápának és a Propaganda de Fide tagjainak készült, nem tudni azonban, hogy eljutott-e valaha is Rómába. Bandinus atya bosnyák származék volt, eredeti neve (Marko Bandin) ma is előfordul Boszniában. A jelentésről 1830 táján Gegő Elek magyar akadémiai levelező tag szerzett tudomást először, és a moldvai magyar telepekről szóló művében (1838) bőven ismertette is. Akkoriból két kéziratáról van adat, de Gegő felfedezése rövidesen feledésbe merült. Csak 1894-ben számoltak be arról a bukaresti Román Tudományos Aka démián, hogy valaki egy olasz antikváriustól a románok, s különösen Moldva szempontjából alapvetően fontos XVII. századi kéziratra buk kant. Mint kiderült, ugyanannak a jelentésnek egyik másolatáról volt szó, amelyről fél évszázaddal korábban már hírt adtak a magyar tudo mányban. A mű ekkor jelent meg nyomtatásban is és ekkor kapta a Codex Bandinus elnevezést. Bár a benne szereplő leírások a XVII. századi Moldva egész lakosságára vonatkoznak, a románokra éppen úgy, mint a csángómagyarokra, Bandinus pontatlanságai, kihagyásai és félreérthe tősége következtében sokáig nem lehetett az egyes leírásokat, főleg az etnológiai és mitológiai szempontból legfontosabbakat melyik nációhoz kötni. Csak Bandinus ismeretében úgy látszott, hogy a moldvai román ság népi hiedelemvilága és mitológiája alapvetően fontos történeti ada tokkal gazdagodott. A Codex Bandinus függelékében van egy fontos leírás a moldvai va rázslókról és varázsolásról, amelyet maga a minorita szerzetes a román hagyományhoz kötni látszott. Érdemes ennek a leírásnak legfontosabb részleteit idézni: „Amily becsben vannak Itáliában az éleselméjű s egyúttal szentéletű tudósok, majdnem olyanban vannak ezeknél a varázslók. A varázslás és kuruzslás mesterségét űzni és tanulni mindenkinek szabad és megtisz telő... Mikor ugyanis meg akarják tudni a varázslók a jövőt, bizonyos helyt jelölnek ki maguknak, mormogva, fejüket elcsavarva, szemeiket forgatva, szájukat félrehúzva, homlokukat és arcukat összeráncolva, ábrázatukat elváltoztatva, kezüket és lábukat ide- és tovahányva, egész testüket reszkettetve némi ideig lábon állanak, azután földhöz vágják magukat, kezeiket szétterítve, lábaikat kinyújtva, mintha meg volnának



halva, egynémelykor három-négy óra hosszat élettelenül fekszenek. Vég re magukhoz térve borzasztó látványt nyújtanak a szemlélőnek: először is reszkető tagokkal lassan felemelkednek, azután, mintha pokoli szelle mek szállották volna meg, minden tagjukat és porcikájukat úgy kinyújt ják, hogy az ember azt hiszi, egy csontocska sem maradt meg a maga ízületében és forgójában. Utoljára, mintha álomból serkentek volna fel, álmaikat jövendő gyanánt adják elő. Ha valaki betegségbe esik, vagy valamely tárgyat elveszít, a varázslókhoz folyamodik... A különböző va rázslók, kuruzslók, jósok és szemfényvesztők ténykedéseit egy kötetbe nem is lehet belefoglalni."1
Az idézett részlet samanisztikus jellegére először Györffy István fi gyelt fel 1925-ben.2 Jó érzékkel vette észre, hogy Bandinus leírása „tömör egybefoglalása a török-tatár népek sámánkodásának ". Györffy azonban nem utalt arra, hogy a leírás a csángómagyarság korai samanisztikus hagyományaihoz lenne igen jó adalék. Ő az elrománosodott kunok ha gyatékát vélte azonosítani az idézett részletben. A Codex Bandinus teljes latin szövegének magyar fordítását Domokos Pál Péter készítette el majd tette közzé 1940-ben, később A moldvai magyarság című müvének ké sőbbi kiadásában is megjelent. (Magunk is az ő fordításából idéztünk.) Domokos Pál Péter a részlet hovatartozásáról nem beszél, viszont mér téktartását dicséri hogy csak így nyilatkozik: „A néprajzos a pestis ellen barázdát húzó legények és lányok éjjeli táncának leírásán, a moldvaiak ruházatáról c. fejezeten, a rövid pótlék megannyi szakaszán, a temetés ről, a varázslásokról, ördögűzésről, szitkozódás és esküdözés módjáról kezdetű feljegyzéseken gondolkodhatik. "3
A varázslók hovatartozása tehát - Györffy és Domokos Pál Péter után is - nyitva látszott maradni, mígnem Diószegi Vilmos a sámánhit emlékeit kutatva a magyar népi műveltségben egyértelműen a moldvai katolikus magyarsághoz köti a sámánkodó moldvaiakat leíró bandinusi részletet, mégpedig nem csak úgy szemre, hanem a magyar táltoshittel kapcsolatos hatalmas eurázsiai összevető adatfolyam birtokában.4 Az év tizedeken át húzódó mitológiai bizonytalanságot megoldani látszó igen tekintélyes véleményt 1961-ben Lükő Gábor billentette át újból a „román sámánizmus" oldalára. Lükőnek századunk harmincas éveiben - buka resti egyetemi hallgató korában - alkalma volt gyűjtenie a moldvai romá nok és csángómagyarok körében, a tárgyban tehát mindenképpen jártas. Őt idézzük: „Bandinus a moldvai katolikus lakosság állapotáról és saját működéséről szóló részletes beszámolója után, rövid tájékoztatást nyújt az országról és annak lakóiról. Természetes, hogy itt mindig a románok ról szól, s csak néha említi meg saját híveit, összehasonlítás céljából. A varázslásokról szóló fejezet ebben az utóbbi részben található, tehát



a románokra vonatkoztatandó. A magyarokról szóló részben egyetlen egyszer sem említi Bandinus a varázslást. "s
A moldvai sámánizmussal, illetőleg a Bandinus-féle leírás hovatar tozásával kapcsolatban - úgy tűnik - a végszót mégis kimondta valaki, mégpedig az a román származású nemzetközi szaktekintély, akit Mircea Eliadenek hívtak, s aki a chicagói egyetem professzoraként századunk egyik legnagyobb hatású vallástörténésze, mitológiakutatója és folkloristája volt. Egyébként a sámánizmus jelenségeiről vastag monográfiát írt, amely pár esztendeje nálunk is megjelent.6 Ebből következik, hogy alap vetően fontosnak kell tartani mindazt, amit Bandinus idézett leírásáról mond. Az először 1962-ben megjelent tanulmányának címe - „Sámániz mus" a románoknál? - már eleve magában foglalja véleményét a prob lematikáról. Kitűnő tájékozottságára jellemző, hogy Györffy cikkét is ismeri, s tudja, hogy ő látta meg először a részlet samanisztikus jellegét. Eliade, a részlet idézése után, elemzi a samanisztikus révüléssel kap csolatos kitételeket, s mindazokat az alapmotívumokat, amelyek a sama nisztikus extázisra vonatkoznak. Elemzését Diószegi Vilmos munkáira alapozza, s kimondja: „Nos, az említett samanisztikus motívumok egyike sem igazolható a román vidékeken ismert »varázslóknál« és »ördögűzőknék. Pontosabban: az a révüléses önkívület, amiről Bandinus be szél, nem fordul elő sehol másutt Romániában. Ennek alapján úgy hiszszük, hogy az incantatores (a varázslók), akikre Bandinus Moldvában bukkant, nem románok, hanem csángók (a moldvai Kárpátok vidékén élő magyarok)."7 Bandinus jelentéséről szólva kitér még néhány részletre, különösen a pestis elleni védekezés néhány igen érdekes módszerére, melyeknek ho vatartozása tekintetében ugyancsak összehasonlító módszerrel mondja ki a végszót. Lássuk előbb ezeket a részleteket: „Szavahihető emberek beszélték, hogy tíz vénlány sötét éjjel nagy ugrándozás és táncolás között meztelenül több rendben körülszaladgálja a községet és kezükben égő pálcákat lóbálnak. Ezekkel szemben megy tíz szintén meztelen legény fénylő dárdákkal felszerelve, s egymást közösen üdvözlik. A pálcákat és dárdákat összeveregetik." Továbbá: „Másik éjjel ugyanez a tíz mezte len legény ökröt befogva egy ekével barázdát von a falu körül. Ezeket ugyanannyi hatalmas termetű lány hajtotta ének és kacagás között. Az emberek pedig karókkal felfegyverkezve a barázda mellé állnak. Erdély felé fordulva, a pestis ellen harcra készen. "*
Bár Bandinus a románokhoz igyekszik kötni ezeket a remek adatokat, Eliade alapos gyanújának ad hangot ezzel kapcsolatban is. Ismer ugyan román adatokat, amelyek ezekhez hasonlóak, tehát a falu körülszántásá ra utalnak, egyikben sem fordul elő azonban a szertartásos meztelenség,



mint a rítus egyik legfontosabb alkotóeleme. Előfordul ezzel szemben szinte minden szláv népnél, a Balkánon is természetesen, valamint szá mos finnugor népnél is. Ennek alapján azt tartja legvalószínűbbnek, hogy a révülő és önkívületbe eső varázslókhoz hasonlóan a népi hiedelemvi lágnak és praktikus mágiának ezek a XVII. századi adatai ugyancsak a csángómagyarokra vonatkoznak, nem pedig a románokra. Mindebből tehát az következik, hogy a magyar folklorisztikának alaposan át kellene tanulmányoznia az egész Codex Bandinust, hisz minden bizonnyal sok kal több magyar vagy magyar vonatkozású történeti folklóradat rejtőzhet benne, mint azt eddig hinni lehetett volna. Ennek a jövendő munkálko dásnak pedig még inkább kell majd támaszkodnia a nemzetközi kutatás eredményeire, hisz a Codex Bandinus nem csupán a kelet-közép-európai végzetes történelmi nyomor és fertő kapcsán kell hogy ismételten a ku tatás tárgya legyen, hanem egyszerűen azért, mert elsőrangú történeti, néprajzi, névtani forrás.
Úgy tudjuk, most jelent meg Domokos Pál Péter csángó monográfi ájának ötödik kiadása,9 remélhetőleg benne a Codex Bandinus magyar szövege is. Ily módon tehát ismét olvasható annak szellemében, amit róla a fordító ötven esztendeje leírt: „A Codex Bandinus rendkívül fontos minden katolikus, minden román, minden magyar és minden néprajzzal foglalkozó embernek. "I0
JEGYZETEK
1 Codex Bandinus. A varázslatokról. In: Domokos Pál Péter: A moldvai magyarság. Kolozsvár, 1941. 516. 2 Györffy István: A bübájolás a moldvaiaknál. Ethnographia XXXVI. (1925), 169. 3 A moldvai magyarság 414.
4 Diószegi Vilmos: A sámánhit emlékei a magyar népi műveltségben. Budapest, 1958. 320-321. 5 Lükö Gábor: Samanisztikus eredetű ráolvasások a románoknál. Ethnographia LXXII. (1961), 112-134. Bandinusról 116.
6 Miréa Elijade: Samanizam i arhajske tehnike ekstaze. Novi Sad, 1985.
1 Mircea Eliade: „Sámánizmus" a románoknál? Létünk (Szabadka) XVIII. (1988), 312-321. (314. más fordításban.) ' A moldvai magyarság 442-443. (A Codex Bandinus adata.) 9 Ötödik, átdolgozott kiadás, Budapest, 1987. 10 A moldvai magyarság 412.



Pozsony Ferenc
SÁMÁNIZMUS ÉS MEDVEKULTUSZ MOLDVÁBAN?
„Minden kultúrában megtalálható egy hagyományos hiedelem- vagy hitrendszer, amely mintegy belső programként szabályozza a minden napok és az ünnepek rituális szokásait és cselekvéseit."1 A Szibériában és a Belső-Ázsiában lakó archaikus közösségek ősi hiedelemrendszerét a sámánizmus határozta meg. „E rendszer központi alakja a sámán, aki -jelképesen - közvetít az emberek világa és a szellemek vagy lelkek el képzelt világa között. Egyes meghatározások szerint az eurázsiai sámán legfontosabb jellemzője, hogy tudatosan elő tudja idézni az eksztázist - az »elragadtatást« - , amelynek során megváltozott tudatállapotba ke rül; röviden: a sámán mestere az eksztázis technikájának. E víziókkal teli jelképes utazásélmény során a sámán lelke közvetít a világok között. Megint más meghatározások szerint a transzcendentális világokba tett utazás és az eksztatikus kommunikáció képessége a legfontosabb jel lemzője a sámánnak, ehhez megszorításként hozzá szoktuk fűzni, hogy a lélekutazás mindig valamilyen meghatározott cél érdekében történik, a közösség valamelyik tagján akar segíteni. A sámán mindig valamilyen válsághelyzet megoldására vállalkozik, magára véve a velejáró szenve dést is."2 A moldvai magyarság önazonosságát és világképét elsősorban a ró mai katolikus egyház által forgalmazott tanítások határozták meg. Vi láglátásukat ugyancsak folyamatosan befolyásolták a szomszédságuk ban élő, többséget alkotó, ortodox vallású románok hiedelmei és rítusai. Világszemléletük szinkretikus jellegét elősegítették azok a Moldvában megtelepedett vándor népek (pl. úzok, jászok meg kunok) is, akiknek a korábbi, keletről hozott hiedelmei a nyelvi és a vallási asszimiláció köz ben beépültek a többséget alkotó moldvai románok és magyarok kultú rájába. Dolgozatunkban arra keressük a választ, hogy a román közösségek gyűrűjében élő moldvai magyarság kultúrájában milyen samanisztikus elemek léteztek. A kérdés megválaszolása akkor kezdett első ízben fog lalkoztatni, amikor Hoppal Mihály felhívta figyelmünket Mircea Eliade3 egyik magyarul megjelent közleményére, melyben a világhírű vallástörté nész arra kereste a választ, hogy a sámánizmus létezett-e a román népnél. Eliade elméleti és módszertani szempontból is lehetségesnek tartotta a román közösségekben élő mágikus képzetek, valamint a közép-ázsiai és a szibériai sámánizmus összehasonlítását, de véleménye szerint a ro mánság mágikus eljárásainak közelebbi változatait elsősorban Délkelet



Európában és a mediterrán térségben találhatjuk meg. Sokkal valószí nűbbnek és elképzelhetőbbnek tartotta, hogy a belső-ázsiai sámánizmus elemeinek Moldvában való felbukkanását jelző történeti, írott források nem is a románokra, hanem inkább elsősorban a magyar eredetű csán gókra vonatkoznak.4 Györffy István egy 1925-ben megjelent rövid írásában hívta fel a fi gyelmet arra, hogy a misszionáriusok Moldvából Rómába küldött XVII. századi jelentései több olyan leírást tartalmaznak, amelyek a moldvai magyar és román közösségek archaikus világképét tárják fel.5 Az egyik legterjedelmesebb beszámolót Marcus Bandinus minorita szerzetesnek köszönhetjük, aki 1644-1650 között rendre meglátogatta a legjelentősebb moldvai katolikus közösségeket. A bosnyák származású misszionárius útja során részletes leírást készített nemcsak a töröknek alárendelt vajdaság katolikus népéről, hanem a többséget alkotó ortodox románok mindennapjairól és hitvilágáról is. A vizitátor a De incantationibus című fejezetben helyszíni, személyes élményei alapján azt állította, hogy Moldvában éppoly becsben vannak a bűbájoló férfiak és nők, mint Itáliában a kiváló doktorok és szent életű emberek, mivel a varázslás és rontás mesterségét itt mindenki megtanulhatja és tisztességes módon gyakorolhatja. „Amit a régiség meseként beszél a régi vatesekről, ezen a vidéken mindennapi gyakorlat. Mert amiközben a bűbájosok a jövendőt elő akarják varázsolni, a helyszínen egy bizonyos területet elfoglalva, mormolással, fejük rángatásával, szemük forgatásával, szájuk félregörbítésével, homlokuknak és arcuknak összeráncolásával, képüknek eltorzításával, kezeik hadonászásával és lábaik rugdalózásával, egész tes tüknek rángatózásával, egy kis ideig lábukon állnak, azután földre vetik magukat, kiterjesztett kezekkel és lábakkal inkább halotthoz hasonlítva, egy óráig, de nem ritkán három vagy négy óráig, mint valami holtak feküsznek. Azután magukhoz térve, a nézők elé rettenetes látványt tár nak, mert kezdetben remegő tagjaikkal lassanként fölegyenesednek, az után mintegy az alvilági fúriáktól is gyötörtetve, minden testrészük és a testrészek izma a helyéből ki van fordulva, annyira, hogy azt hinné az ember, hogy egyetlen csontocskájuk és csuklójuk sincs a maga helyén. Végre, mint az álomból ébredők, álmaikat mint jóslatot közlik. Ha valaki betegségbe esik, vagy valami dolgát elveszti, a bűbájosokhoz fordul. Ha valaki azt tapasztalja, hogy barátjának vagy jóakarójának a szíve elfor dul tőle, az elfordult szívet bübájolással igyekszik kiengesztelni. Ha pe dig valaki őt bántotta meg, ez ellen a legjobb szernek gondolja rontással megtorolni. A bűbájosoknak, rontóknak, javasoknak és varázslóknak ezekben és hasonlókban megnyilatkozó különböző ténykedései alig fér nének bele egy kötetbe."6



Mircea Eliade a moldvai varázslók, bűbájosok Bandinus-kódexben leírt hosszú eksztázisát, életjel nélkül mozdulatlan fekvését, a mély álom idején tett utazását, majd az ott szerzett élmények elmesélését a szibériai népek sámánizmusával azonos jelenségnek vélte. Ugyanakkor megje gyezte, hogy a román vidékeken a varázslók beavatása, rituális halála, majd feltámadása hasonló formában nem fordul elő. Ebből a vallástörté nész arra következtetett, „hogy az incantatores, akikkel Bandinus Mold vában találkozott, nem románok, hanem csángók, (a moldvai Kárpátok magyar lakossága)".7
Eliade tételének alátámasztására a magyar sámánizmus egyik legki válóbb szakértőjét idézte, aki meggyőzően ismertette a magyar táltos, a román solomonar, a lengyel planetnik, valamint a szerbeknél és a hor vátoknál ismert garabonciás közötti szerkezeti különbséget. „Csak a tál tos ismeri a »beavatási betegséget«, jegyzi meg Diószegi Vilmos, azaz a »hosszú álmot«, (egyfajta rituális halált), a test samanisztikus jellegű »feldarabolását«, csak a táltos esik át avatási szertartáson, neki van sa játos öltözete és dobja, csak ő esik önkívületi állapotba. Mindezek a sajá tos samanisztikus elemek [...] megvannak az összes finnugor és szibériai népnél. Mindebből Diószegi Vilmos arra következtet, hogy a sámániz mus az ősi magyar műveltség alapvető ősvallási jellegzetessége. A ma gyarok Ázsiából hozták magukkal a sámánizmust azokra a területekre, ahol ma élnek."8
Bandinus kéziratában egy olyan másik eljárásról is tudósított, ame lyet preventív módon pestis elhárítására szerveztek. A szerzetes 1646 novemberében Lukácsfalva vidékén azt tapasztalta, hogy a határban ta lálható útkereszteződéseknél tölgyfából olyan antropomorf jellegű szob rot állítottak, amelynek jobb kezébe felajzott íjat, bal kezébe pedig dárdát helyeztek. Mircea Eliade szerint a románoknál ilyen eljárás nem bukkant fel, mert azok inkább jól meghatározott körülmények között készített rituális inggel védekeztek a pusztító járvány ellen. Ezzel szemben a Je nyiszej mellékén az útkereszteződéseknél éppen a Bandinus által leírt moldvai példához hasonló sámánbotokat állítottak fel.9
Eliade, Bandinus leírása alapján, bemutatott egy olyan pestis ellen végzett moldvai eljárást is, amelyben tíz meztelen lány és tíz meztelen fiú vett részt, akik a falu határát éjjel körülugrándozták és táncolták a ke zükben tartott égő pálcákkal. A moldvai szokáshoz hasonlóan különböző szláv és keleti finnugor népek körében meztelen fiatalok ekével barázdát húztak a település körül ugyanabból a célból. A szerző elképzelhetőnek tartotta, hogy egykor Moldvában is élt a szlávoknál meg a keleti finn né peknél leírt, meztelenül végzett rituális szántás. Véleménye szerint „sok kal valószínűbb, akárcsak az incantatores esetében, hogy a megfigye



lések nem románokra, hanem a csángókra vonatkoznak".10 A mágikus kör az egyik legelterjedtebb magyar szokáselem. A határ körülszántása jégeső, aszály, madarak, ragya, betegség ellen gyakran felbukkan a Kár pát-medencében élő magyarságnál." Például a háromszéki Hatolykán hosszan tartó szárazság idején a Fekete-ügy folyó kiszáradt medrében terhes asszonyok húztak barázdát eső reményében.12 Mircea Eliade írásában azt is cáfolta, hogy a Timok völgyében élő románságnál leírt, pünkösd idején gyakorolt „Rozáliák révülése" samanisztikus eredetű volna. A Szerbiában élő román asszonyok ilyenkor egy folyóvíz mellett lefekszenek a földre, ahol előbb rángatóznak, ke zükkel csapkodnak, majd mély álomba merülnek, amiből csak az ünnep második napján, locsolás és zeneszó mellett eszmélnek fel. Eliade ezt a gyakorlatot a cálusari-tánchoz hasonlóan csak a tudati válság átmeneti formájának vélte, s azért sem tartotta samanisztikus eredetűnek, mivel hiányzik belőle a jellegzetes beavatás, szertartásos öltözet, a szellemidé ző tevékenység stb.13
Amíg a román kutató az olasz szerzetes által a XVII. században leírt mágikus gyakorlatokat a Moldvában élő magyar közösségeknek tulajdo nította, addig a magyar szerzők közül többen inkább a románság vagy a románságba beolvadt török népek jellegzetes kulturális elemének vélték. Györffy István ezzel kapcsolatos véleményét lényegre törően így fogal mazta meg: „Bandinusnak ez a közvetlen tapasztalatok útján szerzett leírása egyúttal tömör egybefoglalása a török-tatár népek sámánkodásának. Az oláh bűbájos a XVII. században még egészen úgy érintkezett révületében a túlvilági szellemekkel, mint ma az altáji hegység pogány sámánjai."14
Ugyanerre a következtetésre jutott Lükö Gábor is, aki a román ráol vasások samanisztikus elemeit vizsgálta meg. Véleménye szerint a ro mánság évszázadokon át sámánhitű besenyők, úzok, torkok, berendek, kunok, tatárok és magyarok szomszédságában élt. Ennek a hosszú időn át tartott együttélésnek az lett a következménye, hogy számtalan kulturális elemük beépült a románok néphagyományaiba. Lükő egyértelműen úgy fogalmazott, hogy a román kolindák és más rituális szövegek napjainkig megőrizték a sámándob-avató ének és más jellegzetes sámán gyógyító szertartás emlékét.15 A magyar folklorista terepkutatásai és elemzései szerint elhomályosult formában több samanisztikus motívum fellelhető a román rítusszövegekben: pl. a betegséget állat alakú démonok okozzák, a javas rendszerint zoomorf szellemeket hív segítségül a betegség ellen, azokat néha meg is idézi, áldozatot ígér a démonnak stb.16
A magyar kutatók az egyik legrégebbi, samanisztikus elemeket tar talmazó rítusnak tartják a moldvai csángó-magyarok körében felfedezett



hejgetést, mely voltaképpen nagy zajkeltéssel, dobzenével és alakosko dással járó jellegzetes újévköszöntő népszokás. Diószegi Vilmos impo záns összehasonlító anyag segítségével azt bizonyította, hogy a haj/hej szó több magyar rítusénekben régi sámánének maradványának tekint hető.17 Pais Dezső a dunántúli regösénekekben előforduló hajgatást és az észak-moldvai Szabófalván lejegyzett hejgetést nyelvészeti példák elem zése nyomán szintén nagyon régi varázsénekeknek tartotta.18 Újabb nyel vészeti és etnológiai kutatások után Diószegi Vilmos megfogalmazta azt a véleményét is, hogy az obi-ugor sámándob és sámánének neve, vala mint a magyar hajgatás/hejgetés ugyanabból a szócsaládból származik.19 Demény István Pál még határozottabban azt vallotta, hogy a magyar táltosok egyik mágikus, rituális énektípusát hajdanán hejgetésnek/hajgatásnak nevezték.20 A folkloristák az elmúlt évszázadban három moldvai csángó faluban (Szabófalván, Lujzikalagorban és Klézsén) fedeztek fel magyar nyelvű hejgetést. Az első leírást Wichmann Györgynének21 köszönhetjük, aki még 1907-ben közölte helyszíni, szabófalvi gyűjtéséből származó rítus szövegét:
Keljetek fel bojérok, gyújtsátok meg e gyortyákat, nyisszátak ki ez ajtókat, vesszétek meg e padakat, adj Isztennek szent angyala! Memből jöttünk, membe menünk, lelketeket membe visszük, testyeteket főibe tesszük; gyió-fából koporsó, leveliből borító, zágaiból legyező, gyükeriből hangyázó. Puszta pajta fedetlen, háram beréb hat szemvei: Aho...!
A mennybemenést emlegető sorok párhuzamát Demény István Pál a magyar regösénekekben és Júlia szép leány balladájában, valamint a román karácsonyi kolindákban találta meg.22 Az óesztendő utolsó estéjén gyakorolt szabófalvi rituális ének újabb változatait Kallós Zoltán23 gyűj tötte össze a II. világháborút követő évtizedben:



Kellyetek fel, bojérok, Gy ússzatok meg gyortyákat, Nyisszátok ki zéjtukat, Vesszétek meg padakat, Tősszétek pohárokat!
Gyiófából koporszó, Leveliből borító, Zágaiból legyező, Gyükeriből hangyázó; Puszta pajta fedetlen, Három beréb hat szemvei, Érva Bori aniátlan.
2.
Kellyetek fel, bojérok, Sánnyátok ki ez éjtukat, Gyújtsátok meg a faklyukat, Tössétek meg pohárokat, Vesszétek meg e padakat, Eljöttek a hejgetők. Adjanak, mit akarnak! Inkább kérünk csuk minkát, Sza mük köszöntjük sziepen, Ledzsik honnét adzsanak! Más időre gyét eljevünk, Adjanak 'z Iszten egisszéget!
Sajnos, a szabófalvi magyar nyelvű hejgetés szövege csak elhomályo sult, elég nehezen értelmezhető, töredékes formában maradt fenn. Egy kisebb részletének párhuzamát Kriza János24 Székely népköltési gyűjte ménye őrizte meg:
Árva bornyú anyátlan, Puszta pajta födetlen, Három veréb hat szöme, Szenes csutak feteke.



Weöres Sándor25 és Kallós Zsigmond ezt a székelyföldi találós kér dést hajdani, archaikus, pogány temetés leírásának vélte. Demény Ist ván Pál26 a töredékesen fennmaradt hejgető-szöveg képeinek árnyaltabb megfejtését és értelmezését (Lükő Gáborhoz hasonlóan) csakis a kelet európai (román, ukrán, bolgár) télközépi rítusénekek (pl. kolindák) öszszehasonlító jellegű elemzésében látta megvalósíthatónak. A kutatók a Bakó környéki csángó települések közül csak Lujzikalagorban és Klézsén bukkantak ritmizálva előadott magyar nyelvű hejgetésre. A köszöntő csoport ebben a faluban általában 20-30 legényből állott. Az újesztendőt köszöntőket a vatáfnak nevezett kürtös vezette, akit a hégető vagy szövegmondó, egy dobos, egy sültüs (furulyás), meny asszony és vőlegény, medvealakoskodó, valamint az egy ostorával han gosan pattogtató fiú kísért el. Két legény tartotta kezében az úgynevezett bikát, amit harmadik társuk szólaltatott meg. Ez a rituális hangszer rendszerint egy kisebb túrósdézsából készült, melynek nyílását kifeszített bőrrel kötötték le. Az edény aljáról a bőrön át hosszabb lószőrt vezettek át, amit ciberével megkent kézzel húzogattak, s az így bikához hasonló bőgő hangot adott. Kalagorban rendszerint a kürtös kért engedelmet a háziaktól, majd a hégető a család ablakai előtt hangosan kiabálni kezdte a szövegét a furulya, a dob meg a bika halkabb kísérete mellett. Az ismétlődő refrének után a zenészek elhallgattak, s csak az ostorok hangos pattogása meg a legények hejgetése hallatszott.27 A köszöntő csoport tagjai a csángó falvakban (pl. Gorzafalván) do bok, furulyák, kürtök fülsiketítő zenéje mellett vonulnak, s a legtöbb szereplő az egész nap folyamatosan végzett szédítő erejű, forgó moz gástól rendszerint estére eksztatikus állapotba kerül. Amikor két ilyen köszöntő csoport találkozott az utcán, rendszerint szimbolikus vagy tett legességig fajuló reális küzdelem kezdődött közöttük. A XX. század második felében gyűjtött szövegek a csángó falvakban voltaképpen a románságnál újesztendő idején gyakorolt rituális ekehúzás (plugusor) köszöntőjével egyeznek meg, ahhoz hasonlóan eléggé terjen gősen mesélik el a búza élettörténetét, kezdve először a szántás-vetéstől az aratásig, majd az őrlésen, sütésen át egészen az új kenyér vagy a friss kalács elkészültéig. Az azonban érdekes tény, hogy a Bosnyák Sándor28 által közölt tömör klézsei változat olyan regös motívumokat is tartalmaz, amelyek a lujzikalagori változatokból hiányoznak:
Mi nem innen jöttünk, hat, hét országon túlról jöttünk, elszakadt a bakancsunk, elszakadt a kabátunk,



nincsen még kucsmánk es a fejünkben. Ha műnket behívnátok, egy kis kolbászval megkínálnátok, egy jó kancsó bort az asztalra tennétek, még ha adnátok egy küs pénzt is, hogy vegyünk vele bocskort, vegyünk vele kabátot, vagy kucsmát a fejünkbe, nagyon megköszönnénk.
Ez a szövegegység felbukkant a Gyimesben élő csángó harsogtatás köszöntőversében is:29
Mi nem innét vagyunk, Hanem onnét vagyunk, Hol a málé akkora szemű, mint egy dió. Száz legény őrzi bottal, Hogy a hangya el ne hordja, Hajrá, gyerekek!
Ha beeresztenek, bécsiszegünk, becsoszogunk, Nyírfakéreg a bocskorunk, Hajdinaszál a nadrágunk, Mi Szent István szolgái vagyunk, Kinek füle s a lába lefagyott. Messzi fődről jöttünk, Nagyon megéheztünk. Hajrá, gyerekek!
A Tatros, Ojtoz, Tázló és a Szeret folyók völgyében fekvő csángó magyar faluközösségek az utóbbi évszázadban fokozatosan átvették a szomszédos románság számos, újesztendőhöz kapcsolódó szokását is. Ebben az átmeneti fázisban előbb még magyar és román nyelven csen dültek fel a szómágián alapuló, viszonylag újonnan adaptált szövegek. A II. világháború utáni évtizedekben a fiatalok ezt a szokást már csak az uralás szóval (vö. román urare 'köszöntés') nevezték meg, s annak szer kezetében a román rítusszövegek fokozatosan átvették a magyar nyelvű köszöntők helyét is.30Érdekes ténynek tekintjük azt, hogy a kulturális és a nyelvi asszimiláció során átvett szokáselemeket a római katolikus val lású csángók nagyon sok faluban tovább éltették, mint az átadó ortodox románok.31



Napjainkban a Tatros völgyében fekvő magyar közösségek egyik legélőbb újévi szokása a medvével történő uralás. Rendszerint 14 és 18 év közötti fiúk vesznek részt a játékban. Például Kósteleken a medveala koskodó mellett felvonul annak gazdája, a cigán, akit több purdé kísér, valamint a hammas, az öreg, a dobosok, a zsidó meg a bekérező kato na. A szokás előadását karácsony és újév közötti napokban készítik elő egy csűrben, ahol elosztják a szerepeket és begyakorolják a játékot. A játék központi figurája rendszerint nyitott arccal jelenik meg, s csak a hátára kötött barna állatbőr jelzi, hogy ő a medve. Gazdája a cigányok környékbeli viseletébe öltözik be, s egy vastagabb dorongra erősített lán con vezeti a lomhán mozgó jószágát. A purdék általában rossz ruhában vonulnak fel, arra rendszerint színes szalagokat varrnak, arcukat pedig rongyból készített álarc födi be. Hozzájuk hasonló viseletben vonul a hammast alakító legény is, aki a kezében tartott bot végén fűrészporral töltött zsákot lóbál. A bába (vö. román baba 'öregasszony') seprűt tart kezében. Társa, az öreg, hozzá hasonlóan, a szokásos helyi ünnepi nép viseletben vesz részt a játékban, aki az oldalán lógó tarisznyába gyűjti össze a meglátogatott családoktól kapott adományokat.
A kóstelki csoport rendszerint az óesztendő utolsó reggelén indul út nak, s újév estéig nagy zajkeltéssel bejárják a település minden szegletét. A bekérező megkérdi a háziakat, hogy fogadják-e a csoport köszöntését, míg társai kint az utcán várakoznak. Utána félkörben felállnak a ház be járata előtt, s látványos játékukkal és pajzán szövegeikkel kicsalogatják a lányokat, majd megkergetik, s végül beleforgatják őket a hóba. A medve a dobzene ritmusára himbálózó és lassú mozdulatokkal táncol, gazdájá nak parancsára lefekszik a földre, majd felül annak botjára, aki társaival azon is megtáncoltatja. A gazda a medve tánca közben vaskos, erotikus, rigmusba szedett, román nyelvű szövegeket kiabál, melyek rendszerint a medvéhez szólnak. A táncoltató elmondja, hogy amikor megtalálta az er dőben a medvét, az akkora volt csak, mint egy kisebb malac, most pedig akkorára nőtt, mint egy hízott borjú. Általában arra kéri az aranyszánon ideszállított állatot, hogy az ne egye meg a saját gazdáját.32
A román medvejátékok szerkezete rendszerint egyszerűbb forgató könyvre épül. A szokás központi részét alkotó medvetánc általában a vásári, élő medvetáncoltatók szórakoztató játékát utánozza. A medvét alakító legény rendszerint medvebőrbe öltözött, gazdája házról házra ve zette. A román közösségekben is elsősorban a medvetánc jelentette a fő attrakciót, melynek végén a medve hirtelen összeesett, meghalt, majd gazdája megoperálta, s újra életre keltette. A jelenet rendszerint újabb tánccal fejeződött be.33 Ovidiu Bírlea véleménye szerint a románságnál élő medvealakoskodás a szibériai népek medveünnepeihez hasonló, archaikus kultusz maradvá



nya. Csak Moldva szubkárpátikus övezetében fordul elő, ahol elsősorban a medve által okozott pusztításokat szándékoztak megelőzni segítségé vel. A román pásztorkalendáriumban augusztus elsejét a medvék ün nepnapjának tartották.34 Szendrey Ákos jelzése szerint „a székely hegyi pásztorok Illés napján, a határhegyeken hatalmas máglyatüzeket gyújtva medveünnepet tartanak jóindulatának megnyerése végett".35 Moldvában, napjainkban is úgy vélik, hogy a medvejáték szerencsét, termékenységet, bőséget és egészséget idéz elő az embernek meg a tenyésztett állatoknak. Az is gyakori, hogy nagyobb sokadalmakban és vásárokban a cigányokat arra is megkérik, hogy egy-egy földre lefektetett (idegjbeteg személy hátán táncoltassák a láncon vezetett élő medvéjüket. A medvét széles körben megjelenítik a Kárpát-medencében élő ma gyar közösségek is. Az állatalakoskodó népszokásaink sorában (pl. far sangi felvonulás, szüreti és lakodalmi mulatság, aratás idején stb.) az egyik legkedveltebb maszkos játéktípus. A felvonulások idején dobszó val láncon vezetik, sok helyen elárverezik, megtáncoltatják, majd vidá man ugrándozik, s megölelgeti a lányokat stb.36 A medvetánc előfordul a csíki székely, a gyimesi meg a moldvai csángó lakodalom szerkezetében is. Rendszerint csak férfiak adják elő a mulatság hajnalán, amikor a vendégsereg már nagyobb mennyiségű alkoholt fogyasztott. A vaskos, erotikus és szexuális elemekben gazdag tánc általában a medvék párzását utánozza, s voltaképpen az új pár ter mékenységének rituális előidézésére szolgál.37 Ujváry Zoltán kutatásai szerint valóságos és az ember által alakított medvével előfordulnak medvejátékok a keleti szláv népeknél is, ahol na gyon archaikus hiedelmek élnek a medvével kapcsolatban. Véleménye szerint egyértelműen nem lehet bizonyítani, hogy a szórakoztató jellegű medvetáncoltatásra emlékeztető játékformák ősi medvekultusz marad ványai lennének.38 A medvealakoskodás szórványosan felbukkan a szlo vákoknál is, de jóval népszerűbb a cseheknél, ahol a farsangi játékok végén megölték, tréfásan eltemették, majd vidáman eltorozták. A táncoló medve volt elterjedtebb a lengyeleknél, míg a bulgároknál inkább a natu ralisztikus játékok népszerűbbek.39 A kutatók gyakran feltették már azt a kérdést, hogy a magyarságnál felbukkanó különböző dramatikus medvealakoskodó játékok kapcsolat ban állnak-e a Szibériában élő finnugor rokon népek archaikus medve kultuszával. Ujváry Zoltán kutatásai szerint a vogul és az osztják közös ségekben közvetlenül a medvevadászat után szervezett lakoma keretében olyan ornitomorf jellegű vagy álhalott felébresztésével kapcsolatos dra matikus játékok élnek, amelyeknek párhuzamait ismerjük a recens ma gyar népi színjátszásban is. Elemzéseiben Ujváry arra is figyelmeztet,



hogy ez a hasonlóság önmagában genetikus kapcsolatot még nem bi zonyít. Ugyanakkor leszögezte, hogy a magyar medvealakoskodás több eleme (pl. halála, majd feltámasztása) egyértelműen visszavezethető a kereszténységet megelőző kultúrába, tehát nem magyarázható egyszerű en csak a vásári medvetáncoltatók mutatványaival.40
*
Összegezésképpen hangsúlyozzuk, hogy a moldvai magyar közössé gek egészen napjainkig nagyon archaikus képzeteket, folklóralkotásokat őriztek meg. A világképüket reprezentáló szövegeik (pl. rítusénekek, rá olvasások, hiedelemtörténetek stb.), valamint mágikus gyakorlataik (pl. hejgetés, uralás, esővarázslás, betegségelhárítás stb.) számtalan olyan elemet tovább éltettek, amelyek a sámánizmussal meg az uráli népek medvekultuszával mutatnak azonos vonásokat. Lükő Gáborhoz hason lóan valljuk, hogy a csángó közösségekben fennmaradt magyar nyelvű folklóralkotások és a román rítusszövegek (pl. kolindák, ráolvasások) rendszeres összehasonlításával a jövőben számtalan olyan archaikus, mágikus elem korábbi kontextusát tudjuk majd tisztázni, amely csak tö redékesen és elhomályosult jelentéssel maradt fenn a kárpáti folklórban.
JEGYZETEK
1 Hoppal 1994, 11. 2 Hoppal 1994, 11. 3 1988. 4 Eliade 1988, 316. 5 Györffy 1925, 169. 6 Györffy 1925, 169. 7 Eliade 1988,314. "Eliade 1988,314. 9 Eliade 1988, 315. 1,1 Eliade 1988,316. 11 Ujváry 1980, 21-22. 12 Pozsony 2000, 30. 13 Eliade 1988, 318. 14 Györffy 1925, 169. "Lükő 1961, 116. 16 Lükő 1961, 124-125. 17 Diószegi 1958, 396-443. 15 Pais 1975, 4 4 - 4 6 . 1 9 Diószegi 1963, 183; 1967, 123-133. 211 Demény 1994, 135. 21 1907, 289-290. 2 2 Demény 1994, 146-147.



2 3 1958, 49-50. 2 4 1975, 283. 2 5 1977, 3 0 - 3 2 , 47. 2 6 1994, 149. 2 7 Kallós 1968, 42. 2" 1980, 129-130. 2 9 Pozsony 1992, 149. 3 0 Pozsony 1994, 151; Faragó 1996a, 56. 31 Pozsony 1994, 165. 3 2 Erdélyi 1994, 47-48. 3 3 Ujváry 1997, 274. 3 4 Bírlea 1981, 272-273. 3 5 Szendrey 1925, 437-438. 3 6 Ujváry 1997,266-275. 3 7 Péterbencze 1898, 18; Kallós-Martin 1969, 195-254. 3 8 Ujváry 1997,271. 3 9 Ujváry 1997, 272-273. 4,1 Ujváry 1997, 276.
IRODALOM
ADÁSCÁLITEI, Vasile
1987. Istoria uniti obicei. Plugusorul. Iasi, Editura Junimea.
BÍRLEA, Ovidiu 1981. Folclorul románesc. I. Bucuresti, Editura Minerva, 2 7 2 - 2 7 3 .
BOSNYÁK Sándor 1980. A moldvai magyarok hitvilága. Folklór Archívum 12. Buda pest.
DEMÉNY István Pál 1994. A hejgetés meg a sámánénekek. Néprajzi Látóhatár III, 1-2, 135-150.
DIÓSZEGI Vilmos
1958. A sámánhit emlékei a magyar népi műveltségben. Budapest, Akadémiai Kiadó.
DIÓSZEGI Vilmos 1963. A z obi-ugor sámándob eredetének kérdése. Műveltség és Ha gyomány V, 177-187.
DIÓSZEGI Vilmos 1967. A pogány magyarok hitvilága. Körösi Csorna Kiskönyvtár 4. Budapest, Akadémiai Kiadó.
ELIADE, Mircea 1988. „Sámánizmus" a románoknál? Létünk. Társadalomtudomány, kultúra 2, 3\2-32\.
ERDÉLYI Péter Zoltán 1994. A bundás nagy állat ünnepei. Művelődés XLVI, 2, 4 6 - 4 8 .



FARAGÓ József 1996a. A hejgetéstől az uralásig. Egy archaikus moldvai csángó-magyar népszokás elrománosodása és eltűnése. Honismeret XXIV, 6, 53-64.
FARAGÓ József 1996b. A szabófalvi hejgetés emlékei. Erdélyi Múzeum LVIII, 1-2, 94-103.
GYÖRFFY István 1925. A bűbájolás a moldvaiaknál. Ethnographia X X X V I , 7 - 1 2 , 169.
HALÁSZ Péter 1992. Adatok a moldvai magyarok kecskemaszkos játékához. In Viga Gyula (szerk.): Kultúra és tradíció I. Tanulmányok Ujváry Zol tántiszteletére, Miskolc, 173-180.
HOPPAL Mihály 1994. Sámánok. Lelkek és jelképek. Budapest, Helikon Kiadó.
KALLÓS Zoltán 1958. Hejgetés Moldvában. Néprajzi Közlemények III, 1 - 2 , 4 0 - 5 0 .
KALLÓS Zsigmond 1968. Hejgetés Moldvában. Művelődés XXI, 1 2 , 4 2 - 4 3 .
KALLÓS Zoltán-Martin György 1969. A gyimesi csángók táncélete és táncai. Tánctudományi Tanul mányok ¡969-1970. Budapest, Magyar Tánctudományi Társaság, 195-254.
KALLÓS Zsigmond 1939. Hejgetés. Dunántúli regös emlék és a pogány magyar sírbatétel szertartása egy csángó népdalban. Vasi Szemle VI, 313-321.
KRIZA János
1975. Vadrózsák. Kriza János Székely népköltési gyűjteménye. Faragó József gondozásában. Bukarest, Kriterion Könyvkiadó.
LÜKŐ Gábor 1961. Samanisztikus eredetű ráolvasások a románoknál. Ethnographia LXXII, 1, 112-134.
PA IS D e z s ő 1975. Haj-huj-kaját. Hangutánzó, hangkifejező szavaink néhány ősi rokonságban levő csoportjáról. In A magyar ősvallás nyelvi em lékeiből. Budapest, Akadémiai Kiadó, 4 2 - 7 2 .
PÉTERBENCZE Anikó
1989. Táncok és táncos szokások Csíkszentdomokoson. Jászberény, Déryné Művelődési Központ.
POP, Dumitru 1989. Plugusorul, sintezá folcloricá. In Obiceiuri agrare in tradifia populara románeascá. Cluj-Napoca, Editura Dacia, 25-131.



POZSONY Ferenc 1992. Egy gyimesvölgyi köszöntővers szövegelemzése. In Keszeg Vilmos (szerk.): Kriza János Néprajzi Társaság évkönyve 1. Ko lozsvár, 148-163.
POZSONY Ferenc 1994. Újesztendőhöz kapcsolódó szokások a moldvai csángóknál. Néprajzi Látóhatár III, 1-2, 151-166.
POZSONY Ferenc 2000. Egy orbaiszéki esővarázsló szokás erdélyi és moldvai párhu zamai. In „Adok nektek aranyvesszőt..." Dolgozatok erdélyi és moldvai népszokásokról. Csíkszereda, Pro-Print, 19-36.
SZENDREY Ákos 1925. Van-e a medvének valami szerepe a magyar néphitben? Ethnographia XLIX, 1-2, 437-438.
UJVÁRY Zoltán 1980. Népszokás és népköltészet. A Hajdú-Bihar Megyei Múzeumok Közleményei 35. Debrecen.
UJVÁRY Zoltán
1997. Népi színjátékok és maszkos szokások. Debrecen, Multiplex Me d i a - Debrecen University Press.
WEÖRES Sándor
1977. Három veréb hat szemmel. Válogatás a magyar költészet rejtett értékeiből és furcsaságaiból. A bevezető tanulmány és forrás jegyzék Kovács Sándor Iván munkája. Budapest, Szépirodalmi Könyvkiadó.
WICHMANN Györgyné 1907. A moldvai csángók szokásaiból (Szabófalváról). Ethnographia XVIII, 4, 287-294.