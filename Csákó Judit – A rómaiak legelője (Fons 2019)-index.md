---
master_file: "[[@CsakoJuditRomaiak]]"
---
# Index for Csákó Judit – A rómaiak legelője (Fons 2019).pdf

147
FONS XXVI. (2019) 2. sz. 147–192. p.
CSÁKÓ JUDIT
A RÓMAIAK PANNÓNIAI LEGELŐJE. MEGJEGYZÉSEK EGY HAGYOMÁNY KELETKEZÉSÉHEZ (I. RÉSZ)*
Anonymus regényes honfoglalás-történetének 9. caputja szerint Álmos fejedelem a rutén vezérektől a következő tájékoztatást kapta arról a földről, amelynek hatá raihoz a magyarok élén hamarosan megérkezett: „(...) itt a Duna, a Tisza és más jóféle halakban bővelkedő nevezetes folyók vizei folynak össze. A földet szlávok, bolgárok és vlachok, valamint a rómaiak pásztorai lakják, mert Pannónia földjét Attila király halála után a rómaiak legelőnek nevezték, mivel nyájaik ott legelésztek. És joggal nevezték Pannónia földjét a rómaiak legelőjének, mivel most is a rómaiak legelik le Magyarország javait”.1 Írásom annak a ilológus berkekben jól ismert középkori tradíciónak ered a nyomába, amely a mai Dunántúl területét a rómaiak egykori legelőjeként (pascua Romanorum) tartotta számon. A hagyomány a névtelen jegyző gestája mellett egyéb kútfőkben: magyar és külhoni fo-r rásokban is tetten érhető. A témához vonható tucatnyi szöveg között akad olyan elbeszélés, amely az anonymusi szöveghellyel csupán laza összefüggést mutat: ilyen a Magyar–lengyel Krónika a Duna–Tisza közének pásztorait említő leír-á
* A szerző a Bölcsészettudományi Kutatóközpont Történettudományi Intézetének (1097 Budapest, Tóth Kálmán u. 4.) tudományos munkatársa (e-mail cím: csako.judit@btk.mta.hu). A dolgozat a Bolyai János Kutatási Ösztöndíj támogatásával készült (BO/00325/17/2). Segítségéért itt szeretnék köszönetet mondani Körmendi Tamásnak és Zsoldos Attilának.
1 Anonymus: A magyarok cselekedetei — Kézai Simon: A magyarok cselekedetei. Ford. Veszprémy László – Bollók János, az utószót és a jegyzeteket írta Veszprémy László. Bp., 2004. (a továbbiakban: AKS) 16. p. (Millenniumi magyar történelem. Források). „Dicebant enim,
quod ibi conluerent nobilissimi fontes aquarum, Danubius et Tyscia et alii nobilissimi fontes bonis piscibus habundantes, quam terram habitarent Sclaui, Bulgarii et Blachii ac pastores Romanorum. Qui post mortem Athile regis terram Pannonie Romani dicebant pascua esse eo, quod greges eorum in terra Pannonie pascebantur. Et iure terra Pannnonie pascua Romanorum esse dicebatur, nam et modo Romani pascuntur de bonis HungarieP”.. magistri, qui Anon-y
mus dicitur, Gesta Hungarorum. Ed.: Jakubovich, Aemilius – Pais, Desiderius. In: Scriptores rerum Hungaricarum tempore ducum regumque stirpis Arpadianae gestarum. Ed.: Szentpétery, Emericus. I–II. köt. Bp., 1937–1938. (repr. 1999) (a továbbiakban: SRH) I. köt. 13–117. p. (a továbbiakban: Anonymus), itt: 45–46. p. (9c..). Anonymus később is említést tesz a rómaiak pásztorairól, ld. uo. 48. p. (11c..).



Tanulmányok
148
sa.2 Más beszámolók határozottabban tükrözik a rómaiak pannóniai pásztoraival kapcsolatos hagyomány ismeretét. Utóbbiak sorában említhetjük a VII. Lajos francia király lovagseregének 1147. évi magyarországi keresztülhaladásáról tudósító Deuil-i Odó (Odo de Deogilo) keresztes históriáját, amely hírül adja, hogy a terület hajdan Julius Caesar éléstára (pabula Iulii Caesaris) volt.3 A szakirodalom számos alkalommal foglalkozott — ha csupán érintőlegesen is — a pascua Romanorum-tradíció lehetséges eredetével:4 elöljáróban a hagyomány kiformálódásával kapcsolatos lényegesebb állásfoglalásokat emelem ki. Hóman Bálint a kifejezést az általa feltételezett Szent László-kori ősgestából eredeztette: vélekedése szerint a szókapcsolat a magyar elbeszélő irodalomból törhetett magának utat az európai írásbeliségbe.5 Az 1925-ben kifejtett állásponttal kapcsolatban előbb Carlile Aylmer Macartney jelezte kétségeit — tanulmányában a magyar források lehetséges bizánci és délszláv párhuzamaira is felhívta a igyelmet —,6 majd Kristó Gyula fogalmazott meg határozott ellenvéleményt. A szegedi történész, aki amellett érvelt, hogy a problematikus fordulat külhoni gyökereket sejtet, a 12–13. század fordulójára helyezte a pascua Romanorum szókapcsolat első hazai jelentkezését. Hipotézisének megfelelően az udvari gesta 1210 előtt
2 Chronica Hungaro–Polonica. Pars I. Textus cum varietate lectionum. Ed.: Karácsonyi, Béla. In: Acta Universitatis Szegediensis de Attila József Nominatae. Acta Historica (a továbbiakban: AUSz AH). XXVI. köt. Szeged, 1969. 3–75. p. (a továbbiakban: Chron. Hungaro–Polonica), itt: 18–19. p. 3 Odo of Deuil: De profectione Ludovici VII in Orientem. The Journey of Louis VII to the East. Ed.: Virginia Gingerick Berry. New York, [é. n.]. (a továbbiakban: Odo de Deogilo) 30. p. (Records of civilization, sources and studies). 4 Pl. Marczali Henrik: A magyar történet kútfői az Árpádok korában. Bp., 1880. Marczali, 188601..)p.; Pleidell Ambrus: A magyar várostörténet első fejezete. In: Századok, 68. (1934) 4–6. sz. 1–44., 158–200., 276–313. p., kül. 189–191. p.; Székely György: A pannóniai települések kontinuitásának kérdése és a hazai városfejlődés kezdetei. In: Tanulmányok Budapest múltjából. XII. köt. Bp., 1957. 7–23. p., kül. 9–10. p.; Kristó Gyula: Románok újra Pannóniában? In: AUSz AH. CXVII. köt. Szeged, 2003. 17–25. p.; Grzesik, Ryszard: Blasi and Pastores Romanorum in the Gesta Hungarorum by an Anonymous Notary. In: Res Historica, 41. (2016) 25–34. p. 5 Hóman Bálint: A Szent László-kori Gesta Ungarorum és XII–XIII. századi leszármazói. (Forrástanulmány). Bp., 1925. (a továbbiakban: Hóman, 1925.) 33–34., 37. , 48., 72., 96–97. p.
6 „Megjegyzem egyébként, hogy nézetem szerint vitatható, vajjon helyes-e minden magyar hagyományt s velük együtt a szomszédoknál megőrzött rokon hagyományokat úgy felfogni, mintha valamennyien egyetlenegy Szent László-kori Gesta Hungarorum közvetítésével jutottak volna az utódokra” — Macartney, Carlile Aylmer: „Pascua Romanorum”. In: Századok, 74. (1940) 6. sz. (a továbbiakban: Macartney, 1940.) 1–11. p., itt: 5. p.



Csákó Judit A rómaiak pannóniai legelője...
149
keletkezett redakciójából kölcsönözhette a rómaiak dunántúli pásztoraira utaló megjegyzést Anonymus, és ebből a szerkesztésből kerülhetett a kifejezés azokba a (külhoni) kútfőkbe, amelyeket a kutatás a magyar krónikáshagyománnyal rokonít.7 Azt, hogy a kérdés korántsem tekinthető eldöntöttnek, jelezheti Györfy György álláspontja. Bár ő bírálatban részesítette Hóman Bálint arra vonatkozó elképzelését, miszerint a magyar őstörténettel kapcsolatos történeti tradíció számos elemét a régi gestára kellene visszavezetnünk, a Pannóniát a rómaiak legelőjeként jellemző hagyományt a 11. század végére vagy a 12. század elejére helyezhető korai szerkesztésből származtatta.8 A rövid áttekintés is jelzi, hogy a rejtélyes terminust tartalmazó maroknyi forrást illetően akadhatnak még megválaszolatlan kérdések. A problematika is mételt tárgyalását indokolhatja az a tény is, hogy a hagyománnyal kapcsolatos vizsgálatba egy, a hazai medievisztika által kevéssé ismert szöveget is bevonha tunk. Dolgozatomban kitérek annak kérdésére, hogy a nemzetközi kutatás előtt 1979-ben ismertté vált Descriptiones terrarum — a Kelet-Európa-leírást a 13. század derekán jegyezték le — a római pásztorokra vonatkozó passzusa 9 menynyiben kínálhat megoldást a számos bizonytalanságra, amelyet a szakirodalom a pascua Romanorum kifejezés eredete kapcsán megfogalmazott.10 A vizsgálat reményeim szerint jól illusztrálhatja azt is, hogy miféle nehézségekkel jár a b-el ső hagyományból és a külhoni forrásokból egyaránt táplálkozó magyar történeti tradíció formálódásának tanulmányozása. Elemzésem során olyan kútfőkről is szót kell ejtenem — így a 14. század eleji magyarországi viszonyok bőbeszédű leírása mellett a balkáni állapotokról is érzékletes képet festőDescriptio Europae
7 Kristó Gyula: Rómaiak és vlachok Nyesztornál és Anonymusnál. In: Századok, 112. (1978) 4. sz. 623–661. p., kül. 653–657. p. (a továbbiakban: Kristó, 1978.). (Másodközlés: In: Uő: Tanulmányok az Árpád-korról. Bp., 1983. 132–190., 498–511. p. [Nemzet és emlékezet]). 8 Györfy György: Krónikáink és a magyar őstörténet. Régi kérdések — új válaszok. Bp., 1993. (a továbbiakban: Györfy, 1993.) 22–23., 147., 149–150. p. 9 Colker, Marvin L.: America rediscovered in the thirteenth century? In: Speculum, 54. (1979) 4. sz. 712–726. p. (a továbbiakban Colker, 1979.), kül. 721. p. 10 A szöveghelyet perdöntő jelentőségűnek tartja Veszprémy László: „Ebből könnyen arra lehet gondolni, hogy magyar források helyett egy nyugati eredetű szóbeli vagy írott hagyomány sommás megállapítása lehetett a forrása, amire a nyugati és magyar krónikások egyaránt támaszkodhattak.” Ld. Veszprémy László: Az 1000 előtti Pannóniára és a magyarokra vonatkozó latin nyelvű források. In: Magyar őstörténet. Tudomány és hagyományőrzés. Szerk.: Sudár Balázs et al. Bp., 2014. 273–289. p.: 281. p. (MTA BTK MŐT Kiadványok 1.). Ld. még Uő: Történetírás és történetírók az Árpád-kori Magyarországon (XI–XIII. század közepe). History writing and historians in Hungary during the Reign of the Arpad Dynasty (Eleventh – Mid Thirteenth Century). Bp. 2019. (a továbbiakban: Veszprémy, 2019.) 205–206. p. (Rerum ides II.)



Tanulmányok
150
Orientalisról11 vagy Spalatói Tamás történeti munkájáról12 —, amelyeknek az újabb ilológiai irodalom kevesebb igyelmet szentelt. Talán forráskutatásunk számára sem haszontalan, ha megkísérlem feltérképezni, honnan származhatnak a szövegek magyar vonatkozású információi. A vizsgálatot megelőzően érdemes egységében is áttekintenünk azt a meglehetősen szűk forrásbázist, amelyet azok a kútfők alkotnak, amelyeket a szakirodalom a témával összefüggésbe hozott. A hagyományhoz kapcsolható szövegeket két szempont alapján is csoportosíthatjuk: a) Különbséget tehetünk a beszámolók között elsőként aszerint, hogy azok a magyar avagy a külföldi hagyomány részét képezik-e. Ezt a kritériumot alkalmazva célszerűbbnek ítélem a magyar, illetve a külhoni kútfők csoportja mellett egy harmadik halmazt is felállítani. Utóbbiba azok a híradások kerülnek, amelyeket — bár nem (vagy nem feltétlenül) magyarországi lejegyzésű szövegekről van szó — a medievisztika hagyományosan a hazai elbeszélő tradíció letéteményeseként tart számon. b) A beszámolókat feloszthatjuk továbbá annak alapján is, hogy azok milyen formában őrizték meg a rómaiak pannóniai pásztoraira (legelőjére) vonatkozó hagyományt. Míg egyes kútfőkben az Anonymus tollán is feltűnő pascua (vagy pastores) Romanorum szókapcsolat jelenik meg, addig egyéb szövegek hiányos vagy torzult formában adják vissza a szószerkezetet. Akadnak továbbá olyan elbeszélések is, amelyek a fordulatot (explicit módon) nem tartalmazzák, ám közlésük mégis a hagyomány egyértelmű ismeretéről árulkodik. Más forráshelyek csupán távoli kapcsolatot sejtetnek a témával. Táblázatos formát alkalmazva a következőképpen írhatjuk le azoknak az elbeszélő forrásoknak rendszerét, amelyeket a későbbiekben egyenként is górcső alá veszek:
11 Anonymi Descriptio Europe Orientalis. „Imperium Constantinopolitanum, Albania, Serbia, Bulgaria, Ruthenia, Ungaria, Polonia, Bohemia” anno MCCCVIII exarata. Ed.: Górka, Olgierd. Cracoviae, 1916. (a továbbiakban: Descr. Europae Orientalis) 13., 44. p. 12 Thomae Archidiaconi Spalatensis Historia Salonitanorum atque Spalatinorum pontiicum Archdeacon Thomas of Split: History of the bishops of Salona and Split. Latin text by Perić, Olga. Ed., translated and annoted by: Karbić, Damir – Matijević Sokol, Mirjana – Sweeney, James Ross. Budapest – New York, 2006. (a továbbiakban: Thomas Spalatensis) 62. p. (Central European Medieval Texts 4.).



Csákó Judit A rómaiak pannóniai legelője...
151
A pascua (pastores) Romanorum szókapcso
latot nem tartalmazó, ám
a hagyomány egyértelmű
ismeretére valló szövegek
Kézai Simon gestája
14. századi krónikakompozíció (és Mügeln Henrik
krónikája) Magyar elbeszélő
hagyomány
A pascua (pastores) Romanorum szókapcsolatot tartalmazó szövegek
Anonymus gestája Riccardus Relatiója
Sittichi Rímes Krónika Descriptiones terrarum Spalatói Tamás Historia Salonitanája Descriptio Europae Orientalis
A magyar elbeszélő
hagyománnyal rokonított szövegek
A pascua (pastores) Romanorum szókapcsolatot hiányos vagy torzult formában tartalmazó szövegek
Magyar–lengyel Krónika
Deuil-i Odó
Külhoni elbeszélő
hagyomány
A pascua (pastores) Romanorum szókapcsolatot nem tartalmazó, a hagyománnyal csupán távolról összefüggésbe hozható szövegek
Bíborbanszületett Konstantin (C. A. Macartney, Kristó Gy.) Konsztantinosz Manasszész (Horváth J., Kristó Gy.) a Szász annalista (Rimócziné Hamar M.)
Versus de Asia et de universi mundi rota (ifj. Horváth J., Rimócziné Hamar M.)
Írásomban a tradíció kiformálódásának problematikáját három kérdéskör mentén mutatom be: az egyes kérdésekre egy-egy, a fenti táblázatban megjelenített szövegcsoport segítségével próbálok meg választ találni. 1. Elsőként azt tárgyalom — elsősorban a magyar elbeszélő irodalmat képviselő kútfők alapján —, hogy mikor jelenhetett meg a magyarországi történetírásban a pascua (pastores) Romanorum szókapcsolat. Vajon a tradíció első hazai



Tanulmányok
152
előfordulásaként kell-e értékelnünk Anonymus regényes gestájának már idézett szöveghelyét, vagy egyéb források tanúsága nyomán azt kell inkább feltételeznünk, hogy a hagyomány már III. Béla névtelen jegyzője előtt megjelent valamely ránk nem maradt szerkesztésben? 2. Ezt követően azt veszem szemügyre, hogy mennyiben támasztható alá a hipotézis, miszerint a medievisztika által hagyományosan a magyar krónikákkal vagy a szókapcsolatot ugyancsak fenntartó Riccardus-jelentéssel rokonított (külhoni) kútfők a szóban forgó elbeszélésekből merítették információjukat. 3. Végezetül arra is ki kell térnem, hogy milyen eredetű hagyománynak magyar képződménynek, a nyugati történetírás egy hazánkba is eljutott m- o tívumának vagy éppen a Balkánon, talán görög földön kiformálódott tradíc-ió nak — tekinthetjük a híradást, amely Pannóniát a rómaiak legelőjeként írja le. A motívum gyökereivel kapcsolatban az előzőleg tárgyalt két forráscsoport alapján levonható következtetéseket a külhoni narratív tradícióhoz sorolt kútfők segít-sé gével egészíthetjük ki további észrevételekkel. A három kérdéskör egymással szorosan összekapcsolódik: jóllehet tárgya-lá sukat nehéz egymástól elkülöníteni, mondanivalóm rendszerezése céljából a k-ö vetkezőkben erre mégis kísérletet teszek.
1. Mikor jelent meg a magyar történetírásban a rómaiak pannóniai lege-lő
jére vonatkozó hagyomány?
Annak a kérdésnek a vizsgálatához, hogy mikor tűnhetett fel a magyarországi történetírásban a Pannóniát a rómaiak legelőjeként értékelő hagyomány, a hazai elbeszélő irodalomból lényegében három forrást hívhatunk segítségül: 1. Anonymus regényes elbeszélése és2. Kézai Simon hun–magyar története mellett be kell vonnunk fejtegetéseinkbe3. egy, agestaszerkesztések sorába nem illeszkedő szöveget is: Riccardus testvér jelentését Julianus barát keleti útjáról. (A 14. sz-á zadi krónikakompozíció — mivel abba az őstörténet vonatkozásában a Kézai-féle hagyomány épült be — nem képvisel önálló tradíciót1,3 így tanúságát igyelmen
13 „Pannonie, Pamphilie, Frigie, Macedonie et Dalmacie civitates, quo per Hunos obsidione crebra erant fatigate, natali solo derelicto in Apuliam per mare Adriaticum licentia ab Atila impetrata, servire ipsi Atyle rennuentes, dimisssi armentis transierunt; Vlachis qui ipsuorum coloni existere ac pastores, remanentes sponte in Pannonia”. Chronici Hungarici compositio saeculi XIV. Ed.: Domanovszky, Alexander. In: SRH I. köt. 217–505. p. (a továbbiakban: Krónikakompozíció) 269. p.; Szovák Kornél – Veszprémy László: Krónikák, legendák, intelmek.



Csákó Judit A rómaiak pannóniai legelője...
153
kívül hagyhatjuk. Hasonló okokból nem kell kitérnünk Mügeln Henrik a magyar krónikaszerkesztésekre támaszkodó német nyelvű elbeszélésére sem.)14 Írásom elején idéztem Anonymus a 13. század elejére (1200/1210 környékére)15 datálható gestájának nevezetes szöveghelyét: a névtelen jegyzőnél a rómaiak pásztoraival kapcsolatban olvasható megjegyzés a tradíció legkorábbi ránk maradt magyarországi letéteményese. Az inkriminált passzust párhuzamba állíthatjuk Kézai 1282–1285 között keletkezett16 Gesta Hungarorumának egyik részletével:
„Pannónia, Pamilia, Macedónia, Dalmácia és Frígia polgársága, akiket a hunok gyakori rablásaikkal és ostromaikkal kimerítettek, Etele engedélyét kieszközölve, szülőföldjüket elhagyták, és az Adriai-tengeren át Apuliába költöztek, a vlachok azonban, akik a pásztoraik és telepes parasztjaik voltak, önként Pannóniában maradtak.”17
A vizsgálat alá vett kifejezés nem bukkan fel a szövegben, ám a historiográiai irodalom egyértelműen állást foglalt amellett, hogy a közlés rokonságot mutat a Névtelennek a rómaiak pásztoraira vonatkozó megjegyzésével. Míg azonban Anonymusnál a Blachii és a pastores Romanorum eltérő etnikumú népeket je
lölhetnek, addig IV. László udvari papja a vlachokat írja le az egyébként a-kö
Utószó. In: SRH II. köt. 721–799. p. (a továbbiakban: Szovák – Veszprémy, 1999.): 742. p. (a vonatkozó rész Veszprémy László munkája.). 14 Chronicon Henrici de Mügeln Germanice conscriptum. Ed. Travnik, Eugenius. In: SRH II. köt. 87–223. p. (a továbbiakban: Heinricus de Mügeln): 120. p. A forrásnak a magyar hagyománnyal való kapcsolatáról ld. Domanovszky Sándor: A Budai Krónika. I–III. közl. In: Századok, 36. (1902) 7. sz. 615–630. p., 8. sz. 729–752. p., 9. sz. 810–831. p. (a továbbiakbanD:omanovszky, 1902.); Uő: Mügeln Henrik német nyelvű krónikája és a Rímes krónika. In: Századok, 41. (1907) 1–2. sz. 20–35. p., 119–142. p. (a továbbiakban: Domanovszky, 1907.). 15 Györfy György: Anonymus Gesta Hungarorumának kora és hitelessége. In: Irodalomtörténeti Közlemények, 74. (1970) 1. sz. 1–13. p. (1200 k.). Vö. Kristó Gyula: Szempontok Anonymus gestájának megítéléséhez. In: AUSz AH LXVI. köt. Szeged, 1979. 45–59. p. (1210 k.). 16 Veszprémy László: Utószó. In: AKS 155–161. p.: 157. p.
17 AKS 98. p. „Pannoniae, Paniliae, Macedoniae, Dalmatiae et Frigiae civitates, quae crebris spoliis et obsidionibus per Hunos erant fatigatae, natali solo derelicto in Apuliam per mare Adriaticum, de Ethela licentia impetrata transierunt; Blackis, qui ipsorum fuere pastores et coloni, remanentibus sponte in Pannonia”. Simonis de Keza Gesta Hungarorum. Ed. Domanovszky, Alexander. In: SRH II. köt. 129–194. (a továbbiakban: Simon de Keza) 156157. p.



Tanulmányok
154
zépkori Európában jól ismert Justinianus-kivonatból, az Exordia Scythicából18 kölcsönzött19 tartományok városlakóinak — vagyis a rómaiaknak — a Magyarországon maradt pásztoraiként.20 Fel kell tennünk a kérdést, hogyan árulkodhat az egymással nyilvánvaló öszszefüggést sejtető két forrás a számunkra érdekes hagyomány keletkezéséről. Feltételezhetjük egyfelől, hogy a kifejezés a névtelen jegyző munkájában bukkant fel első ízben a magyarországi elbeszélő hagyományban, s innen vette át később az eredeti tradíciót némiképp módosítva — Kézai. Azt sem zárhatjuk ki ugyanakkor, hogy a Névtelen és Kézai számára közös magyarországi forrást kell feltételeznünk, és a hagyomány már Anonymus előtt jelentkezhetett a gesta egy ránk nem maradt redakciójában: szerepelhetett rögtön a legkorábbi fogalmazatok egyikében — ahogyan azt Hóman, majd Györfy feltételezték —, vagy bekerülhetett az udvari szerkesztés egy későbbi változatába. Utóbbi lehetőség mellett foglalt állást Kristó Gyula: véleménye szerint az udvari gesta egy, a 12–13. század fordulóján lejegyzett átdolgozása lehetett az a magyarországi írott forrás, amely a rómaiak pannóniai pásztorait első ízben szerepeltette. Elsőként ezt a hipotézist veszem közelebbről is szemügyre.21 A szegedi középkorkutatónak a problematikával kapcsolatos nézeteit a következőképpen összegezhetjük: 1. Kristó abból a feltevésből indult ki, hogy míg Anonymus nagyon is merített a saját korában a rendelkezésére álló gestaszerkesztés(ek)ből, addig ez fordítva már korántsem mondható el: a névtelen jegyző honfoglalás-története a 13. század
18 A forrás Kézaival kapcsolatba hozott szöveghelye: Exordia Scythica. In: Monumenta Germaniae Historica. Auctores Antiquissimi. XI. köt. Ed.: Theodorus Mommsen. Berlin, 1894. 308–322. p.: 311. p. A kivonat magyarországi ismeretére ld. Deér József: Szkítia leírása a Gesta Ungarorumban. In: Magyar Könyvszemle. Új Évfolyam, 37. (1930) 3–4. sz. 243–263. p.; Győry János: P. mester franciaországi olvasmányai. In: Magyarságtudomány, 1. (1942) 8–25. p.; Váczy Péter: Anonymus és a Justinus-kivonat. In: Turul, 58–60. (1944–1946) 1–13. p.; Kristó Gyula: Az Exordia Scythica, Regino és a magyar krónikák. In: Filológiai Közlöny, 16. (1970) 1–2. sz. 106–115. p. (a továbbiakban: Kristó, 1970.); Déri Balázs: „...Et pigmenta multa habebant.” Megjegyzések P. mester forrásainak néhány kérdéséhez. In: Magyar Könyvszemle, 105. (1989) 3. sz. 223–236. p.; Thoroczkay Gábor: Anonymus latin nyelvű forrásai. Historiográiai átt-e kintés. In: Turul, 72. (1999) 1–2. sz. 108–117. p.: 110–111. pV.;éber János: A Magyar Tudományos Akadémia Könyvtára egyik Justinus-ősnyomtatványának bejegyzései. In: Magyar Könyvszemle, 122. (2006) 1. sz. 1–15. p.: 3. p. 19 A kapcsolatra ld. Simon de Keza 148. p. 7. jegyz. 20 Kristó, 1978. 654–656. p. 21 Harmadik — hipotetikus — lehetőségként az is felmerülhetne, hogy Anonymus és Kézai közös külföldi forrást használtak.



Csákó Judit A rómaiak pannóniai legelője...
155
Magyarországán lényegében hatás nélkül maradt, és az 1210 utáni krónikákba nem épült be a mondai elemekben bővelkedő elbeszélés tradíciója. 2. A hipotézis értelmében azok a későbbi szövegek — így Kézai huntörténete —, amelyek Anonymushoz hasonlóan ismerik a rómaiak pannóniai legelőjének hagyományát, nem kölcsönözhettek a regényes gestából. 3. Mindebből Kristó azt a következtetést vonta le, hogy a pascua Romanorum tradíciójának Anonymust megelőzően is jelen kellett lennie a magyar történetírásban. A fentebb említett, a 12. század végén — a 13. század elején keletkezett krónikaszerkesztés lehetett az a szöveg, amelyhez mind III. Béla egykori jegyzője, mind Kézai visszanyúltak.22 Ezen a ponton kell kitérnünk arra az elbeszélő kútfőre, amelyet a hagyomány hazai jelentkezésének problémájával kapcsolatban Kristó segítségül hívott. Az 1237-ben készült Riccardus-jelentésben olvashatjuk, hogy a Keleten maradt magyarok felkutatására induló domonkos szerzetesek a Kárpát-medencei országot a rómaiak egykori legelőjeként leíró tradícióval egy, a magyar őstörténetről is szót ejtő gestában találkoztak. A relatio a következőképpen összegzi, hogy milyen információk birtokába juthattak a magyarok históriájának a kezdeteit megismerni kívánó barátok:
„A keresztény Magyarok Történetében azt találták, hogy van egy másik, nagyobb Magyarország, ahonnan a hét vezér népével együtt kiköltözött, hogy lakóhelyet keressen magának, minthogy földjük a lakók sokaságát eltartani nem tudta. Miután sok országon áthaladtak és pusztítottak, végül elérkeztek arra a földre, melyet most Magyarországnak neveznek, akkor pedig a rómaiak legelőjének mondottak. Ezt választották maguknak lakóhelyül a többi földek közül, meghódítván a népeket, amelyek akkor itt laktak. Ahol is végül Szent István, első királyunk a keresztény hitre térítette őket; míg az előmagyarok, akiktől származtak, hitetlenségben maradtak, mint ahogy ma is pogányok. A domonkos barátok, miután ezeket a Magyarok Történetében megtalálták, megszánták a magyarokat, akiktől származtak, hogy mind az ideig hitetlenségben tévelyegtek. Elküldtek hát négy barátot keresésükre, hogy Isten segedelmével
22 Kristó, 1978. 652–657. p. Vö. Uő: Anonymus magyarországi írott forrásainak kérdéséhez. In: Magyar Könyvszemle, 88. (1972) 3–4. sz. 166–174. p. (a továbbiakban: Kristó, 1972.); Uő: Magyar historiográia. I. köt. Történetírás a középkori Magyarországon. Bp., 2002. (a továbbiakban: Kristó, 2002.) 44–49. p. (A történettudomány kézikönyve).



Tanulmányok
156
megtalálják őket, ahol csak tudják. Annyit tudtak a régiek írásaiból, hogy keleten laknak, de hogy hol vannak, nem is sejtették.”23
A részlet alátámasztani látszik a fentebb ismertetett teóriát, miszerint Kézait megelőzően (Anonymus regényes elbeszélése mellett) egy hazai krónikaredakció is tartalmazhatta a jelen vizsgálat középpontjában álló hagyományt. A Riccardusnál gesta Ungarorum Christianorumként szereplő forrást azonosította Kristó a fentebb már említett, a szerinte a 12. század végére vagy a 13. század elejére datálható gestaszerkesztéssel. Az eddig bemutatott állásfoglalással kapcsolatban ugyanakkor két probléma is felmerül. 1. Vitathatónak kell egyrészt tartanunk, hogy valóban egy kevéssel Anonymus működése előtt összeállított gestaszövegről árulkodnak-e Riccardus testvér sorai. Kizárhatjuk-e vajon teljes bizonyossággal, hogy a Róma számára készült domonkos jelentés egy egészen korai krónikafogalmazatot vagy éppenséggel egy 1210 utáni átdolgozást használt fel (esetleg maga az Anonymus-féle Gesta Hungarorum volt a forrása)? 2. A kérdés újragondolása mellett szól másrészt az is, hogy a(z újabb) szakirodalom azt az álláspontot fogadja el, miszerint Kézai nem csupán ismerhette, de gondosan ki is jegyzetelhette az Anonymus
23 A Julianus első útjáról készült jelentés 1237-ből. Nagy-Magyarország dolgáról, melyet Riccardus fráter szerzett IX. Gergely pápa idejében. Ford.: Györfy György. In: Tatárjárás. Szerk.: Nagy Balázs. Bp., 2003. 117–122. p.: 117. p. (Nemzet és emlékezet). Ld. még Julianus barát és a Napkelet fölfedezése. Szerk.: Györfy György. Bp., 1986. (a továbbiakban: Napkelet fölfedezése) 61–70. p. „Inventum fuit in Gestis Ungarorum Christianorum, quod esset alia Ungaria maior, de qua septem duces cum populis suis egressi fuerant, ut habitandi quererent sibi locum, eo quod terra ipsorum multitudinem inhabitantium sustinere non posset. Qui cum multa regna pertransissent et destruxissent, tandem venerunt in terram, que nunc Hungaria dicitur, tunc vero dicebatur pascua Romanorum. Quam inhabitandum pre terris ceteris elegerunt, subiectis sibi populis, qui tunc habitabant ibidem. Ubi tandem par sanctum Stephanum primum ipsorum regem ad idem catholicam sunt reversi, prioribus Ungaris, a quibus isti descenderant, in idelitate permanentibus, sicut et hodie sunt pagani. Fratres igitur predicatores, hiis in gestis Ungarorum inventis, compassi Ungaris, a quibus se descendisse noverunt, quod adhuc in errore inidelitatis manerent, miserunt IIII-or de fratribus ad illos querendum ubicumque eos possent, iuvante domino, invnire. Sciebant per scripta antiquorum, quod ad orientem essent; ubi essent, penitus ignorabant”. Drei Texte zur Geschichte der Ungarn und der Mongolen. Die Missionsreisen des fr. Iulianus O. p. ins Ural-Gebiet (1234–1235) und nach Ruβland (1237) und der Bericht des Erzbischofs Peter über die Tartaren. Ed.: Dörrie, Heinrich. Mit einer Beilage von Heissig, W. Göttingen, 1956. 151–161. p. (a továbbiakban: Drei Texte zur Geschichte der Ungarn): 151. p. (Nachrichten der Akademie der Wissenschaften in Göttingen. Philologischehistorische Klasse. Klny.); Relatio fratris Ricardi. Ed.: Deér, Iosephus. In: SRH II. köt. 529542. p. (a továbbiakban: Ricardus): 535–536. p. A forrásról ld. még Szovák – Veszprémy, 1999. 786–789. p. (a vonatkozó rész Veszprémy László munkája).



Csákó Judit A rómaiak pannóniai legelője...
157
féle szerkesztést.24 A IV. László-kori történetírónak nem kellett tehát apastores Romanorum tradícióját feltétlenül 13. század eleji (vagy esetleg annál is korábbi) szerkesztésből merítenie. Mivel egy II. András-kori krónikaredakció lehetséges nyomai után kuta-t va részletesen is kifejtettem25 azokat a megfontolásokat, amelyek Kristónak a 13. századi elbeszélő hagyománnyal kapcsolatos teóriáit — és ezek sorában a fent említett téziseket — érintik, a jelzett két problémát elegendő ezen a helyen röviden összefoglalnom. 1.1. A Relatio Ricardi kétféle módon hivatkozik magyarországi írott forrásra. A keresztény magyarok gestája (Gesta Ungarorum Christianorum) mellett a domonkos jelentés említést tesz a régiek írásairól (scripta antiquorum) is, amelyek nyomán a barátok csupán annyit tudhattak meg, hogy az őshazában maradt magyarok leszármazottait Keletre kell keresniük. Adódik a kérdés, vajon azonos-e a Riccardusnál gestaként szerepeltetett szöveg a scripta antiquorummal, vagy
a 13. századi beszámoló közlései nyomán esetleg két eltérő forrás használatát kell valószínűsítenünk. Györfy György úgy értékelte, hogy a két kifejezés -mö gött egy és ugyanazon forrást sejthetünk: a 11. századigőesstát.26 Akad azonban ettől eltérő álláspont is a szakirodalomban. Csóka J. Lajos és Kristó Gyula két különböző fogalmazattal számolt Riccardus megfelelő passzusának hátterében. Míg a régiek írásaiként megnevezett forrást egy korraeidakcióval azonosították — amely a magyar őstörténet vonatkozásában csupán annyit árulhatott el, hogy eleink Keletről érkeztek —, addig a gesta Ungarorum Christianorum megjelölés mögött későbbi fogalmazatot kerestek. Az újabb szerkesztést Csóka Anonymus regényes honfoglalás-történetével tartotta azonosnak,27 Kristó szerint azonban a
24 Thoroczkay Gábor: Anonymusról – röviden. In: Uő: Írások az Árpád-korról. Történeti és historiográiai tanulmányok. Bp., 2009. 109–115. p., kül. 114. p. (TDI Könyvek 9.). 25 Csákó Judit: Volt-e krónikása II. Andrásnak? Megjegyzések gestaszerkesztményünk 13. század eleji átdolgozásának problematikájához. In: Századok, 149. (2015) 2. sz. 301–332. p. 26 Györfy György: Honfoglalás előtti népek és országok Anonymus Gesta Hungarorumában. In: Ethnographia, 76. (1965) 3. sz. 411–434. p. (a továbbiakban: Györfy, 1965.): 418. p. (Másodközlés: In: Uő: Anonymus: Rejtély avagy történeti forrás. Bp., 1988. 67–100. p. [Hermész könyvek] [a továbbiakban: Györfy, 1988.); Györfy, 1993. 22–23., 147. p. A vélekedésre ld. még Domanovszky Sándor: Kézai Simon mester krónikája. Forrástanulmány. Bp., 1906. (a továbbiakban: Domanovszky, 1906.) 83–84. p. 27 Csóka J. Lajos: A latin nyelvű történeti irodalom kialakulása Magyarországon a XI–XIV. században. Bp. 1967. (a továbbiakban: Csóka, 1967.) 668–669. p. (Irodalomtörténeti Könyvtár 20.). Ld. még Pauler Gyula: A magyarok megtelepedéséről. I–II. közl. In: Századok, 11. (1877) 5. sz. 373–396. p., 6. sz. 481–499. p., kül. 379. p. 1. jegyz.; Szilágyi Loránd: Az Anonymus



Tanulmányok
158
Julianus útjáról szóló tudósítás éppen a pogány múltat elbeszélő névtelen jegyző művével szembeállítva nevezi meg az általa felhasznált fogalmazatot a keresztény magyarok gestájaként.28 Bár magam is hajlok arra az álláspontra, miszerint a domonkosok több krónikaredakcióból is megkísérelhettek tájékozódni, mielőtt a keleti magyarok felkeresésére útra keltek, annak kérdésében, hogy pontosan mi féle forrásra gondolhatott Riccardus, amikor a gesta Ungarorum Christianorumra hivatkozott (amelyből minden bizonnyal a pascua Romanorum kifejezést is származtatnunk kell), nehéz volna bizonyosat állítani. 1.2. A helyzetet bonyolítja, hogy életművén belül Kristó maga sem foglalt állást egyértelműen annak vonatkozásában, hogy mikorra szükséges helyeznünk a szerinte a Riccardus-jelentés nyomán körvonalazódó szerkesztés keletkezését, és hány (illetve milyen mértékű) krónikaátdolgozással számolhatunk a 12. század végétől a 13. század derekáig terjedő időszakban. Eltérő időpontokban megfogalmazott álláspontjai nyomán a következő lehetőségeket vázolhatjuk fel: a) A gestát a 12–13. század fordulóján szerkeszthették át: az 1192 és 1210/1212 közé helyezhető átdolgozás Anonymusra és Riccardusra is hatást gyakorolt.b) Egy 1213 és 1235 között készült redakció tartalmazhatta egyfelől Gizella királyné negatív tónusú portréját, amely Kristó szerint II. András meggyilkolt hitvese, az ugyancsak német származású Merániai Gertrúd alakja nyomán torzulhatott. Szerepelhetett benne másfelől az a honfoglalás-történet is, amely az őskrónika erre vonatkozó megjegyzésétől már valamivel bővebbnek bizonyult, és amelyre a domonkos jelentés támaszkodott. c) A 13. század folyamán a gestatörzs két alkalommal is bővülhetett. Az 1192 és 1210/1212 (1240) közé datálható fogalmazatot (amelynek a magyar őstörténetet érintő megjegyzéseire Riccardus sorai utalnak) 1240 körül követte annak a németellenes interpolátornak a működése, akitől a negatív színezetű Gizella-ábrázolás eredeztethető. d) Az előző megoldástól csupán haloványan tér el az a lehetőség, ha két teljesen önálló redakciós fázissal számo
kérdés reviziója. I–II. közl. In: Századok, 71. (1937) 1–3. sz. 1–54. p., 4–6. sz. 136–202. p., kül. 202. p. 1. jegyz. Ezt a megoldást valószínűsíti — nem zárva ki annak lehetőségét sem, hogy a domonkos jelentésbe egy, a névtelen jegyző gestáját megelőzően készült szerkesztésből került át a fordulat — Horváth János is. Ld. Horváth János, ifj.: Anonymus és a Kassai Kódex. In: Középkori kútfőink kritikus kérdései. Szerk.: Uő – Székely György. Bp., 1974. (a továbbiakban: Középkori kútfőink, 1974.) 81–110. p. (a továbbiakban: Horváth, 1974.): 93. p. (Memoria saeculorum Hungariae). 28 Kristó Gyula: Egy 1235 körüli Gesta Ungarorum körvonalairól (Riccardus és Albericus tanúsága). In: Középkori kútfőink, 1974. (a továbbiakban: Kristó, 1974.) 229–230. p.; Uő: A történeti irodalom Magyarországon a kezdetektől 1241-ig. Bp., 1994. (a továbbiakban: Kristó, 1994.) 42. p. (Irodalomtörténeti füzetek 135.).



Csákó Judit A rómaiak pannóniai legelője...
159
lunk: egy Anonymus korában készült keresztény magyarok gestájával, valamint egy, a Gertrúd-merényletet követően lejegyzett redakcióval. (Az eshetőségek során végigtekintve azt sem tarthatjuk magától értetődőnek, vajon Kristó kizárta-e annak lehetőségét, hogy a Riccardusnál gesta Ungarorum Christianorumként megjelölt forrás Anonymus regényes elbeszélését követően keletkezett.)29 1.3. A bizonytalanságot tovább növelheti, hogy a szakirodalom nem tartja egyértelműnek, hogy az udvari gesta bármiféle átszerkesztésen ment volna keresztül a Kristó által jelzett időszakban. Míg Marczali Henrik,30 Pauler Gyula31 vagy leginkább a tézist részletesen is kifejtő Csóka J. Lajos 32 érveket sorakoztattak fel a 13. század első felében keletkezett krónikaátdolgozás létének igazolására, addig Domanovszy Sándor33 és Horváth János34 nem számoltak ilyesfajta lehetőséggel (szerintük III. István udvarában készült krónikafolytatás, amelyet azután az V. István-kori átdolgozás követett). A kérdést megnyugtatóan korántsem tiszt-á zó álláspontok kiegészítésére ezen a helyen csupán annyit tartunk szükségesnek megjegyezni, hogy újabban felmerült: egy-egy esetben a magyar tradícióval sz-o ros kapcsolatot sejtető külhoni elbeszélő forrásaink is megengednek olyan k-ö vetkeztetést, miszerint nem teljesen megalapozatlan hipotézis egy, a 13. század dereka előtt létrejött udvari redakció létére gyanakodnunk3.5 Egy II. András-kori (esetleg kevéssel az uralkodó halála után készült) fogalmazat megléte mellett az egyik fő argumentum ugyanakkor továbbra is Kristó azon teóriája maradhatna,
29 A különféle állásfoglalásokra ld. Kristó Gyula: Anonymus magyarországi írott forrásainak kérdéséhez. Magyar Könyvszemle, 88. (1972) 3–4. sz. 166–174. p.; Uő: Legitimitás és idoneitás: adalékok Árpád-kori eszmetörténetünkhöz. Századok 108. (1974) 3. sz. 585–621., kül. 605618.; Uő: Rómaiak és vlachok i. m. 653–657.; Uő: Egy 1235 körüli Gesta Ungarorum i. m.; Uő: A történeti irodalom i. m. 98–134.; Uő: Szent István és családja az Árpád-kori történetírásban. In: Uő: Írások Szent Istvánról és koráról. Szeged 2000. 195–227. p. (a továbbiakban: Kristó, 2000.), kül. 217–219., 221–226. p. (eredeti megjelenés: AUSz AH. XL. köt. Szeged, 1972. 51–72. p.); Kristó, 2002. 44., 65–66. p. 30 Marczali, 1880. 62–63. p. 31 Pauler Gyula: A magyar nemzet története az Árpádházi királyok alatt. I–II. köt. Bp., 18992. (a továbbiakban: Pauler, 1899) II. köt. 604–605. p. 32 Csóka, 1967. 537–546. p. 33 Domanovszky, 1902.
34 A krónika rétegeire ld. Horváth János, ifj.: Árpád-kori latinnyelvű irodalmunk stílusproblémái. Bp., 1954. 270– 349. p. 35 Az Osztrák Ritmusos Krónika kapcsán ld. Körmendi Tamás: Az 1196–1235 közötti magyar történelem nyugati elbeszélő forrásainak kritikája. Bp., 2019. (a továbbiakban: Körmendi, 2019.) 71–73. p. (Magyar történelmi emlékek. Értekezések).



Tanulmányok
160
amelynek értelmében a Vazul megvakíttatásáért felelős és az állítólagos öccse, Orseolo Péter hatalomra kerülését óhajtó Gizella portréját a gonoszságairól elhíresült Gertrúd ihlette volna.36 A kérdés részleteire itt nem térek ki — elegendő azt hangsúlyoznom, hogy a Szent István hitvesével kapcsolatban eltérő narratívát is közlő és a kérdéses információt alighanem egy 1167 táján vagy valamivel azt követően összeállított magyarországi szerkesztésből37 merítő Mügeln Henrik Ungarische Chronikja38 nyomán joggal tételezhetnénk fel, hogy a szóban forgó sötét tónusú portré valóban a német dalnok által használt elbeszélésnél későbbi, 13. századi eredetű —,39 azt azonban hangoztatnunk kell, hogy az elképzelés korántsem problémamentes. Gizella krónikabeli históriája valójában kevéssé rokonítható annak a Gertrúdnak a történetével, akivel kapcsolatban nemrégiben arra mutatott rá a kutatás, hogy őt inkább személyes indíttatásból, mint az általa táplált gyűlölség okán gyilkolhatták meg.40 1.4. Amint azt az eddig elmondottak is jelzik, a krónikakutatás csupán hipotéziseket fogalmazhat meg annak vonatkozásában, hogy az udvari szerkesz
36 Kristó, 1974. 236–238. p.; Kristó, 2000. 221–226. p.; Kristó, 2002. 65–66. p. 37 Mügeln forrásával kapcsolatban ld. Domanovszky, 1902. 824–827. p.; Kristó, 1994. 9697. p.; Kristó, 2002. 44. p.; Dániel Bagi: Bemerkungen zum Grazer Handschriftenfragment der Ungarnchronik Heinrichs von Mügeln. In: Hungary and Hungarians in Central and East European Narrative Sources (10th–17th Centuries). Eds.: Uő – Barabás, Gábor – Font, Márta – Sashalmi, Endre. Pécs, 2019. 159–172. p. A ilológiai irodalom megállapítása szerint az Ungarische Chronik egy, a Budai Krónikával rokonítható szerkesztés anyagát egészítette ki egy hasonló gestaszöveg révén, mint amelyből a Bécsi Képes Krónika családjának interpolációit (a Budai Krónika családjának képviselőihez képest felmutatott többleteit) is származtatnunk kell. A többé-kevésbé összefüggő betoldások — amelyek a Képes Krónika interpolációival részben megegyeznek — a német nyelvű krónikában Szent László halálától az 1167. évig ívelnek (ezért eredezteti a kutatás a szóban forgó forrást a 12. század végéről vagy a 13. század elejéről), ám Mügeln az 1095 előtti időszak és a 13–14. századi magyar történelem vonatkozásában is közöl egy-egy olyan adalékot, amely nem szerepel a Budai Krónikában: ezeket között találjuk a Gizella sorsával kapcsolatban az Altaichi Évkönyv közlésére rímelő híradást. Ld. Heinricus de Mügeln 190., 206., 217., 218–219. p.; Domanovszky, 1907. 31–33., 127–131. p.
38 „(...) do nam er [sc. Petrus – Cs. J.] dy kungin Kesla all ir wirde und gewalt, die sie in dem reich hett, und entsaczt sie von allen ir wirdickeit”. Heinricus de Mügeln 153. p. (22. c.).
39 Az álláspont részletes kifejtését ld. Csákó Judit: Kegyes királyné vagy „rosszakarat mérgével teli vipera”? Megjegyzések Bajorországi Gizella krónikásirodalombeli portréjához. In: Száz-a dok, 152. (2018) 3. sz. 543–590. p. 40 Körmendi Tamás: A Gertrúd királyné elleni merénylet körülményei. In: Egy történelmi gyilkosság margójára. Merániai Gertrúd emlékezete, 1213–2013. Tanulmánykötet. Szerk.: Majorossy Judit. Szentendre, 2014. 95–124. p.: 117–120. p. (Ferenczy Múzeum kiadványai. Monográiák 2.).



Csákó Judit A rómaiak pannóniai legelője...
161
tés miféle átdolgozásaival számolhatunk az V. István-kori gestát megelőzően (amelynek léte kapcsán konszenzus látszik uralkodni a szakmában).41 Hiba volna azonban lineáris fejlődéssel — vagyis lényegében egyetlen, a különböző korok átszerkesztői tollán folyamatosan formálódó és bővülő udvari gestaszöveggel számolnunk. A tatárjárás előtti Magyarországon több krónikavariáns, hosszabb és rövidebb szerkesztés is forgalomban lehetett: már csupán emiatt is nehéz volna meghatároznunk, hogy a domonkos testvérek, akik IV. Béla megbízásából a Keleten maradt magyarok felkutatására indultak, miféle munkából tájékozódtak, ha az őstörténetre vonatkozó értesüléseiket nem magától Anonymustól vették. 2. Kristó 1978-ban, amikor a pascua Romanorum-hagyomány eredetével kapcsolatban állást foglalt, még azzal a lehetőséggel számolt, hogy a regényes gesta a későbbi krónikaszerkesztésekre semmiféle hatást nem gyakorolt.42 Tézise azonban korántsem számított egyöntetűen elfogadottnak a szakirodalomban. Györfy harminc évvel korábban arra a megállapításra jutott, hogy a huntörténet szerzője (akit ő Ákos mesterrel azonosított) nagyon is támaszkodhatott a honfoglalást megéneklő elődje elbeszélésére.43 A tézishez utóbb Horváth János is csatlakozott,44 majd Szűcs Jenő is amellett foglalt állást, hogy Kézai kiaknázhatta a névtelen szerző alkotását.45 Eredeti álláspontjának megfogalmazása után két évtizeddel már maga Kristó is Györfy hipotézisét fogadta el. Akadémiai székfoglaló előadásában saját érvekkel is igyekezett alátámasztani az elméletet, miszerint Anonymus gestája használatban lehetett a 13. század második felének Magyarországán.46 Az elmondottak fényében a regényes gesta és a hun–magyar történet a kutatás előtt jól ismert párhuzamai mögött nem kell feltétlenül közös forrást sejtenünk. Ennek nyomán a jelen írásban tárgyalt motívumról sem jelenthetjük ki tehát, hogy annak szükségképpen Anonymus előtt kellett jelentkeznie a ma
41 A magyarországi krónikairodalom kezdeteire és a lehetséges átdolgozásokra vonatkozó elméleteket összefoglalja Thoroczkay Gábor: A magyarországi legendairodalom és történetírás a 14. század közepéig. In:Uő: Ismeretlen Árpád-kor. Püspökök, legendák, krónikák. Bp., 2016. 184–208. p. (a továbbiakban:Thoroczkay, 2016.): 194–199. p. 42 Kristó, 1978. 652–657. p. A tézishez ld. még Kristó, 1972. 170–171. p. 43 Györfy, 1993. 6–10., 137–146., 186–187. p. 44 Horváth János, ifj.: A hun-történet és szerzője. In: Irodalomtörténeti Közlemények, 67. (1963) 4. sz. 446–476. p. (Horváth, 1963.) : 454. p. 45 Szűcs Jenő: Társadalomelmélet, politikai teória és történelemszemlélet Kézai Simon Gesta Hungarorumában. In: Századok, 107. (1973) 3. sz. 569–643., 4. sz. 823–878. p. (a továbbiakban: Szűcs, 1973.), kül. 598–599. p. 106. jegyz., 868. p. 46 Kristó Gyula: Előd. A magyar őstörténet- és krónikakutatás egy fejezete. Bp., 2000. 2. p. 5. jegyz., 15–16. p. (Székfoglalók a Magyar Tudományos Akadémián).



Tanulmányok
162
gyarországi írásbeliségben. Logikus lehetőségként kínálkozna az a megoldás is, miszerint a fordulat a Névtelen tollán került elsőként lejegyzésre a hazai elbeszélő irodalomban. Mielőtt azonban ezzel a gondolattal foglalkoznánk, érdemes ahhoz a tézishez is visszakanyarodnunk, amely a pascua Romanorum hagyományát egészen korai szerkesztésből származtatja. Utóbbi álláspontot képviselte Györfy, aki a magyar őstörténettel kapcsolatban kiformálódott krónikáshagyományt vizsgáló munkájában — amely először 1948-ban, majd 1993-ban átdolgozott változatban is megjelent — arra a következtetésre jutott, hogy Anonymusgestájának a jelen tanulmány elején idézett információi egytől egyig az általa előbb I. András korára, utóbb a 11–12. század fordulójára datált ősgestára vezethetők vissza. Bár valóban rámutatott, hogy a hun–magyar történet és Anonymus szövegazonosságai abban is magyarázatukat nyerhetik, hogy Kézai átvette Béla király névtelen jegyzőjének információit, a rómaiak pannóniai legelőjére vonatkozó hagyományt — mivel az egyéb forrásokban is tetten érhető — nem tartotta a Franciaorszá-g ban iskolázott nótárius47 invenciójának. Úgy vélekedett, hogy lényegében a domonkos Riccardus testvér rövid őstörténeti tudósításában érhetjük tetten annak a nem túl bőséges leírásnak a magját, amelyet a koraigesta a magyar őstörténettel kapcsolatban kínált. Györfy az Anonymus-féle Gesta Hungarorum 9. és 11. caputjaiban olvasható információk közül nem csupán a domonkos jelentésben ugyancsak előforduló pascua Romanorum kifejezést származtatta egyébként az ősi gestából, hanem a szókapcsolat szövegkörnyezetének egyéb elemeit — Attila említését vagy a Kárpát-medence népeinek szerepeltetését — is a régi tradícióra vezette vissza.48 Ezen a ponton jelezhetjük, hogy utóbbi elmélet mindkét pontja problémásnak bizonyul. Egyfelől a magyarországi hunhagyománnyal kapcsolatos kutatások fényében erősen kétségesnek kell tartanunk, hogy bármiféle, a hun királyra és az ő egykori Kárpát-medencei uralmára vonatkozó hagyomány — akár Attila az Árpádokkal való kapcsolatának szerepeltetése nélkül — megjelenhetett volna legkorábbi szerkesztéseinkben (vagy akár az Anonymus előtti írott hagy-o mányban).49 Másfelől el kell vetnünk Györfy azon feltételezését, amely szerint a Névtelennél megjelenő népek egytől egyig a régigesta azon fejezetéből származhattak, amely Szent István a délszlávok elleni harcait írhatta le. Következt-e
47 Műveltségére és franciaországi iskoláira ld. Győry János: Gesta Regum – Gesta Nobilum. Tanulmány Anonymus krónikájáról. Turóczi-Trostler József előszavával. Bp., 1948. 38–65. (Az Országos Széchényi Könyvtár kiadványai). 48 Györfy, 1993. 22–23., 149. p. 49 Újabban ld. Veszprémy, 2019. 307–319. p., kül. 319. p.



Csákó Judit A rómaiak pannóniai legelője...
163
tését arra a hipotézisre alapozta, amelynek értelmében az I. Szulejmán szultánnak (1520–1566) ajánlott török nyelvű magyar krónika, a Tárih-i Üngürüsz — amely nem csupán az államalapító Keán elleni harcát, de egy bizonyos Marcsijánus illíriai fejedelem elleni küzdelmét is említi50 — a régi gesta hagyományát tükrözheti. Marcsijánus alakját használhatta Kézai — így érvel Györfy — a hunok ellenfeleként ábrázolt Macrinus alakjának megteremtéséhez: mivel a 13. századi hun történetben a vlachok tulajdonképpen a Pannoniát, Pamiliát, Frígiát, Macedoniát és Dalmáciát uraló tetrarcha51 pásztorai, a nép a Szent István harcait elbeszélő régi krónikában is szerepelhetett azok mellett a bolgárok és a szlávok mellett,52 akik a krónikakompozíció előttünk ismert szövegében is Keán alattvalóiként vannak feltüntetve.53 Csakhogy az újabb kutatás egyértelműen elveti annak lehetőségét, hogy az oszmán–török elbeszélés hátterében korai hagyományt kellene sejt-e nünk,54 így a 16. századi forrás nyomán semmiképpen sem kell arra gyanako-d nunk, hogy vlachok (vagy akár a rómaiak pásztorai) egy ősi magyar krónikában is szerepelhettek.
Györfy és Kristó nézetei valójában nem sokban különböznek egymástól. Az Anonymusnál, Riccardusnál és Kézainál tetten érhető, a rómaiak pannóniai legelőjére vonatkozó hagyomány mögött mindketten egy hipotetikus gestaszöveget — egy elveszett szerkesztést — véltek felfedezni. Egyikük sem foglalkozott ugyanakkor annak lehetőségével, hogy a hagyomány esetleg magától Anonymustól eredhet. A magyar honfoglalással kapcsolatos töredékes információk köré regényes elbeszélést szövő, a mondaalkotásban találékonynak bizonyuló Né-v telenről éppenséggel nem kellene elképzelhetetlennek tartanunk, hogy paascua Romanorum szókapcsolat az ő invenciója (akár abban a formában, hogy a hagyományt teljes egészében maga találja ki — ami kevéssé valószínű –, akár pedig oly módon, hogy a nyugati tradíció alapján alkotja meg a kifejezést).
50 A magyarok története. Tarih-i Üngürüsz. Madzsar Tarihi. Ford., jegyz., utószó: Blaskovics József. A fordítást ellenőrizte, az előszót írta: Vass Előd. Bp., 1982. 181–182. (Magyar Hírmondó). 51 Simon de Keza 148. p. 52 Györfy, 1965. 418–419. p. 53 Krónikakompozíció 315. p. (66. c.). 54 Tanulmánya másodközlésekor maga Györfy is problémásnak ítélte az elméletet, miszerint a Tárih-i Üngürüsz kapcsolatot mutatna az ősgestával, ld. Györfy, 1988. 78. p. (lapalji megjegyzés). Az elsősorban a Thuróczy-krónikára támaszkodó török elbeszélés forrásaihoz ld. Sudár Balázs: A Tárih-i Üngürüsz forrásértékéről. In: Kőrösi Csoma Sándor — Mi a magyar? Szerk.: Ferencz Attiláné Szőcs Éva – Gazda József – Szabó Etelka. Bp., 2014. 284–303. p.; Veszprémy, 2019. 232–237. p.



Tanulmányok
164
Hasonló eredményre jutott legújabban Buják Gábor, aki a jelen dolgozat készítése közben megjelent tanulmányában arra mutatott rá, hogy Riccardus keresztény magyarjai alatt aligha az államalapítással a kereszténységet felvett népet, hanem — a keleti őshaza területén maradt magyarokkal szembeállítva — a nyugatra vándorolt és a Kárpát-medencében megtelepedett magyarokat kell értenünk. Adódik ebből a következtetés, hogy korántsem kell elvetnünk a gesta Ungarorum Christianorumként megjelölt szöveg azonosítását a pogány múltat előadó Anonymus művével. Az írás joggal hívja fel a igyelmet arra, hogy míg a domonkos jelentésben fellelhető elemek [a) keleti magyar őshaza, b) hét honfoglaló vezér, c) a túlnépesedés miatti költözés, d) a magyarok vándorlésa vándorlás, e) a Kárpát-medence a pannóniaiak egykori legelője, f) a meghódított népek szolgaságra vetése, g) Szent István keresztény hitre téríti a magyarokat] mindegyike megtalálható Anonymusnál, addig a krónikakompozíció a honfoglalásról szóló fejezeteiben csupán részben lelhetők fel a motívumok. Ennek nyomán Buják arra következtet, hogy a Magna Hungaria keresésére induló domonkosok nem az udvari gesta egy rendelkezésükre álló redakciójából, hanem a névtelen jegyző elbeszéléséből tájékozódhattak, ahonnan tehát a pascua Romanorum fordulatot is eredeztetünk kell: a hagyományt rendre a regényes gestából vehették át a kifejezést tartalmazó egyéb elbeszélések.55 A több ponton is meggyőző elmélethez néhány megjegyzést szükséges azonban fűznöm: 1. Ha el is fogadjuk, hogy Riccardus Anonymus művét használta, aligha vélhetjük, hogy az imént feltüntett elemek mindegyike a Névtelen találmánya: azt, hogy a keleten maradt magyarokra vagy a hét vezérre56 vonatkozó tradíció ne ősi eredetű volna, bajosan tudjuk elképzelni (kérdéses persze, hogy a motívumok a szóbeliségből, a regösök Anonymus emlegette énekeiből mikor léphettek be az írott hagyományba).57 Teljes biztonsággal az elmélet nyomán sem állíthatjuk tehát, hogy a pascua Romanorum-tradíció ne létezhetett volna már a Névtelen munkájának lejegyzése előtt.
55 Buják Gábor: Keresztény magyarok gesztája. In: Interdiszciplinaritás a Kárpát-medencében. I. köt. Külhoni magyar doktorandusz-hallgatók konferencia-előadásaiból. Bp., 2019. 407–424. p. (a továbbiakban: Buják, 2019.), kül. 419–420. p. (Concordia Regionum 1.). 56 A hagyomány kapcsán ld. Sebestyén Gyula: A magyar honfoglalás mondái. I–II. köt. Bp., 19041905. (a továbbiakban: Sebestyén, 1904–1905.) II. köt. 3–57. p.; Györfy, 1993. 97–108. p., 191–192. p.
57 A honfoglalással kapcsolatos hagyomány alakulására ld. Györfy György: Árpád-kori magyar krónikák. In: A honfoglaláskor írott forrásai. Szerk.: Kovács László – Veszprémy László. Bp., 1996. 181–191 p. (A honfoglalásról sok szemmel 2.); Veszprémy László: A honfoglalás a középkori magyar historiográiában. In: Honfoglaló őseink. Szerk.: Uő. Bp., 1996. 195–206. p.



Csákó Judit A rómaiak pannóniai legelője...
165
2. Azt, hogy már Anonymus előtt is akadt gestaszöveg, amely részletesebben szólt a honfoglalás és a kalandozások koráról, igazolhatja, ha elfogadjuk a legutóbb Veszprémy László által is árnyalt szakirodalmi tézist, miszerint Regino a 10. század elején készült és a magyarokkal kapcsolatban is adatokat tartalmazó krónikáját (valamint annak folytatását)58 nem a Névtelen aknázta ki elsőként. Nem zárhatjuk ki, hogy ez a feltételezett, a legkorábban a 12. század második felében készült elbeszélés59 már együttesen szerepeltette azokat az elemeket, amelyek Riccardus tömör előadásában fellelhetők: ebben az esetben Anonymus és a domonkos jelentés esetleg ugyanabból a közös forrásból is táplálkozhattak. 3. A Riccardusnál fellelhető motívumok sorában akad egy, amely minden kétséget kizáróan Reginóra vezethető vissza: a 10. századi történetírónál olvashatunk arról, hogy a magyarok a terület túlnépesedése miatt kényszerültek arra, hogy elhagyják őshazájukat.60 A momentum jelentkezése egyértelműen igazolni látszik, hogy a jelentés által használt forrás semmiképpen sem lehet korai szöveg: a domonkosok előtt vagy a tudósítást a prümi apáttól valóban átemelő Anonymus-féle elbeszélés, vagy egy, a reginói hagyományt már felhasználó egyéb szerkesztés feküdhetett.
58 Reginonis abbatis Prumiensis Chronicon cum continuatione Treverensi. Ed.: Kurze, Fridericus. Hannoverae, 1890. (a továbbiakban: Regino abbas Prumiensis); Penn, Stephen: Regino of Prüm. In: The Encyclopedia of the Medieval Chronicle. Ed.: Dunphy, Graeme. I–II. kö-t. Lei den–Boston, 2010. (a továbbiakban: EMCh) IkI.öt. 1265–1266. p.; Regino Prumiensis abbas: Chronica. In: Repertorium „Geschichtsquellen des deutschen Mittelalters”. Ed.: Bayerische Akademie der Wissenschaften. (a továbbiakban: Repertorium „Geschichtsquellen”) (http:// www.geschichtsquellen.de/repOpus_04024.html, letöltés 2019. aug. 30.). Magyar vonatkozású részleteit ld. Regino. Ford.: Kordé Zoltán. In: A honfoglalás korának írott forrásai. Szerk.: Kristó Gyula. Szeged, 1995. 194–200. p. (Szegedi Középkortörténeti Könyvtár 7.). A forrás a honfoglalással és a kalandozásokkal kapcsolatos adatait bemutatja Bácsatyai Dániel: A kalandozó hadjáratok nyugati kútfői. Bp., 2017. 46–49., 76–80. p. (A Hadtörténeti Intézet és Múzeum Könyvtára).
59 Veszprémy László: A magyar kalandozások Regino krónikájában és a magyar elbeszélő forrásokban. Hadtörténelmi Közlemények, 130. (2017) 3. sz. 781–799. p.; Veszprémy, 2019. 219–231. p. Regino évkönyvének magyarországi felhasználására ld. továbbá Domanovszky, 1906. 86–94. p. A nézetet, miszerint a Reginót használó magyarországi krónikás nem működhetett előbb a 12. század második felénél, Veszprémy elsősorban arra a szakirodalmi tételre alapozza, miszerint a prümi apát munkájának ismerete a 12. század elejétől lenne kimutatható Közép-Európában. A szöveghagyományt részletesen tárgyalja Schleidgen, Wolf-Rüdiger: Die Überlieferungsgeschichte der Chronik des Regino von Prüm. Trier, 1977. (Quellen und Abhandlungen zur Mittelrheinischen Kirchengeschichte). 60 Regino abbas Prumiensis 132. p. (889. év). Vö. Anonymus 37. p. (1. c.) (a kritikiai kiadás a szövegösszefüggést is feltünteti).



Tanulmányok
166
4. Meglehetősen furcsának kellene tartanunk, ha a domonkosok egy, már a saját korában is irodalmi alkotáskánt értékelt gesta nyomán indultak volna Magna Hungaria felkutatására: amennyiben más beszámoló is létezett a honfoglalással kapcsolatban, valószínűbbnek tűnhet, hogy ebből kíséreltek meg tájékozódást nyerni.
Áttekintésünk végére érve elmondhatjuk, hogy a magyar történeti tradíció néhány, a problémakörhöz vonható részlete nem teszi lehetővé, hogy egyértelmű bizonyossággal állást foglalhassunk annak vonatkozásában, hogy a rómaiak pannóniai legelőjére (pásztoraira) vonatkozó megjegyzés mikor tűnt fel krónikairodalmunkban. Az elmondottak nyomán ugyanúgy nem zárhatjuk ki annak lehetőségét, hogy a kifejezés a gesta egy korai redakciójában vagy egy Anonymussal (közel) kortárs udvari szerkesztésben jelent meg első alkalommal — amennyiben utóbbi fogalmazat létezésével valóban számolnunk kell –, mint annak eshetőségét, hogy a hagyományt (külföldi tradíció hatására) Béla király névtelen jegyzője alkotta meg, s innen szivárgott be azután Riccardus és Kézai elbeszéléseibe. A következőkben a magyar elbeszélő hagyománnyal rokonított szövegek vizsgálata során is fel kell tennünk a kérdést, hogy a tárgyalt források árulkodhatnak-e esetleg a tradíció magyarországi felbukkanásának lehetséges időpontjáról.
2. A pascua (pastores) Romanorum szókapcsolatot (vagy azzal rokonítható
fordulatot) tartalmazó források ilológiai kapcsolatrendszere
A kutatás hangsúlyozta, hogy a pascua (pastores) Romanorum szókapcsolat (vagy valamely, a birtokos szerkezettel rokonítható fordulat) rendre olyan, a külföldi elbeszélő hagyományhoz sorolható szövegekben tűnik fel, amelyek ilológiai összefüggést mutatnak az előző fejezetben tárgyalt magyarországi történetírással. A szakirodalom következtetése szerint az alábbiakban tárgyalandó kútfők — a névtelen jegyző honfoglalás-történetének vizsgált részletéhez vagy a Riccardus-jelentéshez hasonlóan — az Anonymust megelőző magyar elbeszélő tradícióra: egy korai szerkesztésre vagy a hipotetikus 12. század végi – 13. század eleji gestafogalmazatra vezethetők vissza.61 A fentebb ismertetett bizonytalanságokon túl az állásfoglalás további problémákat is felvet. Azoknak a szövegeknek az esetében, amelyek a dolgozat elején közölt táblázatban a magyar narratív hagyománnyal rokonított források kategóriájában szerepelnek, éppen a
61 Hóman, 1925. 33–34., 36–37. p.; Kristó, 1983. 653. p.; Györfy, 1993. 22–23. p.



Csákó Judit A rómaiak pannóniai legelője...
167
jelen írásban vizsgált kifejezés előfordulása volt az egyik elsődleges érv a szakma számára amellett, hogy a kérdéses kútfők (közvetve vagy közvetlenül) egy hazai gestaredakcióval hozhatók kapcsolatba. Biztosan állíthatjuk-e azonban, hogy a források a magyar krónikás tradícióból táplálkoztak? A következőkben az elbeszélések egyéb információit, a szövegkörnyezetet is igyelembe véve újra megvizsgáljuk, hogy meghatározható-e pontosabban az a hagyomány, amelynek felhasználását az egyes beszámolók sejtetik. Egyértelműen írott magyarországi forrást kell-e sejtenünk a Magyar–lengyel Krónika, a Sittichi Rímes Krónika, Spalatói Tamás vagy a Descriptio Europae Orientalis magyar adatainak hátterében, vagy elképzelhető az a lehetőség is, hogy a híradások szerzői a külföldi tradícióra támaszkodtak, amikor Pannóniát a rómaiak legelőjének mondták? A kútfőket azok keletkezésének sorrendjében tárgyalva tekintem át, hogy honnan kölcsönözhették a híradások lejegyzői a Kárpát-medence egykori pásztoraival kapcsolatos motívumot. Ezen a ponton lép be érvelésünkbe az a Descriptiones terrarum, amelynek tanúságát Györfy vagy Kristó még nem használhatták fel.
a) A Magyar–lengyel Krónika
Az első forrás, amelyet a kérdéskörrel kapcsolatban vallatóra kell fognunk, a Magyar–lengyel Krónika (Chronica Hungaro–Polonica, egyéb elnevezése: Vegyes Krónika / Chronicon mixtum). A Szent László koráig ívelő regényes elbeszélés, amely az Árpádok históriáját — valós vagy a szerző fantáziája ihlette — lengyel összefüggéseiben tárja elénk,62 alighanem Kálmán szlavón herceg (1226–1241), illetve hitvese, Salomea környezetéhez kapcsolható, és a kutatásban a leginkább hangoztatott nézet szerint az 1220-as évek végén — az 1230-as évek elején keletkezhetett. Bár utóbbi évkör elfogadása a forrást Kálmán szlavóniai udvarához tehát a Magyar Királyság területéhez — kötné, korántsem tarthatjuk elképzelhetetlennek, hogy a magyarországi kéziratokban ránk sem maradt históriát csupán a megözvegyült krakkói hercegnő hazatérését követően állította össze egy minden bizonnyal tudatosan irodalmi alkotást készítő lengyel szerző.63 A szokatlan hon
62 A krónikáról ld. Szovák – Veszprémy, 1999. 766–768. p. (a vonatkozó rész Veszprémy L. munkája); Grzesik, Ryszard: Chronicon Hungarico–Polonicum (Hungarian–Polish Chronicle). In: EMCh. I. köt. 348–349. p. 63 Szlavóniába helyezi a krónika lejegyzését Grzesik, Ryszard: Kronika węgiersko–polska. Z dziejów polsko–węgierskich kontaktów kulturalnich w średniowieczu – The Hungarian–Polish



Tanulmányok
168
foglalás-történetet — egy, a horvát–szlavón területek irányából Attila király vezetésével lezajlott Kárpát-medencei hódítást — tartalmazó krónika (a témánkhoz vonható részlet a mű két szövegvariánsa közül csupán a bővebb változatban szerepel) a következőképpen emlékezik meg arról a vidékről, amelyre a magyarok a Dunán átkelve megérkeztek: „Átkelvén pedig [ti. Attila] a Dunán, sík és mezős földet talált, amely zöldellt a dúsan sarjadó füvektől, teli volt pásztorokkal és bar mokkal, vagyis szarvasmarhákkal és szilaj csikókkal. Mert azon a földön csupán pásztorok és szántóvetők éltek.” 64 A korai magyar történetet zavaros, tévedésektől terhelt előadásban elénk táró regény az alábbiakban tárgyalandó egyéb források nál lazább kapcsolatot mutat a jelen dolgozatban vizsgált hagyománnyal: a római terminust nem tartalmazó részlet csupán haloványan emlékeztet a korábban idézett anonymusi szöveghelyre. Mielőtt megkísérelnénk megválaszolni a kérdést, hogy a passzus mennyiben hozható összefüggésbe a pascua Romanorumtradícióval, érdemes áttekintenünk, hogy mit is tarthatunk a kútfő és a magyar elbeszélő hagyomány viszonyáról. Forrásunkban a magyar tradíció szláv (horvát, lengyel) motívumokkal kontaminálódik, és az elbeszélés első három fejezetét adó honfoglalás-történet révén — amely a hun királyt a magyarok őseként szerepelteti — az Attila-hagyomány a nyugati irodalomból kölcsönzött elemei (a hunoktól legyilkolt Szent Orsolya és a
Chronicle. Studies of the Polish–Hungarian culture relationship in the Middle Ages. Poznań, 1999. (a továbbiakban: Grzesik, 1999.) 208–212. p. (Poznańskie Towarzystwo Przyjaciół Nauk Wydział Historii i Nauk Społecznych Prace Kimosjy Historycznej 56.). Szepességi keletkezéssel számol Homza, Martin: Uhorsko–poľská kronika. Nedocenený prameň k dejinám strednej Európy. Bratislava 2009. (Libri historia Slovaciae. Fontes 1.) 22–27. p. Ugyanakkor a lengye-l országi szerző lehetőségét sem utasíthatjuk el. Ld.Domanovszky Sándor: A pozsonyi krónika és a kisebb latin nyelvű prózai szerkesztések. In: Századok, 39. (1905) 5. sz. 397–419. p., 6. sz. 518–547. p., itt: 544–546. p.; Nagy Géza: Szent István vérsége és a magyar kutforrások. (Harmadik közlemény). In: Turul, 25. (1907) 4. sz. 175–182. p. A forrással kapcsolatos problémákat korábban részletesebbben is vizsgáltam, ld. Csákó Judit: A Magyar–lengyel Krónika és a hazai elbeszélő hagyomány. In: Századok, 148. (2014) 2. sz. 289–334. p. (a továbbiakban:Csákó, 2014.). A dolgozat megjelenése óta a regényes mű három, addig a kutatás előtt ismeretlen kézirata is előkerült, ld. Albrecht, Stefan: Three New Manuscripts of the so Called Chronicon hungarico–polonicum. In: Hungaro–Polonica. Young Scholars on Medieval Polish–Hungarian Relations. Eds.: Bagi, Dániel – Barabás, Gábor – Máté, Zsolt. Pécs, 2016. 119–141. p. 64 Lengyel–magyar vegyes krónika (XIII. század 2. fele). Ford.: Tóth Péter. In: Krónikáink magyarul. Vál., ford.: Kulcsár Péter. III/1–3. köt. Bp., 2006–2008. III/3. köt. 7–21. p., itt 10. p. „(...) pertransiens [sc. rex Atyla] autem danubium inuenit in terram planam et campestrem herbisque superluis uirentem pastoribus et pecudibus seu iumentis et poledris indomitis plenam. Nam in terra hac solummodo pastores et aratores morabantur”. Chron. HungaroPolonica 18–19. p.



Csákó Judit A rómaiak pannóniai legelője...
169
tizenegyezer szűz kölni mártíromságának históriája)65 is tetten érhetők a gestában (utóbbiakkal kapcsolatban — elméletileg — az a lehetőség sem zárható ki, hogy az európai tradícióból ugyancsak táplálkozó magyar hagyomány közvetítésével kerültek a forrásba).66 Ami a Magyar–lengyel Krónika magyar forrásait illeti, Hóman Bálint a múlt század első felében kifejtett téziseit lényegében elfogadva a kútfő lengyel monográfusa, Ryszard Grzesik azt feltételezte, hogy a regényes elbeszélés egy napjainkra elveszett korai (11. vagy 12. századi) gestaszerkesztés felhasználásáról tanúskodik.67 A Hartvik püspök tollán keletkezett harmadik István-legendából származó egyértelmű kölcsönzésektől eltekintve megállapíthatjuk azonban, hogy a mondai elemekben bővelkedő mű elsősorban motívumbeli egyezéseket mutat a magyarországi krónikáshagyománnyal. Azt kell sejtenünk, hogy míg a szentéletrajz textusa valóban a rendelkezésére állhatott az Árpádok genealógiáját is zavarosan visszaadó historikusnak, addig azokon a helyeken, ahol a legendából nem tájékozódhatott, (írott forrásra épülő) szóbeli közlések alapján, emlékezetére hagyatkozva állíthatta össze elbeszélését. Arra, hogy kútfőnk az Árpádok uralkodását bemutató részletei mögött Grzesik véleményével ellentétben talán nem annyira korai tradíciót kell sejtenünk, utalhat a Szent István feleségét negatív színezetben feltüntető momentum. A zavaros forrásban néven sem nevezett királyné — a történet szerint az uralkodó második (!) felesége — ábrázolása az „öccse” trónra jutását Vazul megvakíttatása révén elősegíteni kívánó Gizella krónikakompozícióbeli portréjával mutat feltűnő párhuzamot. Szóltam fentebb az azzal kapcsolatos bizonytalanságokról, hogy egy kései interpolátor — Kristó elméletének megfelelően — valóban Gertrúd cselekedeteit vetítette volna vissza a múltba, és a II. András hitvese iránti ellenszenvtől ihletve iktatta volna az udvari gestába a fondorlatos német királynéval kapcsolatos elbeszélést. A felmerülő problémák ellenére is valószínűbbnek ítélem ugyanakkor, hogy a Szent István
65 Az Orsolya-hagiográia és a krónika összefüggéseit tárgyalja Grzesik, 1999. 76–82. p. Az Orsolya-legendákhoz ld. továbbá Montgomery, Scott B.: St. Ursula and the Eleven Thousand Virgins of Cologne. Relics, Reliquaries and The Visual Culture of Group Sanctity in Late Medieval Europe. Oxford – Bern – Berlin – Bruxelles – Frankfurt am Main – New York – Wien, 2010. 9–18. p.; Bozóky Edina: Attila. A hun király és legendái. Ford.: Barabás József. Bp., 2015. (a továbbiakban: Bozóky, 2015.) 103–108. p. A szent magyarországi kultuszához ld. továbbá Tüskés, Anna: The Cult of Saint Ursula in Hungary: Legend, Altars and Reliquaries. In: The Cult of St Ursula and the 11,000 Virgins. Ed.: Jane Cartwright. Cardif, 2016. 187–204. p. 66 Az európai tradíció a forrásban fellelhető elemeihez ld. Grzesik, Ryszard: European Motifs in the Polish Medieval Chronicles. In: Medium Aevum Quotidianum, 33. (1995) 41–53. p. (a továbbiakban: Grzesik, 1995.). 67 Hóman, 1925. 37–41. p.; Grzesik, 1999. 51–76. p.



Tanulmányok
170
unokaöccsének megvakíttatásáért felelő Gizella históriája kései eredetű. Arra kell gyanakodnunk tehát, hogy a Magyar–lengyel Krónika egyes mozzanatai — közvetett módon — egy olyan, vélhetőleg a 13. század első felében összeállított szerkesztésnek az ismeretét tükrözhetik, amelyben az ármánykodó királyné alakja már megjelent. A forrásunkban olvasható terjedelmes Attila- és honfoglalás-történet — az egység legalábbis részben minden bizonnyal magyar tájékoztatáson alapul — ugyancsak azt a gyanút valószínűsítheti, hogy a hun királynak mint a magyarok ősének kiemelt szerepet tulajdonító szerző nem annyira régi szövegekből, mint inkább saját korának hagyományából táplálkozhatott, amikor történetét összeállította.68 Visszakanyarodva az Alföld pásztorait említő mozzanatra, a részlettel kapcsolatban a következőket mondhatjuk el: Bár a szakirodalom nemegyszer idézi a forráshelyet a rómaiak pannóniai legelőjének problémájával kapcsolatban, kérdésesnek ítélem, hogy a passzust — amely a Romanorum birtokos jelzőt nem is tartalmazza — valóban összefüggésbe kell-e hoznunk az Anonymusnál olvasható tradícióval. Elképzelhetőnek tartom azt is, hogy a Magyar–lengyel Krónika lejegyzője a jelen dolgozatban vizsgált szókapcsolatot egyáltalán nem ismerte, és csupán a Kárpát-medence földjének közismert bőségét,69 nyájainak gazdagságát kívánta megjeleníteni: ily módon a jelen dolgozatban vizsgált hagyománytól független kerülhettek forrásunkba azok a pásztorok, akiket a krónika leírása szerint Attila azon vidéken talált, ahová seregei élén megérkezett. Annak lehetősége sem zárható ki ugyanakkor, hogy a 13. századi elbeszélés összeállítójához nagyon is eljutott a pascua Romanorum-tradíció, ám az emlékezetből dolgozó, a munk-á jába a hallott információkat torzult formában beépítő szerző megfeledkezett a rómaiakról. Ez utóbbi esetben két lehetőségünk adódik, ha a passzus eredetét magyarázni kívánjuk. 1. A hiányos formában rögzített információ sejtethet a fentebb elmondottaknak megfelelően — egy, a korabeli írott hagyományon alapuló szóbeli tájékoztatást. Felfedezni vélhetjük a szöveg mögött egyfelől az udvari krónikának azt a redakcióját, amely a rómaiak legelőjére történő utalást tartalmazta (a „keresztény magyarok gestá”-ját), de azt sem zárhatjuk ki, hogy
68 A részletesen kifejtett véleményt ld. Csákó, 2014. 316–331. p. A krónika Attila-történetéhez ld. még Uő: Bővülhetett-e a hunhagyomány a 13. századi Magyarországon? In: Középkortöréneti tanulmányok 8. A VIII. Medievisztikai PhD-konferencia (Szeged, 2013. június 17–19.) előadásai. Szerk.: Tóber Márta – Maléth Ágnes. Szeged, 2015. 277–297. p. (a továbbiakban: Csákó, 2015.); Veszprémy, 2019. 318. p. 69 A Kárpát-medence bőségét a keresztes hadjáratok krónikásai is megjegyezték, ld. Csukovits Enikő: Magyarországról és a magyarokról. Nyugat-Európa magyar-képe a középkorban. Bp., 2015. (a továbbiakban: Csukovits, 2015.) 74. p. (Monumenta Hungariae historica. Dissertationes).



Csákó Judit A rómaiak pannóniai legelője...
171
a szöveghely közvetlenül a honfoglalást elbeszélő Anonymusra vezethető viszsza. 2. A forrásba ugyanakkor, amelynek Attila-történetébe a hun király házassági ajánlatát elutasító Szent Orsolya és a Kölnnél mártírhalált halt szüzek legendája is beépült, az európai tradícióból is beszivároghattak elemek. Ennek megfelelően a pascua Romanorum motívuma — bár ezt a megoldást kevéssé ítélem valószínűnek — elméletileg akár a külhoni hagyományból is bekerülhetett forrásunkba. Az elmondottakat összegezve megállapíthatjuk tehát, hogy az egyéb pontjain is számos bizonytalanságot felvető Magyar–lengyel Krónika utalása a Duna–Tisza közén a nyájaikat legeltető pásztorokra nem feltétlenül hozható összefüggésbe a pascua Romanorum hagyományával. Ha el is fogadjuk a kapcsolatot az általunk vizsgált tradícióval, nem jelenthetjük ki teljes bizonyossággal, hogy az epizód a számos hagyományt (európai, szláv, magyar) ötvöző krónikás magyar informátorának tájékoztatásán alapult. Amennyiben mégis hazai híradásra volna visszavezethető a részlet, úgy nagyobb valószínűséggel tulajdoníthatjuk azt a II. András-kori elbeszélő irodalom hatásának, mint valamely korai forrásból való — közvetett — átvételnek.
b) A Sittichi Rímes Krónika
A Sittichi Rímes Krónika (Chronicon rythmicum Sitticense) nevét a krajnai Sittich (ma Stična, Szlovénia) 1136-ban alapított ciszterci apátságáról kapta, amelynek könyvtárából a versbe szedett magyar história egyetlen, jelenleg a ljubljanai Nemzeti és Egyetemi Könyvtárban őrzött kézirata származik. A rövid elbeszélésnek meglehetősen kevés igyelmet szentelt a forráskutatás. Az addig ismeretlen szöveget 1937-ben Milko Kos adta közre a Scriptores rerum Hungaricarum második kötetében, és a mű kapcsán a szakma azóta is lényegében az előszóban (és a Deér József magyarázó jegyzeteiben) foglalt megállapításokat idézi.70 A nyolcsoros versszakokból álló költemény, amely utólag — 13. századi scriptor keze nyomán — került be egy Sevillai Izidor Etimológiáit (valamint néhány rövid bejegyzést és
70 Chronicon rythmicum Sitticense. Ed.: Kos, M[ilko] – Deér, I[osephus]. In: SRH II. köt. 599609. p. (a továbbiakban: Chron. rythm. Sitticense), kül. 601. p.; Szovák – Veszprémy, 1999. 791–792. p. (a vonatkozó rész Veszprémy László munkája); Kulcsár Péter: Sittichi verses krónika. Chronicon rhythmicum Sitticense, 1245. aug. után. In: Magyar művelődéstörténeti lexikon. Középkor és kora újkor. X. köt. Főszerk.: Kőszeghy Péter. Bp., 2010. 334. p.; Spychała, Lesław: Chronicon rythmicum Sitticense (Verse chronicle of Stična). In: EMCh I. köt. 408409. p.



Tanulmányok
172
két himnuszt) tartalmazó 12. századi manuscriptumba, töredékesen maradt ránk: a huszonhetedik strófa második sorával a vers a kéziratban megszakad.71 Kos a krajnai kolostorból származó Rímes Krónikát — amelynek szerzője elárulja magáról, hogy 1240 tavaszán jelen volt a liège-i származású Róbert72 halála után esztergomi érsekké megválasztott Mátyás beiktatásán, 73 majd a főpap kísére tében az akkor Sopronban tartózkodó IV. Béla udvarába is ellátogatott 74 — külhoni verselő alkotásának tartotta, és a munkát az alsó-ausztriai Heiligenkreuz cisz terci közösségével, elsősorban a történetírói munkásságáról is ismert Gutolfal 75 hozta összefüggésbe.76 A forrás és a szerzetesház kapcsolata azért merülhetett fel, mert a szóban forgó év májusából ránk maradt az uralkodó egy oklevele, amelyben Béla megerősítette Győr nembeli Pat egykori nádor77 és unokaöccse iainak Heiligenkreuz számára tett adományát a Moson megyei Sásony birtokról:78 ennek alapján joggal tehetjük fel, hogy ebben az időben ténylegesen Sopronban
71 Chron. rythm. Sitticense 599. p. (Milko Kos előszava), 609. p. 72 Beke Margit: Róbert (1226. március 13. – 1239. november 2. előtt). In: Esztergomi érsekek 1001–2003. Szerk.: Uő. Bp., 2003. (a továbbiakban: Esztergomi érsekek, 2003) 98–103. p. 73 Varga Lajos: Rátót nembeli Mátyás. In: Esztergomi érsekek,2003. 104–106. 74 Chron. rythm. Sitticense 605. p. 75 A szerzetes heiligenkreuzi működését 1265–1285 között több oklevél tanúsítja. 1285 után a burgenlandi Marienberg apátja lett, ám 1289-ben le kellett mondania tisztéről: visszatért Heiligenkreuzba, és itt érte a halál 1293 után. Nem csupán grammatikai (Summa grammatica, Opus de cognoscendis accentibus) és stilisztikai (Summa dictaminis) munkákat hagyott hátra: tevékenykedett hagiográfusként (Clairvaux-i Szent Bernát élete, Translatio s. Delicianae) és történetíróként is. A kutatás a nevéhez kapcsolja a Heiligenkreuzi Évkönyv 1264–1279 közötti önálló folytatását (Historia annorum 1264–1279). Életére ld. Gutolfus de Sancta Cruce. In: Repertorium „Geschichtsquellen” (http://www.geschichtsquellen.de/repPers_118719599.html, letöltés 2019. ápr. 28.). 76 Chron. rythm. Sitticense 602–603. p. (Milko Kos előszava). 77 A méltóságot 1209–1212 között viselte, 1221-ben még élt. LdK.arácsonyi János: A magyar nemzetségek a XIV. század közepéig. I–III. köt. Bp., 1900–1904. II. köt. 98. p.;Zsoldos Attila: Magyarország világi archontológiája 1000–1301. Bp., 2011. 17., 343. p. (História könyvtár. Kronológiák, adattárak 11.) . 78 Sopron, 1240. máj. 2.: Urkunden des Cistercienser Stiftes Heiligenkreuz im Wiener Walde. Ed.: Johann Nepomuk Weis. I–II. köt. Wien, 1856–1859. I. köt. 102. p. (XCI. sz.) (Fontes rerum Austriacarum. Diplomataria et acta 11., 16.); Szentpétery Imre – Borsa Iván: Az Árpád-házi királyok okleveleinek kritikai jegyzéke. Regesta regum stirpis Arpadianae critico diplomatica. I–II. köt. Bp., 1923–1987. (a továbbiakban: RA) I/2. köt. 206. p. (682. sz.). Az országhatárhoz közel fekvő monostor javára — amelynek egyébként a magyarországi ciszterci alapítások közül Cikádor és Borsmonostor is a iliája volt — III. Béla, Imre és II. András mellett a Győr nemzetség is tett birtokadományokat. Ld. Györfy György: Az Árpád-kori Magyarország történeti



Csákó Judit A rómaiak pannóniai legelője...
173
tartózkodott az apátság legációja. Heiligenkreuzból a mű a ciszterci közösségek egymással ápolt élénk kapcsolatainak köszönhetően — így érvelt Kos — könynyűszerrel eljuthatott Sittichbe (az apátság a Graz melletti Reinnal is összeköttetésben állt).79 Itt kell megjegyeznem azonban, hogy a külföldi szerzőség teóriája nem örvend osztatlan elfogadásnak. A forrást magyar fordításban közlő Geréb László elutasította a hipotézist, és azt a gyanút fogalmazta meg, hogy a verselő esztergomi kanonok lehetett.80 A szöveg bizonyosan V. István ifjabb király 1245 augusztusában történt koronázását követően készült: ez ugyanis az utolsó esemény, amelyről a Rímes Krónika említést tesz.81 A II. András és Gertrúd házasságáról, a mongolok pusztításairól vagy IV. Béla iának születéséről beszámoló költeményt kevéssé értékelhetjük hagyományos értelemben vett krónikaként: a mű sokkal inkább relexió Magyarország korabeli viszonyaira. A regnáló uralkodó dicséretével záruló verses előadásba szerzője három strófát iktatott be, amelyekben a magyar história kezdeteiről emlékezik meg. A szóban forgó egységből (14–16. versszak) tudhatjuk meg, hogy az ország egykor a rómaiak legelője volt, de hírt kapunk Prágai Adalbert térítőtevékenységéről és István király megkereszteléséről is. A Sittichi Rímes Krónika ezen szakaszával kapcsolatban azt az álláspontot fogalmazta meg a kutatás, miszerint annak adatai a kortárs híradásokkal ellentétben írott magyar forrásra épülhetnek: maga a szerző is kiemeli, hogy a régmúlt eseményeiről az ősök kódexeinek (codices maiorum) tanúbizonysága alapján szól. Deér úgy vélekedett, hogy a részlet valamely korai kútfő — alighanem a korban még használatban lévő ősgesta — felhasználásáról árulkodik.82 Vizsgáljuk meg közelebbről is az inkriminált egységet! „Vének könyve hirdeti / ősök kódexében, / Magyarországnak kezdete / mint volt elejében: / római legelő (Romanorum pascua) volt, / bálványos tévelygésben, / oroszlánok tanyája / s
földrajza. I–IV. köt. Bp., 1963–1998. (a továbbiakban: ÁMTF) IV. köt. 140., 176–177. p.; Körmendi, 2019. 86–88. p. 79 Chron. rythm. Sitticense 603–604. p. (Milko Kos előszava). 80 A magyar középkor költészete. Szerk. és ford.: Geréb László. Bp., 2006. (a továbbiakban: A magyar középkor költészete, 2006) 41–51., 150–151. p.: 6. jegyz. 81 Chron. rythm. Sitticense 603. p. (Milko Kos előszava); 606. p.; 607. p. 5. jegyz. (Deér József megjegyzése).
82 Chron. rythm. Sitticense 606. p., 607. p. 5. jegyz. (Deér József megjegyzése).



Tanulmányok
174
párducé eképpen”83 — olvashatjuk a jelen dolgozatban vizsgált hagyományt is tartalmazó 14. strófában. Vajon miféle forrást kell gyanítanunk a részlet hátterében? Honnan kerülhetett a szövegbe a pascua Romanorum szókapcsolat? A forrás egyéb mozzanatai kevés támpontot nyújtanak a kérdés megválaszolásához. Deér is felhívta arra igyelmet,84 hogy a 13. versszakot lezáró, a tatárdúlás pusztította Magyarország állapotának érzékeltetését szolgáló motívum („néki édes hárfája / kesergőre fordul”) a Szent István halála feletti gyász krónikakompozícióbeli leírását („az egész Magyarország ʻhárfájaʼ gyászba „fordult”)85 idézi, ám a két szöveghely hasonlósága — mivel azok ugyanarra a jól ismert biblikus fordulatra („Zokogásra fordult a lantom, és sírásra fuvolám szava!”)86 vezethetők vissza véleményem szerint aligha bizonyíthatja önmagában egy régi (vagy lényegében bármiféle) gestaszöveg felhasználását.
Ugyancsak nem visznek bennünket előbbre a feltett kérdés megválaszolásában a Rímes Krónika azon sorai, amelyek az államalapítás korának eseményeire utalnak: Prágai Adalbert igehirdetéséről és István a cseh szent általi megkereszteléséről nem tud a krónikakompozíció. Olvashatunk ugyanakkor a porosz földön mártírhalált halt Adalbert magyarországi ténykedéséről a 11. század végén – a 12. század elején keletkezett Szent István-vitákban (Nagyobbik Legenda, Hartviklegenda)87 vagy a Knauz-krónika családjához tartozó kései szerkesztésekben.88 Ugyancsak tartalmazza az adatot Trois-Fontaines-i Alberik (Albericus Trium Fontium) a magyarországi ciszterci rendtársaktól származó szóbeli értesülések alapján tájékozódó champagne-i világkrónikája (1251 előtt), amely a tudósításhoz azt is hozzéteszi, hogy István Adalbert tiszteletére emelt Esztergomban székesegyházat:89 az egyházépítésről és a titulusról a Magyar–lengyel Krónikának is
83 A magyar középkor költészete, 2006. 24. p. „Senum tradunt pagine, / codices maiorum, / exstitisse primitus / regnum Ungarorum, / Romanorum pascua / cultumque deorum, / leonum habitacula, / cubilia Pardorum”. Chron. rythm. Sitticense 606. p.
84 Chron. rythm. Sitticense 606. p. 3. jegyz., 607. p. 5. jegyz. (Deér József megjegyzése). 85 Képes Krónika. Ford.: Bollók János. A fordítást gondozta, jegyz.: Szovák Kornél – Veszprémy László. Bp., 2004. 46. (Millenniumi magyar történelem. Források). „(...) totius »cythara« Hungarie »versa est in luctum«”. Krónikakompozíció 322. p. (70. c.). 86 „Versa est in luctum cithara mea, et organum meum in vocem lentium”. Jób 30,31.
87 Legendae s. Stephani regis. Ed.: Bartoniek, Emma. In: SRH II. köt. 363–440. p. (a továbbiakban: Legendae s. Stephani regis): 380., 381., 405., 406., 407. p. 88 Chronicon Knauzianum et chronica minora eidem coniuncta. Ed. Bartoniek, Emma. In: SRH II. köt. 321–345. p. (a továbbiakban: Chronicon Knauzianum): 329. p. 89 Albrici monachi Triumfontium Chronicon. Ed.: Paulus Schefer-Boichorst. In: Monumenta Germaniae Historica. Scriptores. I–XXXVIII. köt. Hannoverae–Lipsiae, 1826–2000. (a továb



Csákó Judit A rómaiak pannóniai legelője...
175
tudomása van.90 Mindezek alapján nem tarthatjuk kizárhatónak — ám egyértelműen bizonyíthatónak sem —, hogy a prágai püspökkel kapcsolatos hagyomány szerepelhetett egy ránk nem maradt, a 13. század közepén használatban lévő gestában (amelynek nyomán rendtársai Alberiket vagy a Lengyel–magyar Krónika összeállítóját informálhatták, és amelynek tradíciója a Sittichi Rímes Krónikába, utóbb pedig a Knauz-féle szerkesztések családjába is beépült). A hipotézis azonban gyenge lábakon áll ahhoz, hogy kimondhassuk: a Chronicon rythmicum Sitticense szövegébe írott magyarországi elbeszélő forrás motívumai épülhettek be. A szerzőről — akár elfogadjuk Kos tézisét, hogy külföldi (heiligenkreuzi) személyt kell sejtenünk benne, akár nem — annyit bizonyosan tudhatunk, hogy legalábbis megfordult abban az esztergomi főszékesegyházban, amelyet Adalbert tiszteletére szentelték. A porosz földön mártírhalált halt vértanú kultuszával — és annak hagyományával, hogy Istvánt ő keresztelte meg — akkor is találkozhatott, amikor megjelent Mátyás érsek beiktatásán. Hasonló lehet igaz Alberik és a Magyar–lengyel Krónika ismeretlen szerzője esetében is: Esztergom Adalbertpatrociniuma jól ismert tény lehetett a 13. század derekának Magyarországán, így a francia szerzetes, illetve a minden bizonnyal Salomea környezetéhez tartozó lengyel krónikás magyarországi informátorainak nem kellett szükségképpen az udvari gestához fordulniuk a kérdéses információért.91 Milyen jelentőséget tulajdoníthatunk mindezek után a senum paginae, illetve a codices maiorum kifejezéseknek? Elképzelhetőnek tartom, hogy a kútfők régiségére, az írott hagyomány felhasználására történő utalás a szövegben nem egyéb retorikai fordulatnál:92 az irodalmi alkotás szerzője — aki részben talán a
biakban: MGH SS) XXIII. köt. 631–950. p. (a továbbiakban: Albericus): 779. p. (1010. év). Alberik forrásai kapcsán ld. Latzkovits László: Alberik világkrónikájának magyar adatai. Forrástanulmány. Szeged, 1934. (a továbbiakban: Latzkovits, 1934.) 85–92. p. (Kolozsvári–szegedi értekezések a magyar művelődéstörténelem köréből 23.); Csákó Judit: Néhány megjegyzés Albericus Trium Fontium krónikájának magyar adataihoz. In: Tiszteletkör. Történeti tanulmányok Draskóczy István egyetemi tanár 60. születésnapjára. Szerk.: Mikó Gábor – Péteri Bence – Vadas András. Bp., 2012. 515–526. p. (a továbbiakban:Csákó, 2012.). 90 Chron. Hungaro–Polonica 24–26. (Adalbert szerepéről a Hartvik-legenda-nyomán), 42. p. 91 Hasonló érvelésre ld. Csóka, 1967. 653. p. Az Adalbert-hagyománnyal kapcsolatban ld. továbbá Bogyay Tamás: Szent István és Szent Adalbert prágai püspök. In: Szent István és kora. Szerk.: Glatz Ferenc – Kardos József. Bp., 1988. 156–160. p.; Veszprémy, 2019. 261–267. p. Elgondolkodásra késztethet ugyanakkor bennünket, nem kell-e túlságosan különösen véletlennek ítélnünk, hogy a korai magyar hagyomány vonatkozásában három azonos korban keletkezett szövegbe — amelyek közül kettő az ezredforduló eseményeiről ráadásul nem is szól részletesebben — éppen ugyanaz a hagyomány került be. 92 Hasonló esetre hoz példát a krónikakompozíció szövegállományából Györfy, 1993. 187. p.



Tanulmányok
176
rím kedvéért is építette be munkájába az írott forrásra utaló sorokat — igyekezett a tekintélyes kútfőkre történő hivatkozás révén emelni tudósítása értékét. A Rímes Krónika költője elsősorban személyesen szerzett tapasztalatai, a kor eseményeiről hozzá hallomásból eljutott híradások nyomán alkotta meg művét, így — különösen abban az esetben, ha külföldi szerzővel számolunk — nagyon is elképzelhető megoldásként kínálkozik, hogy a korai magyar történelemről csupán szóban nyert információk révén tájékozódott. Nem feltétlenül kell tehát egyetlen, a forrás megfelelő strófáinak hátterében meghúzódó magyarországi forrásra gyanakodnunk: a szerzőt bizonyára olyasvalaki informálta, aki a magyar történeti hagyományban járatos volt, és az általa legszükségesebbnek ítélt ismereteket osztotta meg külhoni vendégével.93 Az itt elmondottaknak megfelelően a Sittichi Rímes Krónika esetében sem látom tehát szükségszerűnek, hogy a pascua Romanorum tradíciójának korai gestaszövegből kellett volna a kútfőbe kerülnie. A toposzt a krónikás informátora abban az esetben is ismerhette, ha az csupán a 13. században, Anonymus gestája révén bukkant fel a magyarországi írásbeliségben. Amennyiben a szókapcsolat a nyugati tradíciónak is részét képezte, úgy azt — legalábbis elméletileg — az európai hagyományból is kölcsönözhette a talán Heiligenkreuzban működő szerző, aki a vizsgált 14. szakaszban bibliai parafrázissal94 élve „oroszlánok lakhelye”-ként (leonum habitacula) és „párducok barlangja”-ként (cubilia Pardorum) jellemezte az egykori Magyarországot. Bár mondandója kapcsán látszólag régi kódexek tanúságára hivatkozik, bizonyára ez utóbbi sorokat sem egy elveszett magyar gesta nyomán jegyezte le.
c) A Descriptiones terrarum
Az Észak- és Északkelet-Európa leírását adó forrásra azért kell jelen egységben kitérnem, mert bár a magyar kutatás Veszprémy László kivételével95 nem vonta be a pascua Romanorum-probléma vizsgálatába a földrajzi leírást, azt amerikai editora a toposz jelentkezése miatt a magyar hagyománnyal hozta összefüggésbe. A Descriptiones terrarum szövegét — a geográiai munka egyetlen, a dublini
93 Véleményem akkor sem különbözik, ha magyarországi szerző áll az elbeszélés hátterében: az író történeti jellegű műveltségének ebben az esetben sem szükséges egyetlen, a magyar história kezdeteit elbeszélő forráson nyugodnia. 94 Én 4,8. 95 Veszprémy, 2019. 205–206. p.



Csákó Judit A rómaiak pannóniai legelője...
177
Trinity College Libraryben őrzött kézirata (ms. 347.) nyomán — Marvin L. Colker 1979-ben publikálta a Speculum folyóirat hasábjain.96 A medievisztika azért tanú sít különös igyelmet a kútfő iránt, mert az a 14. századi sagák tanúságtételét megelőzve elsőként ad hírt arról, hogy a korszak vikingjei megfordultak Vinland területén. Bár Brémai Ádámtól tudjuk, hogy hajósaik már az első ezredforduló környékén eljutottak az észak-amerikai partvidékre, az útvonal feledésbe merült, és az északi népnek a 13. században újra fel kellett fedeznie a térséget. 97 A beszámoló további speciikumát az adja, hogy a leírás a Baltikumban zajló térítésekről a német lovagrend nézőpontjától függetlenül tudósít. 98 A forrás keletkezését Colker 1255–1260 közé helyezte.99 A szöveg utal arra, hogy azt írója bevezetés gyanánt szánta egy, a tatárokról készült (avagy készítendő) traktátus elé. 100 A mongolokról ígért beszámolóra vonatkozó megjegyzés is jelzi, hogy miféle politikai kon textusban született a Descriptiones terrarum. A keresztes eszmék szellemében a pápaság megpróbált egyfelől a nemrégiben még a kelet-közép-európai térséget dúló tatárokban szövetségesekre lelni a muzulmánokkal szemben — a mongolok megismerése céljából missziók indultak Ázsiába, és leírások készültek az út során szerzett tapasztalatokról —,101 másfelől a Mediterráneum keleti térsége mellett a Baltikum pogány lakta vidékein is ösztönözte a kereszténység térnyerését. A geográiai munkát alighanem ugyanúgy a céljai elérése érdekében az északkelet
96 Colker, 1979. 720–726. p. A kézirat a 13. század végén készülhetett Írországban, a kódex leírását ld. uo. 719–720. p. 97 Uo. 717–719. p.
98 Górski, Karol: The author of the Descriptiones terrarum. A new source for the history of Eastern Europe. In: The Slavonic and East European Review, 61. (1983) 2. sz. 254–258. p. (a továbbiakban: Górski, 1983.): 258. p. 99 A szöveg említést tesz Samland urának 1255-ben történt megkeresztelkedéséről. Szerepelteti továbbá Mindaugas litván királyt, ám nincs tudomása az uralkodónak a pogánysághoz való visszatéréséről (1260 k.) vagy haláláról (1263). A keletkezés terminus ante quemjeként az 1278. év jelölhető meg, hiszen a Descriptiones terrarum élőként beszél II. (Přemysl) Ottokár cseh királyról. Colker, 1979. 714–715. p. A datálást elfogadja Górski, 1983. 254. p.
100 „Ceterum iam Tartari et qualiter exorti fuerunt breuiter declarabo”. Colker, 1979. 726. p. A forrásról ld. még Górski, Karol: Descriptiones terrarum (Nowo odkryte źródło do dziejów Prus w XIII w.). Zapiski Historyczne, 46. (1981) 1. sz. 7–16. p.; Tamm, Marek: A New World into Old Words: The Eastern Baltic Region and Cultural Geography of Medieval Europe. In: The Clash of Cultures on the Medieval Baltic Frontier. Ed.: Murray, Alan V. Farnham–Burlington, 2009. 11–35. p.: 16–17. p. 101 Colker, 1979. 712–713. p.



Tanulmányok
178
európai viszonyokat is mind behatóbban megismerni kívánó pápai udvar számára készítették, mint a mongolokkal foglalkozó traktátusokat.102 A szakirodalomiban vitatott kérdésnek számít, hogy vajon cseh vagy lengyel koldulórendi szerzetes alkotásaként kell-e tekintenünk a Descriptiones terrarumra. A forrás lehetséges szerzőjét illetően Colker nem vet fel javaslatokat, ám a kútfőt ugyancsak vizsgáló lengyel történésznek, Karól Górskinak négy jelöltje is volt: ezek egytől egyig olyan személyek, akik bekapcsolódtak a balti térítőtevékenységbe.103 A művet a kutatás tulajdonította továbbá C. de Bridiának is:104 a lengyel ferences az 1245 tavaszán útra kelt Giovanni da Pian del Carpine követségéhez csatlakozva megfordult Batu kán Volga melletti szállásán,105 és tollából ránk maradt egy, a mongolokról szóló — egyébként a tatárok magyarországi dúlását is említő — tudósítás.106 Nem tarthatjuk azonban valószínűnek, hogy éppen az ő Historya Tartaruma lenne az a traktátus, amely elé az Észak-és Északkelet-Európa vidékeiről szóló tájékoztatást szánták.107 Bár a szerző személyével kapcsolatban legfeljebb hipotéziseket fogalmazhatunk meg, bizonyosnak tűnik, hogy a Descriptiones terrarumot olyasvalaki jegyezte le, aki utazásai révén maga is jól ismerte a szövegben bemutatott vidékeket. 108 A forrásban egyetlen rövid passzus erejéig olvashatunk Magyarországról: „Ez a (föld)rész, tudniillik Európáé, egyesek szerint két részre oszlik, a nyugati és a keleti egyház [területére]. A nyugati a már hozzá tartozó Itáliával kezdődik. In nen a Velencei-tengeren északi irányban átkelve jutunk a magyarok szomszédos földjére. Utóbbit a hunoknak nevezett szlávok lakták, akiket követően a területet az ide érkező magyarok vették birtokukba. Itt volt egykor a rómaiak legelője.” 109
102 Górski, 1983. 257. p. A témához ld. továbbá Richard, Jean: The Mongols and the Franks. Journal of Asian History, 3. (1969) 1. sz. 45–57. p.; Guzman, Gregory G.: Simon of Saint-Quentin and the Dominican Mission to the Mongol Baiju. A reappraisal. Speculum, 46. (1971) 2. sz. 232–249. p.; Fonnesberg-Schmidt, Iben: The Popes and the Baltic Crusades: 1147–1254. Leiden–Boston, 2007., kül. 187–248. p. 103 Górski, 1983. 256. p. 104 Colker, 1979. 714. p. 14. jegyz.; Górski, 1983. 257. p. 105 Napkelet fölfedezése 49–50. p. (Györfy György előszava). 106 Magyar vonatkozású részletét ld. C. de Bridia jelentése 1247-ből. Ford.: Györfy György. In: Julianus barát, 1986. 193–195. p. A lengyel ferences megjegyzi, hogy értesüléseit Batu környezetében szerezte. 107 A hipotézist valószínűtlennek ítéli Górski, 1983. 257. p. 108 Colker, 1979. 713–714. p.
109 „Eadem etiam pars, videlicet Europe, secundum quosdam in duas distinguitur partes, in orientalem scilicet et occidentalem ecclesiam. Occidentalis incipit ab Ytalia inclusive. Cui ver



Csákó Judit A rómaiak pannóniai legelője...
179
Honnan kerülhetett a Kárpát-medencének szentelt szűkszavú híradásba az általunk vizsgált motívum? A Riccardus-jelentéssel — legalábbis a szókapcsolat szerepeltetésének erejéig — mutatott párhuzam alapján Colker felvetette annak lehetőségét, hogy a szöveg a domonkos szerzetes tudósításához hasonlóan az elveszett magyar gestából kölcsönözte a pascua Romanorum fordulatot. Elfogadhatjuk-e ugyanakkor a hipotézist, hogy a kútfő megfelelő részlete mögött m-a gyarországi írott forrást kell gyanítanunk? Az Európa-leírás amerikai közlője egy további esetben vélte úgy, hogy írott kútfő mutatható ki aDescriptiones terrarum hátterében: a 13. század derekán összeállított földrajzi munka Prágai Kozma folytatójához (Annales Otakariani) hasonlóan számol be II. Ottokárnak a porosz területekre vezetett keresztes hadjáratáról.110 Ezen a ponton a földrajzi leírás talán valóban a cseh történeti tradícióval rokon hagyományt őriz, ám aligha tarthatjuk valószínűnek, hogy az írott kútfők tanúsága helyett többnyire a személyes tapasztalataira támaszkodó szerző111 egy régi magyar gestát használt volna, amikor a Kárpát-medencéről szóló egyébként is rövid részletet elbeszélésébe illesztette. A kútfő a pascua Romanorum-tradíció mellett egyetlen további információt oszt meg olvasójával a Kárpát-medencéről: annak egykori lakóit a hunoknak is mondott szlávokkal azonosítja (a forrás értelmében a magyarok a hunoktól eltérő népcsoport lennének, őket a hunokkal a haza, Pannónia azonossága köti össze). Utóbbi megjegyzés sem valószínűsíti a hipotézist, miszerint szerzőnk magyar-or szági forrást használt volna. Szlávok és magyarok közös eredete nem számított- is meretlen tézisnek a 13. század végi – 14. századi lengyel hagyományban. Ryszard Grzesik úgy véli, hogy a lengyeleket előbb a vandáloktól (gótoktól) származ-ta
sus aquilonem transito mari Venetico est terra contigua Ungarorum. Hanc Sclavi inhabitant qui Huni vocabantur, cuius postmodum umbilicum intrantes Hungari possiderunt. In hac condam erat pascua Romanorum” — Colker, 1979. 721. p. Magyarországot egyéb helyen csupán a vele szomszédos országok határainak leírása során szerepelteti a forrás. „Hungarie iungitur a parte aquilonis pars Polonie orientalis, quam sequitur Pruscia, similiter ad aquilonem tangens mare dulce”. Uo. 721. p. „Ab aquilone vero progrediens coniungitur Bulgarie. Hec contigua est a parte aquilonis Ruscie. Hee due terre, scilicet Servia et Bulgaria, a parte occidentis sunt regno contigue Hungarorum”. 724. „Pruscia vero partem tangens Hungarie per eandem lineam aquilonis circumdat Poloniam Ietuziam Latuuoniam et postmodum lectitur inter aquilonem et occidentem estiualem, ambiens Leciam Liuoniam et Estoniam”. Uo. 724–725. p.
110 A Descriptiones terrarum feltételezett magyar és cseh forrásával kapcsolatban ld. uo. 713714. p., kül. 14. p. jegyz., 721. p. 11.Anénsales18.Otjaekgayrzi.aniAkzapcsán Nledc.hutová, Jan: Die lateinische Literatur des Mittelalters in Böhmen. Köln–Weimar–Wien, 2007. 9293. p.; Continuatio Canonicorum Pragensium secunda. In: Repertorium „Geschichtsquellen” (http://www.geschichtsquellen.de/repPers_118719599.html, letöltés 2019. máj. 9.). 111 Colker, 1979. 714–715. p.



Tanulmányok
180
tó tradíció az Attila szlavóniai honfoglalását elbeszélő Magyar–lengyel Krónika hatására bővülhetett olyan hagyománnyá, amelyben a hunok és a magyarok is helyet kaptak.112 A 13. század végéről vagy a 14. század elejéről származó (utóbb interpolált) Nagy-lengyelországi Krónika a következőképpen ír a magyarok eredetéről: „A szlávok ama része pedig, akiket az Wtra folyóról Wtránusoknak mondottak, miután a hunok népével — akik, mint Martinus a római krónikájában ró luk bővebben leírja, Szicília hegyei közül jöttek ki és Pannóniába bevonulva, azt a szláv részt az uralmuk alá vetették — összekeveredett, a hunokról, amiképpen az Wtránusokról is Hungarusnak neveztetett el.”113 A Dzierzwa ferences szerzetesnek tulajdonított, a 14. század első negyedében keletkezett elbeszélés szerint Pannóniát ugyanúgy Wandalus iai népesítettek be, mint a szláv térség államait.114 Mindezek nyomán igen valószínűnek tűnhet számunkra, hogy a 13. század közepén íródott földrajzi munkába valamely szláv területen, talán lengyel földön keringő hagyomány épülhetett be Pannóniai népeivel kapcsolatban. Szövegünkben a pascua Romanorum szókapcsolat tehát olyan információ mellett szerepel, amely minden bizonnyal nem magyar eredetű. A kontextus azt sejteti, hogy az Északkelet-Európa-leírás megfelelő részlete egy magyar
112 Grzesik, Ryszard: Attyla a Slowianie. Przyczynek do wyobraoenia o kontaktach hunskoslowianskich w sredniowiecznych zródlach narracyjnych. Roczniki Historyczne, 59. (1993) 39–41. p.; Grzesik, 1995. 113 A magyar fordítást ld. Tóth Péter: Lengyel–magyar kapcsolatok a 12. század végéig a középkori hagyományban. Limes, 20. (2007: 1. sz.) 5–22. p. „Pars autem illa Slaworum que a luvio Wtra dicebantur Wtrane, quod postmodum a commixtione gentis Hunorum qui de montibus Sicilie, prout Martinus in Cronica sua Romana de eisdem plenius scribit, exeuntes et Pannoniam plenius intrantes et eam sub dominio obtinentes Hungari a Hunis sicut et Wtranis sunt appellati”. Chronica Poloniae Maioris – Kronika wielkopolska. Ed.: Kürbis, Brygida. Warszawa, 1970. 7. p. (Monumenta Poloniae historica. Series nova 8.). A krónikáról ld. Derwich, Marek: Chronica Poloniae maioris (Chronicle of Wielkopolska / Greater Poland). In: EMCh I. köt. 394. p.; Körmendi, 2019. 186. p.
114 „Wandalus habuit quoque multos ilios, qui generationibus suis ultra quartam partam Europae per regiones et regna semen suum multiplicando possederunt, videlicet: totam Russiam ad orientem, Poloniam maximam terrarum et matrem, Pomeraniam, Seleuciam, Cassubiam, Sarbiam quae nunc Saxonia dicitur, Bohemiam, Moraviam, Stiriam, Carinthiam et Sclavoniam quae nunc Dalmatia dicitur, Chrovatiam, Pannoniam quae nunc Ungaria dicitur, Bulgariam et alias quam plures, quarum multitudo propter prolixitatem subticetur”. Miersuae Chronicon. In: Monumenta Poloniae historica – Pomniki dziejowe Polski. Ed.: Bielowski, August. I–VI. köt. Lwów, 1864–1893. II. köt. 163. p. A krónikáról ld. Grzesik, Ryszard: Chronica Polonorum auctoris incerti dicti Dzierzwa (Chronicle of the Poles by an uncertain author called Dzierzwa). In: EMCh I. köt. 395–396. p. A hagyomány kapcsán a forrásokat is idézi Grzesik, Ryszard: Középkori lengyel krónikák a magyarokról. Századok, 136. (2002) 2. sz. 485–493. p., itt: 488. p.



Csákó Judit A rómaiak pannóniai legelője...
181
gestaszerkesztéssel aligha hozható kapcsolatba. Arra, hogy a korábbi szakirodalomban a problematika kapcsán nem tárgyalt Descriptiones terrarumnak a vizsgálatba való bevonása valóban megoldja-e a pascua Romanorum szókapcsolat eredetének rejtélyét — ahogyan azt Veszprémy László sugallja —, a későbbiekben még visszatérek.
d) Spalatói Tamás Historia Salonitanája
Tamás spalatói városi jegyző, majd főesperes (1200/1201–1268) munkája a spalatói érsekek és a salonai püspökök történetét beszéli el a kezdetektől 1266-ig. Az összesen öt kéziratban (ezek közül a legkorábbi a 13. századból származik, de nem autográf példány) fennmaradt gesta episcoporum negyvenkilenc fejezetéből az utolsó tizennyolc tartalmaz önálló hírtértékkel bíró kortárs tudósítást. A stílusában Sevillai Izidor hatását is tükröző dalmáciaihistoria a régmúlt eseményeiről ókeresztény auctorok művei, korai elbeszélő források és a főszékeskáptalan oklevelei (nemegyszer napjainkra elveszett kútfők), saját korának történéseiről a krónikás személyes tapasztalatai és a hozzá eljutott értesülések alapján fest színes tablót. A spalatói érsekség jogait is igazolni hivatott elbeszélés115 a honfoglalás korától IV. Béla uralkodásáig számos adalékot kínála Magyar Királysággal kapcsolatban. Önálló híradásai a 13. század történéseire vonatkoznak.116 A szerzőről tudjuk, hogy követként is megfordult Magyarországon, s így maga is tájékozódhatott a királyság viszonyairól, ám hiba volna elhanyagolnunk azt a tényt, hogy 1249 és1266 között az itáliai származású Rogerius, a tatárjárást megélő és megéneklő klerikus — aki Váradon, majd Sopronban jutott főesperesi stallumhoz117 — volt Spalato érseke (a Historia Salonitana ugyanakkor Rogeriusétól eltérő adatokat is őriz a mongol betörésről).118 A szakirodalomban az a lehetőség is felmerült, hogy a szerző Imre király és a későbbi II. András trónviszályáról III. Béla
115 Almási Tibor: Tamás (Spalatói). In: Korai magyar történeti lexikon (9–14. század). Főszerk.: Kristó Gyula. Szerk.: Engel Pál – Makk Ferenc. Bp., 1994. (a továbbiakban: KMTL) 659660. p.; Karbić, Damir – Matijević Sokol, Mirjana – Sweeney, James Ross: Introduction. In: Thomas Spalatensis XIII–XXXV. p. (a továbbiakban: Karbić – Matijević Sokol – Sweeney, 2006.); Veszprémy, László: Thomas of Split. In: EMCh II. köt. 1427–1428. p. 116 1196–1235 közötti adataira ld. Körmendi, 2019. 159–160. p. 117 Almási Tibor: Megjegyzések Rogerius magyarországi méltóságviseléséhez. In: AUSz AH. LXXXVI. köt. Szeged, 1988. 9–14. p.
118 Marczali, 1880. 87., 88–90. p.; Karbić – Matijević Sokol – Sweeney, 2006. XXIX. p.



Tanulmányok
182
idősebb iának környezetéből nyerhetett információkat (hírei talán Spalato 1217ben elhunyt érsekével, az egykor Imrét nevelő Perugiai Bernáttal hozhatók öszszefüggésbe).119 Témánk szempontjából a gesta a korai magyar történelemmel kapcsolatos részletei bírnak jelentőséggel. Krónikánkban rövidebb híradásokat olvashatunk 1. a magyarok bejöveteléről120 és 2. az államalapításról — előbbi tartalmazza azt a motívumot, miszerint Pannónia egykor a rómaiak legelője volt —,121 majd egy teljes fejezet számol be 3. Szent László horvátországi, valamint 4. Kálmán dalmáciai hódításáról.122 A szakirodalom a részleteket több ízben is összefüggésbe hozta a magyar elbeszélő hagyománnyal. 1. Hóman Bálint a honfoglalásról tudósító sorokban az általa Szent László korára helyezett ősgesta nyomait vélte felfedezni: hipotézisét egyrészt a pascua Romanorum szókapcsolat feltűnésével, másrészt a magyarországi szolgaság eredetére vonatkozó, alább még tárgyalandó megjegyzéssel vélte alátámaszthatónak.123 2. A Historia Salonitanaelőbb Géza, majd a koronát nyert István a krisztianizációban és az egyházszervezésben játszott szerepét emeli ki. A momentum, miszerint első királyunk atyja a negyedik volt az Árpád-házi fejedelmek sorában (a honfoglalás idejétől számítva), a Hartvik-legenda (a Nagylegenda) elbeszélésével mutat egyértelmű párhuzamot.124
119 Karbić – Matijević Sokol – Sweeney, 2006. XXIV–XV. p.; Körmendi, 2019. 24–25. p. Bernáttal kapcsolatban ld. Békesi Emil: Magyar irók az Árpádházi királyok korában. II. Katholikus Szemle, 10. (1896) 4. sz. 529–548. p. (a továbbiakban: Békesi, 1896.), itt 531–532. p. 120 Thomas Spalatensis 62–63. p. (14. c.). 121 Uo. 64–65. p. (15. c.); 72–73. p. (15. c.). 122 Uo. 92–97. p. (17. c.). 123 Hóman, 1925. 36–37. p. Meg kell továbbá jegyeznem, hogy az adriai vidéken lejegyzett kútfő megfelelő caputját Tóth Zoltán a magyarországi hunhagyomány Kézai előtti fejlődésével kapcsolatos koncepciójába illesztette be: egyértelműen azzal számolt, hogy a dalmáciai gesta a honfoglalásról szóló fejezete egy az egyben magyar kútfőből — talán 12. századi szövegből — kölcsönözhette információit. Ld. Tóth Zoltán: A Hun Krónika kialakulásának kérdéséhez. MTAK Kézirattár Ms 5034/1. [kézirat]. A Historia Salonitana kétnyelvű kiadása ugyanakkor felveti a lehetőséget, hogy a rómaiak legelőjére vonatkozó híradás inkább Anonymustól, mint egy régebbi, a névtelen jegyző előtt is ismeretes forrásból származhat. Thomas Spalatensis 62. p. 3. jegyz. (Damir Karbić, Mirjana Matijević Sokol és James Ross Sweeney megjegyzése). 124 Legendae s. Stephani regis 378., 403. p.; Hóman, 1925. 37. p.; Thomas Spalatensis 64. p. 2. jegyz. (Damir Karbić, Mirjana Matijević Sokol és James Ross Sweeney megjegyzése). Míg a Hartvik-legendában princeps quartus szerepel, addig a Nagyobbik Legenda kéziratai — a



Csákó Judit A rómaiak pannóniai legelője...
183
3. A László horvátországi hadjáratáról szóló tudósítás kapcsán Körmendi Tamás fejtette ki, hogy tartalmi egyezések nyomán egyértelműnek kell tekintenünk a ilológiai kapcsolatot a dalmáciai történetíró előadása és a 14. századi krónikakompozíció a megfelelő eseményeket tárgyaló egységei között. A spalatói szerző forrásául szolgáló krónikafejezetek közül a 137. caput előadása bizonyul korábbinak: míg ennek szűkszavú, a hadjárat részleteire ki nem térő beszámolóját az eseményekkel (közel) kortárs tudósításnak kell tartanunk, addig a katonai akcióról bővebben szóló 132. fejezet első változatának lejegyzésére évtizedekkel a szóban forgó történések után kerülhetett sor (a két redakcióban keletkezett caput egy kései interpolátor működésének nyomait is magán viseli). Tamás főesperes előtt — aki egyébként a magyar krónikákból vett híradásokat vélhetőleg a helyi feljegyzések nyomán is kiegészítette — a gestaszerkesztmény egy olyan redakciója feküdhetett, amely a két fejezet anyagát már egyben tartalmazta.125 4. A Kálmán dalmáciai hódításával kapcsolatos híradást egyetlen megjegyzés erejéig Marczali Henrik hozta összefüggésbe a krónikakompozícióval.126 Mielőtt a számunkra érdekes, a 14. caputban olvasható passzus részletes vizsgálatára rátérnénk, a kutatás eredményei nyomán elfogadhatjuk egyfelől, hogy a spalatói szerző előtt ismert volt Géza és István legendáris portréja.127 Leszögez
legrégibb Budapesti Kódex kivételével — a princeps (qu)intus hagyományt tartalmazzák, ezért Hóman egyértelműen a Hartvik-féle variánssal hozta összefüggésbe szövegünket. A Nagylegenda kéziratainak különbségére ld. még Legendae s. Stephani regis 370. p. 1. jegyz. (Bartoniek Emma előszava). 125 Körmendi Tamás: Szent László horvátországi háborújáról. Az 1091. évi hadjárat történetének forráskritikai vizsgálata. In: Századok, 149. (2015) 2. sz. 443–477. p. (a továbbiakban: Körmendi, 2015.): 447–458. p. 126 Marczali, 1880. 89. p. 127 Azt azonban, hogy miféle forrás feküdhetett Tamás előtt, aligha jelenthetjük ki egyértelműen. Nem zárhatjuk ki, hogy a főesperes olvashatta a szent király legendáit, ám egyéb lehetőség is felmerül. A genealógiai adat, miszerint Géza a negyedikként következett a fejedelmek sorában, uralkodólistákba, rövid történeti feljegyzésekbe is beépülhetett, a krisztianizációban betöltött szerep pedig ismert lehetett annyira, hogy akár szóbeli közlések formájában is eljuthatott a történetíróhoz (ezzel a lehetőséggel számolva kérdésesnek kell azonban tartanunk, hogy István mellett Géza jelentőségét is említette volna-e az informátor). Bár Szent István legendabeli ábrázolásának elemei egy adott ponton valamely gestaszerkesztésbe is bekerülhettek — a krónika és a legendák szövegkapcsolata vitatott —, a krónikakompozíció előadásával a Historia Salonitana két részlete kevés rokonságot mutat. A krónikafejezetek ugyanis — legalábbis jelen



Tanulmányok
184
hetjük másfelől, hogy László hadjáratával kapcsolatban Tamás főesperes támaszkodott a magyar krónikáshagyományra, forrása azonban semmiképpen sem lehetett az udvari gesta egy egészen korai redakciója: a hódítást illetően a magyarországi írásbeliségben később kiformálódott tradíció is tetten érhető munkájában. Marczali felvetése ugyanakkor, miszerint a dalmáciai történetíró a Kálmán hadjáratáról szóló tudósítást is a magyar krónikákból merítette volna, nem tűnik meggyőzőnek: a krónikakompozíció anekdotája és a spalatói főesperes részletes elbeszélése ugyanis tartalmi elemeikben teljesen eltérnek egymástól. Míg a krónikakompozíció 146. fejezete nem tud Kálmán spalatói fellépéséről, addig a főesperes előadása elsősorban az érseki városban történtekre koncentrál. Elbeszéli, hogy a magyar királyhoz a polgárok Crescentius érseket küldték, hogy vele a békéről tárgyaljon: a megállapodást követően a spalatóiak felesküdtek Kálmán hűségére, aki megerősítette a város kiváltságait, majd Trauba és Zárába vonult be. Az uralkodót sötét színben feltüntető, minden bizonnyal az Álmos-ági átdolgozó tollán keletkezett krónikarészlet csupán Kálmán zárai tartózkodását emeli ki, és a privilégiumok Tamásnál szereplő megerősítése helyett arról olvashatunk, hogy a király a lázadó város felgyújtására készült.128 Joggal merülhet fel mindezek után, hogy a főesperes forrása helyi feljegyzésekben, a főszékeskáptalan chartulariumának okleveleiben keresendő. A kutatás felhívta a igyelmet arra, hogy a téves évszám használata — az 1105. helyett az 1103. év megadása — Kálmán azon állítólagos diplomájával látszik rokonítani a beszámolót, amely szerint a magyar király Crescentius érsek közbenjárására megerősítette a spalatói érsekséget birtokaiban.129 Az 1103. június 15-re keltezett oklevelet130 a szakirodalom hamisnak, de legalábbis interpoláltnak tartja, és keletkezését a 13. század végére — a 14. század elejére helyezi. A datálásból következik, hogy Tamás forrása nem lehetett a diploma (legalábbis a ma ismert szövegezésében). A kései hamisító (interpolátor) vagy közvetlenül a Historia Salonitana tanúságát építette be
formájukban — a legendákkal ellentétben nem tudnak sem Géza megkeresztelkedéséről, sem István koronakéréséről, s bár az egymást követő fejedelmeket megnevezik, explicit módon nem tartalmazzák, hogy Szent István atyja negyedikként került volna hatalomra. Ld. Legendae s. Stephani regis 384., 413–414. p. (a koronázásról); Krónikakompozíció 309–323. p. (61–70.c.). 128 Krónikakompozíció 426. p. (146.c.). 129 Györfy Göyrgy: А XII. századi dalmáciai városprivilégiumok kritikájához. In: Történelmi Szemle, 10. (1967) 1. sz. 46–56. p. (a továbbiakban: Györfy, 1967.): 48. p. 130 Codex diplomaticus regni Croatiae, Dalmatiae ac Slavoniae. Diplomaticki zbornik kraljevine Hrvatske, Dalmacije i Slavonije. Ed.: Kostrenčić, Marko – Smiĉiklas, Tadija. I–XVIII. köt. Zagrabiae, 1904–1990. II. köt. 10–11. p.; RA I/1. köt. 14–15. p. (39. sz.).



Csákó Judit A rómaiak pannóniai legelője...
185
kiadványába, vagy a főesperessel közös, ám előttünk homályban maradó kútfőt használt.131
Egyetlen dolog nyomán merülhet fel mégis magyar forrás felhasználásának lehetősége: Mügeln Henrik krónikájában olvashatunk arról, hogy Szent László elfoglalta Dalmáciát. A téves adat, miszerint László hódította volna meg a tengerpartot, a krónikakompozíció 132. fejezetében is szerepel, ám a német dalnok a városokba való bevonulás sorrendjét is közli, és említi a privilégiumok megerősítését.132 A közlés első pillantásra a Tamásnál szereplő tudósítás tömör kivonatának tűnhet, ám bizonyosak lehetünk abban, hogy az értesülést a 14. századi Minnesänger nem a spalatói főesperestől kölcsönözte. A két szöveg nyomán körvonalazódhat a feltételezés, hogy a szóban forgó adatokat esetleg egy elveszett gestaredakcióból kell származtatnunk. Fentebb említettem, hogy a kutatás azt vélelmezi, Mügeln használhatott egy 1167 után, a 12. század végén vagy a 13. század elején készült szerkesztést: a hadjáratra vonatkozó közlés alkalmasint ebben a szövegben is szerepelhetett. Kérdésesnek kell tartanunk, hogy a hipotetikus fogalmazat vajon Kálmán helyett valóban Lászlóhoz kapcsolta-e a hódoltatást — amint az a német nyelvű elbeszélésben szerepel —, vagy Mügeln tollán torzult az információ. Bár a német dalnok munkája nem mentes az általa
131 Pauler Gyula: Horvát–Dalmátország elfoglalásáról (1091–1111). In: Századok, 22. (1888) 3. sz. 197–215. p., 4. sz. 320–333. p. (a Ptaouvláebr,bi1a8k8b8a.n):, itt: 324–326. p. Ld. még Farlati, Daniele: Illyricum sacrum. I–VIII. köt. Venetiis, 1751–1819. (a továbbiakban: Farlati, 1751–1819.) III. köt. 163–165. p.; Fejérpataky László: Kálmán király oklevelei. Bp., 1892. 19., 74–77. p. Azt, hogy Tamás közlése milyen kútfő tanúságán alapszik, nem tudjuk pontosabban meghatározni. A zárai Szűz Mária-monostor tornyának felirata nem erősíti meg az 1103. évi dátumot: ez Kálmán bevonulását ugyanis 1105-re helyezi, s ezt az évet fogadhatjuk el hitelesként. Györfy, 1967. 48. p.;Makk Ferenc: Néhány megjegyzés a Kálmán-ági királyok külpolitikájához. AUSz AH. XCII. köt. Szeged, 1991. 3–15. p.: 3–6. p. A torony-fel iraton és a fent említett 1108-i traui privilégiumlevélen kívül akad egy további forrás, amelyről feltehetnénk, hogy azt (vagy annak kútfőit) Tamásnak ismernie kellett. János traui püspök é-let rajzát (Vita sancti Johannis Traguriensis) – aki a hagyomány szerint Kálmánnal együtt vonult be Dalmácia városaiba – korábbi kútfők: oklevelek és egy 12. századi legenda felhasználás-á val Tregaunus esperes állította össze 1203-ban. Ld.Farlati, 1751–1819. IV. köt. 313–314. p.; Békesi, 1896. 541–542. p. Pauler, majd Györfy felhívja a igyelmet arra, hogy a szentéle-t rajzban Kálmán útvonala, a városok hódoltatásának sorrendje (Zára, Sebenico és végül Trau) is különbözik a Tamásnál előadottól, amelyet így aligha kell aHistoria Salonita megfelelő fejezetének forrásaként értékelnünk. Ld. Pauler, 1888. 321. p.; Györfy, 1967. 49. p.
132 „Der selb kunig Lasla kom an die stete, die an dem mere ligen, gegen Spalleten, und gre Tragur und gegen Yadea. Do emingen yn die purger erlich. Do vernewt er den steten all hantvesten, die sie gehabt heten von dem keyser vonHeiKnrriieccuhsen”d.e Mügeln 190. p. (45. c.).



Tanulmányok
186
vulgáris nyelvre átültetett magyar források félreértelmezésén alapuló tévedésektől,133 előbbi lehetőség mellett szólhatna, hogy a krónikakompozícióban is tartalmaz — egyetlen megjegyzés erejéig — olyan kései hagyományt, amely szerint Dalmácia megszerzését Lászlónak kellene tulajdonítanunk.134 Mivel azonban a szóban forgó interpolált fejezet mintája a kutatás álláspontja szerint a 99. caput lehetett — amely arról számol be, hogy Salamon király és Géza herceg segítségére siettek Zvonimir horvát királynak, és visszafoglalták Dalmáciát —, és utóbbi hatásával szükséges magyaráznunk a terület meghódítására vonatkozó hibás adat szerepeltetését László vonatkozásban,135 kevéssé tarthatjuk valószínűnek, hogy a tengerparti városok hódoltatását hírül adó konkrétabb közlés ehhez a kölcsönzött információhoz társult volna. Korántsem kizárt tehát, hogy olyan szövegváltozatra kell gyanakodnunk, amely — helyesebben — Kálmán spalatói, traui, majd zárai bevonulásáról tudott.136
133 Domanovszky, 1907. 119–121. p.
134 Krónikakompozíció 406. p. (132. c.). 135 Körmendi, 2015. 450–451. p. 136 Kálmán dalmáciai hadjáratáról a velencei források is említést tesznek, ám a városállam hagyománya aligha szolgálhatott Tamás forrásául. Az alább következő, az eseményeket velencei szemszögből megvilágító elbeszélések Ordelafo Falièro dózse (megh. 1118) uralmának történetébe ágyazva említik a magyar a hódítást, és előadásuk inkább koncentrál a terület ismételt velencei uralom alá helyezését eredményező háborúskodásra (1115, 1116), mint Kálmán a tengerparti városokba történő bevonulására. A témához vonható források: a) Annales Venetici breves. Ed.: Simonsfeld, Henry. In: MGH SS XIV. köt. 69–72. p.: 71. p.; Catalogus fontium historiae Hungaricae aevo ducum et regum ex stirpe Arpad descendentium ab anno Christi DCCC usque ad annum MCCCI. Ed.: Gombos, Albinus Franciscus (– Csapodi, Csaba). I–IV. köt. Bp., 1937–1943. [repr. Bp. 2005–2011] (a továbbiakban: CFH) I. köt. 209. p.; Velencei források Magyarország és Dalmácia 12. századi kapcsolatáról. Ford., bev., jegyz.: Thoroczkay Gábor. In: Írott források az 1116–1205 közötti magyar történelemről. Szerk.: Thoroczkay Gábor. Szeged, 2018. 365–369. p. (a továbbiakban: ÍF 1116–1205.): 366. p. (Szegedi Középkortörténeti Könyvtár 28.). b) CFH. I. köt. 687–690. p. (Chronicon Altinate), II. 1171–1174. p. (Historia ducum Venetorum) (a két szöveg azonos hagyományt tartalmaz). c) CFH. II. köt. 1559–1571. p.: 1560. (Martino da Canale krónikájad)); CFH. I. köt. 58–67. p.: 60 p.; Andreae Danduli Venetorum ducis Chronicon per extensum descripta aa. 46–1280. d. C. A cura di: Pastorello, Ester. Bologna, [1938–1958]. 228–229. p. (Rerum Italicarum scriptores. Raccolta degli storici Italiani dal cinquecento al millecinquecento 12/1.) Utóbbi beszámoló forrásaival kapcolatban ld. Simonsfeld, Henry: Andreas Dandolo und seine Geschichtswerke. München 1876. 106–107. p. A történések kapcsán ldP. auler, 1899. I. köt. 229–230. p.;Makk Ferenc: Magyar külpolitika (896–1196). Szeged, 1996. 165–167. p. (Szegedi Középkortörténeti Könyvtár 2.).



Csákó Judit A rómaiak pannóniai legelője...
187
Górcső alá kell vennünk mindezek után azt a részletet, amely a jelen dolgozatban vizsgált szókapcsolatot tartalmazza. Tamás a következőképpen tudósít a magyar történet kezdeteiről: „Ezidőtájt a masszagéták valamely csoportja útra kelt a hazájából, amelyet Mageriának neveztek. Nagy sokaságban érkeztek mindazt elpusztítva, amit útjukba került, és elfoglalták Pannóniát a Duna mindkét partján. Miután meggyilkolták annak a földnek a lakosait, másokat pedig szolgaságra vetettek, letelepedtek a síkságon, amely a ritkán lakott mivolta miatt alkalmas volt állattenyésztésre. A nagy sokaságnak főként utóbbi szolgáltatott élelmet. Arról a vidékről ugyanis azt mondták, hogy hajdanában a rómaiak legelője volt. Kezdték tehát a masszagéták a környező területeket szakadatlan háborúkkal sújtani, a templomokat lerombolni, a keresztényekre csapást mérni. A legkegyetlenebb pogányok voltak ugyanis, akiket előbb hunoknak, majd magyaroknak neveztek. Ezeket az időket megelőzően, úgy mondják, az említett vidékről érkezett Attila fejedelem is, a kereszténység legvadabb üldözője.”137 Ahogyan azt az eddig vizsgált kútfők esetében is tettük, át kell tekintenünk, hogy milyen egyéb információk közé ékelődik a forrásrészletben a rómaiak pannóniai legelőjére vonatkozó megjegyzés. A vizsgálat segíthet annak a kérdésnek a megválaszolásában, hogy mindenképpen magyar eredetűnek (és írott hagyományból származónak) kell-e tartanunk a témánk szempontjából érdekes értesülést. I. A magyarok honfoglalásáról beszámoló passzus meglepő momentummal indul: a népet Spalatói Tamás a masszagéták egyik csoportjaként tünteti fel. A dalmáciai főespereshez minden bizonnyal nem ez az adat, hanem a nép állítólagos szkíta származásának tétele jutott el. A Kárpát-medencébe érkező honfoglalók szkíta gyökereinek hagyományát alighanem magyar forrás nyomán ismerte a történetíró: a Reginóra visszavezethető tudósítást megtaláljuk Anonymusnál, és az sem lehetetlen, hogy a frank évkönyvből kölcsönzött adalék a névtelen jegyzőt megelőzően is szerepelt valamely, a külhoni forrást már kiaknázó ha
137 „His fere temporibus pars aliqua gentis Massagetum egressa de regione sua, que Mageria nuncupatur, venit in multitudine gravi obstantia queque devastans, totam Pannoniam ex utraque parte Danubii occupavit. Interfectis namque incolis regionis illius aliisque in servitutem redactis posuerunt se in planitie illa, quia propter raritatem hominum abilis erat animalibus alendis, ex quibus maxime multitudo ipsa victum habebat. Hec regio dicebatur fuisse antiquitus pascua Romanorum. Ceperunt ergo circumpositas regiones bellis assiduis infestare, ecclesias destruere, christianos aligere. Erant enim pagani crudelissimi, prius vocabantur Hunni, postea sunt Hungari nuncupati. Ante ipsa tempora dux Attila, ferocissimus persecutor christianorum, de predicta regione dicitur fuisse egressus”. Thomas Spalatensis 62. p.



Tanulmányok
188
zai szerkesztésben.138 Elméletileg azt a lehetőséget sem kell ugyanakkor kizártnak tekintenünk, hogy a dalmáciai krónikás ezen a ponton magyar tájékoztatás nélkül dolgozott: a magyar–szkíta azonosítás a 10. századtól részét képezte az európai hagyománynak.139 A 13. századi szerző a masszagétákról és szkíta eredetükről (a magyarokkal való kapcsolat említése nélkül) minden bizonnyal Sevillai Izidornál talált információt,140 és olvasmányának hatására cserélhette fel — talán az ázsiai népcsoport görögösített nevének és a magyar nép önmegnevezésének vélt hasonlósága alapján (a Historia Salonitana az őshazát Mageriaként szerepelteti) — a szkítákat a masszagétákkal. II. Forrásunk a magyarokat nem csupán a masszagétákkal, hanem a hunokkal is azonosítja — Tamás szerint a hun a nép régi megnevezése lenne —, és szerepelteti Attilát: vele kapcsolatban a Historia Salonitana szerzője csupán annyit jegyez meg, hogy a kereszténységre csapást mérő fejedelem (akit nem jelöl meg sem hun királyként, sem a magyarok őseként) a honfoglalást megelőző időkben ugyancsak a pannóniai vidékről érkezett. Nem tarthatjuk kizártnak, hogy Tamás főesperes a motívumokat magyar földről származó tájékoztatás nélkül szőtte bele elbeszélésébe. A bolognai iskolázottságú141 klerikus meríthetett a nyugati tradícióbó1l4,2 de tájékozódhatott éppenséggel a balkáni hagyomány révén is: a hun uralkodót a dukljai pap 12. századi krónikája — Spalatói Tamásnál ezen a ponton továbblépve — magyar királyként nevezi meg.143 „Isten ostorá”-ról szót ejthetett ugyanakkor Tamás magyar forrása (informátora) is. A spalatói szerzőnél olvasható
138 Szkítia leírását ld. Anonymus 34–37. p. (1. c.); Veszprémy, 2019. 219–231 139 Kulcsár Péter: A magyar ősmonda Anonymus előtt. In: Irodalomtörténeti Közlemények, 9192. (1987–1988) 5–6. sz. 523–545. p. (a továbbiakban: Kulcsár, 1987–1988.): 528. p. 140 Isidorus Hispalensis: Etymologiae IX,2,63; XIV,4,6; Thomas Spalatensis 62. p. 3. jegyz. (Damir Karbić, Mirjana Matijević Sokol és James Ross Sweeney megjegyzése). 141 Karbić – Matijević Sokol – Sweeney, 2006. XXV–XXVI. p.
142 A hun–magyar azonosság a 12. századra megszaporodó forrásairól ld. Kulcsár, 1987–1988. 527–528., 533–535. p. Az Attila alakja körül kiformálódott kiterjedt európai hagyományról áttekintést nyújt Bozóky, 2015. 143 Az adatra felhívta a igyelmet Macartney, 1940. 7. p. A Dalmáciában is ismeretes forrásról ld. Thallóczy Lajos: Presbyter Diocleas krónikájának magyar vonatkozásai. In: Századok, 30. (1886) 6. sz. 485–504. p. (az Attilát említő anakronisztkus részlet kapcsán ld. 496. p.); Kaimakamova, Miliana: Chronicle of the Priest of Duklja [Presbyter Diocleas, Pop Dukljanin]. In: EMCh I. köt. 398–399. p. A krónikát egyébként forgathatta Spalatói Tamás, ld. Thomas



Csákó Judit A rómaiak pannóniai legelője...
189
híradás Pannónia egykori uráról épülhet egyfelől Anonymus megjegyzéseire. Utóbbi elképzelést erősítheti, hogy a dalmáciai forrás közlése nagyban hasonlít a Névtelen elbeszéléséhez, aki vélhetőleg elsőként szőtte bele a Kárpát-medence korábbi uralkodójának alakját a magyar történeti irodalomba. III. Béla egykori nótáriusa Pannónia 5. századi meghódítóját a Szkítia első királyaként feltüntetett Magógtól származtatta, s Árpád ősének nevezte, ám maguk a hunok nem szerepelnek regényes előadásában.144 Másfelől azonban hipotézis szintjén nem utasíthatjuk el egyéb (ránk nem maradt) magyarországi gestaszöveg használatát sem. A kizárólag Attilát említő Anonymushoz képest Tamásnál többletelemként jelentkezik a hun–magyar azonosság tételének explicit kimondása. Nem kell lehetetlennek tartanunk, hogy a magyarokkal azonosított, illetve rokonított néppel kapcsolatos hagyomány a névtelen gestaíró művének lejegyzése és a Kézai-féle hun–magyar történet születése között — amint azt akár a Magyar–lengyel Krónika is tanúsíthatja — gazdagodott az Árpádok udvarában (az is lehetséges ugyanakkor, hogy kizárólag a szóbeliség szintjén)1.45 III. A magyarok negatív színezetű ábrázolása — a honfoglalókat Spalatói Tamás a legkegyetlenebb pogány népségként jeleníti meg — első pillantásra külhoni mintát sejtethet, ám meg kell jegyeznünk, hogy a kereszténység felvételét megelőző idők magyar népéről Szent István Nagyobbik Legendájának szerzője is pejoratív hangon beszé1l.46 IV. A forrásrészlet egy további mozzanatáról kell még szólnom: a szolgaság eredetével kapcsolatban Spalatói Tamásnál olvasható tételről. A dalmáciai történetíró úgy tudja, hogy az őshazából a Kárpát-medencébe érkező magyarok az itt talált népeket részben megölték, részben szolgaságra vetették. A szolgák származásával kapcsolatban hasonló megjegyzést olvashatunk Kézai Simonnál — szerinte az alávetettek rétege a magyarok által foglyul ejtett elemekből alakult ki —, IV. László udvari papjánál azonban egy másik tradíció is szerepel: utóbbi hagyomány azoktól eredezteti a szolgákat, akik megtagadták a hadba vo
Spalatensis 34. p. 3. jegyz. (Damir Karbić, Mirjana Matijević Sokol és James Ross Sweeney megjegyzése).
144 Anonymus 40. p. (5. c.), 45. p. (9. c.), 59. p. (19. c.), 61–62. p. (20. c.). 145 Csákó, 2015. 277–297. p.; Veszprémy, 2019. 318. p. 146 Legendae s. Stephani regis 378. p. (1. c.).



Tanulmányok
190
nulást.147 Nagyívű Kézai-tanulmányában Szűcs Jenő felhívta a igyelmet arra, hogy a katonai szolgálatot elutasítók alávetésének motívuma francia eredetű lehet: a huntörténet megalkotójánál olvasható közlés párhuzamait irodalmi művekben — chanson de geste-ekben — és a coutume-jogban (Philippe de Beaumanoir: Coutume de Beauvaisis) találjuk meg.148 A hagyományt utóbb részletesen vizsgáló Molnár Péter arra a következtetésre jutott, hogy a tradíció, amely egy, a Nagy Károly-mondakörhöz tartozó elbeszélés nyomán a 13. század első két évtizedére vált jól ismertté az észak- és a közép-francia területeken, legalább a szóbeliség szintjén már Kézai előtt is jelen lehetett Magya-r országon (a tézist Trois-Fontaines-i Alberik a magyarországi ciszterci rendtársak híradásait felhasználó világkrónikája igazolhatja, amelyben ugyancsak feltűnik a motívum).149 Kanyarodjunk most vissza a Kézainál tetten érhető másik állásponthoz, amely úgy tartja, hogy a megh-ó dított vagy fogságra vetett népelemek tekintendők a szolgák őseinek! A tradíció Kun László udvari papjának elbeszélésén és a most tárgyalt dalmáciai történeti munkán kívül Anonymusnál150 és Riccardusnál151 is jelentkezik (náluk a szolgaság expressis verbis nem szerepel, csupán a meghódítottak alávetése): Szűcs azt feltételezte, hogy az ezekben a forrásokban megjelenő elképzelés felelne meg a korai gesta hagyományának.152 Le kell szögeznünk: valóban megfontolásra adhat okot, hogy mind a névtelen jegyzőnél, mind a domonkos jelentésben és a spalatói főesperes művében előfordul egyrészt a pascua Romanorum szókapcsolat, másrészt pedig az az az értesülés, miszerint a magyarok aláve tették azokat, akiket a Kárpát-medencében találták (Kézainál az előbbi hagyomány torzult formában érhető tetten). Valóban szükségszerű-e
147 Simon de Kéza 147–148., 192–193. p. 148 Szűcs, 1973. 581–586. p. 149 Molnár Péter: A magyar jobbágyok eredete Kézai Simon szerint: az értelmezés lehetőségei és zsákutcái. I–II. In: Századok, 151. (2017) 3. sz. 575–606. p., (2017) 4. sz. 713–742. p., kül. 730–733. p.
150 Több helyen, pl. „in eodem loco fere omnes habitatores terre se sua sponte eis subiugaverunt, subiugaverunt domino suo fere plures nationes illius terre”. Anonymus 62. p. (20. c.). Ld. Szűcs, 1973. 588. p. 63. jegyz.
151 „(...) subiectis sibi populis, qui tunc habitabant ibidem”. Drei Texte zur Geschichte der Ungarn 151. p. 152 Vö. Györfy, 1993. 189–190. p.



Csákó Judit A rómaiak pannóniai legelője...
191
azonban az adatokat a régi hagyományból eredeztetnünk? Szűcs álláspontja a források hátterében meghúzódó 11. századi szerkesztéssel kapcsolatban azon az elképzelésen nyugszik, miszerint eredetileg a champagne-i Alberikhez is ez az infomáció juthatott el (azt ő maga cserélte fel a francia tradícióban elterjedt tézissel), az észak-francia szerzetes magyar adatait pedig — amint azt a történész Hóman nyomán elfogadja — egyértelműen korai szerkesztésből kell eredeztetnünk.153 Utóbbi, a trois-fontaines-i krónikás forrására vonatkozó tétel azonban nem igazolható: Alberikről sokkal inkább feltételezhető, hogy saját korának hagyományából merített.154 Tamásról (s ugyanígy Riccardusról és Kézairól) is elképzelhetőnek kell tehát tartanunk, hogy a motívumot a 13. századi tradícióból: Anonymustól vagy esetleg egyéb forrásból ismerte (ismerték). Mindezt kiegészíthetjük azzal, hogy míg a szolgaságnak a katonai szolgálat megtagadásával való összefüggésbe hozása egyértelműen a 13. század elejétől elterjedő nyugati tradíció ismeretét sejteti, addig a meghódított népek alávetésének motívuma jóval kevésbé speciikus, mint a Nagy Károly-mondakörre visszavezethető tétel. Bár lehetetlennek éppenséggel nem kell tartanunk, hogy ilyesfajta hagyományt a régi gestaszövegek is tartalmaztak, az elfoglalt területek népeinek szolgasorba süllyesztése az ókor óta bevett fordulat lehetett az irodalomban, s Anonymus, Riccardus és Spalatói Tamás (majd K-é zai) lényegében egymástól függetlenül is lejegyezhették (volna) a t-u dósítást (a domonkos jelentés persze egyértelműen kijelenti, hogy egy gestaszövegből kölcsönzi minden adatát). Összefoglalólag megállapíthatjuk, hogy aHistoria Salonitana minden kétséget kizáróan árulkodik írott magyarországi hagyomány (egy, a 12. századnál nem korábbi gestaszöveg és esetleg a Hartvik-legenda) ismeretéről, ám a dalmáciai történetíró a honfoglalás korával és az Árpádokkal kapcsolatos tudósításai nem feltétlenül támasztják alá egyetlen összefüggő elbeszélő forrás felhasználását. Hacsak nem képzelünk el egy hipotetikus szöveget, amely a magyar tradícióval áthallásokat mutató részleteket (a magyarokat szkítiai eredetétől Kálmán hadjár-a táig) együttesen tartalmazta — ennek létezését természetesen nem zárhatjuk ki —, úgy kell vélnünk, hogy a spalatói krónikás különböző források értesüléseiből -ál lította össze mondandóját. Láthattuk fentebb, hogy a magyar eredetű hagyomány Tamás tollán lokális, illetve egyéb tradícióból kölcsönzött elemekkel is kontam- i
153 Szűcs, 1973. 586–588. p. Ld. még Hóman, 1925. 5–32. 154 Latzkovits, 1934. 85–92. p.; Csákó, 2012. 522. p.



Tanulmányok
nálódik, így elméletileg azt sem kellene elképzelhetetlennek tartanunk, hogy a rómaiak pannóniai legelőjének motívumát a dalmáciai történetíró az európai hagyományból ismerte (ahol egyébként a magyarok a hunokkal való azonosításának tételét vagy a nép Szkítiából való származásának motívumát is megtalálhatta). Ha azonban a szókapcsolat szerepeltetése mégis inkább magyarországi forrás ismeretén alapszik — ezt a megoldást kell valószínűbbnek ítélnünk, s az sem tagadható, hogy a 14. fejezet tudósítása több ponton rokonítható Anonymus előadásával —,155 akkor véleményem szerint szükségtelen korai forrást keresnünk a főesperes közlésének hátterében: az információ eredhet magától a névtelen jegyzőtől vagy valamely egyéb, napjainkra elveszett 13. századi szövegből.156
155 Buják Gábor a jelen dolgozat készítése közben megjelent tanulmánya – a Historia Salonitana adatainak részletesebb vizsgálata nélkül – egyértelműen Anonymustól eredezteti Spalatói Tamás a honfoglalással kapcsolatos híreit. Ld. Buják, 2019. 418–419. p. 156 Még ha úgy is kellene tartanunk, hogy a meghódítottak szolgaságba taszításának momentuma részét képezte a korai tradíciónak, ez nem jelenti azt, hogy a pascua Romanorum-hagyomány is feltétlenül az ősgestából származna: mind Tamás, mind Riccardus és Kézai meríthettek egy, a régi és az újabb tradíciót kontamináló 13. századi szerkesztésből (lényegében Anonymustól) is.