---
master_file: "[[@TakacsGyorgyNem]]"
---
# Index for Takács György – Nem szép madár, szárnyas angyal.pdf

Takács György
„Nem szép madár, szárnyas angyal...”
Angyalok, madarak és a hajnal
az archaikus népi imádságokban
Erdélyi Zsuzsanna emlékére
„Az őrzőangyalnak szárnya van, olyan mint a madár, repül az angyal.”1
Az aranyló fényben fürdő mennyország és a „fekete föld” szubtilis határán lebegő angyalok fontos helyet foglalnak el népünk hitvilágában. Az Isten „képében” járó követek2 alakjával kapcsolatos kutatás ugyanakkor – miután a néprajz hagyományos felfogása szerint ahhoz „viszonylag kevés, a hivatalos egyházi tanítástól eltérő elképzelés fűződik”3 –, egészen a közelmúltig, mostohagyermeke volt a magyar folklorisztikának. Az elmúlt években szerencsére megszaporodott az eladdig mellőzött témakörhöz kötődő írások száma.4 Itt és most, az említett dolgozatok felvetette kérdések körét bővítendő, az angyalok, a madarak és a hajnali világ közötti kapcsolatról írom le néhány gondolatomat.
Takács György (1965) − néprajzkutató, Tahitótfalu, csuzitakacs@freemail.hu
1 Bosnyák Sándor: A moldvai magyarok hitvilága. Folklór Archívum XII(1980). 502. sz.
2 Az angyalok teremtett szellemi lények (H. Denzinger: Enchiridion symbolorum... [Röv. DS] Herder, Freiburg am Breisgau 1911. 189 [428]; Th. Aquinas: Summa contra gentiles... Roma 1937. 139–141: II. c. XLVIII–LI; Uő: Summa Theologiae [STh] I–V. Matriti 1951–52. 374–375: p.I. q.L a.1; Aquinói Szt. Tamás: A teológia foglalata. Első rész. (Ford. Tudós-Takács János) Gede, Bp. 2002. 372–373; Schütz Antal: Dogmatika I–II. Szent István Társulat [Röv. SzIT], Bp. 1937. I. 490; L. Lercher: Institutiones Theologiae Dogmaticae I–IV. Oeniponte, Innsbruck, 1950–51. II. 441; Előd István: Katolikus dogmatika. SzIT, Bp. 1983. 121–122), akik, amint az – mükénéi, óperzsa, óind és szanszkrit gyökerű (A. Walde: Lateinisches Etymologisches Wörterbuch. Heidelberg 1910. 41; Farkas Vilmos: Görög eredetű latin elemek a magyar szókincsben. Akadémiai, Bp. 1982. 60–61) – elnevezésükből (gör. angelosz, lat. angelus) is kiderül, küldöttként, követként közvetítenek Isten és az emberek között. 3 Magyar néprajzi lexikon I–V. Főszerk. Ortutay Gyula, Akadémiai, Bp. 1977–82, I. 102.
4 Czövek Judit: Angyalok ábrázolása a XIX. századi vallásos ponyvákban. = Ethno-Lore. Az MTA Néprajzi Kutatóintézetének Évkönyve XXII. Szerk. Vargyas Gábor, Akadémiai, Bp. 2006, 437–468; Uő: Angyalok az archaikus imákban. Székelyföld XV/1 (2011). 130–141; Tánczos Vilmos: „Ezer level ezer angyal közepibe”. Angyalkultusz a moldvai csángó folklórban. = Démonok, látók, szentek. Szerk. Pócs Éva. Balassi, Bp. 2008. 147–180; Takács György: Arra mennek az angyalok. Angyali alakok, csoportok és rendek a régi Csíkszék archaikus népi imádságaiban. Erdélyi Múzeum LXXIII(2011). 1. füz. 11–42; Uő: „Piros hajnal hasada, égi madár reppene...”. Madarok, angyalok és a hajnal időszaka a régi Csíkszék archaikus népi imádságaiban. = Levelek az Élőfáról 2012. Szerk. Németh Zsolt, Püski, Bp. 2012. 61–96.
EME



„Tekintetes napkelet, ott látok egy szép kápolnát...”5
Az angyali szép hajnal hagyománya
Amint Bosnyák Sándortól tudjuk, a gyimesi és moldvai csángók, a bukovinai székelyek úgy tartották, „amikor felkel az ember, a nyálát nem tudja addig elnyelni, amig az Isten számot nem kért tölle. S akkor szembeáll a Napval, s keresztet vet”.6 Az archaikus néphit ezen a ponton a magyarság és a rokon népek ősi naptiszteleti szokásain7 túl a legrégibb biblikus8 és keresztény hagyományokkal is szoros kapcsolatban áll; a hajnalban keletnek fordulva végzett imádkozás nem babonaság, hanem igen archaikus, sokak által rég feledett szokás.9 A kelet felé fordulás mint az ördög megtagadása és a Krisztushoz fordulás jelképe már az ősegyház keresztelési rítusait jellemzi.10 A keresztség egyik régi görög neve a phótiszmosz, photiszmosz (’megvilágosítás’),11 a phótidzó (’megvilágosít’)12 igéből származó kifejezés a metafizikai értelemben vett megvilágosodásra utal.13 A keresztény templomok keletelése a 3. századtól jellemző.14
A Didaszkalia (3. sz.) kimondja, „kelet felé fordulva kell imádkoznotok, hiszen tudjátok, hogy írva van, »Dicsérjétek Istent, aki fölmegy az ég magaslatára keleten«”;15 de Tertullianus (†220 u.) is azt írja: „úgy hiszik rólunk, hogy a Nap a mi istenünk. [...] ... onnan ered ez a gyanú, hogy szétszállingózott rólunk a hír: napkelet tájai felé fordulva imádkozunk”.16 „Hajnalban is imádkozni kell, hogy az Úr feltámadását pirkadati imádsággal ünnepeljük.
5 Takács György: Angyalok csenditének. Archaikus népi imádságok a régi Csíkszékről. Magyar Napló–Írott Szó, Bp. 2015. 161: Csíkpálfalva, Márton László gyűjtése, Erdélyi Zsuzsanna lejegyzése. 6 Bosnyák Sándor: A felkelő nap köszöntése. Ethnographia LXXXIV(1973). 560. 7 Vö. pl. Ipolyi Arnold: Magyar mythologia. Pest 1854. 256–258, 264–266. Minderről itt nincs mód részletesebben írni. 8 „Amit ugyanis a tűz nem tudott elemészteni, azonnal elolvadt, ha kevés napsugár melege érte. Ebből megtudták, hogy napkelte előtt kell téged áldani, és már virradatkor meg kell előtted jelenni.” (Biblia. Ószövetségi és Újszövetségi Szentírás. SzIT, Bp. 1991 [Röv. BSzI], 747: Bölcs 16,27–28; vö. Septuaginta. Vetus testamentum graece iuxta LXX interpretes I–II. [röv. SVT, Ed. Alfred Rahlfs], Stuttgart 1979. II. 371: Szóf. Szal. 16, 28: phthanein ton hélion; prosz anatolén phótosz; Biblia Sacra Vulgatae Editionis... [röv. BSV] Paris 1922. 654: Sap 16,28: praevenire solem; ad ortum lucis).
9 Hasonló gyökerekre utalhatnak a gyimesi csángók által még a közelmúltban is gyakorolt egyes magánáhítati formák. (Bosnyák Sándor: Az ördögök szabadon jártak. Örökség. A szájhagyomány folyóirata. 1992/1: 15; Tánczos Vilmos: „Deákok” moldvai magyar falvakban. = Uő: Keletnek megnyílt kapuja. Néprajzi esszék. Komp-Press, Kvár, 1996. 99; Kozma Mária: Daczó Árpád (P. Lukács OFM) élete. Csíkszereda 2013. 275–276.) 10 PG–XXXIII. 1073–1074B–C: Kath. müszt. II,9; PL–XVI. 391A–B: De myst. II,7. 11 PG–XXXIII. 1065: Kath. müszt. I: „Prosz tousz neophótisztousz”.
12 SVT, II. 130, 458: Psalm 118,130; Sir 45, 17; Novum Testamentum graece et latine. (röv. NT, Ed. Augustinus Merk SJ), Roma 1951. 306, 557, 635, 639, 696: Joh 1,9; 1 Cor 4,4–6; Eph 1,18; 3,9; 2 Tim 1,10. 13 G. Abbot-Smith: A Manual Greek Lexicon of the New Testament. New York 1922. 447. 14 L. Bouyer: Építészet és liturgia. Agapé, Szeged 2000. 23–34, 84. 15 Didascalia et Constitutiones Apostolorum (ed. Fr. X. Funk), Paderbornae 1905. 161–162: Didasc. II,57,5; Vanyó László: Az ókeresztény kor egyházfegyelme. (Ford., bev. és jegyz. Erdő Péter) SzIT, Bp. 1983. 171. A hivatkozott igehely Zsolt 68,34.
16 Migne, J. P.: Patrologiae cursus completus. Series Latina. Vol. I–CCXXI. (Röv. PL), Paris 1841–64. PL–I. 369A–371A: Apol. XVI; Vanyó László: Tertullianus művei. SzIT, Bp. 1986. 92–93. Az ima közbeni keletnek fordulás már az antikvitásban (Szophoklész, Vergilius, Tacitus, Philon) ismeretes volt. (Vanyó László: Órigenész az imádságról és a vértanúságról. SzIT, Bp. 1997. 160.) A kérdéskör rövid, késő középkori öszefoglalását l. Maluenda, Th.: De Paradiso voluptatis, quem Scriptura Sacra [...] describit. Romae 1605. 53–55.
„NEM SZÉP MADÁR, SZÁRNYAS ANGYAL...” 33
EME



34 TAKÁCS GYÖRGY
[...] Alkonyatkor és amikor múlóban van a nap, ismét imádkozni kell. Hiszen Krisztus az igazi Nap, és amikor a világ napja már leáldozóban van, akkor kérjük, hogy ismét áradjon ránk fény, Krisztus eljöveteléért könyörgünk, aki majd az örök világosság kegyelmét hozza meg” – mondja Szt. Cyprianus (†258).17 „Ezért tekintünk mindnyájan kelet felé ima közben, de kevesen tudják, hogy őshazánkat keressük, a paradicsomot, mely Isten ültetvénye volt keleten, az Édenben” – írja Caesariai Szt. Baszileiosz (†379).18 A hagyomány, hogy a Paradicsom (Eden) mint az emberiség számára ugyan elveszett, ám el nem enyészett – bár elzárt – valóság geográfiailag is létezik, méghozzá keleten, Szt. Ágostontól (354–430), Sevillai Szt. Izidoron (560–636) át, Aquinói Szt. Tamásig (1224–1274) ível töretlenül, de egyes szerzőknél egészen a 18. századig előjön.19 A keleten lévő Paradicsom20 tradíciója – legalább részben21 – a korai bibliafordításokból eredhet, a második teremtéstörténetben szereplő héber miqqedem kifejezést ugyanis – miután az alapját képező qedem vagy qêdmâh kettős értelmű (’azelőtt, ősrégen’, ’kelet[-re, -en]’) – egyes fordítások nem kezdetben (lat. a principio), hanem keleten (lat. ad orientem) értelemmel szerepeltetik.22 Minderre már Beda Venerabilis (672–735),23 majd Petrus Lombardus (1096–1160)24 felhívta a figyelmet. Sevillai Szt. Izidornál „a Paradicsom a Kelet egy helye”-ként szerepel, a szövegrészt Hrabanus Maurus (780–856) is átvette.25 Damaszkuszi Szt. János (†753) szerint „Edem [...] keleten (en té anatolé) fekszik, minden más földnél magasabban”;26 Honorius Augustodunensis (1080–1150) Ázsia kapcsán írja, annak „legelső tartománya keleten a Paradicsom”, amelyet másutt „a Kelet leggyönyörűségesebb helye”-ként aposztrofál;27 Hugo de S. Victor (1097–1141) pedig úgy tudja, oda „keleten kell bemenned,
17 PL–IV. 541D–542C: De Orat. Dom. XXXV; Vanyó László: Szent Cyprianus művei. SzIT, Bp. 1999. 373–374. A hajnali ima előképe: Zsolt 5,2; Oz 6,1. Krisztus és a Nap kapcsolata: Zsolt 117,22–23; Mal 4,2.
18 J. P. Migne: Patrologiae cursus completus. Series Graeca. Vol. I–CCXVII. (Röv. PG), Paris 1857–76. PGXXXII. 189C–192A: De Spir. Sanct. XXVII,66; Vanyó László: A kappadókiai atyák. SzIT, Bp. 1983. 147. 19 J. Delumeau: A paradicsom története. A gyönyörök kertje. Európa, Bp. 2004. 60, 64–75.
20 A valamit körülzáró (pairi = gör. peri ’körül’), nehéz anyagból (daēza), például agyagból épült falat jelentő kifejezésből (L. A. Campbell: Mithraic Iconography and Ideology. Brill, Leiden 1968. 129–130.) a boldogság és lelki megnyugvás helyét jelölő fogalommá lett óperzsa pairi-daēza (’fallal határolt kert’) szó a mennyország jelképévé alakult. A héberbe pardesz alakban ment át, s a Septuaginta már a paradeiszosz szóval fordította mind a pardeszt, mind pedig a kert szokott megnevezésére használt héber gan szót. (SVT, I. 3: Gen 2,8; Biblia hebraica. [Ed. R. Kittel, Röv. BH], Stuttgart 1937. 3; Skinner, J.: A Critical and Exegetical Commentary on Genesis. New York 1910. 57–58; Mitológiai enciklopédia I–II. Főszerk. Sz. A. Tokarev, Gondolat, Bp. 1988. II. 137–138; Pecz Vilmos: Ókori lexikon I–IV. Bp. 1984. III. 369; Delumeau: i.m. 9.) Az Eden (babiloni edinu ’síkság, sztyeppe’; vö. Fr. Delitzsch: Wo lag des Paradies? Eine biblisch-assyrologische Studie. Leipzig 1881. 80.) közepén lévő paradeiszosz képe később Isten kertjévé (Ez 28,13–14; 47,12), majd a Mennyei Jeruzsálem, a tiszta aranyból lévő város képzetévé válik, ahová csak azok léphetnek be, akik „béírattak a’ Bárány életének könyvébe” (Jel 21,10–27).
21 A keleti Édent említi már a Jubileumok könyve (Kr. e. 167–140) is. (R. H. Charles [ed.]: The Book of Jubilees or The Little Genesis. London 1902. 71: Jub. VIII,16.) 22 Vö. PL–XXXIV. 371: De Gen. ad Litt. VIII,1. Ugyanígy a Septuaginta-ban (Kr. e. 4. sz.) is: „Kai ephüteüszen küriosz ho theosz paradeiszon en Edem kata anatolasz...” (SVT, I. 3: Gen 2,8). A Vulgata (5. sz.) ’kezdetben’ értelemmel fordítja ugyanazt a helyet: „Plantaverat autem Dominus Deus paradisum voluptatis a principio...”. (BSV, 2: Gen II,8) Vö. James Strong: A Concise Dictionary of the Words in the Hebrew Bible. Nashville–New York 1890. 102 [6924]; vö. Skinner i.m. 57–58; Delitzsch i.m. 7. A héber szavak átírásánál Strong szótárát követem. 23 PL–XCI. 43–44D: Hexaem. I. 24 PL–CXCII. 686: Sent. Lib. II. Dist. XVII,5 25 PL–LXXXII. 496: Etym. Lib. XIV. Cap. III,2; vö. PL–CXI. 334A–B: De Univ. Lib. XXII. Cap. 12,3 26 PG–XCIV. 913–914A: Exp. Fid. Orth. II,11 27 PL–CLXXII. 123A: De Im. Mundi I,8; 1117D
EME



„NEM SZÉP MADÁR, SZÁRNYAS ANGYAL...” 35
az Élet Fáját pillantod meg ott”.28 Aquinói Szt. Tamás Sevillai Szt. Izidorra – másutt Szt. Ágostonra – hivatkozva ír a keleten lévő, nem testi, Paradicsomról.29 A keleti irány a világ hajnali születésének szimbóluma, a sötétségen először áttörő fényé, egyszersmind az igazság megismerésének Napjáé, „ezért kell napkelet felé fordulva imádkozni” – tanítja Alexandriai Szt. Kelemen (150–215).30 „Tudvalevőleg négy égtáj van [...] és ki ne vágná rá rögtön, hogy természetesen kelet felé fordulva kell imádkozni [...] hiszen a lélek itt pillantja meg az igazi fény keltét” – vallja Órigenész (184–254),31 aki másutt megjegyzi, közismert, mégsem mindenki által értett szokás az, hogy „imához térdelvén [...] az összes égtájak közül a keleti az egyetlen irány, amerre fordulunk, hogy elmondjuk könyörgésünket”.32 Mi, keresztények – írja Szt. Athanasius (296–373) – kelet felé imádkozunk, mert Istent az Igaz Fénynek (phósz aléthinosz) nevezik, „ezért a teremtett fény felé fordulunk, nem önmagáért, hanem a Teremtőt magát imádjuk, a legragyogóbb elementumban”.33 „Keletnek fordulsz, mert aki ellene mond az ördögnek, Krisztushoz térül, egyenesen őrá tekint” – tanítja a keresztelendőket Szt. Ambrus (334–397).34 „A mi galambunk – mondja, a Szentlélekre utalva, Tertullianus – szereti Keletet, ami Krisztusnak jele.”35 Ugyancsak a keletnek fordulván imádkozó keresztényekről ír Epiphaniosz (310–403) és Küroszi Theodórétosz (393–457), aki elmondja, hogy a keresztények számára „a napkelet, mint a világrészek kiválóbbika az Istenhez való imára rendeltetett”.36
Jó ezer esztendővel később a ferences Temesvári Pelbárt, a Pomerium de sanctis-ban (1502), a kelet felé imádkozás három okát nevezi meg: keleten volt a Paradicsom, ahová az emberiség visszavágyik; Krisztus a kereszten nyugat felé nézett, így az őt mint az Igazság Napját (Sol Iustitiae) imádó híveknek keletnek kell fordulniuk; az apostolok is kelet felé imádkoztak, mert onnan várható Krisztus második eljövetele.37 A gyimesbükki Buha-patakán is így magyarázták el a kelet felé imádkozás szokását, 2005-ben: „Kelet felé. Mert ott az Úrjézus, aszmondták. Ahol a Nap feljő, ott van a Jézus es.”38
A felmagasztosulván égbe emelkedő mártírokat a fölkelő Naphoz hasonlítja Aranyszájú Szt. János (†407).39 A régiek, így a székelyek és csángók is, a vérvörösen fölkelő Napban a megkínzatása és kereszthalála nyomait magán viselve fölemelkedő – a mennyei kapuőrök által így fel nem ismert – Krisztus alakját alíthatták; ennek emlékét őrzik a népi imádságok
28 PL–176. 24C: De Sacram. legis Nat. et Script. 29 Aquinas: i.m. 734: STh pI. q102 a2. 30 PG–IX. 461A–464A: Strom. VII,7 31 PG–XI. 555–556D: De orat. XXXII; Vanyó: Órigenész... 159–160. 32 PG–XII. 603B–C: Hom. in Num. V,1 33 PG–28. 619–620B: Quaest. ad Antioch. XXXVII. 34 PL–XVI. 391A–B: De myst. II,7 35 PL–II. 545A: Adv. val. III; Vanyó: Tertullianus... 461. 36 PG–XLI. 263C–266B: Adv. haer. I. I,19; PG–VI. 1367–1368B–D: Quaest. et resp. ad orth. CXVIII (Resp.) [Justinus neve alatt]. 37 Pelbartus de Themeswar: Sermones Pomerii de sanctis II. (Pars aestivalis.) Augsburg 1502. Sermo CIII. (De dedicatione ecclesiae I [F].) MEK–03283. 38 Takács: i.m. 210.
39 PG–L. 709: De Sanct. mart. 2; vö. J. Danièlou: Az angyalok és küldetésük az egyházatyák szerint. Jel, Bp. 1997. 104–105. A szöveg népi imáinkkal való kapcsolatához l. Takács: i.m. 82–83.
EME



36 TAKÁCS GYÖRGY
egyes, kapunyitó angyalokat idéző részei.40 Az imádságra – biblikus előképek nyomán – a hajnali időt ajánlotta Pázmány Péter is.41 Krisztus alakja a keresztény tradícióban nem identikus a Nappal, népünk régi hagyományában azonban szoros, egy „megkeresztelt”, archaikus napkultuszra utaló, kapcsolatban áll vele.42 Aligha véletlen hát, hogy a napkeltét és a napszentületet övező órák időszaka, amely a népi imagyakorlatban központi jelentőségű péntek fogalmával is szoros kapcsolatban áll,43 a magyar régiségen,44 a 18–19. sz. népi vallásosságát tükröző (s egyúttal újra meghatározó) korabeli ponyvákon45 kívül az archaikus népi gyógyászat mindennapos gyakorlatában is kitüntetett szereppel bír.46 A hajnali gyógyítás talán azért gyakoribb, mint a napszentületkor végzett, mert a napfelkelte körüli időszak az új teremtés képzetéhez kötődik.47 A hajnal világában végzett gyógyítások sokasága bizonyítja: az exorcizmus angyali közreműködéssel zajlik, ennek nyomai egyes ráolvasó szövegekben világosan kimutathatóak.48 Mindez az angyalok ráolvasásoknál való jelenlétébe vetett régi hitre utal.49 A népi imádságok péntekfogalma, a hajnal, valamint a gyógyítás/megtisztítás eszméje az archaikus néphitben tehát, úgy tűnik, összefügg. A fényből szőtt világ születésekor végzett, gonoszűző orvosolásban közreműködő angyalok képe fölveti a kérdést, hogyan kapcsolódik alakjuk a hagyományban a teremtést idéző hajnal idejéhez.
40 Takács: Arra mennek... 39–41.
41 Pázmány Péter: A’ Romai Anyaszentegyház Szokásából, minden Vasárnapokra es egy-nehany Innepekre Rendelt Evangeliomokrúl, Predikacziók... Nagy-Szombat 1695, 646. A szerző hivatkozta igehelyek: 2Móz 16,20–21; Jób 8,5.6; Zsolt 108,3; 119,62; Péld 8,17; Iz 50,4; Bölcs 16,27–28. 42 Bosnyák: A felkelő... 562. 43 Vö. Takács: i.m. 81–82.
44 Bolgár Ágnes: Magyar bájoló imádságok a XV–XVI. századból. Bp. 1934. 18; Kozma Ferencz: Mythológiai elemek a székely népköltészet- és népéletben. Bp. 1882. 38. 45 Legujabb köszöntő ének a boldogs.[ágos] szűz Máriához s a hideglelés és szemfájás imája. Traub B. és társa, Szeged é. n. (OSZK: PNy 2682; PNy 4860), 5, 7.
46 Takács György: Aranykertbe’ aranyfa. Gyimesi, hárompataki, úz-völgyi csángó imák és ráolvasók. SzIT, Bp. 2001. 428–429; Uő: Angyalok... 85. Az orvoslás közbeni keletnek fordulás is jelen van a magyar régiségben, de napjaink gyógyító gyakorlatában is. Egy 16. századi, süly elleni (Contra zwol) ráolvasót a Nap felé fordulva kell háromszor elmondani („ter dicas ad zol”), egy feltehetőleg a 17. században lejegyzett Fefekelyes lora valo ige szerint pedig a beteg állatot „nap kelet felől kell forditani” (Sz. K.: XVI. századi ráolvasás süly ellen. Magyar Nyelv IX [1913]. 87; Vikár Béla: Orvos és javas. Magyar Nyelvőr XXVIII [1899]. 174–175.) 47 Takács: Aranykertbe’... 428–429. A hagyományos logika szerint ugyanis mindaz, ami az idők kezdetén, még a teremtés lezárása előtt – vagy hajnalban, a világ „megszilárdulásáig” – létrejön, történik vagy elhangzik, ontofániát képez, létmódokat alapoz meg, miáltal a kozmogóniai mű része, azaz múlhatatlan lesz (M. Eliade: Az eredet bűvöletében. Cartaphilus, Bp. 2002. 248–249.).
48 Így például: „Térj vissza angyal, / Vess vizet ennek a betegenek... [...] / Hogy maradjon tisztán az igízístül...” (Harangozó Imre: „Elmentem a Szent Están templomába...”. Kalandozások népi hitvilágunk forrásainál I. Masszi, Bp. 2001. 115: Gorzafalva); „Elmentem a Jordán vizére, / Meritettem három csepp vizet, / A három csepp vizzel jött három angyal / Ti angyalok, / Gyógyitsátok meg ezt a kicsi állatkát, / Mer meg van ígizve.”. (Takács György: Elindula boldogságos szép Szűz Mária. Ráolvasók a régi Csíkszékről. L’Harmattan–PTE Néprajz-Kulturális Antropológia Tanszék, Bp. 2015. 186: Csíkszentmihály; vö. Ráolvasások. Gyűjtemény a legújabb korból (1851–2012). (A magyar folklór szövegvilága 2/A.) Közreadja Pócs Éva, Balassi, Bp. 2014. 677. o. XI.197.4. sz.) Egyes szövegekben az őrző angyal gyógyítja meg a beteget. (Bosnyák Sándor: Adalékok a moldvai csángók népi orvoslásához. Orvostörténeti Közlemények 69–70 (1973). 292; Uő: A bukovinai magyarok hitvilága II. Folklór Archívum XVI [1984]. 268. sz.) Gyakran előjön a mennyei sereget invokáló, „annyi ezer angyal” kifejezés is: „Valahány gonosz szem keresztülnézett, / annyi ezer angyal jöjjön vigasztalásodra!”; „Szem megnezte, szüv megszerette. / Ahán szem megnezte, annyi szüv szerette, / annyi ezer angyal jőjön a vigasztalására!” (Takács: i.m. 302, 332: Csíkcsekefalva; Gyimesbükk-Áldomásalja.) 49 Ez a hit az egyházi szertartásoknál jelen lévő angyalokról szóló tanításokkal is kapcsolatban lehet, amiről később, a krizmaszentelés kapcsán olvashatunk röviden.
EME



„NEM SZÉP MADÁR, SZÁRNYAS ANGYAL...” 37
„... az első hajnalon, minden más teremtmény előtt...”50
Az angyalok teremtése és a hajnal
A Szentírás az angyalok teremtéséről ír,51 arról azonban, hogy Isten mikor és hogyan teremtette őket, nem.52 Az Isten egyedi teremtő tettére kizárólagosan használt kifejezés (héb. bārâ’ ’semmiből [meg]teremt’)53 eredetileg csak a látható mindenségre vonatkozik.54 Jób könyvében a Teremtő maga mondja, „mikor a földet fundálnám [...] Istennek minden fijai örvendeznének”55 – látván a teremtést, „mindenek hajnalán”, az Atya Igéje által, aki „az első hajnal fénye”, amint Hildegard von Bingen (1098–1179) énekli a világ kezdetéről.56 A héber eredetiben („kôwl benê ’ĕlôhîym”)57 és a Vulgatában („omnes filii Dei”)58 „Istennek minden fijai”-ként említetteket a Septuaginta – a Teremtő szavával – „az én összes angyalaim”-nak („pantesz angeloi mou”) nevezi.59 Az első napon teremti meg Isten az angyalokat a Jubileumok Könyve szerint is.60 Az ókeresztény szerzők egy része – Aquinói Szt. Tamás szerint „a görög egyháztanítók mindegyike”61 – úgy gondolta, Isten a szellemi természetű angyalokat előbb teremtette, mint a látható világot.62 A „kezdetben teremté Isten a’mennyet és a’földet” részt63 sokan úgy értelmezték, hogy a menny megteremtésében benne foglaltatik lakói, az angyalok teremtése is.64 Ez a szemlélet később is szá
50 „...in prima aurora ante omnem creaturam...” (Saint Hildegard of Bingen: Symphonia. A Critical Edition of the Symphonia Armonie Celestium Revelationum [...] by Barbara Newman. (2nd Ed.) Ithaca–London 1998. 106: O eterne Deus. A himnusz a Fiúról [Filius] beszél, akit az örök Isten [„eterne Deus”] szült, az első hajnalon [in prima aurora].) 51 Neh 9,6; Zsolt 148,2.5; Kol 1,16–17; 1Tim 6,16. 52 Lercher: i.m. II. 444. A problémát már Szent Ágoston fölveti. (PL–XLI. 323: De Civ. Dei XI,9) 53 J. Prado: Vetus Testamentum I–II. Torino–Madrid 1953–54. I. 24; vö. Strong: i.m. 23 [1254]. 54 Gál Ferenc: Dogmatika I–II. SzIT, Bp. 1990. I. 163. A bārâ igét a Biblia kizárólag Istennel kapcsolatban használja. (1 Móz 1,1.21.27) 55 Károli Gáspár: Szent Biblia. (Röv. SzB) Kőszeg 1842. 623: Jób 38,4.7 56 Bingen, i.m. 106, 258; Uő: Égi harmóniák – Az isteni erők játéka. Paulus Hungarus–Kairosz, Bp. 2004. 13, 98. 57 BH, 1148. 58 BSV, 529: Job 38,4.7 59 SVT, II. 335. Iob 38,7 60 Charles: i.m. 11–13: Jub II,2 61 Aquinas: i.m. 440: STh. I. qLXI a3; Aquinói: i.m. 436. Tatianosz (120–172) például arról ír, „az Ige (Logosz) az emberek megteremtése előtt az angyalok alkotója (démiourgosz) volt”. (PG–VI. 820B: Or. adv. graec. VII; Vanyó László: A II. századi görög apologéták. SzIT, Bp. 1984. 321.) Hermasz (2. sz.) Isten szent angyalait említi, akik „első teremtményei” voltak: „az Úr rájuk bízta az egész teremtést, hogy gyarapítsák, építsék és uralkodjanak rajta”. (PG–II. 901–902: Pastor I. Vis. III,4; Vanyó László: Apostoli atyák. SzIT, Bp. 1988. 263.) „Mivel azonban a jó nem elégszik meg azzal, hogy önmaga szemléletében mozogjon, hanem a jónak ki kell áradnia és terjednie kell [...] ezért legelőször elgondolja az angyali és mennyei erősségeket (tasz angelikasz dünameisz kai ouraniousz) [...] Így létesültek a másodrendű fényességek (lamprotétesz deüterai), az elsőrendű fényesség szolgálóiként... [...] Miután ez az első már jól megvolt nála, elgondolta ezt a második, anyagi és látható világot...” – írja Nazianzoszi Szt. Gergely (329–390 k.). (PG–XXXVI. 319C–322B. Oratio XXXVIII (In Theoph.), 9–10; Vanyó László: Nazianzoszi Szent Gergely beszédei. SzIT, Bp. 2001. 237–238.) 62 Schütz: i.m. II. 490. 63 1 Móz 1,1 64 Gál: i.m. I. 163. Így gondolta Aranyszájú Szt. János (PG–LIII. 27–29: In Gen. Hom. II,2), de Szt. Hilariosz (315367) is, aki szerint az angyalok az „első ég”-ben (coelum primum) vannak, nem az „alsó ég”-ben (coelum inferius, firmamentum). (PL–IX. 772C–773A: Tract. Super Psalm. CXXXV,8–9.) Szt. Ambrus úgy fogalmaz, az Angyalok, Uralkodók és Hatalmasságok – tehát az angyali rendek (Vö. pl. PG–III. 163–164D, 179–180A–B, 195–196B–D, 205–206B–D: De coel. hier. III,1; IV,2; V,1; VII,1; Az isteni és az emberi természetről. Görög egyházatyák. II. Szerk. Frenyó Zoltán–Háy János. Atlantisz, Bp. 1994. 221, 224, 227, 229. Továbbá: PL–CLXVII. 259C–260B. Rup. Tuit.: De Trinit. II,15; PL–CLXXVI. 85C–86B. Hugo S. Vict.: Summa Sent. II,5; PL–CXCII. 669–670, 1037C–1038D. Petrus Lomb.: Sent. II. dist. IX,2; Mag.
EME



38 TAKÁCS GYÖRGY
mos szerzőnél – így Szt. Jeromosnál (347–420),65 Szt. Ágostonnál,66 Damaszkuszi Szt. Jánosnál67 – jelentkezik, és a barokkig oly sokaknál jön elő, hogy De Angelis c. könyvében a jezsuita Francisco Suarez (1548–1617), miután egyházi írók egész sorát hozza állítása igazolására, megjegyzi, a teológusok és egyházatyák közül, legyenek azok latinok vagy görögök, igen sokan vélekedtek úgy, hogy az angyalok még a testi világ előtt lettek megteremtve.68 E tekintetben is nagy hatása volt Szt. Ágostonnak, aki arról ír, hogy „a Szent Iratok, ahol a világ teremtéséről beszélnek, nem mondják ki egyértelműen, vajon milyen rendben lettek teremtve az angyalok, de ha teremtettek, vagy az ég (coelum) neve alatt [...] vagy még inkább a világosság (lux) nevén jelöltettek meg...”.69
Azt, hogy az angyalok és az anyagi világ egyszerre teremttettek, ugyan már a IV. Lateráni Zsinat (1215) kimondta,70 s nem sokkal később Aquinói Szt. Tamás is arról ír, az egyháztanítók kétféle véleménye közül az látszik „valószínűbbnek, hogy Isten az angyalokat az anyagi teremtményekkel együtt teremtette”,71 mégis – amint láthattuk – az angyalok látható világot megelőző, a menny geneziséhez kötött teremtésének képzete a középkorban, ahol archaikus népi imáink gyökereznek,72 legalább a barokkig, biztosan hatott. Ebben a szemléletben az angyalok a tér és az idő minden vonatkozásában a nevükben (angelosz) is kifejezett szerepet töltik be. Közvetítenek, üzeneteket visznek
Bandinus: Sent. II,9; Aquinas: i.m. 771–784: STh. p.I. q.CVIII a.1–8; Aquinói: i.m. 758–771.) – már léteztek, amikor ez a világ létrehozatott. (PL–XIV. 131B, C: Hexaem. I. V,19.) A Teremtés Könyvét indító kezdetben (in principio) kifejezés ugyanis szerinte azt jelenti, Krisztusban (in Christo), vagyis – mintegy – „belső kezdet”-ben („en kefalaió quasi in capite”), tehát „az idő előtt, amint az út kezdete nem maga az út, és a ház kezdete még nem a ház”. (PL–XIV. 130A–C: Hexaem. I. IV,15–16.) A görög en kephalaió (lat. in capite) jelentése ugyanis ’fejben’, de jelentheti azt is, ’kezdetben’, mint az 1 Móz 1,1-ben, ahol a berê’shîyth (’kezdetben’) kifejezésben lévő rê’shîyth-ben ott rejlik a héber rô’sh (’fej’) szó. (Strong, i.m. 106 [7225, 7218].) Órigenész szerint: „kezdetben és mindent megelőzően lett az égnek nevezett, vagyis a szellemi valóságok összessége, ami fölött, mint valami trónuson és széken, Isten nyugszik”; a „testi ég” (corporeum coelum, firmamentum) megteremtése csak ezután következett. (PG–XII. 147A–B: Hom. in Gen. I,2; Órigenész: Homíliák a Teremtés Könyvéhez. Kairosz, Bp. 2010. 13.) Caesariai Szt. Baszileiosz szerint a teremtést leíró első mondat pusztán a látható égre és földre vonatkozik, mert az „eszes és láthatatlan természeteket” („tasz logikasz kai aoratousz phüszeisz”) – tehát az angyalokat – Isten már a mi világunk előtt létrehozta. (PG–XXIX. 13A: Hexaem. I,5.)
65 PL–XXVI. 560A: Ep. ad Tit. I. Aquinói Szt. Tamás szerint „Hieronymus a görög egyháztanítók véleménye szerint beszél, akik valamennyien úgy gondolták, hogy Isten az angyalokat az anyagi világ előtt teremtette”. (Aquinas: i.m. 440: STh. I. qLXI, a3; Aquinói: i.m. I. 436:) 66 PL–XXXIV. 251–253, 268–270: De Gen. ad Litt. I,9; II,7–8; vö. Aquinas, Th.: Quaestiones disputatae et quaestiones duodecim quodlibetales I–V. Roma 1931. I. 108: De potentia Dei aXVIII. q6, 11. 67 PG–XCIV. 873B: De Fide Orth. II,3. 68 Fr. Suarez: Summa, seu Compendium I–II. J.-P. Migne, Paris, 1861. II. 240: De Ang. I, 3. d. 1–2. Ugyanezt, részletesebben kifejtve, l. Uő: Commentariorum ac disputationum in primam partem Divi Thomae Pars II. De Deo Effectore creaturarum omnium. [...] De Angelis. Moguntiae 1621. 14–19.
69 PL–XLI. 323: De Civ. Dei XI,9; vö. XII,15, továbbá PL–XXXIV. 310–312: De Gen. ad Litt. IV,20–22. Ágoston itt Philont (Kr. e. 20 k.–Kr. u. 50 k.) követi. Hugo de S. Victor hét évszázaddal később is úgy vélekedik, amennyiben róluk szól a „minden teremtmény közül első a bölcsesség” igehely BSV, 658: Eccl. I,4 (BSzI, 755: Sir 1,4), „az angyalok minden más teremtmény előtt való alkotások”, igaz – amint írja – ez látszólag ellentétes a Teremtés Könyve első mondatával, de Ágoston segítségével, aki szerint a mennybolt az angyalokkal azonos, az ellentmondás feloldható. (PL–CLXXVI. 80D–81C: Summa Sent. II,1) 70 DS, 188–189 [428]; Schütz: i.m. I. 486. 71 Aquinas: i.m. 440: STh. I. qLXI a3; Aquinói: i.m. 436. 72 Archaikus népi imádságaink gyökere középkori kódexeink világában a 15. sz. végéig (Festetics-kódex, 149394), európai párhuzamaik forrásvidéke pedig talán a 9. század Mária tiszteletére szerveződött laikus vallási társaságainak imagyakorlatáig és a későbbi ferences imitatio Christi-ig követhető. (Erdélyi Zsuzsanna: Az archaikus népi imádságzáradékok történeti kérdései. In Uő [szerk.]: Boldogasszony ága. Tanulmányok a népi vallásosság köréből. SzIT, Bp. 1991. 86–88, 99.)
EME



„NEM SZÉP MADÁR, SZÁRNYAS ANGYAL...” 39
a mennyek égi országa és az emberek földi világa között, nemegyszer az éjszaka birodalma és az isteni kegyelem fényéből szőtt, a teremtés pillanatait idéző, hajnali világ derengő határán reppenve.
„Piros hajnal hasada, égi madár reppene...”
Teremtés és elhívás
A krisztusi Szent Vért idéző, vöröslő hajnali égen – a világok határán – archaikus népi imádságaink két jellegzetes, gyönyörű képében égi, szép madár röppen át: „Piros hajnal hasada, / Égi madár reppene. / Tekintsétek a Máriát, / Mint sirassa Szent Fiát...”; „Ne, hol menyen szép madárka, / Nem szép madár, szárnyas angyal. / Szárnya alatt korozna, / Korozna alatt Boldogasszon...”.73 „A madármotívum ősvallási nyomokat, animisztikus-sámánisztikus képzeteket éppen úgy kelt, mint ahogy fölvillant biblikus és apokrif hagyományokat” – írja Erdélyi Zsuzsanna.74 Az elsőként idézett kép („égi madár reppene”) a magyar nyelvterület keleti végein meglehetősen ritka, ott főként a Gyimes és Hárompatak csángó telepein fordul elő.75 Jómagam Csíkban is rögzítettem két változatot, igaz, egyikük gyimesbükki eredetű.76 Moldvából egyetlen, töredékes szöveg,77 azon kívül egy szentegyházasfalusi székely variáns ismert.78 A hajnali égen szálló madáralak imáinkban a Fiát sirató Szűzanya képéhez kötődik.79 A Mater dolorosa képe után a szövegek többnyire az „Én Uram, Teremtőm...” kezdetű imarészben folytatódnak.80 A két képiszintaktikai egység81 között az emberiséget Szent Vére hullásával, kereszthalálával megváltó Vir dolorum alakja létesít kapcsolatot. Az „Én Uram, Teremtőm...” kezdetű, négysoros szövegrész ugyanis a teremtés-megváltás-üdvözítés hármasát hordozza: Isten saját lelkéből részesíti („szereti”) az embert, akit Fia szenvedése és kereszthalála által mentesít az áteredő bűn következményei
73 Takács: Angyalok... 180, 349 (Gyimesbükk, Csíkcsekefalva). 74 Erdélyi Zsuzsanna: Egy antikva-imádság. = Mód László – Simon András (szerk.): Olvasó. Tanulmányok a 60 esztendős Barna Gábor tiszteletére. Gerhardus, Szeged 2010. 266. 75 Erdélyi Zsuzsanna: Csokolja Egész Magyarországot Juliskanéni. Vallásos hagyományaink mentése külországi magyarjaink között. = Vallásosság és népi kultúra a határainkon túl. Vallási néprajz 4. (Szerk. Fejős Zoltán–Küllős Imola), Bp. 1990. 51; Tánczos Vilmos: Gyöngyökkel gyökereztél. Gyimesi és moldvai archaikus imádságok. Csíkszereda, Pro-Print, 1995. 72–73; Székely László: Csíki áhítat. A csíki székelyek vallási néprajza. SzIT, Bp. é. n. (1997) 23, 340; Takács: Aranykertbe’... 268–271; Uő: Angyalok... 173, 209, 564, 599, 600, 601, 721, 722; Daczó Árpád: Hosszú utak megszomorodának... Archaikus népi imádságok, ráolvasók, szentes énekek Erdélyből és Moldvából. (s. a. r. Takács György), Magyar Napló, Bp. 2003. 195–196; Antal Mária: A gyimesvölgyi csángó magyarok hiedelmei. General Press, Bp. 2004. 284. Hárompatakon Kosteleket, Gyepecét és Magyarcsügést értem. 76 Takács: i.m. 600, 601 (Csíkmadaras, Csíkcsekefalva).
77 Tánczos Vilmos: Nyiss kaput, angyal! Moldvai csángó népi imádságok. Archetipikus szimbolizáció és élettér. Püski, Bp. 2001. 98, 184.
78 Erdélyi Zsuzsanna: Hegyet hágék, lőtőt lépék. Archaikus népi imádságok. Magvető, Bp. 1976. 552; Uő: Hegyet hágék, lőtőt lépék. Archaikus népi imádságok. (Harmadik, bővített kiadás), Kalligram, Pozsony 1999. 947–949. 79 „... Piros hajnal hasada, / Égi madár reppene. / Tekintsétek a Szüzanyát, / Mint sirassa a Szent Fiát...”; „Piros hajnal hasada, / Égi madár reppene. / Tekintsétek a Szüzmáriát, / Sirassa a Szentfiát...” (Takács: i. m. 173, 209: Nagygyimes, Áldomás; Gyimesbükk, Buhapataka).
80 „Ó, én Uram, Teremtőm, / Aki ingem teremtett, / Szent lelkivel szeretett, / Szent vérivel megváltott...”; „Ó, én Uram, Teremtőm, / Mikor engem teremtettél, / Szent lelkeddel szerettél, / Szent véreddel megváltál...” (Takács: i.m. 180, 601: Nagygyimes, Áldomás; Csíkcsekefalva). 81 Az archaikus népi imádságok képi-szintaktikai egységeihez l. Tánczos: i.m. 130–218.
EME



40 TAKÁCS GYÖRGY
alól.82 A teremtés pillanatait és a gyógyítás/megtisztítás képzetét idéző pitymallati égen átröppenő madár imáinkban tehát az üdvözülés előhírnöke, azaz: angyala. Alakjához természetes módon kötődik a felemelkedés megváltástani jelentést is hordozó képzete. A romlandó testbe öltözött, meghalt és feltámadott Krisztus – angyalok kísérte83 – fölemeltetésének valódi misztériuma az emberi természet angyalvilág fölé való magasztosulása, az assumpta humanitas. A madár mint szárnyas lény az ősi mitopoétikus hagyományokban elsősorban az éghez, az isteni szférához tartozik, a felső világ, a Nap, a felemelkedés, a kozmikus zónák közötti kapcsolat jelképe. Halálmadár (hírnök) és lélekszimbólum az antikvitásban és a keresztény kultúrkörben éppúgy, mint egyes ázsiai népek tradíciójában.84 Az ősi lélekképzet a középkor szinkretikus tudatvilágában a Szentlélek-galamb képével, valamint további őskeresztény elképzelésekkel85 kerül átfedésbe.86 A madarakat – a pars pro toto elv alapján – jellemző szárny az Istennel való kapcsolat, a lelki felemelkedés, az Isten felé tartó út jele, de az oltalmazó szeretet attribútuma is. „A madár a hozzá kapcsolódó égi felemelkedés képzete miatt válik a tiszta szellemiség, a tisztaság utáni vágy kifejezőjévé” – írja Tánczos Vilmos.87 Az ókeresztény művészetben minden madárábrázolás a lélek szimbóluma,88 de a szentség képzete is kötődik hozzá;89 a keresztény legendákban a szentek lelke gyakran galamb formájában repül.90 A gyermek Jézust a megváltott emberi lélekre utaló kis madárral a kezében is ábrázolják. A sárból formált tizenkét verebet életre keltő kis Jézus története az apokrif Tamás evangéliumban (2. sz. vége) olvasható.91 A madárfészek az égi Paradicsom keresztény szimbóluma, ahová a lélek, mint madár, csak földi testét levetve juthat el.92 Az emberi gondolkodásban a madarakhoz hasonlóan az angyaloknak is szárnyuk van – hiszen repülnek.93 A hajnali égen repülő madár képét a néprajzi irodalom ősvallási nyomnak, samanisztikus gyökerű lélekképzetnek tartja.94 Erre utalnak a magyarság és a rokon népek közmondásai, népdalai,
82 Tánczos: i.m. 184.; A „Szent lelkivel szeretett...” sor eredeti olvasata a szeret szó 16. század elejéről kimutatható archaikus jelentésének (’átad’, ’valamivel ellát, megajándékoz’ – Jordánszky-k. 226.) értelmében: szent lelkével megajándékozott. (Jordánszky-kódex [1519]: Régi magyar nyelvemlékek 5. Szerk. Volf György, Buda, 1888; Tánczos: „Ezer level...” 161.) 83 Zsolt 24,7.9; 47,6; ApCsel 1,9–11; PG–L. 449: Serm. in asc. 4; PG–XXIII. 171–172: Comm. In Psalm. XVII,1113; Vanyó László: Jeruzsálemi Szent Kürillosz összes művei. SzIT, Bp. 1995. 47: Kat. IV,13; Danièlou: i.m. 42–45; Adamik Tamás (sorozatszerk.): Apokrif iratok. Csodás evangéliumok. Telosz, Bp. 1996. 113–114. 84 Tokarev: i.m. I. 172–173; Hoppál Mihály–Jankovics Marcell–Nagy András–Szemadám György: Jelképtár. Helikon, Bp. 1990. 147. 85 Jel 14,16; 19,17 86 Egyes madarak – így a galamb (1 Móz 8,11; Jer 48,28; Mt 3,16; 10,16; Jn 1,32) – ugyanis nagy tekintélynek örvendenek a Szentírásban. Hangjuk szolgálhat az ima mintájául, az Úrban bízók ereje megújul „és szárnyokkal magasságra repülnek mint a’ saskeselyűk”. (Iz 40,31) A zsoltárok Isten szárnyainak árnyékát említik mint oltalmat (Zsolt 17,8; 36,8; 57,2; 63,8; 91,4). A képzet még a 19. század hazai ponyvairodalmában is él: „Végy hát anyai szárnyad alá ez éjszakán is... mert akkor a sátánnak nem lesz / hatalma hogy az én lelkemen győzedelmeskedhes- / sék...” (Esti fohász a boldogságos szüz Máriához. Nyomatja s kiadja Bucsánszky A. Pesten, 1866 (OSZK: PNy 1625), 3.). A szárny az erő és hatalom jelképe a magyarság és a rokon népek hagyományában is (Lükő Gábor: A magyar lélek formái. Exodus, Bp. 1942. 71–72.). 87 Tánczos: Nyiss kaput... 96. 88 Vanyó László: Az ókeresztény művészet szimbólumai. SzIT, Bp. 1988. 190–201; vö. W. Menzel: Christliche Symbolik I–II. Regensburg 1854. II. 526. 89 J. Kreuser: Christliche Symbolik. Brixen 1868. 298. 90 Menzel: i.m. II. 527. 91 C. Tischendorf: Evangelia apocrypha. Lipsiae, 1876. 140; Adamik: i.m. 19. 92 Hoppál–Jankovics–Nagy–Szemadám: i.m. 147. 93 A kilenc angyali rend, a mennyei hierarchia első triászába tartozó szeráfok hat-hat szárnyáról és a sebesen repülő angyalról olvashatunk Izajás és Dániel prófétánál (Iz 6,2.6; Dán 9,21).
94 Diószegi Vilmos: A honfoglaló magyarság hitvilágának történeti rétegei. A világfa. = Népi kultúra – népi társadalom II–III. (Főszerk. Ortutay Gyula) Bp. Akadémiai, 1969. 321–322; Fettich Nándor: Vallásos jellegű varázs-szövegek
EME



„NEM SZÉP MADÁR, SZÁRNYAS ANGYAL...” 41
hiedelmei is.95 Az egyetemesen elterjedt,96 ősi lélek-madár elképzelés leggyakrabban talán a halállal kapcsolatos hiedelmekben jelenik meg: a hárompataki csángók szerint például az elhunyt lelke madár képében röpdös a ház körül.97 Egyrészt ezzel az ősi képzettel függhet össze az archaikus népi imádságok hajnali égen repülő madár képe is,98 amely másrészt azonban a halálon győzelmet vett Jézus Krisztus megváltó keresztáldozatára, a mennyország ezáltal feltáruló kapuira, az üdvözülteket „felkísérő” angyalokra és a passióról való megemlékezés üdvösséget hordozó voltára is utal, éppen a már említett szövegbeli kapcsolatok révén.99 A teremtés és megváltás képzetét hordozó hajnalban, ég és föld határán reppenő madár képéhez – talán, mint az általa hozott üzenet – kapcsolódik a Fájdalmas Anya compassiója. Az erről való megemlékezéssel jöhet létre az imitatio Christi, s mintegy annak eredményeként, amelyet sok helyütt az imádság záradéka kimondottan meg is ígér, jutunk el az ima szövegében is, újból, az Isten általi teremtés és megváltás képéhez.100 Mindez azt jelenti, a legalább részben biztosan samanisztikus eredetűnek mondható madárkép itt egy komplex, egyes elemeiben és egészében is a középkor–kora újkor vallásos világképének, bizonyos dogmatikai és szótériológiai elképzeléseinek, megfelelő rendszeren belül jelenik meg, ami – éppúgy, mint a dolgozatunkban vizsgált másik, a „nem madár, szárnyas angyal” képét hordozó, imarész – felveti a klerikusi vagy literátusi eredet kérdését.101 „Ez a madár-kép önmagában is jól példázza a népi vallásosság szinkretikus jellegét, az ún. pogány és keresztény tartalmak összemosódását” – írja Erdélyi Zsuzsanna.102
„Nem szép madár, szárnyas angyal...”
Lélek-madarak és angyali seregek
A hajnali égen, angyali szerepkörben, röppenő madár képzete kapcsolatban lehet a más imádságok szövegében felbukkanó, szép madárka képében járó, szárnyas angyal alakjával. A madár-angyal archaikus képe a székely-csángó imakincsben a hajnali égen reppenő madár
a magyar néphitben. Ethnographia LXXXII (1971). 49, 56; Erdélyi Zsuzsanna: Archaikus népi imádságok. = Magyar Néprajz V. (Főszerk. Vargyas Lajos), Bp. Akadémiai, 1988. 724; Tánczos: i. m. 184. 95 Lükő: i.m. 61–77. 96 Róheim Géza: A halálmadár. Ethnographia XXIV (1913). 23–36.
97 Takács György: Kantéros, lüdérc, rekegő. Hárompataki csángó hiedelemmondák. Magyar Napló–Fokusz Egyesület, Bp. 2004. 433. 98 Tánczos: i.m. 98.
99 Így például: „Piros hajnal hasada, / Égi madár reppene, / Tekintsétek a Máriát, / Mint sirassa Szent Fiát. / Ó, én Uram, Teremtőm, / Aki ingem teremtett, / Szent lelkivel szeretett, / Szent vérivel megváltott...”. (Takács: Angyalok... 180: Nagygyimes, Áldomás) 100 A képi egységek sorozatának rövid sémája itt tehát a következő: hajnal (teremtés) képe – reppenő lélekmadár (üzenet) – Mária compassiója – Istenhez fohászkodás az üdvözülésért – imitatio Christi – üdvösség elnyerése. 101 Klerikuson a papi rendhez (lat. clerus) tartozó egyháziakat (vö. pl. Du Cange, Ch.: Glossarium ad scriptores mediae et infimae latinitatis. I–X. Paris 1937–38. II. 367–70), literátuson, magyarul deákon, pedig az egyházi értelmiség (clerus) mellett a 13–14. századra kialakult, attól az 1370-es évekre a jogi terminológiában is elvált, kezdetben jobbára hazai, káptalani iskolát (a 15. századtól esetleg már egyetemet is) végzett, a triviumot (grammatica, rhetorica, dialectica) egészében, a quadriviumot (arithmetica, geometria, astronomia, musica) legalább részben elsajátított világiakat (laicus) értem. (Horváth János: A magyar irodalmi műveltség kezdetei Szent Istvántól Mohácsig. Bp. 1931. 15–16; Gerézdi Rabán: A magyar világi líra kezdetei. Akadémiai, Bp. 1962. 22–37.) 102 Erdélyi: Egy antikva... 266.
EME



42 TAKÁCS GYÖRGY
képzetétől is ritkábban fordul elő, a szakirodalomban mindössze hat ilyen szöveget találhatunk: három moldvait, egy magyarcsügésit és két alcsíkit.103 A csíki változatokhoz a P. Daczó Árpád Lukács által fellelt magyarcsügési variáns áll a legközelebb. Az égen menő madár-angyal képe, amely „feltehetőleg egykori ősszöveg indítóképe, de legalábbis uralkodó eleme”,104 más vidékeink imakincsében jóval gyakoribb.105 A különböző, összesen mintegy félszáz, szövegvariáns hátterében esetenként 19. századi, nyomtatott előképek állhatnak, erre utal egy kiadói adatok nélküli, ám bizonyosan a század második feléből származó, Jézus Krisztus imádsága címfeliratú, négyoldalas ponyván olvasható imádság részlete.106 A szövegtípus legkorábbi, feltehetőleg 17–18. századi, kéziratos változatát idézi C. Sigonius De republica hebraeorum... (1585) c. könyve elülső előzéke lengőlapjának recto oldaláról Erdélyi Zsuzsanna.107 Ez szövegeink jelenleg ismert legrégibb nyoma, amely a híres Memorialisszal108 lehet egykorú. A kézírással lejegyzett, tájnyelvi sajátosságokat is tükröző imádság a Felvidékről származhat.109 A madármotívum – amint láthattuk – ősvallási és keresztény elemek keveredéséből született, szinkretikus kép. A korai inkulturáció bizonyítéka lehet az égen repülő három szép madár és az isteni, illetve apostoli és angyali személyek megfeleltetése regösénekeinkben.110 „Mikor vaót az Istennek farka? – Mikor galamb képibe szállt az apostolokra...” – mondták Mátraalján.111 Illyés Endre írja, hogy „a tunyogi Pintye Albert egy fa tetejéről hóna alá kötött madárszárnyakkal próbált a mennyországba jutni”.112 A madárka-angyal motívumhoz Fettich Nándor a váci székesegyház alapításának mondájában szereplő csodálatos szarvas alakját hozza fel pár
103 Erdélyi: Hegyet hágék... 481 (Lujzikalagor); Harangozó Imre: „Krisztusz háze arangyosz...”. Archaikus imák, ráolvasások, kántálók a gyimesi és moldvai magyarok hagyományából. Újkígyós 1998. 109 (Nicolae Bălcescu); Tánczos Vilmos: Csapdosó angyal. Moldvai archaikus imádságok és életterük. Csíkszereda 1999. 65; Uő: Nyiss kaput... 184 (Nagypatak); Daczó: i.m. 43–44 (Magyarcsügés); Takács: i.m. 349–350 (Csíkcsekefalva, Csíkmindszent). 104 Erdélyi: i.m. 208. 105 Fettich: i.m. 56, 64; Erdélyi: i.m. 207, 212, 213, 238, 239, 248, 250, 251, 337, 346, 348–349, 380, 409, 453, 455, 457–460, 526; Uő: Hegyet hágék... (1999), 889, 896, 899, 934–937, 992, 994; Besenczi Sándor: Népi imádságok Kalocsa vidékéről. KLTE, Debrecen 1998. 10, 25; Polner Zoltán: Föld szülte fáját. Szeged környéki ráolvasások és népi imádságok. Somogyi Könyvtár, Szeged 1978. 215–216, 242; Uő: Isten zsámolyánál. Népi vallásos költészet. Bába és Társa, Szeged 2000. 148, 209, 211, 221, 224, 256–257; Silling István: Boldogasszony ablakában. Népi imádságok és ráolvasások Kupuszináról. Forum, Újvidék 1992. 62, 64; Uő: Kínján esék esete. Vajdasági archaikus népi imádságok. Forum, Újvidék 1995. 10; Uő: Vajdasági népi imádságok és nyelvezetük. Forum Újvidék, 2003. 285–286, 321–323, 347, 353–354; Harangozó Imre: „Elmentem...” 216. 106 Jézus Krisztus imádsága. h. n., k. n., é. n. (Röv. JKrI, Erdélyi Zsuzsanna ponyvagyűjteménye, Bp.), 2: „Égen megy a kis madár, de nem madár, hanem szárnyas angyal, szárnya alatt a szent oltár, a szent oltárban az igaz hit, az igaz hitben a boldogasszony...” (Takács: i.m. 343.). 107 Erdélyi: Egy antikva... 262. A kötet adatai: Sigonio, C.: De republica hebraeorum libri VII, ad Gregorium XIII pontificem maximum. Francofurti, apud haeredes Andreae Wecheli, 1585. (Piarista Rend Központi Könyvtára, Bp. C/4/13x) Az előzéklap verso oldalán, egyező kézírással, újabb szöveg olvasható, amelyet Erdélyi Zsuzsanna önálló ráolvasóként közöl, bár a két szöveg között talán szorosabb kapcsolat lehet, amire a purgatórium mindkét helyen szereplő képzete utal. Ez esetben a lap versóján szereplő rövid szöveg az ima záradékának ráolvasásszerű kiegészítése lehet. 108 Erdélyi: Hegyet hágék... 391–392. 109 Erdélyi: Egy antikva... 262, 263, 268, 269.
110 „Sahol az égėn három szép madár, – / Az első szép madár, / Az kinek az feje aranyos, / Még az is ugy volna Szent Pétėr apostol. [...] / Második szép madár, / Az kinek az tolla toll-bársos, / Még az is ugy volna mi urunk, Ur Isten. [...] / Harmadik szép madár, / Az kinek az farka főrendes, / Még az is ugy volna Szent Mihály arkangyal...” (Sebestyén Gyula: Regös-énekek. Athenaeum, Bp. 1902. 28–29.). 111 Lükő: i.m. 65.
112 Illyés Endre: A magyar református földmívelő nép lelki élete, különös tekintettel vallásos világára. Szeged 1931. 167.
EME



„NEM SZÉP MADÁR, SZÁRNYAS ANGYAL...” 43
huzamul, amelyről a leendő Szent László király kijelenti, hogy az nem szarvas, hanem az Isten angyala, s amiket a testén láttak, azok „nem agancsok, hanem szárnyak, és nem égő gyertyák, hanem ragyogó tollak”.113 A szerző az „égen menő szép madár” képét a tollas öltözetű, Isten számára, létrára hágván, üzeneteket közvetítő mágussal azonosítja.114 A madármotívum igen régi voltára utal annak elterjedtsége, a fentihez hasonló képek ugyanis jó néhány európai nép imádságaiban, énekeiben, mondáiban előjönnek. Román kolindákban néhol a Szűzanya bukkan föl madár alakjában.115 Egy lengyel imában „Isten Anyja előtt rózsa nyílik. / Az alól a rózsa alól madárka szállott fel. / De nem madárka volt, / Az Isten Fia volt...”116 Egy ukrán újévi ének a felszálló madárra mondja: „Nem volt az madár: / Hanem Tisztaságos Fiú...”117 Egyes román kozmogonikus kolindák szövegében a galambraj egyik fehér madara (albă porumbiţă) nem más, mint Szent János, Isten követe (Sînt Ion, Trimes de la Dumnezeu), azaz voltaképpen: angyala.118 Az orosz Krisztus-madár képet már Erdélyi Zsuzsanna említi,119 két óorosz énekben a galamb-őrangyal kép is felbukkan.120 Némely magyar imában is a fehér galamb nem más, mint a megváltás jó hírét szárnya alatt hozó angyal.121 Az idézett orosz lelki énekekben szereplő séma („nem vagyunk galambok [...] hanem angyalok”) megegyezik a magyar népi imákéval („de nem madár, szárnyas angyal”), de hasonló – a testi szemmel látottat metafizikailag értelmező – szemléletmód nyilvánul meg a váci szarvascsoda kapcsán is („nem agancsok, hanem szárnyak”). Utóbbira már Fettich Nándor utalt.122 Egy morva imában az égbe szálló angyalok a gyermek Jézust veszik szárnyuk alá,123 egy szlovákban a mennyekbe viszik,124 de hasonló kép hazai népi imádságainkban is előjön.125 Egy monda szerint az erényes vénleány temetésén „egy bokor fehér galamb” – angyalsereg – röpdösött a sír fölött, várván, hogy elvihesse lelkét a mennyországba.126 Mindezek alapján elmondható: a magyarság és a szomszédos népek – távolabbi példákat csupán hely szűkében
113 Fettich: i.m. 56–57. Vö. I. Podhradczky: Chronicon Budense. Gyurián & Bagó, Buda 1838. 152: „Non sunt cornua; sed ale, non sunt candele ardentes, sed penne fulgentes.”
114 Fettich: i.m. 49, 59. A szerző itt Fehér Mátyás Jenő Képek a magyar sámán-inkvizíciók történetéből (Warren, Ohio, USA, 1967) c. könyve nyomán fogalmazta meg elképzeléseit. 115 Egy Temes megyei énekben galambként repdes a templom körül, amelyben Fia sír Anyja után (Schmidt Tibolt: A hazai oláhság kolinda-költészete. Bp. 1913. 52.); másutt fehérbegyű madárka (paseruĭca alba ’n peptŭ) képében iszogat a bazsarózsabokor tövében csörgedező forrásból, s a rá leselkedő vadásznak elmondja, nem az ő, aminek látszik, hanem Szűz Mária (Sant’a Maria), Isten követe (tramesŭ Ddĭeu), szándékának beteljesítője (’mplinescŭ cugetulŭ seu). (At. M. Marienescu: Poesia populara. Colinde. Pesta 1859. 32.) 116 Erdélyi Zsuzsanna: Aki ezt az imádságot. Élő passiók. Kalligram, Pozsony, 2001. 202. 117 Kámán Erzsébet: Mélységek könyve. Orosz vallásos népénekek. MTA Néprajzi Kutatóintézete–PTE NéprajzKulturális Antropológia Tanszék–L’Harmattan, Bp. 2007. 48.
118 N. Densusianu: Vechi cîntece şi tradiţii populare româneşti. Buc. 1975. 36. 119 Erdélyi: Hegyet hágék... 208.
120 „Ó, ti galambok, ó, ti fényesek, / merre szálltatok, hol röpültetek? [...] Nem vagyunk galambok, és nem fényesek, / Hanem angyalok, minden őrzői...”; „Ó, ti galambok, ó, ti fehérek! / Nem vagyunk galambok, nem vagyunk fehérek, / Vagyunk Angyalok, Őrangyalok [...] Léleknek s testnek védelmezői.” (Kámán, i.m. 248, 251.) 121 „Ehun gyün egy fehér galamb / De nem galamb, hanem szárnyas angyal / Szárnya alatt aranyköröszt...” (Besenczi: i.m. 10: Alsómégy) 122 Fettich: i.m. 57. 123 Erdélyi: Aki ezt az... 183.
124 Erdélyi: Közös sorsok – „szépénekek”. Szent szövegek a hazai szláv hagyományból. Új Írás XXXI (1991). 12. sz. 77. 125 Erdélyi: Hegyet hágék... 256–257 (Barslédec, Alsóbodok). 126 Illyés: i.h.
EME



44 TAKÁCS GYÖRGY
nem hozok – hagyományvilágától nem idegen a gondolat, hogy isteni személyek, a Szűzanya, apostolok vagy éppen angyalok, az emberekkel való találkozáskor bizonyos állatok, madarak képét öltsék.
„Es fel tamad igassagnac napia [...] es eģģesseg eo tollain...”127
Egy párhuzamos malakiási igehely
Amint Fettich Nándor írja: „Az Égen menő szép madár... stb. rész [...] kétségtelenül az egyház intencióját adja tudomására a népnek. Olyan ember fogalmazta ennek a résznek az elejét, aki már ebben az új szellemben élt, esetleg olvasott is hasonlót. [...] A szárnya alatt szent oltár, szent oltáron igaz hit kifejezések erősen népköltészeti jellegűek, ha szerzőjük deákos műveltségű ember volt, akkor a nép költői igényeihez alkalmazkodva alakított.”128 A deák kifejezés eredetileg nem csupán a diaconust, hanem általában a tanult, értelmiségi, latinos műveltségű embert (literatus, scholasticus) jelöli,129 a madár-angyal alakja tehát klerikusi vagy literátusi eredetű lehet. Magam inkább utóbbira gondolok, ami egyúttal korhatározó is, a literátusok „az Anjou-kortól kezdve gyakran előforduló”130 társadalmi csoportjának tagjai ugyanis a 14. sz. húszas éveitől „okleveleinkből sorban bukkannak fel”, és „nem szakad meg a soruk a XVII. század végéig”.131
Mindez az imarész keletkezésének idejét nagy valószínűséggel a 14. sz. utánra, az Erdélyi Zsuzsanna által közölt antikva-imádság pedig biztosan a 17–18. sz. előttre teszi. A 16–18. sz. között a szövegrész licentiátusi eredete is elképzelhető,132 az említett antikva-szöveg alapján leginkább a Felvidéken.133 A licentiátusok feladatának ellátásához szükséges legalább az olvasni tudás,134 de nyilván írni is sokan tudtak közülük. Tudjuk, hogy „zömmel ők terjesztették, alakították, formálták a nem templomi vallási tematikájú énekeket” is, elsősorban a latinul nem tudó lakosság részére, ezért „hatásuk a köznemesi és a népi vallásos kultúrán egyaránt
127 Nyelvemléktár I. Régi magyar codexek és nyomtatványok. Közzéteszi Volf György, MTA. Bp. 1874. 192 [Bécsi-k. 324–326: Mal III,20]. 128 Fettich: i.m. 56–57. A szerző az archaikus népi imádságok régi rétegének keletkezését az Árpád-korra teszi, az „új szellem” itt a kereszténységet jelenti (i.m. 53–56.). 129 Szarvas Gábor–Simonyi Zsigmond: Magyar nyelvtörténeti szótár I–III. Bp. 1890–93. I. 186–187; Horváth: i.m. 24.
130 Horváth: i.m. 15. 131 Gerézdi: i.m. 28–29. 132 A török időkben meggyérült klérus pótlására főpapi engedéllyel (licentia) ellátott, licentiatusnak (másként deák, clericus, concionator, praedicator) nevezett laikusok a 16–17. századi magyarországi hódoltságban, de Erdélyben is működtek. (Zerich Tivadar: A licentiatusok Erdélyben. Religio 1859, I. félév 18–19 [Martius 2, 5]: 148–149, 154–155; Juhász Kálmán: A licentiatusi intézmény Magyarországon. Bp. 1921. 16–19, 43.) A licentiatusok talán már Oláh Miklós esztergomi érsek-prímás idején (1553–1568) megjelentek (Lányi Károly: Magyarföld egyháztörténetei. Austria-házi korszak I–III. Nagyszombat–Pest 1844. I. 176.), biztos forrással róluk azonban csak Pázmány Péter idejéből (1621) rendelkezünk (Juhász: i.m. 19–20.). 133 Juhász: i.m. 88. 134 Az 1628-as pozsonyi zsinat szerint a licentiatusok fölhatalmazást kaptak arra, hogy Isten igéjét a népnek fölolvassák (C. Péterffy: Sacra Concilia Ecclesiae Romano-Catholicae in regno Hungariae... I–II. Viennae–Posonii 1724. II. 230–231; Juhász: i.m. 21.) Az 1629. évi nagyszombati zsinat határozatai (III/X.) szerint a licentiatusok „postillát olvashatnak fel a népnek, prédikálhatnak” (Péterffy: i.m. II. 255.).
EME



„NEM SZÉP MADÁR, SZÁRNYAS ANGYAL...” 45
érezhető”, a katolikus egyház megerősödésével azonban a népies vallásosság megnyilvánulásai háttérbe szorulnak, és a 19. századra jobbára már folklórként élnek tovább.135 Az „égen menő” csudálatos madár alakját Erdélyi Zsuzsanna a Jelenések könyvében szereplő angyaléból eredezteti.136 Bán Imre szerint azonban – aki a képzetet oltárkép látványából származtatja –, ez kevéssé valószínű, ugyanis az egyház hivatalos lectio- és epistolajegyzékében nagyon ritka az Apokalipszis-részlet, s még az is alaposan átrostált, hiszen pl. az Aprószentek (Sancti Innocentes) ünnepére (december 28.) a lectio a Jelenések könyvének idézett 14. részéből az 1–5. vers, de a 6. – éppen az, amelyben az égen repülő, kezében könyvet tartó angyal alakja szerepel – már nem.137 Az angyal kezében tartott könyv ugyanis az Örök Evangélium, a ferences joachimita eretnekség alapvető locusa, amelyet már 1255-ben – a kiadása utáni évben – elítélt az Anagniban ülésező pápai bizottság;138 a benne foglalt tanokat Szt. Bonaventura (1221–1274) és Aquinói Szt. Tamás is elvetette.139 Bán Imre szerint ezért „arról a nép, legalábbis a Tridentium óra, nem hallott prédikációt”,140 a kötet pedig már a legelső – éppen a Tridenti Zsinat (1545–63) idején kiadott – formális egyházi könyvindexben a tiltott művek listáján szerepelt.141 Talán közelebb áll imáink, szárnya alatt kalazmát, alatta igaz hitet, koronát, benne a „boldogságas szüz máriá”-t,142 Boldogasszonyt, másutt Paradicsomkertet, szent templomot, szent oltárt, ereklyét hordozó madár-angyalt idéző részéhez a „Messiasnac eljeovetelinec napjárol” szóló malakiási prófécia. A szöveghely, Károli Gáspár – Szenczi Molnár Albert javította – fordításában (1608) így szól: „Es feltámad tinéktec kic az én nevemet félitec az igasságnac napja, és segétség lészen az eo szárnyai alatt...”.143 Háromnegyed évszázaddal később az igehely így hangzik: „...egésség lészen az ö szárnyai alatt”;144 de a 19. sz. közepén is ugyanúgy: „...egésség lészen az ő szárnyai alatt...”.145 Káldi György Vulgata-fordításában (1626) – a
135 Kríza Ildikó: A legendaballada. Akadémiai, Bp. 1982. 27–28, 31. 136 Erdélyi: i.m. 208, 463; Jel 14,6
137 Bán Imre: Korreferátum Erdélyi Zsuzsanna „Hegyet hágék, lőtőt lépék” c. könyvének vitájához. = Vallási néprajz 10. Szerk. Küllős Imola, Bp. 1999. 233–234. A pszeudojeromosi Liber Comitis szerint is az In natali Innocentum, avagy V. kal. Januarii ünnepén (dec. 28, Aprószentek) éppúgy csupán a Jel 14,1–5 vers szerepelt a perikópában (PLXXX. 489D), mint az 1484-ben kiadott Esztergomi misekönyvben (Missale Strigoniense 1484. [Röv. MS, Monumenta Ritualia Hungarica I. ed. Blasius Déri], Argumentum, Bp. 2009. 58: De Innocentibus). 138 Bán: i.h. 139 A Gioacchino da Fiore calabriai apát (1135–1204) irataiból összeállított Evangelium Aeternum (Párizs, 1254) a történelmet az Atya, Fiú, majd a Szentlélek uralta három nagy korszakra osztja (Ruth, K.: A nyugati misztika története I–II. Akadémiai, Bp. 2006. II. 523–525; M. Eliade: Az örök viszatérés mítosza. Európa, Bp. 1993. 206–209; Uő: Vallási hiedelmek és eszmék története I–III. Osiris, Bp. 1994–96. III. 92–95), ezt Szt. Bonaventura és Aquinói Szt. Tamás elvetette. (S. Bonaventurae [...] Opera Omnia I–X. Ad Claras Aquas, Ex Typogr. Coll. S. Bonaventurae, 1882–1902. V. 403: Hexaëm. Coll. XVI,2; Aquinas: i.m. STh II. 1. q 106, art 4; 2. q 1, art 7.) 140 Bán: i.m. 234.
141 Vö. Index auctorum et libroru[m], qui ab Officio Sanctae Rom. et Vniversalis Inquisitionis caueri ab omnibus et singulis in uniuersa Christiana mandantur... Romae, apud A. Bladum, 1559. [25]; Index librorum prohibitorum... Coloniae, apud M. Cholinum, 1564. c2 [35]; Index librorum authorumque S. Sedis Apostolicae, Sacrique Concilii Tridentini authoritate prohibitorum... Monachii, excudebat A. Berg, 1582. [131v]; Index librorum prohibitorum. Romae, Ex Typogr. Rev. Camerae Apostolicae, 1758. 95. 142 Harangozó: „Krisztusz...” 109; Tánczos: Csapdosó... 65; Uő: Nyiss kaput... 184; Daczó: i.m. 43–44.
143 Károli Gáspár: Szent Biblia az az: Istennec Ó Es Uy testamentomanac Prophetac es Apastaloc által megiratott szent könyvei. (Második kiadás.) Hanovia 1608. 835: Mal 4,2 144 Károli Gáspár: Biblia... (Misztótfalusi Kis Miklós kiadása). Amstelodami 1685. 910: Mal 4,2 145 SzB, 1023: Mal 4,2
EME



46 TAKÁCS GYÖRGY
latin eredetinek megfelelően – a madarat vagy éppen szárnyas angyalt idéző tollak képzete is felbukkan („És fel-támad néktek az én nevemet félöknek az Igasságnak Napja, és egésség az eo tollaiban...”),146 éppúgy, mint már másfél századdal korábban, a Bécsi-kódexben (1450 k.) is: „Es fel tamad igassagnac napia teunectec en neuemet feleoknec es eģģesseg eo tollain...”147 „Teunęktec kedig, kic az én neuemet félitec, feltámad az Igasságnac napia: es ának szaruai alat szabadúlás” – olvashatjuk Heltai Gáspár 1552-ben kiadott fordításában.148 Az említett malakiási igehely sem szerepel a szokott lectiók és epistolák között, az 1484-ben kibocsátott Missale Strigoniensében például csak a Mal 3,1–4 szerepel a perikópában, Mária Tisztulásának ünnepén (Purificatio sanctae Mariae, február 2.),149 illetve a Mal 3,1 az introitusban a karácsonyi ünnepkörben (Die sancto, illetve oct. Epiphaniae).150 Mindennek azonban, miután úgy vélem, az imarész nem népi, hanem írástudói eredetű, aligha van különösebb jelentősége. Az igazság napjának (héb. shemesh tsedâqâh)151 „felkelése”, azaz születése,152 éppúgy a hajnalra utal, mint imáinkban a pirkadó égen röppenő madár alakja.153 Az igazság napjának szárnya (héb. kânâph) alatt gyógyulás, egészség, megszabadítás (héb. marpê’) van,154 a görög szövegben a Károli-féle egésség helyén a iaszisz (’gyógyítás, gyógyulás, jobbulás, javítás’), a latinban a sanitas (’egészség, lelki épség’) kifejezés áll.155 Előbbi lelki és megváltástani vonatkozásaira a iaszimosz (’gyógyítható, megengesztelhető’) kifejezésen túl néhány, a iaszisz – valamint a iatrosz (’orvos, gyógyító’, ’megmentő, megszabadító’) – szavak változatait adó, esetenként démonűzésről szóló, evangéliumi szöveghely is utal.156 Amint egy kommentár megjegyzi: „...minden egészség, úgy a testi, mint a lelki, Krisztustól magától ered, hasonlóan ő maga is a mi életünknek neveztetik”.157 Említsük meg későbbi – ám egyáltalán nem távoli – párhuzamként egy moldvai ima részletét: „Égen menen ed madar, / Nem madar,
146 Káldi György: Szent Biblia. Az Egesz Keresztyénségben be-veot régi Deák Beoteukbeol Magyarra fordította [...] Nagy-Szombati Káldi Gyeorgy Pap. Bécs 1626. 848; BSV, 940: „et sanitas in pennis ejus” (Mal IV,2) 147 Bécsi-k. 324–326: Mal III,20.
148 Heltai Gaspar: A Biblianac negyedic resze, az az a prophetaknac irasoc... Colosvarba 1552. [434]: Mal III, 20. A kötetben lévő szaruai nyilván szedési hiba a szarn[y]ai helyett. 149 MS, 356, Indices [46]. Az igehely a Liber Comitis szerint dec. 18-i igevers volt (PL–XXX. 528C–D: XV kal. Januarii). 150 MS, 66, 69, Indices: [63]. 151 BH, 976: Mal 3,20. A tsedâqâh lehet továbbá: ’jóakarat, irgalom, kegyelem, könyörület’. (E. Pocock: The Theological Works of the Learned Dr. Pocock I–II. London 1790. I. 180.)
152 Az igehely görög szövegében az anatelló (’előjön, fölkel, létrejön’), a latinban az orior (’feljön, láthatóvá lesz, születik’) megfelelő alakjai jönnek elő. Vö. SVT, II. 565: Mal 3,20; BSV, 940: Mal 4,2. 153 A shemesh is állhat, közvetve, ’(nap)kelet’, ’napkelte’ értelemmel (Strong: i.m. 119 [8121]), hasonlóval, mint a zârach (’felkel [mint a Nap]’; pl. 2 Sám 23,4; 2 Kir 3,22; Bír 9,33; Strong: i.m. 36 [2224]), amely a születő fény, a felkelő Nap sajátlagos kifejezése (C. F. Bahrdt: Commentarius in Malachiam... Lipsiae 1768. 129.), de lehet ’születni’, ’fényt kiárasztani/elterjeszteni’ tartalma is (J. H. Majus: Dissertatio Theologica de Christo Sole Iustitiae, quam Occasione Loci Malach. IV. v. 2. Gissae-Hassorum 1706. 9.).
154 BH, 976: Mal 3,20. A héber kânâph (’szárny’) fordítására egyes szótárak a ’madár’, illetve ’repülés’ kifejezéseket ajánlják, a marpê’ pedig állhat ’(meg)szabadítás’, ’egészség, üdvösség’ (Strong: i.m. 56, 73 [3671, 4832].), de ’gyógyító’, sőt ’megváltó’ értelemmel is (J. Gousset: Commentarii linguae ebraicae. Amstelaedami 1702. 800; Majus: i.m. 12.), a Példabeszédek az istenfélelemhez és a szív tisztaságához kapcsolják (Péld 13,17; 14,30; vö. BH, 1170, 1172; Gousset: i.h.; Majus: i.h.). 155 SVT, II. 565: Mal 3,20; BSV, 940: Mal 4,2. 156 Lk 4,23; 13,32; 14,3–4; ApCsel 4,22.30 157 Majus: i.m. 13.
EME



„NEM SZÉP MADÁR, SZÁRNYAS ANGYAL...” 47
szárnyasz angyal, / Szárnya alatt kenetet visz Krisztusnak. / Térdig viérbe könökig künübe, Ámen.”158
A madár-angyal – éppúgy, mint az igazság napja vagy a fentebb idézett, alsómégyi ima fehér galambja – itt is az isteni eredetű, gyógyító kegyelmet hordozza szárnyai rejtekén. Krisztus egyik neve a hajnal, írja – a Zak 6,12 alapján – Szt. Jusztinosz (†165),159 arról pedig, hogy a Malakiás említette Igazság Napja maga Krisztus, már Alexandriai Szt. Kürillosz (378–444), Szt. Jeromos, Mopszvesztiai Theodorosz (350 k.–428), majd Lyoni Szt. Remigius (†875), Nicolaus Lyranus (1270–1349) és más glosszátorok is írnak.160 Küroszi Theodórétosz szerint a malakiási szövegrész „Megváltónk úgy első, mint második eljövetelének felel meg”.161 A Nap jelzi a parousziát az evangéliumban is.162 A malakiási igehely „általában megtalálható a keresztény testimonia-gyűjteményekben”, írja Vanyó László,163 azokban a florilegiumokban, „amelyek az Ószövetségből kiválogatott messiási helyeket tartalmazták”, s amelyeken keresztül az őskereszténység „közvetlenül az ószövetségi Szentíráshoz kapcsolódott, a zsidóság Bibliám kívüli tradíciójának közvetítő, értelmező szerepét elutasítva”.164
A fénylő Krisztus alakjához kötődő,165 számos ószövetségi előképpel166 és evangéliumi vonatkozással167 rendelkező hagyomány magától értetődő természetességgel örökítődik a barokkig,168 mellette pedig él a régi – már Homérosznál és Vergiliusnál tetten érhető169 – költői tradíció is, ahol a szárnyak a napsugarakat jelölik.170 A Zsoltárok is a „hajnal szárnyai”-ról írnak,171 amelyek metaforikus értelemben „az első fényt, a világosság első sugarait” jelentik, „az egész világ fölé kiterjedő szárnyak képmását”.172 Isten, amint a Zsoltárokban olvashatjuk, „az ő szárnyaival fedez bé tégedet, és az ő szárnyai alatt lészen oltalmad; dárda és paizs az ő igaz igérete”.173 A sas a
158 Erdélyi: i.m. 481. (Lujzikalagor) 159 PG–VI. 724B, 769A: Dial. cum Tryph. CVI,4, CXXVI,1; vö. Vanyó: A II. századi... 293. 160 Sorrendben: PG–LXXII. 357C–362D: Comm. in Mal. IV,44; PL–XXV. 1575A–C: Comm. in Mal. IV; PG–LXVI. 629D–632C: Comm. in Mal. IV; J. Tirinus: In universam Sacram Scripturam commentarius... I–III. Venetiis 1760. II. 470. Az Igazság Napja a keresztény értelmezésben természetesen maga Krisztus. (Moller i m. 112; L. Reinke: De Prophet Malachi. Giessen 1856. 571.) A kifejezés összefügg az eszkatologikus megalapozottságú sol salutis, másként sol salutaris képzetével (P. F. Ackermann: Prophetae minores... Vienna 1830. 786–787; Reinke i.m. 569.), éppúgy a „mind a’ gonoszokra, mind a’ jókra” sütő (Mt 5,45) természeti Nap képével ellentétbe állított sol verus-hoz, sol iustushoz kapcsolódó elképzelésekkel (Venema, H.: Commentarius ad librum elentico propheticum Malachiae... Leovardiae 1759. 521; Tirinus: i.m. II. 470.). 161 PG–LXXXI. 1983C: In Mal. IV,2. 162 Mk 13,24 kk. Hasonló képzeteket tükröz a Lévi végrendelete című zsidó apokrif iratban (Kr. e. 2. sz.–Kr. u. 1. sz.) szereplő, a Mal 3,20-ra utaló, „nap napja” kifejezés is. (Kautzsch, E.: Die Apokryphen und Pseudoepigraphen des Alten Testaments I–II. Tübingen 1900. II, 470; Vanyó László: Apokrifek. SzIT, Bp. 1980. 194: Lévi végr. XVIII,3; vö. Vanyó: Az ókeresztény művészet... 169.) 163 Vanyó: i.h. 164 Vanyó László: Az ókeresztény egyház és irodalma. SzIT, Bp. 1980. 64. 165 Vö. Jn 1,5.9; 8,12; Lk 1,78 166 Iz 53; Jer 23,6; 33,16; vö. Reinke: i.m. 571. 167 Pl. Ján 1,5.9; 8,12.
168 Így pl. Oecolampadius, I.: In postremos tres prophetas, nempe Haggaeum, Zachariam & Malachiam. Basileae 1527. 85; Moller, H.: In Malachiam prophetam commentarius. Witebergae 1569. 112; Majus: i.m. 9, 11; Tirinus: i.m. II. 470. 169 C. Cornelius a Lapide: Commentaria in duodecim prophetas minores. Antverpiae 1661. 838D. 170 L. pl. Moller: i.m. 113; Tirinus: i.m. 470; Pocock: i.m. I. 181; Ackermann: i.m. 787. 171 Zsolt 139,9 172 Majus: i.m. 13. 173 Zsolt 101,4
EME



48 TAKÁCS GYÖRGY
mindenható isteni szellem jelképe,174 a szárnyak Isten fenséges és könyörületes voltára utalnak.175 A „szárnyai alatt” kifejezés antropomorf értelmezésben, jelentheti azt is, ’a ruhájában’, annak szegésében, szélén,176 vagyis a képzet akár angyali öltözethez is kötődhet.
„Én sem vagyok vadlövő vadad...”177
Isten követei állatképben
Az imáinkban szereplő „szárnyas angyal” kifejezés szinte szószaporítás, hiszen a szárny önmagában is – mint a lélek gondolat gyorsaságú mozgását jelképező „testrész” – az angyalok kizárólagos attribútuma a keresztény ábrázolásokon.178 Említése itt inkább az alatta rejlő „üzenet”: az üdvösséget hozó koro(z)na és Boldogasszony alakja, másutt a hasonló jelentésű „ereklye, ereklyében igaz hit”, „szent oltár”, Paradicsomkert, szent templom miatt fontos. Az „égi madár reppene” sorban a repülés képzetéhez természetes módon társulnak a régi lélekfogalmak, hiszen a felemelkedés nehezen képzelhető el önmagában, anyagtalanul, a madár ez esetben nem más, mint az eksztatikus repülés hordozója,179 a repülő állat, azaz a régies állat kifejezés 15–19. századi jelentéseit (’létező, belső lényeg’)180 alapul véve: a repülés állapotában lévő teremtmény. A természetfelettit megérteni törő gondolat számára szükséges valamilyen evilági forma, amelyben azt megragadhatja, kell valami, ami repül. Nem véletlen, hogy az itt a madár „képében”181 felbukkanó angyalokat sem igen tudták a teológusok, egészen a kora újkorig, pusztán szellemi létezőkként elképzelni, ezért igen sokan egyfajta finom, éteri testet tulajdonítottak nekik.182 Mások, látni fogjuk, úgy gondolták, ha nincs is saját testük, küldetésben járva magukra ölthetnek különböző, sűrű és nedves levegőből, étherből, tűzből, füstből és egyebekből formált, könnyű és vékony szellemi testeket. Az Isten és ember között, küldöttként és követként közvetítő angyalok – a dogmatika szerint, láthattuk – teremtett szellemi lények, régiesen „lelki teremtett állat”-ok.183 Az angyal eredetileg nem csupán az üzenet hordozója, hanem, mondhatni: maga az üzenet. Mindezt az
174 Menzel: i.m. I. 31. 175 Majus: i.m. 13. 176 Pocock: i.m. I. 182. 177 Sebestyén: i.m. 43 (dozmati regösének). 178 Menzel: i.m. I. 297. 179 Tánczos: i.m. 97.
180 Érdy-kódex (1524–27): Nyelvemléktár V. Régi magyar codexek és nyomtatványok. Közzéteszi Volf György, MTA. Bp. 1876. 583, 663; Calepinus latin–magyar szótára 1585-ből. S. a. r. Melich János, MTA, Bp. 1912. 70–71, 268, 364, 374, 1021; Pápai Páriz Ferenc: Dictionarium Latino-Hungaricum et Hungarico-Latino-Germanicum. Cibinii 1767. II. 8; Czuczor Gergely–Fogarasi János: A magyar nyelv szótára I–VI. Pest 1862–74. I. 270; Régi magyar gloszszárium. Szótárak, szójegyzékek és glosszák egyesített szótára. Szerk. Berrár Jolán és Károly Sándor, Akadémiai, Bp. 1984. 78–79, 169. 181 Az archaikus kép (vminek a „képében jár” vmi, vki) kifejezést a régiségben a különböző lelkek által időlegesen felvett alak, forma jelölésére is használták (vö. Takács: Kantéros... 27.).
182 Zubriczky Aladár: Ó-keresztény irodalom és dogmatörténet. I. A Nicäai zsinatot (325.) megelőző kor. Esztergom 1906. 172–173; Schütz: i.m. I. 491; Előd: i.m. 121.
183 Illyés András: Keresztényi Életnek Példája Avagy Teukeore, Az-Az A’ Szentek Élete... Nagy-Szombat 1771. 59.
EME



„NEM SZÉP MADÁR, SZÁRNYAS ANGYAL...” 49
ógörög angelosz és a neki megfelelő héber mal’âk jelentéstartománya is megerősíti.184 Az őket küldő Isten alakjával összefonódó angyalok látomásos figurái is sok helyütt szerepelnek az Ószövetségben.185 Néhol Isten egyes tulajdonságainak megszemélyesítői;186 a mal’âk yehôvâh általában segítő szellemként jelentkezik.187 Az angyal tehát Isten hírnöke, hírvivője, ez a szókapcsolat (gör. ho angelosz tou theou; lat. angelus Dei) az Ószövetségben általánosan használt.188 „Az angyal magyaraztatyk keowethnek hyr vyseleonek es keowetsseegben yaronak” – olvashatjuk az Érdy-kódexben (1524–27) is.189 Az angelosz szóról már Szt. Ágoston megállapította, hogy „az inkább a szerepet, a funkciót jelöli”, de Nagy Szt. Gergely (540–604) szerint is tudott dolog, hogy „az angyalok elnevezése hivatalt, és nem (egymástól eltérő) természetet” jelez.190 A klasszikus ókor görögsége számára angelosz volt Artemisz, Hermész,191 de a Biblia is alkalmazza a mal’âk, illetve az angelosz kifejezést emberi küldöttekre, üzenetet vivőkre,192 prófétákra,193 Keresztelő Szent Jánosra,194 papokra,195 püspökökre is.196 Angyalként értelmező
184 A latinra nuntiusként (’hírvivő, követ’) fordítható angelosz (Vö. PL–LXXVI. 1250C. Greg. Magn: Hom. in. Evang. II. hom. XXXIV,8; PL–CXI. 28A. Hrab. Maurus: De Univ. I,5; PL–CLXXXVI. 884D. Rob. Pullus: Sent. VI,33; H. Curio: Lexicon graecolatinum. Basilea 1541 [a4 recto]; Lexicon graecolatinum recens constructum. Geneva 1583. 7; Crispinus, Io.: Lexicon graecolatinum. s. l. apud haer. E. Vignon, 1595. 12; H. Estienne–J. Scapula: Lexicon graecolatinum recentiss[imum]. s. l. apud G. Laemarium, 1593 [A III verso]; Scapula, J.: Lexicon graecolatinum. Lugdunum 1741. 7; Stephanus, H.: Thesaurus graecae linguae I–IX. Paris 1831–65. I. 249–251; H. Frisk: Griechisches etymologisches Wörterbuch I–III. Heidelberg 1960–72. I. 8; Érdy-k. 350; Berrár–Károly: i.m. 84: Gyöngyösi Szótártöredék [1560 k.], 1860) közeli rokonságában a ’(lovas) futár, követ, hírnök, hírt visz, tudósít’ kifejezéseket lelhetjük föl. (Soltész Ferenc–Szinyei Endre: Görög–magyar szótár. Sárospatak 1875. 3; Györkössy József–Kapitánffy István–Tegyey Imre: Ógörög–magyar szótár. Akadémiai, Bp. 1990. 16.) A kifejezés összefügg az óperzsa angaroszszal (’lovas futár’ – Suidae Lexicon, graece & latine I–III. Cantabrigia 1705. I. 23; Walde: i.m. 41; P. Chantraine: Dictionnaire étymologique de la langue grecque. Paris 1968. I. 8), de a szanszkrit ángirāsz-szal is. (Lercher, i.m. II. 441; Frisk, i.m. I. 7–8) Ószövetségi megfelelője, a talán ugariti gyökerű (l’k ’küldeni’, ml’ak ’követ’ – Karasszon István: Ég és föld között: a küldött. = Angyalok az ókortól Szent Tamásig. Szerk. Xeravits Géza–Tamási Balázs–Szabó Xavér, L’Harmattan, Bp. 2011. 9–11; Koltai Kornélia: Angyalok az Ószövetségben. = uo. 19.), héber mal’âk (Strong, i.m. 66: 4397) a korabeli városállamok – uralkodójuk „képében” járó, üzenetét egyes szám első személyben elmondó – küldötteit, követeit, hírvivőit jelöli, a mal’âk yehôvâh, mal’âk ’ělôhîym azt jelenti, ’Isten követe’. (Schütz: i.m. I. 486; Koltai: i.m. 28.) 185 1Móz 16, 7–14; 18,1–19.28; 21,17–21; 22, 1–18; 28,10–22; 32,24–32; 2Móz 3,1–22; 23,20; 4Móz 20,16; Józs 5,13–15; Bír 6,11–23; 13,3–22; 1Kir 19,5–8; Ez 1,4–28; Zak 1,9–19; 6,4–8 186 Vö. pl. 1Móz 22,11–12; 32,25–33; 2Móz 3,2–14; 23,20–23; Zak 1,8–14; 4,1–6 187 Így pl. 1Móz 16,7–13; 18,1–33; 2Móz 14,19 188 Vö. pl. 1Móz 16,7.9–11; 21,17; 22,11; 22,15; 31,11; 2Móz 3,2; 14,19; 4Móz 22,23–27.31–32. 34–35; Bír 2,1.4; 5,23; 6,11–12.20.22; 13,3.6.9.13.15–18.20–21; 2Sám 14,20; 1Kir 19,2.7; 2Kir 1,15; 5, 10; 19,35; 1Krón 21,16.30; Zsolt 34,7; Iz 37,36; Hag 1,13; Zak 1,11–12; 3,1.6; Mal 2,7 189 Érdy-k. 350.
190 Gál: i.m. I. 162; PL–LXXVI. 1250C: Hom. in. Ev. II. Hom. XXXIV,8. Az angyalok Isten – segítő vagy büntető – követeiként érkeznek, a jobbjára emelt, fölöttük álló Jézus Krisztus és tanítványai szolgálatában állnak (Mt 4,11; ApCsel 5,19 skk.), Isten akaratából üzeneteket hoznak az emberek számára, az utolsó ítéletnél pedig ott lesznek Jézus Krisztus mellett (K. Rahner–H. Vorgrimler: Teológiai kisszótár. SzIT, Bp. 1980. 27–28.). 191 W. Pape: Wörterbuch der griechischen Eigennamen I–II. (3. Aufl.) Braunschweig 1911. I. 8; Curio: i.m. a4 ív recto. A nem keresztény vallások angyalképzeteivel itt éppúgy nincs mód foglalkozni, mint régi hitvilágunk azon alakjaival (pl. tündérek), amelyek – például hattyú alakjában járva (Lükő: i.m. 77.) – hozzájárulhattak a népi vallásosságban máig élő angyalkép egyes vonásaihoz. 192 Jób 1,14; Lk 7,24; 9,52 193 Iz 42,19; Mal 3,1 194 Mt 11,10; Mk 1,2 195 Mal 2,7 196 Jak 2,25; Jel 1,20; 2,1.8.12.18; 3,1.7.14; vö. Lercher: i.m. II. 441.
EME



50 TAKÁCS GYÖRGY
dik a felhőoszlop,197 a dögvész.198 A Mal 3,1-ben szereplő angyal alakját már az ókeresztény kortól Krisztusként szokás értelmezni.199 A fentiek alapján, ad absurdum víve a kérdést, elmondható: angyal, azaz ’küldött, követ’ bárki vagy bármi, aki vagy ami üzenetet közvetít. Aki vagy ami Isten üzenetét közvetíti, az Isten angyala, s ez – amint imáink szövegéből kiderül – lehet akár egy „állat” (entitas), egy „madár” is. Az „égen menő szép madár” tehát a szárnya alatt rejlő üzenettől lesz angyal. Az angyal, láthattuk, maga az üzenet, minden angyal lehet tehát (akár egy felhőoszlop vagy a dögvész is), amit isteni jelként értelmezünk. A vizsgált imarészben már maga a szép jelző is a madár csodálatos, kiválasztott, tiszta, magasztos, szent, isteni erőkkel kapcsolatos voltára utal.200 Láthattuk, a bucsui regösénekben szereplő „három szép madár” nem más, mint Szent Péter, Szent Mihály és maga az Úristen, de a dozmati változatban felbukkanó szarvas sem „vadlövő vad”, hanem Isten követe,201 amint a váci székesegyház mondájában is a szarvas: Isten angyala.202 Kézenfekvő ugyanis, hogy amennyiben az angyal ’követ’, úgy a követ sem más, mint ’angyal’. A regösénekekéhez hasonló motívumok a bolgár koledákban is előjönnek,203 román kolindákban pedig a fehér galamb, a hattyú nem más, mint Keresztelő Szent János,204 aki – láthattuk – a szent hagyományban ugyancsak lehet angelosz. A keresztény szimbolikában a galamb jelölheti a mennyből isteni követként érkező angyalt, de a szentek legendáiban is igen gyakori a galamb-angyal képe.205 A Mennybe vitt leány balladájának fodor fejér báránya ugyancsak ’angyal’, hiszen a „magos egekből” jön, küldetését „Isten parancsolta”, ő maga pedig – amint „szóval mondja” – nem ördög, nem is kísértet, hanem a „mennyből követ”,206 aki „a mënnyei karba, a szönt szüzek közi”, azaz a tizedik angyali rendbe hívja el Júliát, a szép leányt.207 Az angyalokra vonatkozó tanítás teológiai alapja a rejtőzködő Isten (Deus absconditus) transzcendenciája és az emberi immanencia között tátongó űr,208 amelyet – a világok határán röppenve – ők hidalnak át. A kozmosz „térfelei” közötti mozgás a néphitben gyakran a mi világunk és a más-világ határán felbukkanó, tünékeny vadakhoz és madarak
197 2Móz 14,19–20 198 2Sám 24,15–17 199 Így nyilatkozik erről már Alexandriai Szt. Kürillosz, Szt. Jeromos, Mopszvesztiai Theodorosz, Küroszi Theodórétosz is. (PG–LXXII. 329B–C: Comm. in Mal. III,32; PL–XXV. 1564A–1565C: Comm. in Mal. III,1; PGLXVI. 619A–620D: Comm. in Mal. III,1; PG–LXXXI. 1975D–1978B: In Mal. III,1) 200 Vö. Tánczos: i. m. 43–44. 201 Sebestyén: i.m. 31. 202 Fettich: i.m. 56–57. 203 Sebestyén Gyula: A regösök. (MNGY V.), Bp. 1902. 209–211. 204 Densusianu: i. m. 36; A. Viciu: Colinde din Ardeal. Buc. 1914. 56. (LXV. sz.); Vö. M. Brătulescu: Colinda românească – The Romanian Colinda (Winter-Solstice Songs). Buc. 1981. 213–216. 205 Menzel: i.m. II. 435, 437.
206 „Met én hozzád jöttem, / Isten parancsolta”; „Mert ezt Isten hatta, / Isten parancsolta” (Kallós Zoltán: Balladák könyve. Európa, Bp. 1974. 33, 37, 39, 41: Lészped, Klézse); „Isten küldött ingem, / Isten parancsolta” (Uő: Ez az utazólevelem. Akadémiai, Bp. 1996. 46: Klézse); „Met ien idejöttem Iszten parancalta” (Domokos Pál Péter: A moldvai magyarság. (3. kiadás), Kvár 1941. 258: Trunk); „Sem ördög nem vagyok, kísértet se vagyok” (Faragó József: Balladák földjén. Kriterion, Buk. 1977. 150: Pusztina); „Nem kisértet vagyok, mennyből követ vagyok” (Deák Farkas: Szép léján Zsuzsánna. Magyar Nyelvőr VII (1878). 143: Karácsonfalva, Udvarhely m.).
207 Kriza János: Vadrózsák. Kvár 1863. 145; Székely László: A Júlia szép leány... ballada újraértékeléséhez. „Mert ezt Isten hagyta...”. Tanulmányok a népi vallásosság köréből. Szerk. Tüskés Tibor, Magvető, Bp. 1986. 388; Takács: Arra mennek... 21–23. 208 Iz 45,15; Dán 7
EME



„NEM SZÉP MADÁR, SZÁRNYAS ANGYAL...” 51
hoz, az ég és a föld közötti repüléshez, illetve az eget-földet összekötő madárhang igejellegű képzetéhez kötődik.
„Testük ugyanis finom, híjával van a mi durva anyagunknak.”209
Az angyalok testi természetéről
Az írott forrásainkban a 12. századtól szereplő angyal kifejezés210 – a dogmatika szerint, a középkor óta – teremtett,211 szellemi létezőket jelent, akik test nélküliek vagy csak látszattestük van.212 Krisztus maga mondja: „a’ léleknek nintsen húsa és tsontja”.213 A Biblia ugyanakkor egyaránt lehetőséget ad az angyalok testi és tisztán szellemi volta melletti érvelésre,214 az angyalok ugyanis, akiket az egyik páli levél szolgáló lelkeknek (leitourgika pneumata) nevez,215 a szent szövegekben helyenként emberi alakban bukkannak fel, másutt esznek, az emberek leányaival óriásokat nemzenek, és így tovább.216 Egyes korai teológusok – így Euszébiosz (†339), Nüsszai Szt. Gergely (†394), Aranyszájú Szt. János, Pszeudo-Dionüsziosz Areopagitész (5. sz.), Nagy Szt. Gergely, Damaszkuszi Szt. János – az angyalok szellemi mivolta mellett foglaltak állást, őket test nélkülinek (gör. aszómatosz, lat. incorporeus), testetlen természetűnek (gör. phüszisz aszómatosz) mondták,217 mások ellenben, miután Istenen kívül teljesen testetlen szellemek, nézetük szerint, nincsenek, az angyaloknak valamiféle, hol tűzszerű,218 hol a feltámadottakéhoz hasonló, finom, szellemi (étheri) testet219 tulajdonítottak – a nagy tekintélyű Pszeudo-Dionüsziosz Areopagitész220 és Aquinói Szt. Tamás221 tanítása ellenére –, sok helyütt, egészen a kora újkorig.222
209 A. Martinengo: Glossae Magnae in Sacram Genesim I–Ia. Patauij 1597. I. 203. 210 A magyar nyelv történeti-etimológiai szótára I–III. Főszerk. Benkő Lóránd, Akadémiai, Bp. 1967–76. I. 155. 211 Kol 1,16 212 Az angyalok létezését – bár kétségbe a zsidó szaddoceusokon kívül (ApCsel 23,8) addig sem igen vonta senki – már az I. Niceai Zsinat (325) mint hivatalos egyházi álláspontot definiálta, s a IV. Lateráni Zsinat (1215) döntése szerint „Isten [...] a semmiből egyszerre teremtette mindkét nembéli teremtményt, a szellemit és a testit, t.i. az angyalit és a világbelit”. (DS, 189 [428]; Schütz: i.m. I. 486.) 213 Lk 24,39; Schütz: i.m. I. 490; Előd: i.m. 121. 214 Pl. Zsolt 104,4 (vö. Zsid 1,7), 1Móz 6,2 215 Zsid 1,14; NT, 712. 216 Vö. 1Móz 18,2–22; 19,1–3; Zak 5,9; Mk 16,5; továbbá 1Móz 18,2.5–7; 19,1–3; Zsid 13,2; valamint 1Móz 6, 1–4. 217 PG–XXII. 251–252B: Dem. Evang. Lib. IV,1; PG–LIII. 188: Hom. in. Gen. XII,2; PG–XLIV. 1165–1166B: De or. Dom. 4; PG–III. 121A: De Coeli. Hier. I,2, valamint 693C: De Div. nom. IV,1; előbbit vö. Az isteni és az emberi természetről. Görög egyházatyák I–II. Szerk. Frenyó Zoltán–Háy János, Atlantisz, Bp. 1994. II. 213–214; PL–LXXV. 559A: Moral. II,7,8; PG–XCIV. 865B–867A: De Fide Orth. Lib. II. Cap. III; vö. Schütz: i.m. I. 491; Altaner, B.–Hermann Ipoly László: Ókeresztény irodalomtörténet (Patrológia). SzIT, Bp. 1947. 273, 285. Az angyalok testetlen, immateriális voltát támasztja alá a Zsolt 103,3; Ef 6,12; Mt 8,16; Lk 10,20; 11, 26; Jn 4,24; 1 Kor 5,5 is. Nyilvánvaló, hogy sem itt, sem később nem lehet minden szerzőt felsorolni, a téma messze meghaladja e dolgozat kereteit. Az angyalok tisztán szellemi létezését állította a fentieken kívül: Antiókhiai Szt. Ignác (†110 k.), Thaumatourgosz Szt. Gergely (210–280), Didümosz (313–398). (J-M. Perrimezzi: In Sacram de Deo Scientiam Dissertationes Selectae... Neapoli 1730. 209.) 218 Zsolt 104,4; Zsid 1,7 219 1Kor 15,44 220 Pseudo-Dionysius Areopagitész szerint az angyalokon „testetlen és nem-anyagi” („aszómatoi kai aüloi”) létezőket értünk (PG–III. 693C: De div. nom. IV,1).
221 Aquinói Szt. Tamás arról ír, „az angyaloknak nincs természetszerűen velük egyesült testük”. (Aquinas: i.m. 383: STh I. qLI a1: „angeli non habent corpora sibi naturaliter unita”; Aquinói: i.m. 380.) 222 Zubriczky: i.m. 172–173; Schütz: i.m. I. 491; Előd: i.m. 121.
EME



52 TAKÁCS GYÖRGY
Exegetikai és bölcseleti okokból, miután egyes szentírási helyeket223 csak úgy tudtak értelmezni, ha az angyaloknak – pontosabban az el nem bukott, jó angyaloknak is224 – valamiféle testet tulajdonítanak, az egyházi szerzők egész sora gondolkodott így, vagy másfél ezer esztendeig: a 2. századtól a 16–17-ig.225 Igen sokan, bár tagadták az angyalok testtel egyesült létmódját, elfogadták az emberekhez küldetésben járó angyalok által magukra öltött – jobbára sűrű levegőből állónak gondolt – testre vonatkozó tanítást. Úgy vélem, e két elképzelés bármelyike állhat a népi imádságainkban előjövő „égi madár reppene”, kiváltképpen pedig a „de nem madár, szárnyas angyal” sorok mögött. Az evangélium és a görög bölcselet (elsősorban a platonizmus) közötti kapcsolat lehetőségére a 2. sz. apologétái mutattak rá, akik a Krisztus-hitet, esetenként, mint a korábbi bölcseleti spekulációk beteljesedését láttatták. Ez a törekvés először Szt. Jusztinosznál nyilvánult meg. Amint Vanyó László írja, Jusztinosz szerint „a jó angyalok teste finomabb, éteribb, levegő-test, eledelük pedig a manna”,226 amelyet úgy esznek meg, „ahogyan a tűz felemészt mindent”.227 Az angyalok testi természetére vonatkozóan hasonló nézeteket vallott Athénagorasz (†180 u.)228 és Alexandriai Szt. Kelemen is.229 Órigenész szerint „egyedül Isten, aki Atya és Fiú és Szentlélek, szent természetének sajátossága, hogy anyagi szubsztancia és testi járulékok nélkül értsük a létét”;230 az Ő „mennyei testek ragyogásában csillogó és szellemi testet öltő”231 angyalai – amint Vanyó László írja – akár „gondolkodó tűz”-nek is nevezhetőek.232 Nagy Szt. Baszileiosz szerint a „mennyei erősségek” ködös levegőből („aerion pneuma”) és nem-anyagi tűzből („pür aülon”) nyerik testüket; Nazianzoszi Szt. Gergely szerint a „másodlagos világítók” – az angyalok – „vagy értelmes szélből, vagy anyagtalan és nem-testi tűzből” vannak.233 Szt. Ambrus úgy vallja, „egyedül az imádandó Háromság szubsztanciája az, amelynek valóban tiszta és vegyítetlenül egyszerű a természete”.234 Szt. Ágoston szerint Isten „azokat, akik természetüknél fogva szellemek, teszi angyallá, megbízván őket a híradás kötelességével”, azonban azt, „hogy az angyalok olyan testben jelentek meg az embereknek, amelyben őket nem csupán látni, de megtapogatni is lehetett, ugyanazon legigazabb Szentírás tanúsítja”,235 ezért úgy gondolja, az angyaloknak testük van,236 a démonokhoz hasonlóan „levegőből való lények, mert légies testi a természetük”.237 Johannes Cassianus (†430) úgy gondolja, egyedül Isten tiszta szellem, az angyaloknak és más erősségeknek testük van, amely azonban „sokkal finomabb, mint a miénk”;
223 Pl. BSV, 582: Ps CIII,4; Gen 6,2; SVT, I. 8: Gen 6,2 224 A bukott angyalok, démonok testi természetére vonatkozó nézet a korban általános volt. 225 Az itt következő rész alaposabb ismertetést igényelne, amire azonban nincs mód, ezért a teológiai vélemények mögött munkáló filozófiai megfontolásokat csak a legszükségesebb mértékben érintem. 226 Vanyó: Az ókeresztény művészet... 169; vö. Schütz: i.m. I. 491; Altaner–Herrmann: i.m. 77. 227 PG–VI. 605–606C: Dial. Tryph. 57; Vanyó: II. századi... 206. 228 Vanyó: Az ókeresztény egyház... 270; vö. pl. PG–VI. 945A–948B: Leg. pro Christ. 24. 229 PG–VIII. 575–576: Paed. III. Cap. II. fin; vö. Schütz: i.h. 230 PG–XI. 170C, 187A–B: Peri arkh. I. VI,4; II. II,2. 231 PG–XI. 187B, C: Peri arkh. II. II,2.
232 Vanyó László: Bevezetés az ókeresztény kor dogmatörténetébe. SzIT, Bp. 2009. 323.
233 PG–XXXII. 136D–137A: De Spiritu Sancto XVI,38; illetve PG–XXXVI. 320D: Or. XXXVIII,8. 234 PL–XIV. 482C: De Abr. II. VIII,58. 235 PL–XLI. 468: De Civ. Dei XV. 23,1. 236 PL–XXXIV. 273: De Gen. ad Litt. II. XVII,35. 237 PL–XXXIV. 284: De Gen. ad Litt. III. X,14. A szerző másutt is ír a „levegőből való, avagy valamiféle éteri testben” létező, szolgálatukhoz testet öltő angyalokról (PL–XXXIII. 72: Ep. IX,3; PL–XLII. 870: De Trin. III,1.).
EME



„NEM SZÉP MADÁR, SZÁRNYAS ANGYAL...” 53
Gennadius (†492) pedig arról ír, „minden teremtmény testi létező, az angyalok és minden mennyei erősségek testiek”, ez a test azonban nem hústest (lat. caro) jellegű.238 A Zsolt 104,4-re reflektáló Ruspei Szt. Fulgentius (467–533) szerint – „amint azt jeles és tudós férfiak bizonyítják” – az angyalok teste „éteri, avagy tűznemű”.239 Arles-i Szt. Caesarius (471–542) úgy fogalmaz, „testetlenek ugyan az angyalok, elméletileg, és tekintettel önnön természetünkre: valójában azonban testtel bírnak természetük szerint, mint szellő, vagy tűz, füst, vagy levegő, testük ugyanis finom, híjával van a mi durva anyagunknak”.240
Láthattuk már, hogy Pszeudo-Dionüsziosz Areopagita szerint „az angyalokon nem-anyagi létezőket értünk”.241 A Szent Pál által megtérített Dénesnek242 tartott szerzőt – már pusztán ebből fakadó tekintélye miatt is – igen sokan kommentálták, Hugo de S. Victortól Aquinói Szt. Tamásig,243 sok egyébbel ellentétben azonban a tisztán szellemi természetű angyalokra vonatkozó tanítását – a fentebb említett okok miatt – nem szívesen vették át tőle, vagy ha mégis, úgy kiegészítették azt az angyalokkal természetszerűen ugyan nem egyesült, általuk azonban felölthető testekre vonatkozó tézisekkel. Ez utóbbiak, amint már említettem, egyes „pogány” képzetekkel kompilálva, ugyancsak ott állhatnak a dolgozatomban vizsgált imák madár-angyal képzetének hátterében. Nagy Szt. Gergely pápa (540–604) az angyalokat „érzékelő értelmes lény”-nek (rationale animal) mondta,244 azok viszont Nagy Szt. Albert, majd Aquinói Szt. Tamás szerint is testből és lélekből állnak, „tehát az angyaloknak [Gergely szerint] velük természetszerűen egyesült testük van”.245 Johannes Scotus Eriugena (810–877) úgy tartotta, az angyalok „anyagtalanok abban az értelemben, hogy nem kötődnek úgy az anyaghoz, mint a mi lelkeink, rendelkeznek azonban egyszerű, alakok és érzékelhető körvonalak nélküli szellemi testekkel”.246
Az angyalok testével kapcsolatos kérdések különösen a 12–13. században váltak újra aktuálissá, amikor Arisztotelész lassan elterjedő tanításai fontos változásokat hoztak a teológusok gondolkodásában.247 Az ókoriakhoz hasonlóan a középkori hittudósok többsége – közöttük a Szt.
238 PL–IL. 684A: Coll. VII,13 (Cassianus hivatkozásában az 1Kor 15,40-re utal); illetve PL–LVIII. 984A: De Eccl. Dogm. XII. A szövegbeli caro kifejezés az ógörög kreasz-on (’hús[darabok]’) kívül azzal a szarksz-szal (’hús, test’) is összefügg, amelyet Szt. Pál, az átlényegülni képes szómá-val (’test’) szemben, ’bűnös test’ értelemben használ (vö. Róm 3,20; 1Kor 15,39; Fil 1,22; Kol 1,22). 239 PL–LXV. 505A: De Trin. IX; vö. Zsolt 104,4; Róm 8,10 240 Martinengo: i.m. I. 203. 241 PG–III. 693C: De div. nom. IV,1. Dionüsziosz írásaira, amelyeket a bizánci Leóntiosz (485–542), Nagy Szt. Gergely és Jeruzsálemi Szt. Szophróniosz (560–638) hitelesnek ismertek el (Altaner–Hermann: i.h.), először Severus antiochiai pátriarcha (512–518) hivatkozik, majd Caesariai András (515–520k.) idézi őket. (Altaner–Hermann: i.m. 272; Koch, H.: Pseudo-Dionysius Areopagita in seinen Beziehungen zum Neoplatonismus und Mysterienwesen. Mainz 1900. 259.) Dionüsziosz műveit latinul először Hilduin (†844 k.), majd Johannes Scotus Eriugena fordításából (850 k.) ismerte meg a középkor. (É. Gilson: A középkori filozófia története. Kairosz, Bp. 2015. 215; Altaner–Hermann: i.h.) 242 ApCsel 17,34 243 Gilson: i.m. 94, 624. 244 PL–LXXVI. 1110C: Hom. in Ev. I. X,1. 245 Albertus Magnus: B. Alberti Magni [...] opera omnia I–XXXVIII. Paris 1890–1895. XXVII. 167: = II. Sent. Dist. VIIIA, Art. I,6; Aquinas: i.m. 382–383: STh qLI a1; Aquinói: i.m. 380. 246 Gilson: i. m. 229. 247 A korai skolasztika ágostoni-platonista eszmevilágára a 13. századtól egyre nagyobb hatást gyakoroltak az arab–zsidó közvetítéssel átvett arisztotelészi iratok, a kor gondolkodói ugyanis ráébredtek, Arisztotelész átfogó metafizikai fogalmai (pl. anyag és forma, ténylegesség és képességiség) alkalmasak az általuk áhított szintézis létrehozására. Ugyanakkor Szt. Ágoston fontosabb bölcseleti tételeiről sem akartak lemondani, így – nagyjából Duns Scotusig és Aquinói Szt. Tamásig – egy neoplatonikus színezetű, szinkretikus arisztotelizmust hoztak létre. (Kecskés Pál: A bölcselet története főbb vonásaiban. SzIT, Bp. 1943. 243–244; Gilson: i.m. 334, 368, 402; David Keck: Angels and
EME



54 TAKÁCS GYÖRGY
Ágoston nézetei mellett sokáig kitartó ferencesek – is az angyalok testi természetét vallotta, s azt az arisztotelészi éthert tekintette az angyali testek megfelelő elemének, amely nem csupán a világ ötödik eleme (quinta essentia), hanem az eredendő elem, az első anyag (materia prima),248 a többiek ősi forrása is, amely a csillagokat alkotja.249 A 12. századi szerzők közül sokan úgy gondolták, az angyalok testi természetűek.250 Korának ünnepelt teológusa, Párizs püspöke, Petrus Lombardus – Szt. Ágostonra hivatkozva – híres Sententiarumában az angyalok finom, szellemi testeit (corpora tenuia et spiritualia) említi.251 Művét, amelyet teológusok sokasága kommentált, a 15–16. sz. fordulójáig – néhol még azután is – tankönyvként használták,252 vagyis mintegy négyszáz esztendeig hatott közvetlenül az iskolázott elmékre egész Európában, így nálunk is.
A ferenceseknél „az 1219-i káptalan táján [...] számos egyetemi fokozatú ember lépett be a szerzetbe”, és még az alapító életében megalakult a rend bolognai (1220), párizsi (1219–20) és oxfordi (1224) teológiai stúdiuma. 1231-ben lépett a rendbe Alexander Halensis (1185–1245), a párizsi egyetem rendes tanára.253 Petrus Lombardus Sententiájának felosztását követő, az arisztotelészi művek ismeretét bizonyító, azokat Szt. Ágoston tanaival összeegyeztetni igyekvő254 Summájában – amely rendtársa, Roger Bacon (1214–1294) szerint „egy lónál is nehezebb”255 – a szerző arra jut, „az angyalok a levegőből veszik testüket”, pontosabban „a jó angyalok az étherből nyerik testüket, a rosszak inkább a levegőből”.256 Tanítványa, Szt. Bonaventura, Breviloquiumában a „a szellemi, testetlen, vagyis angyali természetről” („de natura spirituali & incorporea cuiusmodi est angelica”) ír, amely ugyanakkor testet ölthet.257 Mind korai, mind
Angelology in the Middle Ages. New York – Oxford 1998. 94.) Az 1210-es párizsi egyházmegyei zsinat még kiközösítette Arisztotelész olvasóit, 1366-ban azonban már a pápai legátus követelte a filozófus műveinek tanulmányozását. (Nyíri Tamás: A filozófiai gondolkodás fejlődése. SzIT, Bp. 1991. 145–146) 248 A materia prima (gör. próté hülé) az arisztotelészi ún. hülomorfizmusban az ősanyag, amely „önmagában nem valami, nem is mennyiség, sem más olyan, amivel a létezőket szoktuk meghatározni” (Aristotelis Metaphysica I–II. Bonnae 1848. I. 121: Met. 1029a 20–21), hanem a bármilyen formát befogadni képes puszta lehetőség (Kecskés: i.m. 129; Nyíri: i.m. 89.). A teret folyamatosan kitöltő anyag két metafizikai összetevőből áll, az ősanyagból (hülé) és a szubsztanciális formából (morphé); utóbbi szükséges ahhoz, hogy az ősanyagból létező formálódhasson (Schütz Antal: A bölcselet elemei Szent Tamás alapján. SzIT, Bp. 1927. 130–131, 146.). 249 Vö. A. Pleşu: Angyalok. Koinónia, Kvár 2006. 44; Nyíri: i.m. 49. 250 Rupertus Tuitiensis (1070 k.–1129 k.) – Nagy Szt. Gergelyére emlékeztető – véleménye szerint az emberekkel összevetve szellemi létezők, Istenhez képest azonban testiek, „van ugyanis testük”, mégpedig „sűrű és nedves levegőből”. (PL–CLXVII. 208C: De Trin. XLII,11.) Honorius Augustodunensis a tűz eleme kapcsán írja: „ebből öltenek testeket az angyalok, amikor az emberekhez követségbe jönnek”; másutt megjegyzi, „az angyalokat tűzből alkotottnak mondják”, hiszen bár „az angyali szellemet Isten a semmiből teremtette; ámde testüket tűzből formálta”. (PL–CLXXII. 138A–B: De im. mundi I,67; 1188C, 1189A: Lib. octo quaest. III.) Clairvauxi Szt. Bernát (1090–1153) is úgy gondolja, egyedül Isten anyagtalan (PL–CLXXXIII. 800D, 803C: Serm. in Cant. V,6; VI,1.), az angyalok éteri testtel rendelkeznek. (PL–CLXXXII. 790B, 791B: De cons. V. Cap. III,5; IV,7; PL–CLXXXIII. 798D–803B: Serm. in Cant. V.) Abaelardus (1079–1142) egy helyütt Gennadiust idézi az angyalok és más mennyei erők testi mivoltáról, másutt ő is – határozottabban – ezt a nézetet vallja. (PL–CLXXVIII. 1158B: Theol. Chr. I,5 és 1405D–1408C: Sic et non XLV; Marenbon, J.: Abelard on Angels. = Iribarren, I.–Lenz, M. [red.]: Angels in Medieval Philosophical Inquiry. Ashgate, Aldershot, 2008. 69–71.) Másutt az angyalokat szellemi létezőkként említi. (Marenbon: i.m. 65.) 251 PL–CXCII. 667: Sent. II. VIII,1. 252 Kecskés: i.m. 341; Nyíri: i.m. 147.
253 Schütz Antal: A klasszikus ferences theologia. = Szent Ferenc nyomdokain 1226–1926. Bp. 1926. 136. 254 Kecskés: i.m. 245, 249.
255 Rogeri Bacon opera quaedam hactenus inedita I. London 1859. 326.
256 Alexander de Ales: Summa theologiae I–II. Venetiis 1575. II. 63: STh II. qXXXIV mIV.
257 Breviloquium – Theologiae Sancti Bonaventurae Doctoris... Patavii 1562. 27v, 29v; Szent Bonaventura: A hit rövid foglalata. Kairosz, Bp. 2008. 79, 84.
EME



„NEM SZÉP MADÁR, SZÁRNYAS ANGYAL...” 55
késői munkáiban258 úgy gondolja, a materia-forma összetettséget minden teremtményre, így az angyalokra is alkalmazni kell, van tehát valamiféle testük; egyfajta könnyű – nem kiterjedt és pusztulásnak alávetett – anyagból állnak, amelyet ezért szellemi anyagnak (materia spiritualis) nevez.259 A testi mivolt ekkoriban, különösen a ferenceseknél – Aquinói Szt. Tamás fogalmaival élve260 – képességet (potentialitas) jelentett, az angyalok tehát nem tiszta formák, vagyis nem tiszta ténylegességek (actus purus), mint Isten.261 Duns Scotus (1265–1308), a ferences teológia későbbi vezéralakja, elsősorban az angyalok által kitöltött hely problémája kapcsán vall hasonló nézeteket.262 A dominikánus Nagy Szt. Albert (1193–1280) korai Szentencia-kommentárjában arról ír, az angyaloknak nincs ugyan velük természetszerűen egyesült testük, azonban a levegőből (éterből) nyerhetnek maguknak testet, és lényegében ugyanezt olvashatjuk kései Summájában is.263 „Az angyali valók középhelyet foglalnak el Isten és a testi valók között” – írja tanítványa, Aquinói Szt. Tamás.264 „...azt kell mondanunk, hogy az angyaloknak nincs természetszerűen velük egyesült testük” – írja,265 bár ugyanakkor „időnként testet öltenek”, amire „miattunk van szükségük [...] hogy velünk közvetlenül társalogva megmutassák azt [...] amiben várakozásaink szerint részünk lesz az eljövendő életben”, ezért „az angyalok levegőből öltenek testet, és azt isteni erővel annyira sűrűsítik, amennyire szükséges a magukra öltendő test kialakítására”.266
Említettem már, úgy gondolom, az angyalok testet öltésének tana, amelyet az idézett teológusok közül sokan vallottak, ezért a középkorban és a kora újkorban is a teológiai képzés részét képezte – amin az összes klerikusnak, de a literátusok egy részének is át kellett rágnia magát – szerepet játszhatott abban, hogy a „nem szép madár, szárnyas angyal” jellegzetes fordulata bekerült népi imádságainkba. Gondolom ezt azért is, mert legkésőbb éppen a fentebb tárgyalt időszakra, vagyis a 13. sz. végére alakultak ki – amint azt Erdélyi Zsuzsanna megállapította – Itáliában az archaikus népi imádságokban szokott imazáradékok.267 Az angyalok testével kapcsolatos kérdé
258 Így a korai Sententiae-ben éppúgy, mint kései a Hexaëmeronban. (Keck: i.m. 94.) 259 Opera omnia Sancti Bonaventurae I–XV. Parisiis 1864–71. II. 310–313; III. 111: Sent. Lib. II. distIII artI qI; distXVII artI qII. Concl. A teremtett anyag ősformája a fény, ez egyúttal minden teremtmény közös alapformája is, a legnemesebb forma, amely legjobban fejezi ki az örök Fényhez való hasonlatosságot. (Bonaventura: i.m. II. 534–537: Sent. Lib. II. distXII artII qI–II; vö. Kecskés: i.m. 248; továbbá Jak 1,17; Ef 5,13; PL–CXXII. 128C. Sc. Eriugena: Exp. sup. Ier. I,1) Az angyalok materia–forma összetettségét – azaz testi mivoltát – vallották Bonaventura tanítványai is. (Gilson: i.m. 481–482, 488–489.) 260 Aquinas: i.m. 357: STh I. q.L a.2 ad3; Aquinói: i.m. 375. 261 Schütz: Dogmatika I. 491. A 2Móz 3,14 isteni szózata („Ego sum qui sum”) a kor sok filozófusát megihlette, Szt. Ágoston, Szt. Anzelm, Alexander Halensis, Szt. Bonaventura, Aquinói Szt. Tamás is a lét (ipsum esse), a totális valóság (essentia) filozófiai fogalmainak tömör kifejezését látják ebben. (Gilson: i.m. 141, 565.) 262 Joannis Duns Scoti [...] Opera omnia I–XXVI. Paris 1891–95. II. 296–304: Quaest. in Lib. Sec. Sent. II. dist2 p2 art2 q1–4; Vö. Tiziana Suárez-Nani: Angels, Space and Place. The Location of Separate Substances according to John Duns Scotus. = Iribarren–Lenz: i.m. 98–111. 263 Albertus Magnus: i.m. XXVII. 165–174: Comm. in II. Sent. Dist. VIIIA art1–4; XXXI. 779–786: Sum. Theol. I. Tract. XVIII. q75 m1–2. 264 Aquinas: i.m. 375: STh I. qL a1; Aquinói: i.m. 373. Isten a minden képességi lét (potentia) nélküli tiszta aktus (actus purus), az angyalok pedig tiszta szellemek, akik természete a létezésből és lényegből való összetettségen túl nem mutat fel más (anyagból és formából való) összetettséget. (Aquinas: i.m. 374–378: STh I. qL a1–2; Aquinói: i.m. 372–375, vö. Kecskés: i.m. 266, 268.) 265 Aquinas: i.m. 383: STh I. qLI a1; Aquinói: i.m. 380. 266 Aquinas: i.m. 383–384: STh I. qLI a2; Aquinói: i.m. 381–382. 267 A bolognai szerviták szabályzatgyűjteményét (1281) tartalmazó kódex egyes imafelirataiban és záradékaiban IV. Ince (1243–1254), IV. Kelemen (1265–1268), XXI. János (1276–1277) pápák alakjai szerepelnek. (Erdélyi: Az
EME



56 TAKÁCS GYÖRGY
sek tehát éppen abban az időszakban képezték újból teológiai viták tárgyát, amikor az európai népi imádságok régi rétege, máig élő formájában, kialakult.268 Ekkoriban tűnik fel a literatusnak megfelelő gyák (deák) szó is, a Budai Krónikában (1365),269 márpedig – amint Kardos Tibor írja „a deáknak nagy szerepet kell tulajdonítani a népi költészet fejlesztésében, vitelében”, különösen a 14. század után.270 A korábbi zsinatok (Esztergomi zsinat, 1114; Budai zsinat, 1279) határozatai arra utalnak, a paraliturgikus kultúra már az Árpád-ház kései időszakában számottevő volt,271 ennek eredménye például a Königsbergi Töredék.272 Láthattuk, Fettich Nándor is úgy vélte, a madár-angyal alakját hordozó sor talán „deákos műveltségű ember” alkotása lehet.273 Az imarész klerikusi vagy literátusi, tehát klasszikus műveltségen alapuló, eredetére vall annak felépítése is, amennyiben szövege a népköltészetet jellemző természeti kezdőkép („Égen menő szép madár...”) után – úgy tűnik – a hazai kódexek szokott latinizmusainak egyikével, a skolasztikus gondolatmenetet jellemző antithesisszel274 („De nem madár, szárnyas angyal...”) folytatódik. Az említett imarészben és a hozzá szorosan kötődő két következő sorban (pl. „Szárnya alatt szent oltár, / Szent oltárban igaz hit.”) gyakran a kétütemű nyolcas („ősi nyolcas”, 4/4) és a kétütemű hetes (4/3) verssorok variálódnak (az említett változatban például: 4/3//4/4//4/3//4/3) és állnak össze, időnként, hosszabb (bár gyakran rímtelen), négyütemű sorfajtákká. Mindezzel itt nincs mód bővebben foglalkozni, megjegyzésre érdemes ugyanakkor, hogy az említett sorfajták története írott emlékeink körében a 15–16. században indul.275 A madár és egyéb „képekben” járó angyalok alakjának az európai néphagyományban való széles körű elterjedtsége is a képzet igen régi voltára utal.
Ahogyan azt É. Gilson megállapította, „attól kezdve, hogy a kolduló rendek megtelepedtek a Párizsi és az Oxfordi Egyetemen, a filozófia és a teológia szinte minden nagy képviselője dominikánus vagy ferences Párizsban, és főként ferences Oxfordban”.276 A skolasztika tanítása a reneszánsz korszakában is folytatódott az egyetemeken és a katolikus iskolákban. Ekkorra a tomizmus nyert teret, a freiburgi (1490), a lipcsei (1502), a rostocki (1520) universitason Petrus Lombardus Sententiája helyett Aquinói Szt. Tamás Summáját vezették be, és példájukat csakhamar követték más egyetemek is.277 A tomisztikus skolasztika a 16–17. században a bölcseleti oktatás alapját képezte.278 Az angyalok testi természetét vallotta a dominikánus Thomas Caietanus (1469–1534) és Domingo Banez (1528–1604) is.279 Az olasz obszerváns ferences, Clemens Brancasius (†1658)
archaikus népi... 86–87.)
268 Erdélyi: Aki ezt az... 27–140.
269 Podhradczky: i. m. 45: „Hét Magiar et Gyák sunt vocati”.
270 Kardos Tibor: Középkori kultúra, középkori költészet. Bp. 1941. 139, 211–253; vö. Gerézdi: i.m. 6–37. 271 Werner Alajos: Hozsanna. (Második kiadás) Zeneműkiadó, Bp. 1959. 81. 272 Koltay-Kastner Jenő: A Königsbergi Töredék kérdéséhez. Irodalomtudományi Közlemények 60 (1956). 130–137. 273 Fettich: i.m. 56–57. 274 Horváth: i.m. 272–273. 275 Vö. pl. Császár Elemér: A középkori magyar vers ritmusa. Irodalomtörténeti Közlemények XXXIX (1929). 1. sz. 41, 44–46; 2. sz. 162–164. 276 Gilson: i.m. 456, 521. 277 Kecskés: i.m. 341. 278 Képviselői, így a jezsuita Franciscus Tolletus (1532–1596) és Antonius Rubius (1548–1615) vagy a Coimbrai Egyetem tanárainak kézikönyvei nem mutattak különösebb változatosságot (Gilson: i.m. 441.), s ez alól a magyarországi, Petrus Canisius és mások által írt tankönyvek sem igen képeztek kivételt. 279 Schütz: i.m. I. 491.
EME



„NEM SZÉP MADÁR, SZÁRNYAS ANGYAL...” 57
De Angelis (1646) című munkájának az angyalok szellemi, avagy anyagi és testi természetéről szóló fejezetben arról ír, „az angyali testecskék kicsinyek és finomak” („corpuscula Angelica esse tenuia, & subtilia”),280 majd az angyalok által magukra öltött testekről szóló részekben arra a megállapításra jut, páraszerű testüket a levegőből formálják, „amely küldötti szolgálatuk végeztével rögvest szertefoszlik” („quod in fine functionis sui ministerij, statim euanuit”).281 Az angyalok testéről és a szolgálatukhoz testet öltő angyalokról szóló tanítások tehát arra az időszakra is jellemzőek voltak, amikor az Erdélyi Zsuzsanna által közzétett antikva-imádságot a 16. sz. végi kötet előzéklapjára feljegyezték.282 Hazánkban a mariánus ferencesek rendtartománya 1229-ben, a szalvatoriánusoké 1339-ben létesült.283 Amint Karácsonyi János írja, „a ferenczrendüek kolostorai bent a városokban épültek s az ő iskoláik nem csupán szerzetes iskolák voltak, hanem oda a városi ifjak is bejárhattak”, így ha a külföldi egyetemeken a 14–15. században tanuló magyar ifjak névsorát végigolvassuk, látjuk, hogy egyes városok, amelyek ferences kolostorral rendelkező helységek, az említett lajstromokban jócskán túlreprezentáltak.284 A pápa rendeletére már 1339-től magyar ferences (klerikus) diákok is tanulhattak külföldi egyetemeken, akik „elvégezvén tanulmányaikat, így kezdték azt részint új könyvek, szentbeszédek írásával fejleszteni, részint a magyar ifjak tanítása közben az egyes igazságokat magyarul is értelmezni”.285 A domonkosok 1211-től, a jezsuiták 1561-től, a piaristák 1666-tól vannak Magyarországon.286 Azt gondolhatjuk, leginkább az említett rendek oktatási intézményein, illetve a káptalani iskolákon át szűrődhettek „le” a fentebb vázolt tanítások az alsóbb klérus, illetve a literátusok, deákok közé, ahol azután, a néphagyománnyal összecsengve, az itt elemzettekhez hasonló imákat, énekeket és egyéb, a mű- és népköltés határán álló alkotásokat hoztak létre. Az angyalok testéről való, leginkább talán ferences gyökerű elgondolások, úgy tűnik, a népi imádságokban is tükröződnek, hiszen a fentiek alapján, feltételezve a szövegek klerikusi vagy literátusi eredetét, talán nem véletlen, hogy a vizsgált madár-angyal leggyakoribb jelzői éppen a szép és a kicsi, apró,287 előbbi a makulátlan tisztaságban megnyilvánuló, a test nyűgeit szinte teljesen levető szentséghez,288 utóbbi az alig-test angyali képzetéhez kötődhet. Jézus az an
280 C. Brancasio: De Angelis. Neapoli 1646. 22: Disp. I. q. V,7. 281 Brancasio: i.m. 44–49. Disp. II. q. I–II. Az idézett rész: Uo. 49. Disp. II. q. II,13. 282 Erdélyi: Egy antikva... 262.
283 Karácsonyi János: Szt. Ferencz rendjének története Magyarországon 1711-ig I–II. MTA, Bp. 1923–1924. I. 13, 307. A magyar kultúrát ért ferences hatásokról itt nincs mód bővebben írni, szerencsére a kérdésnek alapos irodalma van. Így pl. Böröcz Marcell: Ferencesek a középkori magyar irodalomban. Pécs 1911; Karácsonyi: i.m. II. 559–625; Vargha Damján: Szent Ferenc és fiai a magyar kódex-irodalomban. = Szent Ferenc nyomdokain 1226–1926. Bp. 1926. 79–122; A ferences lelkiség hatása az újkori Közép-Európa történetére és kultúrájára I–II. Szerk. Őze Sándor és Medgyesy-Schmikli Norbert, Piliscsaba–Budapest, 2005; Nyolcszáz esztendős a ferences rend. Tanulmányok a rend lelkiségéről, történeti hivatásáról és kulturális-művészeti szerepéről I–II. Szerk. Medgyesy S. Norbert–Ötvös IstvánŐze Sándor, Bp. 2013. 284 Karácsonyi: i.m. II. 561–562. 285 Karácsonyi: i.m. II. 562.
286 Karácsonyi János: Magyarország egyháztörténete főbb vonásaiban 970–1900-ig. Veszprém 1929. 69, 176177, 178. 287 Fettich: i.m. 56; Erdélyi: Hegyet hágék... 238, 337, 409, 455; Daczó: i.m. 43–44, illetve Fettich: i.m. 64; Erdélyi: i.m. 212, 248, 280, 380, 460; Uő: Hegyet hágék... (1999), 899, 934, 935, 936, 937; Polner: Föld szülte... 215; Uő: Isten... 148, 221, 224; Silling: Boldogasszony... 62; Harangozó: i.m. 109; Uő: „Elmentem...” 216; Tánczos: Csapdosó... 65; Uő: Nyiss kaput... 184; Daczó: i.m. 43. 288 Tánczos: i.m. 43–44.
EME



58 TAKÁCS GYÖRGY
gyali karok és üdvözült lelkek lakta mennyországot a mustármaghoz hasonlítja, amely „jóllehet minden magoknál kisebb: de [...] végre fa nevekedik belőle annyira, hogy az égi madarak reá szálljanak, és fészket rakjanak az ágain”.289 Az angyali seregek biblikus és patrisztikus képzetét idézi az aprócska madarak képéhez fűződő gyakori többes szám,290 kivált, amikor – az angyalok seregeihez291 hasonlóan – kifejezetten „sereg”-ről esik szó.292 A madárka szent voltát mutatja a rá vonatkoztatott „egy” jelző,293 amelyet még tovább erősít a „lepecséte’t madár” evangéliumi fogantatású képe.294 A moldvai Lészpeden úgy tartják, „az őrzőangyalnak szárnya van, olyan, mint a madár, repül az angyal”, a pusztinaiak szerint, „ha fecskével álmodsz, azt mondják, az az őrangyalod, mert a fecske szent”.295
„Szárnya alatt korozna...”
Madár követek és üdvösségünk evangéliuma
Fentebb említett csíkcsekefalvi szövegünk szép madárkája a szárnya alatt koroznát, a csíkmindszenti imáé koronát hordoz.296 Utóbbi a keresztény szimbolikában az isteni dicsőségből való részesedést, a magasztosságot jelképezi, a megkoronázás (lat. coronatio) a hitvallói tanúságtétel beteljesedésének jele.297 A korozna és változatai (kalazma, kolozma) jellemzik a vidékről ismert variánsok többségét is,298 egyetlen – már idézett – szöveg van, amelyben a madár-angyal „szárnya alatt kenetet visz Krisztusnak”.299 Ez utóbbi is – amint látni fogjuk – voltaképpen ugyanaz a kép. A csekefalvi, a hárompataki és moldvai szövegek e szempontból tehát összetartozó csoportot alkotnak, annál is inkább, mert a korozna kifejezés párhuzama a más vidékekről származó változatokban nem szerepel. A csíkmindszenti imádságban előjövő korona párhuzamai ugyanakkor – általában Boldogasszony alakjához és a Paradicsomkert képéhez kötődvén – más vidékeken (Bács-Kiskun m., Baranya m., Szolnok m., Zoboralja) is felbukkannak.300 A nagy területen való elterjedtség a szóbeli változatok mögött megbúvó írott-nyomtatott előképre utalhat.301 Úgy tűnik, talán a korona az „eredeti”, s a korozna a „szövegromlás” ered
289 Mt 13,31–32 290 Erdélyi: Hegyet hágék... 248, 251, 380; Uő: Hegyet hágék... (1999), 934–937; Harangozó: i.h. 291 Vö. pl. PG–XVIII. 69A: „sztratopeda tón angelón”; PL–CXI. 29A–B: „agmina angelorum”. 292 „...Föltekintek magos mennyekbe, / Ott látok egy sereg madarat, / De nem sereg madár, / Szárnyas angyal...”; „Amoda van egy sereg madár / De nem madár / Hanem szárnyas angyalkák...”. (Erdélyi: i.m. 896; Besenczi: i.m. 25.) 293 Erdélyi: Hegyet hágék... 239, 346, 348–349, 526; Polner: Föld szülte... 242; Uő: Isten... 148, 209, 256; Besenczi: i.m. 10; Silling: Kínján... 10; Uő: Vajdasági... 321, 354; Daczó: i.m. 43. 294 Erdélyi: Hegyet hágék... (1999), 992; Vö. Mt 3,17; Lk 15,22; Jn 6,27; 1Kor 9,2; 2Kor 1,22; Ef 1,13; 2Tim 2,19; Jel 7,2–3; 9–4. 295 Bosnyák: A moldvai... 502. sz.; Halász Péter: A moldvai csángó magyarok hiedelmei. Bp. é. n. (2005) 1584, 1859. sz. 296 Takács: Angyalok... 349, 350.
297 Vanyó: Az ókeresztény művészet... 113–120.
298 Harangozó: „Krisztusz...” 109; Tánczos: Csapdosó... 65; Uő: Nyiss kaput... 184; Daczó: i.m. 43–44. 299 Erdélyi: Hegyet hágék... 481. 300 Erdélyi: i.m. 248, 348–349, 380; Uő: Hegyet hágék... (1999), 896, 935; Harangozó: „Elmentem...” 216. 301 Erről azonban ennél többet bajos lenne mondani, ugyanis az Erdélyi Zsuzsanna által közölt, tájnyelvi jellegzetességeket hordozó antikva-imádság kéziratosa (17–18. sz.) régebbi, mint a legelső ismert ponyvavariáns (19. sz. második fele). (Erdélyi: Egy antikva... 261; JKrI; vö. Takács: i.m. 352–353.)
EME



„NEM SZÉP MADÁR, SZÁRNYAS ANGYAL...” 59
ményezte, „torzult” változat. A rokon szövegváltozatokat alaposabban megvizsgálva, a szárnya alatt koronát-koroznát, abban Boldogasszonyt hordozó madár-angyal alakjáról kissé többet is megtudhatunk. Részletesebb vizsgálatunk alapjául a két írott-nyomtatott (17–19. századi), történeti változaton kívül a két csíki, a hozzájuk szorosabban kötődő négy (moldvai és hárompataki), valamint a negyvenöt, távolabbi vidékekről való változat, összesen tehát ötvenhárom imavariáns szolgál. A legrégibb, 17–18. századi változat szövegében az „apró madarkák, szárnyas’ Angyalkák” szárnya alatt „ereklye, ereklyében igaz hit, igaz hitben szent óltár” van.302 Az oltáron „Urúnk Jesus Kristus űl”, s az ő tizenkét apostollal folytatott párbeszéde torkollik a bűnök imamondás általi bocsánatát ígérő, szokott imazáradékba.303 Ebben a képben tehát az angyal-madárkák szárnya alatt hordozott isteni üzenet a bűnök bocsánatáért végzett imamondás, az imitatio Christi szükségességéről és megváltó erejéről szól. A 19. századi, Jézus Krisztus imádsága feliratú ponyvaváltozatban az égen menő „kis madár”, a „szárnyas angyal” szárnya alatt „a szent oltár, a szent oltárban az igaz hit, az igaz hitben a boldogasszony” van. A hosszú szövegben ezután a „szent oltár”-nak megfelelő „aranyos templom”-ban leterített „aranyos szőnyeg”-en térdelő Jézus Krisztus két prófétával folytatott dialógusa után Mária „világi zsoltárá”-ból kiolvassa szent Fia halálát, amit a kakasok „Máriát kiáltó” hangja is megerősít, majd az imazáradék és egy esti imádság következik.304 Az idézett két, történeti szövegváltozatban a madár-angyal szárnya alatt vitt hármasságok akár össze is illenének (ereklye – szent oltár – igaz hit – Boldogasszony), olyan szöveget azonban, amely mind a négy elemet tartalmazza, nem találni. A 17–18. századi ereklye – igaz hit – szent oltár hármas közeli változatai az elmúlt évtizedek imagyűjtéseiből ismertek,305 a 19. századi szent oltár – igaz hit – Boldogasszony képzetcsoport párhuzamai Zalában, Somogyban, de a Délvidéken is gyakran előjönnek,306 ami – éppen ebben az esetben – nyilván a kézen-közön terjedő búcsús ponyvák hatásának is köszönhető. Meg kell említeni, hogy a szent oltár képét tartalmazó harmincöt változat a vizsgált szövegek kétharmadát teszi ki,307 ez ugyanis – amint látni fogjuk – imáink további vizsgálatához az egyik legfontosabb adat. A madár-követek szárnya alatt más szövegekben a Paradicsomkert, a Paradicsom kis kertje, néhol a szentegyház, szent templom rejtőzik.308 A templom eszmei középpontjában mindig az oltár áll, a templom említésében tehát implicite a szent oltár is benne rejlik, ezzel az oltár képét – és a hozzá szorosan kötődő eukharisztia-jelképiséget – hordozó szövegek aránya még nagyobb (~70%) lesz a változatok között. Néhány délalföldi szöveg – szinte bizonyosan ponyvai hatásra – egységes csoportot alkot, bennük a madárka, kis madárka szárnya alatt szent oltár, Benedik
302 Erdélyi Zsuzsanna a rokon szövegek vizsgálatában, „tájbeli és időbeli vonzatainak tisztázásában” az elsődleges, „a használatban nem, vagy alig torzult”, meghatározó „támpont-motívum”-nak, amely „feltehetően eredeti szövegrész lehet”, éppen a „... szárnya alatt ereklye, / ereklyében igaz hit...” sorokat tartotta. (Erdélyi: i.m. 267–269.) 303 Erdélyi: i.m. 262. Az imádságzáradékokról: Erdélyi: Az archaikus... 51–142; Uő: Aki ezt az... 27–134. 304 JKrI, 2–3. 305 Erdélyi: Hegyet hágék... (1999), 994; Uő: Egy antikva... 268; Polner: i.m. 211. 306 Pl. Fettich: i.m. 64; Erdélyi: Hegyet hágék... 213, 409, 460; Silling: i.m. 347. 307 Fettich: i.m. 56, 64; Erdélyi: i.m. 207, 212, 213, 238, 337, 409, 455, 457, 460; Uő: Hegyet hágék... (1999), 889, 899, 937, 992; Polner: Föld szülte... 215 (100, 100a, 100b), 242; Uő: Isten... 148, 209, 211, 224, 256–257; Besenczi: i.m. 10; Silling: Boldogasszony... 62, 64; Uő: Kínján... 10; Uő: Vajdasági... 285–286, 321–323, 347, 354. 308 Pl. Erdélyi: Hegyet hágék... 251, 337; Uő: Hegyet hágék... (1999), 936, 937. Egy zalai imában az ún. keresésmotívum szerepel. (Erdélyi: Hegyet hágék... 239.)
EME



60 TAKÁCS GYÖRGY
(Szt. Benedek), kinyílt rózsa (Mária) található, a rózsa-Mária képzethez a Szűzanyát Fia halálhírével költögető kakasok hajnalt idéző képe társul. Krisztus keresztfáról aláhulló vérét e szövegek némelyikében angyalok szedik ólomtányérra, aranytányérba, vagyis a Szent Grálba.309 A madár-angyal hozta üzenet tehát itt is a krisztusi áldozat – és az imitatio Christi – imazáradékban megfogalmazott, üdvözítő voltára utal.310 Az angyalok, akik az első emberpár Paradicsomból való kiűzése után az „Éden kertének bémenetelé”-t és az Élet Fájához vezető utat őrzik,311 ismerik az áteredő bűn és a megváltó krisztusi kereszthalál közötti kapcsolatot.312 Amint látni fogjuk, a Szent Vért felvivő angyalok és a szárnya alatt koroznát hordozó madár-küldött képe is szoros kapcsolatban áll egymással. Az imákban felbukkanó Paradicsomkert és a szent templom – összefüggő – képéhez fontos tudnunk, hogy a kert egyfelől a külső világból kihasított, isteni erőktől áthatott, „megszentelt” természet jelképe, másfelől az ősi ártatlanság kora, a paradicsomi állapot, az aranykor, illetve az igazakra váró mennyei boldogság színtere. A Paradicsom kifejezés – egészen a patrisztika végéig (8. sz.) – a földi Paradicsomot jelentette, amelyben Ádám és Éva éltek.313 Ha a madár-követ a Paradicsom látomásos képét hordozza a szárnya alatt, természetes, hogy az általa közvetített isteni üzenet is erre vonatkozik: az ősbűn miatt elvesztett Paradicsom visszaszerzésére, vagyis az égi Paradicsomba való bejutásra, tehát az üdvözülésre hív föl. Mindez, láthattuk, összefügg a hajnali, kelet felé forduló imamondással is. A kert képe a népi imádságokban az aranyház, szép ház, valamint a fehér kápolna, aranyos kápolna, szép kicsi kápolna, kerek kőkápolna képzetével – ezért is – nyilvánvalóan összefügg: a Paradicsomkert és a szent templom (Mennyei Jeruzsálem) analógiába vonható egymással. A csíkcsekefalvi és mindszenti imáinkban szereplő „Boldogasszon kőkertje” képzet megfelelői – kőkert, paradicsomi kőkert – a székely és csángó imádságokban másutt is előjönnek, néhol Jézus születésének helyeként („Paradicsom kőkertjében...”), másutt mint „szent arany kőkert”, „siralmas kőkert”, ahol az „aranyos székében”, „kicsi arany karszékibe’” ülő Jézus – Atyja rendeléséből bekövetkező – előre tudott, fájdalmas sorsán, szenvedésein és kínhalálán búslakodik.314 Ez a kőkert szerepel a két csíki imában is, a madár-angyalka szárnya alatt, azonban – amint arra a szövegek nyilvánvalóan utalnak („Az Úrjézus térgyig vérbe, / Könyökig könnyübe, / Sárig haja leeresztve, / Töviskorona a fejébe verve...”) – már a passió után. A Krisztussal való együtt szenvedés (compassio), a kínok imamondás általi átélése (imitatio Christi) – amint az imazáradék bizonyítja – üdvözítő erejű. A más vidékekről való párhuzamokban gyakori Boldogasszony név315
309 Erdélyi: i.m. 165; Bán: i.m. 234; Tánczos: i.m. 182–183. Párhuzamként megemlítendő, Pázmány Péter arról ír, az emberi imádság is olyan áldozat, „mellyet a’ Mennyei Angyalok, Arany edényekbe szednek; Meny-Országba visznek: és kedves szagok illatozásával, Isten szeki-eleibe bocsátnak”. (Pázmány: i.m. 642.)
310 Erdélyi: i.m. 250; Polner: i.m. 209, 221, 224, 256–257; Silling: Boldogasszony... 62; Uő: Vajdasági... 285–286, 321–323. 311 1Móz 3,23–24 312 Tánczos: „Ezer level...” 156. 313 1Móz 2,8–17; 3,23–24; Delumeau: i.m. 9.
314 Pl. „Hol ül vala Világ Ura, Jézus, / Szent arany kőkertbe’, / Siralmas székébe’, / Szent feje lehajtva, / Szent szive szomorodva....”; „Ne, hol ül vala a mi Urunk Jézus Krisztus. / Siralmas kőkertbe’, / Szent arany székibe’. / Szent feje félrehajtván, / Szent szakállárol csorog le a könnye. / Mi dolog lehessen, / Mi dolog ne vóna? / Majd eljőnek a kegyetlen zsidók, / Három napig kergetik, / Harmadnapra megfogják, / Oszlophoz kötözik, / Vas ostorokkal ostorozzák, / Büdös nyálakkal köpködik / És epével itatják.” (Takács: i.m. 380, 392: Csíkkarcfalva, Csíkszentdomokos.) 315 Fettich: i.m. 56, 64; Erdélyi: i.m. 238, 239, 346, 348–349, 380, 455, 457, 460; Uő: Hegyet hágék... (1999), 889, 896, 934, 992, 994; Silling: i.m. 347, 353–354; Harangozó: i.m. 216.
EME



„NEM SZÉP MADÁR, SZÁRNYAS ANGYAL...” 61
ugyanakkor, bár a két csíki imában előjön, ezen a vidéken jobbára tájidegennek mondható.316 Ez a tény a szövegek földrajzilag távolabbi, esetleg írott, eredetére utal. Egyes imaváltozatokban a megnyíló mennyei ajtó mögött felbukkanó szentegyház, másutt az annak megfelelő aranyos szent ház paradicsomi-mennyei látomása az ablakán kitekintő, napkelet felé néző Boldogasszony, máskor – pénteki imáink látomásos képeihez, kezdőformuláihoz kötődően – az imamondó szemei előtt bukkan föl.317 A napkeletre tekintés mozzanata318 – láthattuk már – az égtájon túl a hajnali idő és a teremtés képzetét is hordozza. Erre az időszakra utal imáinkban a kakasszó is,319 amely a nagypénteki énekekben is szerepel.320 A kelet a keletkezés iránya, amely „az örök eredet, az igaz forrás értelmét rejti magában, az ébredést jelképezi”.321 A pantokrátor Krisztus – Paradicsom kertjében álló – trónja is napkeleten van, onnan várható újbóli eljövetele, a parouszia, amit ugyancsak napkeletről jövő angyal ad hírül,322 s amely a világ megújítására, újrateremtésére (gör. apokatasztaszisz; palingenészia)323 következik be: „Mert miként a’ villámlás kijő napkeletről, és megtetszik napnyugotra is, úgy lészen az ember’ Fijának eljövetele is.”324 A vörösen fölkelő Nap, láthattuk, a krisztusi passió és kereszthalál megidézője a népi szemléletben. Egy románcsügési ima látomásos kezdőképe a felkelő Napra a más változatokban ugyancsak napkeleten felbukkanó szép kicsi kápolna, aranyos kápolna, illetve a vele identikus aranyház, szép ház – Mennyországot idéző – szokott jelzőit használja.325 Egy csíkpálfalvi imádságban a „tekintetes napkelet” kifejezés utalhat a hajdani naptisztelet nyomaira.326 A somoskai csángók szerint „a mennyország fényes, mint a Nap”.327 Emlékezzünk Caesariai Szt. Baszileiosz szavaira, aki szerint ima közben az elveszített Paradicsomot keresik a keresztények. Láthattuk, Gyimesbükkön úgy mondják, kelet felé kell imádkozni, mert „ahol a Nap feljő, ott van a Jézus es”.328 Szt. Cyprianus is a hajnali imádság fontosságáról írt, mégpedig – többek között – éppen arra a malakiási locusra utalva, amely talán madár-angyalos szövegeink egyik végső eredőhelye lehet: „Hajnalban is imádkoznunk kell, hogy az Úr feltámadását pirkadati imádsággal ünnepeljük. Egykor ezt jelezte a Szent Lélek a zsoltárokban. [...] Ugyancsak tanúskodik Malakiás próféta
316 A székelység-csángóság imáiban és ráolvasóiban a boldogságos vagy szép Szűz Mária alakot, néha a Szentséges Szűz Mária, Boldogságos Szent Szűz Mária fordulatot használják. Felbukkan a „Boldogságos Szépszüzanyám Máriám”, a „bódog szép Szűz Mária”, a Babba Mária forma is (Tánczos: Gyöngyökkel... 31; Harangozó: i.m. 115; Daczó Árpád: A gyimesi Babba Mária. Népismereti Dolgozatok, Kriterion, Buk. 1980. 233; Takács: Aranykertbe’... 415, 462.), de igen ritka – és olvasmányos eredetű – az olyan szöveg, amelyben a Boldogasszony név szerepel (Tánczos: i.m. 52, 54.). 317 Pl. Erdélyi: Hegyet hágék... 453, 526; Uő: Hegyet hágék... (1999), 937; Silling: i.m. 347. A látomásos kezdőformulákhoz l. Erdélyi: Archaikus... 405–432. 318 Fettich: i.m. 64; Erdélyi: Hegyet hágék... 238, 455, 460, 526; Silling: i.h. 319 Erdélyi: Hegyet hágék... (1999), 937.
320 „Szép piros hajnalban a kakas búsan szól, / Kelj fel, Szűz Mária, ébredezz, ha alszol, / Elborult, leborult szép napod világa, / Gyilkosok kezében szűz méhed virága...” (Takács: Angyalok..., 131; kéziratos füzetből, Marosfő); vö. Székely: Csíki... 158, 352. 321 Tánczos: Nyiss kaput... 84. 322 Jel 7,2 323 ApCsel 3,21; Tit 3,5; Mt 19,28 324 Mt 24,27
325 „Felkelék az én ágyamból, / Minden esti koporsombol, / Kimenyek az én ajtómon, / Feltekintek a Napra. / Küjel kedves, / Belől kegyelmes...” (Takács: i.m. 289.) 326 „Tekintetes napkelet, / Ott látok egy szép kápolnát, / Kivül kedves, belöl aranyas / Négy sarkában négy kërësztfa...” (Takács: i.m. 161: Márton László gy., Erdélyi Zsuzsanna lejegyzése.) 327 Bosnyák: i.m. 6. sz. 328 Takács: i.m. 210.
EME



62 TAKÁCS GYÖRGY
is arról, hogy napnak nevezzék: Számotokra, akik félitek az Úr nevét, fölkel az igazságosság napja és szárnya alatt a gyógyulás.”329
A fentebb említett hárompataki és moldvai csángó változatokban a „szárnyas angyal” képét hordozó imarész – a két, írott-nyomtatott, történeti variánshoz hasonlóan – pénteki imák szövegébe szervült. Láthattuk, ezek az imádságok külön csoportot képeznek abból a szempontból is, hogy a madár-angyal szárnya alatt a másutt szokott képek (az ereklye – igaz hit – szent oltár, a szent oltár – igaz hit – boldogasszony és fentebb említett társaik) helyett a kolozma – igaz hit szent kereszt hármasa, annak töredékes alakja (kalazma – igaz hit), illetve a korozna – boldogságos szüz mária kettőse szerepel bennük.330 A két csíki változatban ugyancsak a korozna/korona – Boldogasszon kettőse bukkan föl, egy lujzikalagori szövegben pedig az angyal – mintha csak Malakiás többször citált helyének parafrázisa lenne – „szárnya alatt kenetet visz Krisztusnak”.331 Miután a távolabbi imapárhuzamokban szereplő „angyali üzenetek” többségének jelentéséről ha igen röviden is – szót ejtettünk, imáink vizsgálatában összpontosítsunk most már arra a kérdésre, miért hordoz koroznát, illetve koronát a két csíki imádság madár-küldötte, s ezek a különös képzetek összefüggenek-e a szövegváltozatok többségében szereplő szent oltár képével.
„Ugy köti, ugy köti ékes koszoruját...”
Korona és korozsma
A koszorú és korona (gör. sztephanosz, lat. corona) a keresztény hagyományban a fenség, a magasztosság, a diadal, az isteni dicsőségből való részesedés, a tisztaság, a fényesség (gör. doxa; lat. gloria, maiestas, claritas) jelképe, az erényesség, a vértanúság, a szüzesség kifejezője. A koszorúval ékesítés, a megkoronázás (lat. coronatio) a hitvallói tanúságtétel beteljesedését jelenti. A keresztény ikonográfia szerint a – Krisztustól kapott – koszorú a szenteket és vértanúkat illeti, akik győzelmüket Isten kegyelmi segítségének köszönhetik.332 A koszorú, az aranykorona (aureola, aurea corona) a színről színre való, boldogító istenlátás (visio beatifica) jelképe is, feltehetőleg ilyen értelemben szerepel már néhány ókori apokrif iratban éppúgy,333 mint késő középkori antiphonáriumokban,334 a Mennybe vitt leány ballada változataiban,335 halottas énekekben336 vagy éppen álmokban, látomásokban.337 A koszorú kötése a népi imákban is megjelenik: „Szent Jánoson kívül egy kerek dombocska, / Azon növelkedik egy édes almafa, / Édes az almá
329 Vanyó: Szent Cyprianus... 373–374. Az idézett igehelyek: Mal 4,2, valamint Zsolt 5,2; 117,22–23; Oz 6,1. 330 Tánczos: Csapdosó... 65; Uő: Nyiss kaput... 184 (Nagypatak); Harangozó: „Krisztusz...” 109 (Nicolae Bălcescu); Daczó: Hosszú utak... 43–44 (Magyarcsügés). 331 Erdélyi: Hegyet hágék... 481 (Lujzikalagor).
332 F. Münter: Symbola veteris Ecclesiae artis operibus expressa. Hafniae 1819. 16; Christliche Kunstsymbolik und Ikonographie. Frankfurt am M. 1839. 110–111; M. Martigny: Dictionnaire des Antiquités Chrétiennes... Paris 1865. 182; Vanyó: Az ókeresztény művészet... 113–120; vö. Jel 2,10; Jak 1,12; 1 Pét 5,4. 333 Pl. Hermasz Pásztor c. apokalipszisében, Ezdrás V. könyvében (2,39–40; 2,45–47.) vagy az Izajás mennybevitele feliratú apokrifben. (Vanyó: Apostoli... 323, 117; Adamik Tamás (sorozatszerk.): Apokrif iratok. Apokalipszisek. Telosz, Bp. 1997. 57–59. 334 Fettich Nándor: A Julia szép leány-balladáról. Ethnographia 1959 (LXX). 64. 335 Székely: A Júlia... 384. 336 Tánczos Vilmos: Foklórszimbólumok. Kvár 2006. 142. 337 Takács: i.m. 683.
EME



„NEM SZÉP MADÁR, SZÁRNYAS ANGYAL...” 63
ja, / Csukros a levele, / Alatta ül vala Szüzanyám, Mária. / Ugy köti, ugy köti ékes koszoruját, / Pirossal, fehérrel be nem éri, / Arannyal befejezi...”.338 Az élet pirosa és a halál fehére után arannyal befejezett koszorú az üdvözülés, a mennybemenetel képzetét hordozza. A görög khrió (’megken’) ige feltételezhető *khrisz-ió változatából eredő khriszma-ban (’jó illatú olaj, kenet, ír’) gyökerező latin chrisma-ból (’szentelt olaj, kenet’) származó339 korozna kifejezés a magyar régiségben (16–19. sz.) korozsma, kolozma, korosnia, kolosma,340 17. századi erdélyi iratokban korozama,341 a tájnyelvekben kolozsma, kolozsna, kaluzsma, kilozsma alakokban jön elő.342 Csíkszéki imákban: korozna, kalazma, kolozma. A korozsma ’szentelt olaj, krizma’ jelentése már az Érdy-kódexből (1524–27) ismert, de hasonló korú ’keresztelői ajándék’ (1548) tartalma is,343 a kifejezés eredeti értelme tehát „a keresztelési szent kenet emlékére adott ajándék” lehet.344 A keresztelés rítusának az ókeresztény korban része volt a püspök általi – evangéliumi eredetű345 – kézrátétel, valamint a krizmakenés.346 Utóbbinak első biztos tanúja Órigenész.347 A bérmálás eredetileg tehát a keresztelés aktusának betetőzése (teleiószisz), lepecsételése (szphragisz, sigillum) volt.348 A két szentség elválásának első nyomai a 3. századtól jelentkeznek,349 a bérmálás különállása I. Ince pápa 416-ban kelt, a gubbiói püspöknek írott levelével születik meg.350 A nyugati egyház a 13. századtól nem bérmál kisgyermekeket, ami – a korozsma kifejezés ’keresztelői ajándék’ jelentésének figyelembe vételével – arra utalhat, imáink előzményei, talán „ősszövegei”, legkésőbb ekkoriban alakulhattak ki. Láthattuk, ha a madár-angyal képét hordozó imarészt a literátusi réteghez kötjük, létrejöttével a 14. századtól számolhatunk. Amint Erdélyi Zsuzsanna írja: „Az európai kitekintésű, sok éves összehasonlító kutatás derítette ki, hogy az archaikus népi imádságoknak nevezett szöveghagyomány a 13–15. század szakrális közköltészetének bizonyos
338 Takács: i.m. 680: Gyimesfelsőlok, Gáborokpataka; vö. Tánczos: Gyöngyökkel... 104–105. 339 I. St. Durantus: De Ritibus Ecclesiae Catholicae. Lugduni 1595. 114; Farkas: i.m. 236; Soltész–Szinyei: i.m. 725; Czuczor–Fogarasi: i.m. III. 939; Benkő: i.m. II. 581. 340 Magyar tájszótár. Buda 1838. 215; Czuczor–Fogarasi: i.h; Benkő: i.m. II. 580. 341 Erdélyi magyar szótörténeti tár I–XIII. (Röv. SZT) Gyűjt. és szerk. Szabó T. Attila, Kriterion–AkadémiaiErdélyi Múzeum-Egyesület, Buk–Bp–Kvár 1975–2009. VII. 265. 342 Ballagi Mór: A magyar nyelv teljes szótára I–II. Pest 1873. II. 94, 103; Szinnyei József: Magyar tájszótár. Bp. 1873. 1182; Hegedűs Lajos: Moldvai csángó népmesék és beszélgetések. Bp. 1952. 327; Balogh Ödön: Néprajzi jegyzetek a gyimesfelsőloki és gyimesközéploki csángókról. Kvár 1932. 346; Uő: Gyimesi csángó tájszavak II. Nyelv- és Irodalomtudományi Közlemények V. Kvár 1961. 73–101. 87; Benkő: i.m. II. 581; Új magyar tájszótár I–IV. Főszerk. B. Lőrinczy Éva, Akadémiai, Bp. 1979–2002. III. 495; Sebestyén Ádám: A bukovinai andrásfalvi székelyek élete és története Madéfalvától napjainkig. Szekszárd 1972. 268; Uő: A bukovinai székelység tegnap és ma. Szekszárd 1989. 387; Bosnyák Sándor: A bukovinai... 835, 853. sz. 343 Érdy-k. 428; Benkő: i.m. II. 580–581. 344 Czuczor–Fogarasi: i.h. 345 ApCsel 8,17; 19,6; Zsid 6,2 346 Schütz: i.m. II. 434; Radó, Polycarpus: Enchiridion liturgicum... I–II. Herder, Roma–Freiburg am BreisgauBarcelona 1966. I. 646. A szentségről l. továbbá: Durantus: i.m. 112–134; Bellarminus, R.: Disputationem Roberti Bellarmini [...] de controversiis Christianae Fidei I–IV. Lutetiae Parisiorum 1620. III. 299–336. Vö. 2 Kor 1,21; 1 Jn 2,20.27 347 PG–XII. 472D, 473A; 506B–508A: In Lev VI,5; VIII,11
348 Durantus: i.m. 115–116; Dölger, F. J.: Das Sakrament der Firmung Historisch-Dogmatisch Dargestellt. Wien 1906. 9–10, 17–18, 22; Lercher: i.m. IV/2. 152 [195]; Schütz: i.m. II. 437. 349 Ennek tanúi az irodalomban: Tertullianus, Hippolütosz, Cyprianus, Jeruzsálemi Szt. Kürillosz, Szt. Jeromos, Szt. Ágoston. (Schütz: i.m. II. 433; vö. Dölger: i.m. 1–27; Lercher: i.m. IV/2. 157–160.) 350 DS, 45. (98).
EME



64 TAKÁCS GYÖRGY
műfajaiban gyökerezik, így a passió-epika, a Máriasiralom-líra és a szent színjátszás gyakorlatában.”351 A korozsma szó, már idézett, legrégibb adatolható jelentései (1524–27, 1548) a népi imák szövegállományához szorosan kötődő kódexekkel egyidősek.352 Ekkor dolgozta föl az egész passiót magyar versekben Csanádi György (1515), de ekkoriban terjedtek el az obszerváns ferencesek által a hazai talajba is átplántált vallásos színművek (devóciós drámák, passiók) éppúgy, mint a laikus imákban központi szerepet játszó arma Christi képzőművészeti ábrázolásai.353 A korozna kifejezés imáinkban a szó eredeti, ’szentelt olaj, kenet, krizma’ tartalmával állhat, vagyis amint azt egy moldvai szövegváltozat tanúsítja, az „égen menő” madár-angyal szárnya alatt a bűnöktől feloldozó, megtisztító kenet354 rejtőzik: „Égen menen ed madar, / Nem madar, szárnyasz angyal, / Szárnya alatt kenetet visz Krisztusnak...”.355 A Krisztus testére kent balzsamra utaló, egyes 17. századi, csíki forrásokban (pl. Bettfalusi János-énekeskönyv, 1613–16; Petri András-ék., 1630–31; Pálffi Márton-ék., 1694 k.) is szereplő zent kenet356 – amely a gyimesi népi imákban szent irgalomként jön elő357 – bukovinai, moldvai, kászoni imádságokban az ágyába (mint „testi koporsóba”) készülő ember szájában van,358 ami arra utal, a szent kenet ezekben a szövegekben a szentostyát – Krisztus testét – jelenti, ami a betegek szentsége kiszolgáltatásának középkori formájával magyarázható.359 Erre a képzetre még 1768-ból is találhatunk példát.360 A korozna így a halál előtti „gyónás-vallás”,361 az üdvözülés és a jó halál, továbbá a madár-angyal képét hordozó imák többségében megjelenő szent oltár és a hozzá szorosan kötődő eukharisztia képzetével is kapcsolatba kerül. Láthattuk, néhol – így a csíkmindszenti imában – korona,362 egy Erdélyi Zsuzsanna által közölt, dávodi változatban Boldogasszony koronája, tehát az üdvözülés jelképe áll a helyén a szövegekben.363 A 19. századi ponyvákon szereplő Paradicsomkerti imádságban Krisztus hét csepp vérét az angyalok „magas mennybe szárnyuk
351 Erdélyi Zsuzsanna: Az archaikus népi imádságszövegek történeti előképei. = Uő: Múltunk íratlan lírája. Az archaikus népi imádságműfaj háttérvilága. Kalligram, Pozsony 2015. 869. 352 Így pl. Festetics-kódex (1493–1494), Winkler-kódex (1506), Döbrentei-kódex (1508), Cornides-kódex (1514), Lobkowitz-kódex (1514), Weszprémi-kódex (16. sz. első negyede), Érdy-kódex (1524–27), Peer-kódex (1526), Érsekújvári kódex (1529–31), Thewrewk-kódex (1531).
353 Bálint Sándor: Karácsony, húsvét, pünkösd. SzIT, Bp. 1989. 226–227, 238. 354 Jak 5,13–16 355 Erdélyi: i.m. 481.
356 „Completanak idejn tizta gieölczjba takarak, / Zent kenettel megj kenek, koporsoban heljheztetek...” (Régi magyar költők tára XVII. század, 7. Katolikus egyházi énekek [1608–1651]. S. a. r. Holl Béla, Akadémiai, Bp. 1974. 16, 409–410. 357 Tánczos: Nyiss kaput... 62.
358 „A kezembe’ szent kereszt, / A szájamba’ szent kenet, / A szívembe’ szent ostya...”; „szentkereszt a fejemnél, / szent kenész a számba, / ’z Isztennek a nyugodalma ’z én testyembe” (Erdélyi: i.m. 159, 179: Andrásfalva–Kakasd, Jugán); „z aposztolok a zablakamba, / szent kereszt e fejemnél, / szent kennyic e száomba, / z Isztennek a nyugodalma az én testyembe” (Tánczos: Csapdosó... 30: Jugán); „Szent kereszt a fejemnél, / Szent kenyész a számba...” (Harangozó Imre–Kővári Réka: Etelközi fohászok. Válogatás a moldvai magyarság vallásos népköltészetének kincstárából. Újkígyós 2005. 39: Jugán); „A házamnak négy szögibe’ négy angyal, / Fejemnél szent kereszt, / Szájamba’ szent kenet, / Krisztusnak három cseppentett vére...”; „Kerüld, kereszt, házunkat, / Őrözd, angyal, lelkünköt, / Szánkba’ vagyon szent kenet, / Szemünk felett szent kereszt, / Ajtónkba’ Jézus, / Ablakunkba’ apastol, / Mindörökké velünk legyen Jézus neve...” (Takács: i.m. 571, 525: Kászonjakabfalva, Somoska. Utóbbi Bakos Márta gy.). 359 Tánczos: Nyiss kaput... 62. 360 SZT, VI. 369. 361 A népi imák „gyónás-vallás” fordulatáról nemrégiben kissé részletesebben is írtam. (Takács: i.m. 733–734.) 362 Erdélyi: i.m. 248, 348–349, 380; Uő: Hegyet hágék... (1999), 935; Harangozó: „Elmentem...” 216.
363 „Én kilépek ajtóm elejbé, / Föltekintek magos mennyekbe, / Ott látok egy sereg madarat, / De nem sereg madár, / Szárnyas angyal, / Szárnya alatt Boldogasszon koronája...” (Erdélyi: i.m. 896.)
EME



„NEM SZÉP MADÁR, SZÁRNYAS ANGYAL...” 65
alatt” viszik föl.364 A megváltó kereszthalálra született gyermek Jézust szárnyuk alatt égbe vivő angyalok képe egyes népi imákban is előjön.365 A Szent Vért szárnyuk rejtekén felvivő angyalok és a koroznát-koronát, vagyis az üdvözülés lehetőségének jó hírét számunkra, ugyancsak szárnya alatt lehozó madár-angyal egyazon – megváltásunkra irányuló – isteni küldetésben jár. Ez is az „égen menő szép madár” angyali mivoltának bizonyítéka. Amint azt Az egyházi hierarchiáról szóló művében Pszeudo-Dionüsziosz Areopagitész írja „a szent jelképek hagyománya szerint az isteni kenet (Theion müron) megszentelésénél az odaküldött szeráfok segédkeznek”.366 Ki más vihetné hát szárnya alatt a kenetet – azaz a balzsamot – is Krisztusnak, mint egy angyal, aki küldetésben járva testet ölt, itt éppen egy madárkáét. Az archaikus néphitben megbúvó, legalább kettős – keresztény és „pogány” – gyökerű lélekfogalmon, a ráolvasók, a balladák, énekek hordozta, világok határán imbolygó, látomásos képeken túl talán az ehhez hasonló képzetek is befolyással lehettek a szárnya alatt kenetet, koroznát, koronát vivő madár-angyal imáinkban szereplő alakjának kialakulására. A keresztelői szertartás során használt gyertyák egyikét a gyimesiek a gyermek gyógyítására, azaz gonoszűzésre használták,367 de a beteg fejét égő szentelt gyertyával kerítve orvosolják a Szent Antal tüzét, itt egyes ráolvasó szövegekben a szent templomában, arany karszékében ülő Mária ölében lévő Kisjézus az oltárról három szentelt gyertyát levéve „olvas” a betegre, hogy megtisztítsa őt.368 Ebben a képben talán a népi imádságok szövegeiben korozsmai gyermeknek, kolozsmai gyermeknek, másutt koronabéli gyermeknek is nevezett369 Jézus keresztelői gyertyájának emléke él, amely – a korozsma-gyertya ősképeként (tüposz) – gonoszűzésre szolgál. A „korozsmabéli gyermek” „meglátása” népi imáinkban a boldogító istenlátás (visio beatifica) megfelelője.370 A többször említett csíkcsekefalvi imában szereplő korozna kifejezés tehát, bármely jelentéstartományát idézzük is, az isteni eredetű tisztaságra, a bűntelenségre, valamint
364 Nagyerejü imádság szűz Máriához, melyben a paradicsomkerti imádság is benfoglaltatik. Sógor György, Keszthely, 1884(a) és 1884(b), 5 (mindkét változat: Erdélyi Zsuzsanna ponyvagyűjteménye, Bp.).
365 „...Ablakban Szűz Mária, / Fiát kollászgattya / Odaszáll egy angyal, / Szárnya alá kapja, / Viszi a mennyekbe, / A mennyek megnyílik...”; „...Mária az ablakba / Szent fiát pólyázza, / Odarepül két angyal, / Szárnya alá vette, / Fö’repűt az égbe...” (Erdélyi: Hegyet hágék... 256–257: Barslédec, Alsóbodok) Távoli párhuzamként említhető egy morva imádság. (Erdélyi: Aki ezt az... 183.)
366 PG–III. 484A: De eccl. hier. IV,10: „Hothen hé tón hierón szümbolón paradoszisz hagiadzomenó tó Theió müró tousz szeraphim parisztészin...” (vö. 483A: „seraphim apponit”). A szentségek, a liturgia és az angyalok kapcsolatáról Tertullianus (PL–I. 1206B: De bapt. VI,1; Vanyó: Tertullianus... 174.), Alexandriai Szt. Kelemen (PG–IX. 405A–B: Strom. VII,1.), Órigenész (PG–XII. 520B, 874A: Hom. in Lev. IX,8; Hom. in libr. Jesu nave IX,4.), Jeruzsálemi Szt. Kürillosz (PG–XXXIII. 357A–360A, 448B: Procathec. XV; Catech. III, 16; Vanyó: Jeruzsálemi... 21, 23.), Nazianzoszi Szt. Gergely (PG–XXXVI. 364A: Or. XL,4.), Szt. Ambrus (PL–XVI. 437A–B: De Sacr. IV. II,5.), Didümosz (PG–XXXIX. 672B: De Trin. II,12.), Aranyszájú Szt. János (PG–XLVIII. 681: De sacerd. VI,4; 734: De incomp. Dei nat. IV,5.) is írnak. 367 Balogh: Néprajzi... 346.
368 „Elindul a boldogságos Szépszüzmária / Az ő áldott Szentfiával, / Bemene szent templomába, / Beüle arany karszékibe. / Mondá az Úrjézus: / Ereszd ki, ereszd ki, / Boldogságos Szent Anyám, / Szent pókámból szent kezemet, / Nyuljak fel szent oltáromra, / Vegyek le három szál gyertyát, / Hogy olvassak ennek a Máriának / A fejire, / A szemeire, / Az egész testyire, / Az egész ínja, csontjaira / Hetvenhétféle Szent Antal tüzitöl, / Hetvenhétféle pokoleredettöl...” (Takács: Elindula... 446: Gyimesközéplok, Hidegség) Közvetlen párhuzama: Erdélyi: Hegyet hágék... 117–118; Bosnyák Sándor: A gyimesvölgyi magyarok hitvilága. Folklór Archívum XIV(1982). 443. sz. (Újváry Lajos gy.); Salamon Anikó: Gyimesi csángó mondák, ráolvasások, imák. Helikon, Bp. 1987. 193. 369 Erdélyi: i.m. 31, 334; Uő: Hegyet hágék... (1999), 930; Silling: Kínján... 12.
370 „Bizony mondom, Szent Lukács, / ki ezt az imádságot elmondja minden pénteken háromszor, / felviszik a magos mennyékbe, / meglássa a korozsmai gyermeket, áment.” (Tánczos: Gyöngyökkel... 222: Diószeg; vö. Harangozó: „Krisztusz...” 90.)
EME



66 TAKÁCS GYÖRGY
hasonlóképpen a csíkmindszenti imánkban szereplő korona képzetéhez – az abból eredő evilági egészségre és túlvilági üdvözülésre (coronatio) utal, miáltal újabb bizonyítékot szolgáltat az archaikus népi imádságaink és ráolvasóink hajdan egységes megfontolások építette világa mögött munkáló azonos erőkre. A dolgozatomban vizsgált imákban a klasszikus, biblikus műveltség és a magyar néphagyomány cseng egybe, mondhatni, előbbi mintegy – a küldetésben járó angyalok módjára – magára ölti utóbbinak a nép számára érthetőbb, megszokott és kedvelt formáját. Az említett két nagy tradíció, imáink keletkezésének feltételezhető időszakában, vagyis a 15. és a 18. sz. között – előbbi határt a hazai kódexek 1493–94-ben induló sora jelöli ki terminus post quemként, utóbbit, mint terminus ante quemet, az Erdélyi Zsuzsanna által publikált antikva-imádság lejegyzésének ideje szabja meg – a literátusok (deákok), licentiátusok képviselte hagyományban olvadhatott így egybe. A 19. sz. előtt jobbára nemhogy írni, de olvasni sem igen tudó társadalmi többség képviselői számára a templomi prédikációkból, episztolákból és lekciókból – vagy éppen a faliképekről leszűrődő tudás aligha lehetett elegendő a hasonló, biblikus gyökerű, dogmatikailag is jól körülírható szövegek megalkotásához. Az imádságok – különösen a belőlük kiragadott „égen menő szép madár, de nem madár, szárnyas angyal” kép – szelleme arra utal, hogy szövegük az említett két világ, az iskolázottak skolasztikus alapokon nyugvó, klasszikus műveltsége és népünk évezredes, gyönyörű képekben felszínre törő hagyománya határán, a kettő egyesüléséből született. Bálint Sándor szerint a régi licenciátusok, félpapok utódai a laikus búcsúvezetők, „akik már évszázadok óta szakadatlanul közvetítenek a mindenkori egyházi követelmények és a vallásos népélet között. Tudákosságukat sok esetben ellensúlyozza buzgóságuk, költői ösztönük, föltétlen jóhiszeműségük, nem különben az a helyzeti előnyük, hogy a néphez tartozván, közelről ismerik, illetőleg tudatosabb lélekkel képviselik annak vallásos alkatát és igényeit.”371
„Not a proper Bird, but a Pinioned Angel...” Angels, Birds and the Dawn in the Archaic Folk Prayers Keywords: archaic folk prayers, bird (as a figure of an angel), Old Testament, Book of Malachi, angelic bodies
The hungarian archaic folk prayers are traditionally said mostly at dawn or at dusk, facing eastward. Beyond ’pagan’ sun worshipping, turning to the east was also typical in early Christian prayer saying and baptism rites. Dawn is the symbolic time of creation. In certain archaic prayers there is ’a celestial bird’ flying over the raddle sky. In other prayers that bird is identified with an angel (’Not a proper Bird, but a pinioned Angel’). That metaphor, perhaps coming from the Book of Malachi (Malachi 4:2), might have been written in the 15th–18th centuries, probably by a scrivener. That is suggested by the typically scholastic antithesis involved in the text, and the fact that the prayer part was written in a meter, which was used from the 15th-16th centuries. The bird-angel metaphor can also be related to the dispute concerning the angelic bodies, running between the 2nd–17th centuries. That dispute became even stronger between the 12th–13th centuries, when the genre of archaic folk prayers took shape in Europe as well as in Hungary.
371 Bálint Sándor: Népünk imádságai. = Regnum. Egyháztörténeti évkönyv II. Bp. 1937. 39.
EME