---
master_file: "[[@KristoGyulaToth]]"
---
# Index for Kristó Gyula, H. Tóth Imre – A legrégibb Naum-legenda és a magyar honfoglalás.pdf

KRISTÓ GYULA—H. TÓTH IMRE
A LEGRÉGIBB NAUM-LEGENDA
ÉS A M A G Y A R H O N F O G L A L Á S *
Az elmúlt években örvendetesen megnőtt az érdeklődés Magyarországon a korai magyar történet szláv forrásai iránt.1 A kétségtelen előrehaladás ellenére sem lehetünk maradéktalanul elégedettek az eredményekkel. Elég csak arra hivatkoznunk, hogy a magyar őstörténet, a honfoglalás és a kalandozások számottevő kútfőit szemelvényes fordításban közzétevő kötet két kiadása2 közül egyik sem tartalmazza Naum legendájának magyar vonatkozású passzusát. Szt. Naum életének fontosabb eseményeit négy életrajz, legenda örökítette meg. Közülük kettő egyházi szláv nyelven, kettő pedig görögül íródott. Szt. Naum I. (legrégibb) legendája a leghitelesebb, legmegbízhatóbb Naum-életrajz, amely fontos információkat tartalmaz a korai magyar történelem szempontjából is. Mivel számunkra az I. legenda fontos magyar vonatkozása miatt is, az alábbiakban ennek részletes ismertetésére térünk csak ki. Szt. Naum II. legendája egy példányban maradt ránk egy XVI. századi gyűjteményben, amelyet a belgrádi Nemzeti Könyvtárban őriznek. Á középbolgár nyelven írt legendát J. H. Konstantinov fedezte fel. Nem önálló munka, hanem görög források alapján összeállított kompiláció. Forrásértéke messze elmarad az I. legendáétól. J. Ivanov adta ki.3 A legalaposabban V. N. Zlatarski foglalkozott keletkezésének problémáival.4 Szt. Naum III. legendája görög nyelven készült. Valószínű, hogy ohridi görög szerzetesek állították össze а XIII—XIV. században. Szövegét görögül а XVIII. szá
* A jelen dolgozat, a Szegeden folyó és a Szegedi Őstörténeti Munkaközösség tevékenységéhez is kapcsolódó középkórtörténeti és szlavisztikai kutatások eme terméke 1976 tavaszán íródott. A tanulmány elkészülte után jutott a szerzők tudomására, hogy a Naum-legendáról velük egy időben Király Péter budapesti professzor is készített értekezést ama fővárosi vállalkozás keretében, amely a magyar őstörténet forrásait kívánja egybegyűjteni és megfelelő magyarázatokkal ellátva kiadni. E dolgozat szerzői úgy vélik: a magyar tudománynak csak hasznára válhat, ha a hazai kutatásunkban eddig oly nagyon elhanyagolt Naum-legenda most egyszeriben két oldalról is vizsgálatban részesüli s a szerzők abban a reményben teszik közzé szerény anyagukat, hogy az — jobbára történeti szempontjaival — megerősíti vagy esetleg kiegészíti Király Péternek a Naum-legendára vonatkozó, általunk természetesen nem ismert kutatási eredményeit. 1 KIRÁLY PÉTER: A magyarok említése a Konstantin-legendában. Magyar Nyelv 70 (1974) 1—11., 157^173.; KIRÁLY PÉTER: A magyarok említése a Metód-legendában. Magyar Nyelv 70 (1974) 2 6 9 — 2 8 5 . , 4 0 6 — 4 3 0 . ; KIRÁLY PÉTER: A m a g y a r o k e m l í t é s e a 811. évi e s e m é n y e k ó b o l g á r leírásában. Magyar N y e l v 72(1976) 136—148., 257—268., 408—422.; HAJDÚ Р.—KRISTÓ GY.—RÓNATAS A. (szerk.): Bevezetés a magyar őstörténet kutatásának forrásaiba I: 2. Bp. 1976. 200—210. (A vonatkozó részt FERINCZ ISTVÁN írta.) 2 A magyarok elődeiről és a honfoglalásról. Kortársak és krónikások híradásai. Sajtó alá rendezte GYÖRFFY GYÖRGY. Nemzeti Könyvtár. Történelem. Bp. 1. kiadás: 1958.; 2., bővített kiadás: 1975.
3 Йордан Иванов: Български старини из Македония. София, 1970. 311—313. 4 В. Н. Златарски: Словенското житие на Св. Наум от XVI век. Списания на Бълг. Академия на науките. кн. XXX. София, 1925. 1—18.
13



zad közepén adták ki.5 Ezt az életrajzot szintén lefordították egyházi szlávra. A késői szerb egyházi szláv fordítás nyugat-bolgár elemeket is tartalmaz. Ez a szöveg is egy példányban maradt fenn, és egy Szt. Naumnak szentelt szluzsbában található. А I I . legendához hasonlóan ezt a szöveget is a belgrádi Nemzeti Könyvtár őrzi. Semmi új és lényeges adatot nem tartalmaz, csupán a szent kultuszának terjesztését szolgálja. P. A. Lavrov adta ki.6 . Szt. Naum IV. legendája is görög nyelvű. Az athéni Nemzeti Könyvtár 827. jelzetű kódextöredékében található, amelyet Georgios domestikos másolt 1646-ban. E legendát Ohridban а XIII. században írták. I. Dujcev szerint az ismeretlen szerző megbízható szláv források alapján dolgozott, ezért forrásértéke jelentős. Az életrajz szemelvényeit I. Dujcev adta ki alapos tanulmány kíséretében.7 Visszatérve Szt. Naum — számunkra itt és most fontos — I. legendájára, annak szövegét az athosi Zographos kolostor 47. jelzetű prologja őrzi, amelyet a 307v levélen található bejegyzés szerint Ivan Milosev másolt egy Piskopie nevű faluban. A vízjegy alapján megállapítható, hogy a másolás а XV. században történt. A legendát tartalmazó kódexet J. Ivanov, illetve P. A. Lavrov fedezte fel. Csak ez az egy, szerb egyházi szláv nyelvű példánya ismeretes. Szt. Naum I. legendájának forrásértéke rendkívül nagy. J. Ivanov a következőképpen méltatja a művet: „régisége és történeti hírei alapján, amelyeket egyszerűen, retorika nélkül fejt ki, elsőrendű forrás a Cirill—Metódtanítványok életéről."8 P. A. Lavrov szerint „Szt. Naum életrajza rövidsége ellenére is nagyon értékes a benne található tényszerű adatok miatt. Ezek az adatok nemcsak magára Szt. Naumra nézve fontosak, hanem a korra is, amelyhez tartozik."9 Szt. Naum I. legendájának több kiadása van, amelyek J. Ivanov, illetve P. A. Lavrov alapvető kiadására mennek vissza. J. Ivanov betűhű kiadásban adta ki a legendát 1908-ban,10 míg P. A. Lavrov ugyancsak betűhű kiadásban és az eredeti fotókópiájával együtt tette közzé 1907-ben.11 Az első kiadásokat a szövegpublikálások egész sora követte. J. Ivanov alapvető munkájának újabb kiadásai (a 2. kiadás 1931ben, a 3. kiadás 1970-ben jelent meg) mellett megemlítjük B. Angelov és M. Genov értékes kiadását.12 Kiadta továbbá V. Sl. Kiselkov,131. Dujcev,14 M. Weingart,15 M. Kussefif.16 A szövegpubíikáció cseh fordítással együtt megjelent a Magna Moravia forrásait számbavevő cseh kiadványban is.17 A bolgár kiadások tartalmazzák a szöveg modern bolgárra való fordítását. Legutóbbi bolgár fordítása K. Kuev munkája.18 M.
5 Иван Дуйчев: Пространно гръцко житие и служба на Наум ОхриДски. КонстантинКирил Философ. Юбилеен сборник по случай 1100 годишината от смрътта му. София, 1969. 268.. ' 6 П. А. Лавров: Жития Св. Наума Охридского и служба ему. Известия Отделения русского языка и словесностии. т. XII, кн. 4, СПб, 1907. 23—26. 7 Иван Дуйчев: Пространно гръцко житие и служба на Наум Охридски. КонстантинКирил Философ. Юбилеен сборник по случай 1100 годишината от смрътта му. София, 1969. 265—279. 8 Йордан Иванов: а 3. jegyzetben i. m. 305. . 9 П. А. Лавров: а 6. jegyzetben i. m. 37. 10 Йордан Иванов: а 3. jegyzetben i. m. 1. kiadása. 11 П. А. Лавров: а 6. jegyzetben i. m. 12 Б. Ангелов—М. Генов: Стара българска литература. София, 1922. 157—160. 13 В. Сл. Киселков: Свети Климент Орхидски. София, 1941. 142—144. 14 Иван Дуйчев: И з старата българска книжнина, ч. I, София, 1943. 60—62.
15 М. WEINGART: Texty ke studiu jazyka i písemnictví staroslovénského. Praha 1949.187—188: 16 MÉTODIE KUSSEFF: St. Nahum. The Slavonic and East European Review 29 (1950—1951) 142—143. 17 Magnae Moraviae fontes historici II. Textus biographici, hagiographici, liturgici. Opera Universitatis Purkynianae Brunensis. Facultas Philosophica 118. Brno 1967. 177—179.
18 П. Динеков—К. Куев—Д. Петканова: Христоматия по старобългарска литература. София, 1967.124—127.
14



Kusseff angolra,19 R. Vecerka csehre,20 J. Stanislav21 és P. Ratkos22 szlovákra is lefordította. Van latin fordítása is, amelyet mindjárt az első szövegközlés után készített Fr. Snopek.23 Tekintettel arra, hogy Naum I. legendájának szláv szövege elérhető kiadásokban a magyar kutatók rendelkezésére áll, de mind a mai napig nem készült a legendáról magyar fordítás, eltekintünk a szláv szöveg közreadásától s megelégszünk a magyar for.dítás publikálásával, amely transzláció J. Ivanov és P. A. Lavrov alapvető kiadása alapján készült. A szöveg könnyebb megértését néhány jegyzettel segítjük elő. Fordításunkban az a cél vezetett, hogy minél pontosabban adjuk vissza az eredeti szöveg tartalmát és néhány sajátságát. „December hónap 23. napja. Tiszteletreméltó atyánknak, Naumnak az emlékezete. Imé, testvéreim, ne maradjon megemlékezés nélkül ennek a boldog Kelemennek testvére,a barátja és szenvedéseinek társa, Naum prezviter sem, aki vele együtt sok bajt és szenvedést viselt el az eretnekektől. Amikor püspökké állították Kelemént,b ugyanaz az igazhitű cár,c Simeon elküldte Naumot, az ő barátját tanítóskodásra az ő helyére.d És ő szintén ugyanolyan, istennek tetsző dolgokat véghezvíve gyermekkortól haláláig megőrizte szüzességét. Ő kolostort — a szent Arkangyalok templomát —. építtetett magának á Fehér-tóe forrásánál, és a tanítóskodásban maradt hét évig. [Miután] elhagyta tanítói hivatását és a kolostorba ment, tíz évet élt. Halálakor felvette a szerzetesi rendet. így pihent meg azúrban békességben december hó 23-án. És íme, legyen ismeretes, hogy Naum prezviter hat évvel Kelemen püspök előtt halt meg.f És bizony légyen tudtára minden tisztelőjének, hogy — amint már előbb megírtuk — az eretnekek8 egyeseket sokszor kínoztak, másokat pedig — prezvitereket és diakónusokat — pénzért eladtak a zsidóknak.h A zsidók őket megragadva Benatkiba! vitték. És alighogy eladták őket, isteni gondoskodás révén éppen akkor a császár emberei Benatkiba jött Konstantinápolyból a császár dolgában. És miután tudomást szerzett róluk és kiváltotta a császár embere és fogva őket elvitte Konstantinápolyba,
19 METODIE KUSSEFF: a 16. j e g y z e t b e n i. m . 20 Magnae Moraviae fontes historici II. a 17. jegyzetben i. m. 178—179. 21 J. STANISLAV: Zivoty slovanskych apoStolov Cyrilla a Metoda v legendach a listoch. Tur. Sv. Martin 1950.
22 P. RATKOS: Pramene к dejinám Vel'kej Moravy. Bratislava 1964. 23 FR. SNOPEK: Konstantinus-Cyrillus und Methodius, die Slavenapostel. Kremsier 1911. 429—431. a) Egyes kutatók szerint nincs kizárva annak lehetősége, hogy Naum Kelemen vér szerinti testvére volt. b) Kelemen kutmicevicai püspök lett 893 után. c) Simeon 924-ben vette fel a cári címet. d> Korábban Kelemen Nyugat-Bulgáriában tanítóskodott. e) Az Ohridi-tavat óbolgárul görög hatásra Fehér-tónak hívták. f ) Kelemen 916. júl. 27-én halt meg. 8) A morvaországi katolikus német-papság, amelyik Metód tanítványaiétól eltérő egyházpolitikai és teológiai elveket vallott. h> Erről megemlékezik a Theophylaktos által óbolgár források alapján összeállított Kelemenlegenda is. Ld. Magnae Moraviae fontes historici II. a 17. jegyzetben i. m. 227. l) Velence nevének cseh alakban való használta cseh Benatky = Velence) a legendá archaikus voltának és nagy forrásértékének egyik bizonyítéka, ezért eredeti alakjában hagytuk meg a fordításban is. Ld. П. А. Лавров: a 6. jegyzetben i. m. 49.
J) A császár embere a bizánci Pctaihy.óq avBQconoq -terminus tükörfordítása. A görögben a császári követeket nevezték így. k ) Az óbolgár Carigrad helyett a bizánci főváros bizánci görög formára {fi Koűvazavzivoonóhq) visszamenő elnevezését használja a szerző, ami az életrajz hitelességének bizonyítékai közé tartozik.
15



és jelentést tett róluk Vaszilij cárnak.1 És visszahelyezték tisztükbe és rendjükbe mint prezvitereket és diakónusokat, ahogyan azelőtt is voltak. És szolgálatokat adtak nekik. És a rabságban senki sem halt meg, hanem egyesek Konstantinápolyban a császároktól támogatva1" megnyugodtak, mások a bolgár földre jőve nagy tisztelettel nyugalomra leltek. A Morva föld pedig, ahogyan azt megjósolta volt Szt. Metód érsek,n a végbevitt törvénytelen dolgai és eretnekségei miatt és az igazhitű atyák üldözése és az eretnekektől elszenvedett szenvedései miatt, akiknek [ti. a morvák] hittek, hamarosan elnyerte büntetését az istentől. Nem sok év múltán eljöttek a ugrok [magyarok], egy peon nép,° és elfoglalták földjüket és elpusztították azt. Mert akiket az ugrok nem ejtettek foglyul, a bolgárok közé futottak. És elnéptelenedett földjük az ugrok hatalmában maradt. Én nyomorult pedig, ó testvérek, sok keserűséget [átéltem] a mi megboldogult atyáink emlékezete miatt, akarva megtalálni teljesebb életrajzukat, amelyeket azok írtak meg, akik ismerték egész életüket hosszú időn át halálukig, de nem leltem meg. Mert én keveset tudok, csak azt, amit nekem maguk megboldogult atyáink elmondtak.1* Kényszerültem írni,i és nem mertem, mert arra törekedtem, hogy több megírt [dolgot] találjak. És hogyha mégis valaki mások által írottat talál, ne rója fel nekünk szegényeknek és tanulatlanoknak, mert legyen ismeretes, hogy ennél többet cselekedtek atyáink, és sok csodát véghezvittek. De [csak] egynémelyet mondtak el nekünk, másokat pedig szerénységük miatt eltitkoltak. És ime, éri magam beláttam ezt, mivelhogy engem többször biztatott a püspök, aki szintén ennek a megboldogult Kelemennek a tanítványa volt, Marko, aki a devoli püspökségben püspök volt.1" Negyedik szláv nyelvűs püspök volt Devolban. Mert reménykedtünk [mi ketten vele], hogy ezen megboldogult atyáink imádságától malasztot is, kegyelmet is nyerünk és bűnbocsánatot a mi kegyelmes istenünktől, aki megmondta, hogy »aki befogadja a prófétát próféta nevében, prófétának jutalmát veszi«. És ismét megmondta az isteni apostol, Pál: »Emlékezzetek meg a ti elöljáróitokról, akik szólották néktek az isten beszédét és figyelmezvén az ő életök végére, kövessétek hitöket.«1 Ezért mi is, ó testvéreim, utánozzuk ezeknek a megboldogult atyáinknak életét, akik szüzességüket és tisztaságukat teljesen megőrizték. Sok bajt és veszedelmet elszenvedtek az igaz isteni hitért, azért, hogy mi is elnyerjük velük együtt
I. Basileios császárról van szó, aki 886. aug. 29-ig uralkodott. Tehát a fent leírt események és Metód tanítványainak kiváltása ez előtt a dátum előtt történt. m ) Valószínű, hogy I. Basileiosra és VI. Leóra (886—912) utal a szerző. n) Metód, a hagyomány szerint, nagy jóstehetséggel rendelkezett. Többek között megjósolta S'vatopluk bukását is. Erre a Theophylaktos ohridi püspök által írt életrajz'is utal. Ld. M a g n a e Moraviae fontes historici II. a 17. jegyzetben i. m. 215. 0 ) A görög Ilaíoveg első alkalommal 1136-ban fordul elő, s attól kezdve a XVI. századig használják a magyarokra. A IJtxíoveg az ókorban eredetileg egy makedóniai népet jelentett, s ebben a jelentésben a bizánciak a bolgárokra is használják. Ilavvovícc mint a magyarok lakóhelye már a X . századi forrásanyagban szerepel, s a Jhxvvóvioi a magyarok archaizáló neve lesz a XII. században. Érdekes, hogy a Uavvóvioi a XII. században a bolgárok neveként is előjön. A XII. századot követően a IhxíoveQ forma kiszorítja. Ld. GYULA MORAVCSIK: D i e archaisierenden Namen der Ungarn in Byzanz. Byzantinische Zeitschrift 30 (1929—1930) 248—249. Új kiadása: GYULA MORAVCSIK: Studia Byzantina. Budapestini 1967. 321. p) A szerző Naum és Kelemen közvetlen tanítványa lehetett, és néhány életrajzi adatot tőlük maguktól hallott. q) Marko devoli püspök unszolására. r) A devoli eparhia az Ohridi-tótól délre terült el. s) A szláv nyelven beszélő első püspökök valószínű sorrendje: Metód, Preslavi Konstantin, Ohridi Kelemen és Marko. . ° A két bibliai idézet forrása: Math. 10, 41; Ad Jud. 13, 7.
16



az örök boldogságot a mi urunk Jézus Krisztusban. Övé és az Atyáé és a Szentlélekéa dicsőség most és mindörökké. Ámen." Naum I. legendája, valamint más, elsősorban a Cirillre és Metódra vonatkozó görög és óbolgár források alapján rekonstruálhatjuk Naum életének legfontosabb eseményeit. Szt. Naum a hét szláv felvilágosító szent (Konstantin—Cirill, Metód, Kelemen, Naum, Gorazd, Angelarij és Sava) egyike. Igen korán csatlakozott KonstantinCirillhez és Metódhoz. Elkísérte őket morvaországi missziójukra. Mint hozzájuk közel álló tanítvány Kelemennel, a későbbi püspökkel együtt velük ment Rómába is, ahol II. Adrián pápa 867-ben Kelemennel egyetemben pappá szentelte. Konstantin.Cirill halála után hűségesen követte. Metódot Kocel udvarába, majd Morvaországba. Metód halála (885) után Kelemennel és Angelarijjal együtt Bulgáriába menekült, ahol Boris-Mihail fejedelem támogatását élvezte. 886—893 között Preslavban élt a fővárostól nem messze levő Szt. Pantelejmon kolostorban, amely az ún. preslavi iskola székhelye volt. 893—900 között Simeon megbízásából tanítóskodott. 900—910 között az általa alapított kolostorban visszavonulva élt. Csak halálakor vette föl a szerzetesi rendet, addig mint prezviter a papi rendben tevékenykedett. Naum irodalmi működéséről nem tudunk semmi biztosat. Ám ha maga nem is fejtett ki irodalmi tevékenységet,24 jelentős szerepet játszott mindkét óbolgár íróiskola — a preslavi és az ohridi — megszervezésében és az óbolgár írók felkészítésében. Preslavi Konstantin tanító evangéliuma előszavában elmondja, hogy Naum biztatására írta művét.25 A források alapján Naum alakja úgy áll előttünk mint Konstantin—Cirill és Metód hű tanítványa, aki visszahúzódó, magányosságot kedvelő, csendes és szerény, introvertált egyénisége mellett is rendkívül sokat tett az óbolgár irodalom megteremtéséért és a két szláv apostol tanainak terjesztéséért. Érthető tehát az az érdeklődés, amely személye iránt mind életében, mind halála után megnyilvánult. Ézt az érdeklődést kívánta kielégíteni az ismeretlen életrajzíró, aki Marko püspökkel együtt Kelemen tanítványa volt. Soraiból az is kiderül, hogy személyesen ismerte Naumot, akit Marko már nem ismert. Ebből arra következtethetünk, hogy az ismeretlen szerző Naummal korábban ismerkedhetett meg, esetleg a Naum által alapított ohridi Arkangyal-kolostorban, és csak a szent halála után került ismeretségbe Markóval, akivel együtt Kelemen tanítványa lett. A legenda első mondataiból gyanítható, hogy szerzője előzőleg megírta Kelemen rövid óbolgár nyelvű életrajzát is,26 amely ugyan nem maradt ránk, de Theophylaktos ohridi püspök ismerte és felhasználta a Bíos Klémentos című görög nyelvű részletes életrajz, az ún. Bolgár legenda megírásakor. E. Georgiev szerint az ohridi iskolából került ki az óbolgár irodalom négy legkorábbi önálló, egységes ciklust alkotó vitája: a rövid Konstantin—Cirill-legenda, Metód és Kelemen rövid életrajza, valamint Naum I. legendája.27 Mindez arra utal, hogy Naum I. legendája igen korai. Erről tanúskodnak a mű történeti utalásai is. A szerző Kelemen halála (916) után alkotott. Művében Simeont cárnak titulálja, ami arra vall, hogy 924 után készült a legenda. I. Dujcev szerint a mű а X. század harmadik vagy — legkésőbb — negyedik évtizedében keletkezett Petar
24 Van olyan vélemény is, hogy azonos lenne Cernorizec Chrabár óbolgár íróval. Ld. Maly slownik kultury dawnych slowian. Szerk. LECH LECIEJEWICZ. Warszawa. 1972. 250. 25 П. Динеков—К. Куев—Д. Петканова: а 18. jegyzetben i. m. 45. 26 Йордан Иванов: а 3. jegyzetben i. m. 309. 27 Ем ил Георгиев:. Родината на Кирило-Мефодиевото дело. Константин-Кирил Философ.. София, 1969. 36. Разцветът на българската литература в IX—X в. София, 1962. 82—83.
1:7



uralkodása alatt (927—969).28 Nemcsak a külső, történelmi események utalnak az életrajz korai eredetére, hanem a mű nyelve, elsősorban szókincse. Szt. Naum I. legendája az óbolgár hagiográfiai irodalom értékes alkotása, amely annak ellenére, hogy csak XV. századi szerb egyházi szláv másolatban maradt fenn, megőrizte az eredeti archaikus szókincsét. A szókincs archaikus elemének vizsgálatával P. A. Lavrov foglalkozott, aki meggyőzően kimutatta, hogy a mű lexikája a legrégibb óbolgár kanonikus és világi irodalom szókincsével mutat práhuzamot.29 Konstantinápoly és Velence nevének sajátos formája arra enged következtetni, hogy a szerző e neveket azoktól hallotta, akik az események részesei voltak.30 Valószínű ugyanis, hogy a Velencében és Konstantinápolyban megfordult Cirill-tanítványok úgy nevezték ezeket a városokat, ahogyan ők azt Bizáncban, illetve Morvaországban hallották. Ezért nem tartották szükségesnek, hogy az óbolgár variánst használják. Mindez fokozza a mű forrásértékét.31 Az általunk ismert szakirodalom alapján megállapítható, hogy Naum I. legendáját hiteles, korai műnek tekintik a kutatók, amelynek megbízhatóságát illetően nem merülnek fel kétségek.
Naum legrégibb legendáját a magyar tudományossággal Moravcsik Gy. ismertette meg 1930-ban,32 de még 1934-ben is teljes joggal írhatta, hogy „e forrás eddigelé a magyar tudományos irodalomban teljesen ismeretlen maradt".33 Ugyancsak ez alkalommal a Naum-legenda magyar vonatkozásának tartalmi ismertetésekor Moravcsik Gy. olyan értelmet tulajdonított a szövegnek, miszerint „az ugri, e »peon nép« bejövetelekor a bolgárok elmenekültek és földjüket átengedték a magyaroknak. E tudósítás az egyedüli a külföldi források közül, amely a magyarországi honfoglalás előtti bolgárokról megemlékezik."34 Napjaink magyar történeti irodalma Moravcsik Gy. értelmezése alapján idézi a Naum-legendát. Bóna I. szerint a magyar honfoglalás előtti Kárpát-medencei (alföldi) bolgár uralomról „Szent Naum élete... csak annyit árul el, hogy a »peon« (pogány) magyarok támadása elől a bolgárok elmenekültek s elhagyták földjeiket."35 Hasonló interpretációt ad az erdélyi és Maros-vidéki bolgár ellenállásnak a magyar honfoglaláskor történt összeomlásáról Györffy Gy. is: „Mint a közel egykorú Naum-életrajz írja, a bolgárok — nyilván a zsupánok és vitézek elmenekültek, és átengedték földjüket a bejövő »ugróknak«."36 Semmi kétség nem fér hozzá, hogy mind Moravcsik Gy., mind a bizonnyal ő utána indult történészek értelmezése téves. A passzus csak egyetlen interpretációra nyújt lehetőséget, arra, hogy — amint ezt a Naum-legenda szövegének korábbi kiadói is megjegyezték37 — a magyar honfoglaláskor nem a bolgárok menekültek haza Bul
28 Иван Дуйчев: áz 5. jegyzetben i. m. 265. 29 П. А. Лавров: a 6, jegyzetben i. m. 49.
30 Емил Георгиев: а 27. jegyzetben másodikként i. m. 337—339. 31 Naumra vonatkozólag részletes irodalom található 1940-ig a következő bibliográfiákban: Г. А. Ильинский: Опыт систематической кирилло-мефодьевской библиографии. София, 1934. 31.; Л. М. Попруженко—Ст. Романски: Кирилометодиевска библиография за 1934—1940 год. София, 1942. 113. 32 GYULA MORAVCSIK: a z о ) j e g y z e t b e n i. ш . 248., illetve 321.
33 MORAVCSIK GYULA: A magyar történet bizánci forrásai. A magyar történettudomány kézikönyve I. kötet — 6/b. füzet. Bp. 1934. 132. old. 3. jegyz. 34 U o . 131. 35 BÓNA ISTVÁN: Magyarország régészete és története a római uralom végétől a honfoglalásig. Doktori értekezés. Kézirat, é. n. [1971] 375—376. 86 GYÖRFFY GYÖRGY: A honfoglalásról újabb történeti kutatások tükrében. Valóság 16 (1973) 7. sz. 11. E mondat hiányzik abból a bevezetésből, amelyet Györffy György a 2. jegyzetben idézett mű 2. kiadása elé írt.
37 П. А. Лавров: a 6. jegyzetben i. m. 46.; METODIE KUSSEFF: a 16. jegyzetben i. m. 148.; Magnae Moraviae fontes historici II. a 17. jegyzetben i. m. 179. old. 10—11. jegyz.
18



gáriába, hanem a morvák futottak el el bolgár földre. Ezt a — már a Naum-legendából kézenfekvőként adódó — magyarázatot a gyér forrásanyagból Konstantinos Porphyrogennetos híradása erősíti meg. A tudós császár elmondja, hogy a morvák között viszály és meghasonlás támadt, „belháborút indítottak egymás ellen, s jöttek a türkök [ = magyarok], teljesen tönkretették őket és elfoglalták országukat, amelyben most is laknak. A [morva] nép maradékai szétszéledve a szomszédos népekhez, a bolgárokhoz, türkökhöz, horvátokhoz és a többi néphez menekültek."38 A magyar történeti szakirodalomban évtizedek óta tévesen magyarázott mondat valós interpretációja helyreállításával elesett az egyetlen külföldi forrás is, amely kifejezetten bolgárokat említett volná közvetlenül a magyar honfoglalás időszakában a Kárpát-medencében. Ez persze nem jelentheti a bolgár jelenlét kiiktatását a 895896 J^örüli Kárpát-medencéből. A Fuldai Évkönyv 892-re tett feljegyzése a frankok követségéről a (nyilván erdélyi) sókereskedelmet (illetve sótermelést) kezükben tartó bolgárokhoz39 elég erővel bír a Naum-legendá tévesen értelmezett „adatának" elvetése után is a bolgárok Kárpát-medencei (erdélyi) jelenlétére a magyar honfoglalás előestéjén. Ha „új" forrásértelmezésünk a 890-es évek első felének Kárpát-medencei etnikai összetételéről eddig formált ismereteinket lényegesen nem is befolyásolja, mindenesetre az a körülmény, hogy a Naum-legenda magyar vonatkozású helye csak évtizedekkel a forrás felfedezése ütán nyeri el a magyar tudományosságban a helyes magyarázatot, annál hangsúlyosabban húzza alá részint az eredeti források gondos tanulmányozásának szükségességét, részint pedig az értelmezés helyes megadásához' kívánatos komplex vizsgálódás elengedhetetlen voltát. .
88 MORAVCSIK GYULA: Bíborbanszületett Konstantin A birodalom kormányzása. Bp. 1950. 180—181.
39 ALBINUS FRANCISCUS GOMBOS: Catalogus fontium históriáé Hungaricae I. Budapestini 1937.132.



Дюла Кршито—Имре X. Тот
НАИБОЛЕЕ ДРЕВНЕЕ ЖИТИЕ НАУМА И ОБРЕТЕНИЕ РОДИНЫ ВЕНГРАМИ
Цель работы — двойная: сообщает основные сведения о первом житии Наума вместе с венгерским переводом этого жития. Затем оценивает информацию жития, относящуюся к венграм с точки зрения ранних венгерско-болгарских связей, уточняет имеющееся источниковедческое объяснение венгерской историографии. По правильному толкованию жития в конце IX в. не болгары ушли домой из Карпатского бассейна, а моравы убежали в Болгарию.
Gyula Kristô—Imre H. Tôth:
LA PLUS ANCIENNE LÉGENDE DE NAUM ET L'ARRIVÉE DES HONGROIS D A N S LÉ BASSIN DES CARPATES
Les auteurs de l'étude publient d'abord la traduction hongroise de la légende n° I en y ajoutant, à titre d'information, les données de base de la légende même. Ensuite, ils mettent au jour les renseignements que comporte le texte sur les Hongrois et les analysent en fonction des premiers rapports hungaro-bulgares. Pour conclure, ils apportent une correction à l'interprétation traditionnelle hongroise de cette source. Selon l'interprétation exacte de cette source, à la fin du IXe siècle, ce ne sont pas les Bulgares qui se retirent du Bassin des Carpates pour rentrer chez eux, mais les Moraves qui, fuyant les Hongrois, vont en Bulgarie.
20