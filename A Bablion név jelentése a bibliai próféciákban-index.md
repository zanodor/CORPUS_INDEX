---
master_file: "[[@BablionNevJelentese]]"
---
# Index for A Bablion név jelentése a bibliai próféciákban.pdf

1
A BABILON NÉV JELENTÉSE A BIBLIAI PRÓFÉCIÁKBAN
(Ésaiás 13-14. és Jel 18. fejezeteiben)
Jel 12:9 És vetteték a nagy sárkány, ama régi kígyó, aki neveztetik ördögnek és a Sátánnak, aki mind az egész föld kerekségét elhiteti , vetteték a földre, és az ő angyalai is ő vele levettetének...
Jel 12:12 ...Jaj a föld és a tenger lakosainak; mert leszállott az ördög ti hozzátok, nagy haraggal teljes, úgymint aki tudja, hogy kevés ideje van.
2Thess 2:8 És akkor fog megjelenni a törvénytaposó, akit megemészt az Úr az ő szájának leheletével, és megsemmisíti az ő megjelenésének feltűnésével; 2Thess 2:9 Akinek eljövetele a Sátán ereje által van, a hazugságnak minden hatalmával, jeleivel és csodáival,
Jel 17:5 És az ő homlokára egy név vala írva: Titok; a nagy Babilon, a paráznáknak *világiaknak vagy Istenteleneknek* és a föld utálatosságainak *pogányoknak* az anyja.



2
Jövendölés Babilonnak az elpusztításáról:
Ézs 13:1 Fenyegető jövendölés Babilónia ellen, amelyet Ézsaiás, Ámós fia látott.
Ézs 13:2 Emeljetek zászlót a kopár hegyen, hangosan kiáltsatok nekik, intsetek kezetekkel, hogy vonuljanak be a fejedelmek kapuin!
Ézs 13:3 Parancsoltam megszentelt vitézeimnek, és elhívtam erős harcosaimat haragom végrehajtására, azokat, akik büszkén örvendenek nekem.
Ézs 13:4 Zúgás hallatszik a hegyeken, nagy néptömeg zajongásához hasonló. Királyságok népeinek zúgása, összegyűlt nemzeteké. A Seregek URa megszemléli a harci sereget.
Ézs 13:5 Messze földről jönnek, az ég végéről: az ÚR és haragjának eszközei, hogy elpusztítsák az egész földet.
Ézs 13:6 Jajgassatok, mert közel az ÚR napja, mint pusztító hatalom jő a Mindenhatótól.
Ézs 13:7 Ezért megerőtlenedik minden kéz, és elolvad minden ember szíve.
Ézs 13:8 Megrémülnek, kínok és fájdalmak fogják el őket, és szenvednek, mint a szülő asszony; megütközve nézik egymást, és arcuk lángba borul.
Ézs 13:9 Íme, az ÚR napja jön kegyetlen fölindulással és fölgerjedt haraggal, hogy a földet pusztasággá tegye, és elveszítse róla a bűnösöket.
Ézs 13:10 Az ég csillagai és csillagzatai nem ragyogtatják fényüket, a nap sötét lesz, amikor fölkel, és a hold fénye nem tündököl.
Ézs 13:11 Megbüntetem a földön a bűnt és a gonoszok vétkét, véget vetek a felfuvalkodottak kevélységének, és az erőszakoskodók gőgjét megalázom.



3
Ézs 13:12 Drágábbá teszem az embert a színaranynál, és a férfit Ofir kincsaranyánál.
Ézs 13:13 Ezért az egeket megrendítem, és megindul helyéről a föld is, a seregek Urának búsulása miatt, és felgerjedett haragjának napján,
Ézs 14:12 Miként hullottál le az égből, fényes csillag, hajnal fia? Lehullottál a földre, aki népeken tapostál!
Ézs 14:13 Holott ezt mondtad szívedben: Az égbe megyek föl, Isten csillagai fölé helyezem trónomat, és az összegyülekezés hegyén telepszem meg, messze északon.
Ézs 14:14 A magas felhők fölé megyek föl, és hasonló leszek a Magasságoshoz.
Ézs 14:15 Pedig a Seolba szállsz alá, a sírgödör mélységébe!
Ézs 14:16 Akik csak látnak, rád tekintenek, és elgondolkoznak: Ez lenne a föld ama háborgatója, aki királyságokat rendített meg?
Ézs 14:17 Aki a földkerekséget pusztasággá tette, városait lerontotta, és foglyait nem bocsátotta haza?
Ézs 14:20 Nem úgy lesz temetésed, mint nekik, mert elpusztítottad földedet, megölted népedet. Nem emlegetik soha többé a gonoszok ivadékát.
Ézs 14:21 Készítsetek vágóhidat fiainak atyáik vétkéért, hogy föl ne keljenek, ne örököljék e földet, és ne töltsék be városokkal e föld színét!
Ézs 14:22 Fölkelek ellenük, így szól a Seregek URa, és kivágom Babilón nevét és maradékát, ivadékait és utódait – ezt mondja az ÚR.
Ézs 14:24 Megesküdött a Seregek URa, és azt mondta: Úgy lesz, ahogy elgondoltam, úgy megy végbe, ahogy elhatároztam:



4
Ézs 14:26 Ez az elvégzett tanács az egész föld felől, és ez az a fölemelt kéz minden nép fölött.
Ézs 14:27 Mert a Seregek URa határozott így, és ki gátolhatja meg? Keze föl van emelve, ki fordíthatja el?
Ézs 14:28 Áház király halála évében hangzott el ez a jövendölés.
Ézs 14:30 De a szegények elsőszülöttei legelésznek, és a szűkölködők biztonságban nyugszanak. Ám a te gyökeredet éhínséggel pusztítom ki, és maradékodat megölöm.
Ézs 14:32 Mit kell majd felelni a nép követeinek? Azt, hogy az ÚR vetette meg Sion alapját, és ott találnak oltalmat népe szegényei.
Babilon leomlása:
Jel 18:2 És kiálta [teljes] erejéből, nagy szóval mondván: Elesett, Elesett a nagy Babilon, és lett ördögöknek lakhelyévé, minden tisztátalan léleknek tömlöcévé, és minden tisztátalan és gyűlölséges madárnak tömlöcévé.
Jel 18:3 Mert az ő paráznasága haragjának borából ivott valamennyi nép, és a földnek királyai ő vele paráználkodtak, és a földnek kalmárai az ő dobzódásának erejéből meggazdagodtak.
Jel 18:4 És hallék más szózatot a mennyből, amely ezt mondja vala: Fussatok ki belőle én népem, hogy ne legyetek részesek az ő bűneiben, és ne kapjatok az ő csapásaiból:
Jel 18:5 Mert az ő bűnei az égig hatottak, és megemlékezett az Isten az ő gonoszságairól.
Jel 18:6 Fizessetek úgy neki, amint ő fizetett nektek, és kétszerrel kettőztessétek meg neki az ő cselekedetei szerint; amely pohárból itatott, ugyanabból két annyit töltsetek neki.



5
Jel 18:7 Amennyire dicsőítette magát és dobzódott, annyi kínnal és gyásszal fizessetek neki; mert ezt mondja az ő szívében: Úgy ülök, mint királynéasszony, és nem vagyok özvegy, és semmi gyászt nem látok.
Jel 18:8 Ennek okáért egy nap jőnek ő reá az ő csapásai: a halál, a gyász és az éhség; és tűzzel égettetik meg; mert erős az Úr, az Isten, aki megbünteti őt.
Jel 18:9 És siratják őt, és jajgatnak ő rajta a föld királyai, akik vele paráználkodtak és dobzódtak, mikor az ő égésének füstjét látják,
Jel 18:10 Nagy távol állva az ő kínjától való félelem miatt, mondván: Jaj! jaj! te nagy város, Babilon, te hatalmas város, hogy egy órában jött el ítéleted!
1. BEVEZETÉS
Mindenek előtt azt kell figyelembe venni, hogy Ésaiás könyvében a 13-14. fejezetek egy összefüggő egészet képeznek. Ugyanakkor ennek a prófétai résznek a megértésében rendkívül jelentős, hogy ezek a fejezetek több „pillanatkép-próféciát” is tartalmaznak. Vagyis, miközben Ésaiás a saját korához szól, illetve az azt követő, a közeljövőben kibontakozó Babiloni Birodalom szerepét és történelmi kibontakozását mutatja be, majd pedig a pusztulását, eközben olyan dolgokról is beszél, amik közvetlenül már nem a korabeli Babilonra vonatkoznak.
A 14. fejezet 12-15. verseiből például egyértelműen kitűnik, hogy túlmutat a földi eseményeken. Ezekben a versekben egy mennyei esemény kibontakozását írja le a próféta, amikor ama „fényes csillag, hajnal fia”, vagyis maga Sátán, aki ekkor még „Luciferként”, fényhordozóként lázadást indít el Isten ellen a Mennyben. Ennek viszont az lett a végeredménye, hogy őt és lázadó társait kivetették a Mennyből a Földre.



6
A „pillanatkép-próféciák” leírásának jellegzetessége, hogy a prófétáló egyszerre mond el olyan eseményeket, amik különböző, egymástól távol álló történelmi időben fognak beteljesedni. Így mondta el Jézus is Máté evangéliumának 24. fejezetében a Jeruzsálem pusztulására vonatkozó jövendöléseket, a világ végére vonatkozó kijelentésekkel együtt, és nem válogatta szét, nem mondta meg, hogy melyik kijelentése vonatkozik az egyik, illetve melyik a másik eseményre. Ésaiás írásában is ugyanezzel a jellegzetességgel találkozunk.
A „pillanatkép-próféciák” másik jellegzetessége a „kettős teljesedés”. A 13. fejezetre ilyen vonatkozásban is figyelni kell, mert olyan kijelentéseket találunk benne, amik majd csak Jézus dicsőséges visszajövetelekor fognak beteljesedni. Ebben a vonatkozásban is hasonlít Máté evangéliumának próféciájához, mivel Jézus is ad olyan kijelentéseket, amelyek közül több is beteljesedett Jeruzsálem pusztulásakor is, de be fog teljesedni a világ végén történő események közepette is. Vagyis ugyanazt a kettősséget találhatjuk meg Ésaiás írásának ebben a fejezetében is, mint a jézusi kinyilatkoztatásban.
Ésaiás könyvének ebben a két fejezetében kétféle próféciát találhatunk Babilonról: egy jövendölést (13,1-22), és egy gúnydalt (14,3-23). A kettő közé beékelve pedig egy teljesen más tartalmú és hangvételű szakasz található: amelyben a szabadulás örömhíre fogalmazódik meg Jákób/Izráel-nek, a mindenkori Isten népe részére (14,1-2). Ez a rövid szakasz bizonyos értelemben bevezetésként vázolja fel a körülményeket, melyek között majd elhangzik a Babilonról szóló gúnydal (14,3-4). De egyúttal arra is figyelmeztet, hogy ezek a nemzeteket vádoló szavak tulajdonképpen Izraelnek szólnak. Arra emlékeztetik őket, hogy bármit is tesznek vele a nemzetek, sorsa biztonságban van, mert a történelem menetét egyedül az Úr alakítja. Ő a nemzetek Ura, és azért ítélkezik fölöttük, hogy végső célját, népe üdvösségét és szabadulását kimunkálja.



7
Istennek az a kijelentése, hogy „feltámasztom ellenük a médiabelieket” (17), arra utal, hogy már elhatározta Babilon elpusztítását. Az Ésaiás által adott kinyilatkoztatás azonban nem csak a korabeli Babilon végső bukását ábrázolja, ezért a „médiabeliek” is egy jelképes fogalommá válik a kijelentésben. A prófétának ez a jövendölése valójában előre mutat az Úrnak ama végső nagy napjára is (6. vő. 9. vers), amikor majd minden emberi önteltség megítéltetik Istentől, és amikor minden emberi pompa és hatalom üressége és hiábavalósága lelepleződik. Az itt bemutatott történelmi esemény tehát egy kozmikus, történelmen túlmutató távlatokban tárul elénk, mert a valóság szélesebb, és annak a messze jövőbe mutató képét vetíti előre. Az Istennel szembenálló világrend egészének végső bukását mutatja be.
2. A BABILON NÉV EREDETE ÉS JELENTÉSE
Bábel vagy Babilon elnevezés egy ősi település neveként ismert, amely az első szervezett formában megvalósított Isten elleni lázadás színhelye volt. A korabeli emberek itt vonták össze erejüket annak érdekében, hogy egy égig érő tornyot építsenek, amivel szerintük kivédhetik Isten ítéletét, ha esetleg újból özönvizet bocsátana a földre. A tornyot úgy akarták felépíteni, hogy lehetőleg magasabb legyen, mint az Isten által kibocsátott özönvíz, és így ők megvédhetik magukat Isten ítéletével szemben.
Ez a város kezdettől fogva arról volt nevezetes, hogy megtagadta az igaz Isten tiszteletét, és az akaratának való engedelmességet. Babilon alapítói arra törekedtek, hogy olyan birodalmat hozzanak létre, amely teljesen független Istentől. Ennek a Birodalomnak első városa Bábel volt (I. Móz. 10,10.). Ebben a városban állítottak emléket hitehagyásuknak az emlékezetes toronyépítéssel, amely az Isten ellen lázadó ember gőgjét, és Istennel szemben dacoló lázadását volt hivatott kifejezni.



8
Az ószövetségi történelem későbbi szakaszában a „Bábel” név a Babiloni Birodalom megnevezésére is szolgált, majd pedig a Birodalom fővárosa is ezt a nevet kapta. Később viszont ennek a városnak a neve szimbólummá lett, Isten népének mindenkori ellenségeit jelölték ezzel a névvel, illetve a mindenkori Isten-ellenes lázadásoknak vált a jelképévé.
Az Izráel történelmével összekapcsolódó Bábel – általunk inkább Babilonként ismert – városa az Eufrátesz partján épült, a mai Irak területén, Bagdad alatt, Hillah és Bábil közelében. A „Google Earth” segítségével az interneten rá lehet keresni a „Hillah” vagy „Bábil” névvel, és a települések körül található kép-pontok segítségével be lehet hívni a régi Babilonnal kapcsolatos régészeti feltárások fényképeit.
A korabeli időkben Babilon neve mást jelentett a babiloniaknak, és megint mást a hébereknek. A héber Biblia az eredeti szövegben ezt a várost mindig „Bábel”-nek nevezi, az országot pedig esetenként „Sineár”-nak, máskor pedig a „Káldeus”-ok országának, a legtöbbször azonban szintén Bábelnek. Ezt a héber „Bábel” szót a fordítók hol „Bábel”-ként, hol pedig a görögös hangzású „Babilon” névvel adják vissza a lefordított anyagaikban.
A babilóniaiak a saját akkád nyelvükön azt értették „Babilon” vagyis „Bab-Ilu” alatt, hogy az „Isten- vagy istenek kapuja”. Babilon uralkodói azért nevezték így a fővárosukat, mert azt gondolták, hogy az isteneik ezt a helyet választották ki a jelenlétük színhelyéül, hogy ott az emberekkel érintkezni tudjanak, illetve onnan nyilatkoztatják ki utasításaikat a földi ügyek intézésével kapcsolatban. Ennek a névnek a jelentéséből arra is lehet következtetni, hogy a babiloni királyok viszont abban a tudatban éltek és uralkodtak, hogy az istenek őket bízták meg a világ ügyeinek intézésével, vagyis rajtuk keresztül nyilatkoztatják ki akaratukat az emberek felé. Eszerint őket kellene az istenek földi képviselőiként elfogadni és tisztelni.



9
Ezzel szemben a zsidók a héber „bálál” igéhez társították a saját megnevezésüket, amelynek jelentése: „összekever, zűrzavar”.
A héberek ezt egyrészt megvetésük kifejezéseként használták Babilonra, másrészt pedig a kinyilatkoztatásba vetett hitükről tettek ezzel bizonyságot. A Bábel vagy Babilon név ugyanis a nyelvek összezavarodásának volt a színtere, és ezzel nagyon jól szemléltethető és kifejezhető az a lelki zűrzavar is, amit hitük szerint Babilon igazi vezetője és királya, vagyis maga Sátán vált ki az emberek között.
Az eredeti héber szöveg minden esetben ezt a kifejezést használja Babilon megjelölésére: ( ל
ֶ
ָ בּב (báḇel), azaz Bábel – Az akkád elnevezés szerint viszont „Bab-Ilu”, amelynek jelentése, „Isten/istenek kapuja” Ma már inkább a görögös hangzású Babilon, (Βαβυλών (Babülón) névvel található a különböző bibliafordításokban, és így van jelen a köztudatban is ez a vallás-politikai hatalom.
3. BABILON IGAZI KIRÁLYA ÉS URALKODÓJA
Ésaiás próféta kinyilatkoztatása szerint Babilon igazi és valódi uralkodója, láthatatlanul ugyan, de valóságosan maga Sátán, aki valamikor „fényes csillag, hajnal fia” volt a Mennyben, és közvetlenül Isten trónja közelében élt.
Ezékiel próféta azt mondja róla: „Te voltál az arányosság pecsétgyűrűje, teljes bölcsességgel, tökéletes szépségben. Édenben, Isten kertjében voltál; rakva voltál mindenféle drágakövekkel: karniollal, topázzal és jáspissal, társiskővel és onixxal, berillussal, zafirral, gránáttal és smaragddal...



10
Valál felkent oltalmazó Kérub; és úgy állattalak téged, hogy Isten szent hegyén voltál, tüzes kövek közt jártál. Feddhetetlen voltál útaidban attól a naptól fogva, melyen teremtetél, míg gonoszság nem találtaték benned.” (Ezék. 28,12-15.).
Ez a „fényes csillag, hajnal fia”, vagyis latinul „Lucifer” (fényhordozó), az Istenség tanácsba szeretett volna bekerülni. Olyan hatalmat és jogot szeretett volna önmagának is, mint amit az Istenség személyei gyakoroltak, vagyis Isten szeretett volna lenni. Az volt a szándéka, hogy „az égbe megyek fel, az Isten csillagai fölé helyezem ülőszékemet, és lakozom a gyülekezet hegyén messze északon. Fölibők hágok a magas felhőknek, és hasonló leszek a Magasságoshoz” (Ésa. 14,13-14.).
Ezékiel próféta azt mondja a Luciferben végbement változásról: „Kereskedésed bősége miatt belsőd erőszakossággal telt meg és vétkezél;... te oltalmazó Kérub... Szíved felfuvalkodott szépséged miatt; megrontottad bölcseségedet fényességedben;... Vétkeid sokaságával kereskedésed hamisságában megfertéztetted szenthelyeidet;” (Ezék. 28,16-18.).
Jézus pedig azt mondta Lucifernek erről a törekvéséről, hogy „emberölő volt kezdettől fogva, és nem állott meg az igazságban”, ezért ő lett „a hazugság atyja” (Ján. 8,44.).
Ez a hatalmas angyalfejedelem azt gondolta, hogy teremtmény léte ellenére is képes lehet Isten lenni, sőt, esetleg még annál is több és nagyobb. Azt állította, hogy a szabad akarattal bíró lények számára nincs szükség azokra a törvényekre, amiket Isten adott, hiszen ezek csak korlátozzák a szabad akarat megnyilatkozásait. Azzal állt a többi teremtett lény elé, hogy ezeket az Isten által adott törvényeket el kell törölni, a szabad akarattal rendelkező lényeknek nincs rá szükségük. Így aztán egy általános támadást intézett Isten ellen, az uralkodási rendje ellen, és az egész világegyetemet irányító és fenntartó törvények ellen.



11
János apostol így emlékezik meg erről az eseményről a Jelenések könyvében: „És lőn az égben viaskodás: Mihály és az ő angyalai viaskodnak a sárkánnyal; és a sárkány is viaskodik, és az ő angyalai; De nem vehetének diadalmat...” (Jel. 12,7-8.).
Így lett Luciferből, a fényesség hordozóból „Sátán” ( ָ שׂטָ ן (śáṭán), ami azt jelenti, „Ellenség”, vagy ellenfél, vagyis Isten ellenfele lett, és az egész teremtett világ ellensége. Az Isten elleni lázadása azonban elbukott, ezért ki lett vetve a szent lények közösségéből, el lett különítve tőlük. Ide a Földre lett száműzve, a nem sokkal korábban teremtett emberi család színterére, ahol időközben már az első emberpár megkísértésével és elbuktatásával az embert is szövetséges-társává tette az Isten elleni lázadásában. A mennyből való kivettetésről János apostol a következő beszámolót adja a Jelenések könyvének 12. fejezetében.
„De nem vehetének diadalmat, és az ő helyük sem találtaték többé a mennyben. És vetteték a nagy sárkány, ama régi kígyó, aki neveztetik ördögnek és a Sátánnak, ki mind az egész föld kerekségét elhiteti, vetteték a földre, és az ő angyalai is ő vele levettetének... Annakokáért örüljetek egek, és akik lakoztok azokban. Jaj a föld és a tenger lakosainak; mert leszállott az ördög ti hozzátok, nagy haraggal teljes, úgymint aki tudja, hogy kevés ideje van.” (Jel. 12,7-9. 12.)
Ettől kezdve Sátán lett e-világ fejedelme, még Jézus is így nevezte őt. Lázadó szándékait azonban csak úgy képes megvalósítani, csak úgy tudja az embereket megtéveszteni és becsapni, ha mindig rejtve marad előttük. Ezért korszakonként kiválasztotta magának a legnagyobb és legerősebb vallási és politikai hatalmakat, hogy mögöttük megbújva, rejtetten használhassa fel ezeket az elnyomó hatalmakat, a saját céljainak elérésére itt a földön.



12
Az eredeti célja sohasem változott, még mindig Isten akar lenni, még mindig imádatot akar kierőszakolni önmaga számára. Pál apostol a következő kinyilatkoztatást adja erről a szándékáról: „Aki ellene veti és fölébe emeli magát mindannak, a mi Istennek vagy istentiszteletre méltónak mondatik, annyira, hogy maga ül be mint Isten az Isten templomába, Isten gyanánt mutogatván magát.” (II. Thess. 2,4.).
A történelem folyamán mindig ez a levegőbeli hatalmasság állt láthatatlanul az Isten elleni lázadások élén. Mindig emberi eszközöket választott magának arra, hogy lázadó tevékenységét tovább folytathassa Isten ellen itt a földön. Az első ilyen kiválasztottja Nimród volt, akinek vezetésével olyan céllal fogtak össze emberek, hogy Isten ellen lázadjanak. Akik pedig ebben nem akartak részt venni, azokkal szemben elnyomó hatalomként léptek fel, vagyis szándékaik szerint le akarták uralni az egész emberek által lakott földrészt.
Isten elleni lázadásuk első megnyilatkozása az volt, hogy megtagadták Istennek azt a rendelkezését, hogy az egész földet töltsék be: „és monda nékik Isten: Szaporodjatok és sokasodjatok, és töltsétek be a földet” (I. Móz. 1,28.). Ehelyett inkább városokat építettek, és oda tömörítették azokat, akik támogatták a lázadó kezdeményezésüket, mert így próbálták egyesíteni az erőiket.
Azt mondták: „szerezzünk magunknak nevet, hogy el ne széledjünk az egész földnek színén” (I. Móz. 11,4/b.). Nimródnak ez a kezdeményezése egyre sikeresebb lett, ezért „kezdett hatalmassá lenni a földön” (I. Móz. 10,8.). Az eltervezett „birodalmának kezdete volt Bábel...” (I. Móz. 10,10.), amely meghatározó jelentőséggel bírt az emberi történelem minden korszakában.
Amiként Isten Jeruzsálemet választotta, hogy eszköze legyen akarata és szándéka végrehajtásában, ekképpen választotta Sátán Bábelt, azaz Babilont királyságának székhelyéül, ahonnan igyekezett kiterjeszteni uralmát és tevékenységét az egész földre.



13
Ilyen értelemben ez az ótestamentomi korból való két város képviselte és jelképezte a jó és a gonosz között végbemenő nagy küzdelmet. Az ősi Babilon bukása óta pedig Sátán szüntelenül arra törekedett, hogy az utána feltámadó egyik vagy másik világbirodalom útján hajtsa uralma alá a földet és az embereket. Ez a szándéka már régen sikerült volna, ha az isteni beavatkozás nem lépett volna közbe újra és újra ennek megakadályozása érdekében.
4. BABILON NÉV SZIMBÓLIKUS JELENTÉSE
Ésaiás figyelme nemcsak azért irányul Babilonra, mert kora aktuális problémájának ez állt a középpontjában, hanem egyéb szempontok miatt is. Mivel Babilon történelme visszanyúlik egészen Bábel tornyáig, ezért méltó jelképe lett annak a fennhéjázó világi pompának és hatalomnak, amely annyira jellemezte az Isten és választott népe ellen lázadó nemzeteket. Ésaiás idejében Babilon már túl volt egy aranykorszakon, és egy újabbnak nézett elébe, még mielőtt elérte volna az a végzet, aminek bekövetkezése felől Ésaiás teljesen bizonyossággal adott kijelentést.
Ahogyan Babilon királya jelképes értelemben is kinyilatkoztatásra kerül a 14. fejezetben, hasonlóképpen szerepel „Babilon” is jelképes értelemben a 13. fejezetben, mint egy valláspolitikai hatalom. A Babilon név és annak története az Isten ellen lázadó népeket és azok történetét is kifejezi és jelképezi, akik minden történelmi korban az Isten művének ellenségeiként álltak az „Ősellenség” oldalán. A Babilon név azt a világi önteltséget testesíti meg, amely mindig ellenszegül Istennek, hatalom-mámorában viszont mindenkit el akar tiporni. Babilonnak ez a szimbolikus meghatározása és jelentősége egyre inkább nyilvánvalóvá válik, ahogy az Ésaiás által adott jövendölés kibontakozik.



14
A történelmi Babilont ugyanis nem vették be a médek olyan kegyetlen vérfürdővel, pusztaságot hagyva maguk után, mint ahogyan arra a 3,17-22. versek szó szerinti értelmezéséből következtetni lehetne. Babilon valójában harc nélkül adta meg magát a perzsa Círusnak, aki addigra már legyőzte a médeket, így ebben az időben az egyesített Médó-Perzsa Birodalom királya volt. Ezért Ésaiásnak a Babilonra vonatkozó kijelentéseit, mintegy „pillanatkép-próféciákat” jelképes értelemben, a messze jövőbe mutató kijelentésekként is figyelembe kell venni. Ilyen értelemben viszont a Babilonra vonatkozó kijelentések egy jelképes Babilonra vonatkoznak, amit a későbbi történelmi korokban kell keresnünk.
5. A POGÁNY RÓMA, MINT BABILON
A rabbinikus írásokban úgy találjuk, hogy Rómát a lelki sötétség helyeként tartották számon, számukra maga volt a megtestesült gonoszság, csakúgy, mint Babilon az ószövetségi időkben. A két várost ezenkívül összekötötte még a Templom kétszeri lerombolása is, amelyet i. e. 586-ban a babiloniak, i. sz. 70-ben pedig a rómaiak hajtottak végre.
Babilon és Róma azonosítása újszövetségi igehellyel is alátámasztható. Péter apostol, aki a hagyomány szerint Pállal együtt Rómában fejezte be földi életét a 64-es Néró-féle keresztényüldözéskor, levelét ezzel a mondattal zárta:
„köszönt titeket a veletek együtt választott babiloni gyülekezet, és Márk, az én fiam” (I. Pét. 5,13.). Péter ezt a levelét minden valószínűség szerint nem a történelmi Babilon romjai között írta, hiszen ez akkor már nem létezett. Amikor Péter azt írta, hogy a „választott babiloni gyülekezet”, akkor ő is a Rómában élő keresztényeket értette ez alatt.



15
Rómát azonban nemcsak a keresztények és zsidók, hanem maguk a rómaiak, és egyéb pogány nemzetiségű emberek is Babilonnal azonosították. Közismert tény, hogy a rómaiak rajongtak a cirkuszért, azon belül is a kocsiversenyekért. A város legnagyobb cirkuszában, a Circus Maximusban 250 ezer néző élvezhette a látványosságokat. Ezenkívül még négy cirkusz volt a városban. A rómaiak, mint szenvedélyes szurkolók, rendszeresen meg is átkozták az ellenfeleiket a cirkuszokban tartott kocsiversenyeken. Ennek bizonyságai azok az ólomból készült „átoktáblácskák”, amelyeket például a Vigna Marini katakombákban találtak, közel a Porta Appiához. A táblákon démonok neveit sorolták fel, akiket arra kértek, hogy ennek vagy annak a kocsiját törjék össze. A táblákon két cirkuszt említenek: „a római versenypályát” (ez a Circus Maximus lehetett), valamint az „új Babilon cirkuszát” (ez talán Maxentius circusával azonos). Ez az átoktábla, amely minden valószínűség szerint pogány kéztől származhatott, világosan mutatja, hogy Róma a pogányok gondolatvilágában is Babilonnal azonosult.
A Babilonhoz, vagyis az „istenek-kapuja” névhez kapcsolódó hiedelem is tovább öröklődött ebben az újkori „Babilon”-ban, vagyis Rómában. Róma urai is azt hitték, hogy ők maguk is istenek, ezért ők hivatottak kinyilatkoztatni az istenek akaratát az emberek felé.
Ezért igényelték maguknak a „Pontifex Maximus” nevet is, amely a legmagasabb beosztású pap titulusa volt, a római vallás legmagasztosabb beosztását jelentette. E név birtokában korlátlan hatalom birtokosainak tekintették magukat minden ember lelkiismerete fölött, vagyis élet-halál uraiként szabhattak törvényt az embereknek a vallási és lelkiismereti dolgokban. Ennek a hatalomnak a birtokában rendeltek el vallási üldözéseket újra és újra, aminek több millió mártírja, áldozata lett.



16
A „Pontifex” szó a (pons + facere) szavakból képezve, „Hídépítő”-t jelent. A „Maximus” pedig nagyot, hatalmast, a legnagyobbat jelenti, vagyis „a legnagyobb hídépítő”-t, vagy a „hatalmas hídépítő”-t jelenti.
A hídépítésnek valójában szimbolikus jelentése volt, a vallási mitológia világában ugyanis a pontifexek feladatát képezte az, hogy hidat építsenek az emberek és az istenek között, illetve ők képezték azt a hidat, amin keresztül az emberek kapcsolatba kerülhetnek az istenekkel.
Ez a beosztás korábban kizárólag csak patríciusok számára volt elérhető, egészen i. e. 254-ig, amikor is az első plebejus foglalta el ezt a beosztást. Ez a határozottan vallási hivatal a Római Köztársaság során folyamatosan politikai befolyás alá került és Augustus alatt a császár hivatalának rendelték alá. Ettől kezdve már csak a római császárok tölthették be ezt a tisztet.
6. A KERESZTÉNY RÓMA, MINT BABILON
Ésaiás könyve az ókori Babilontól elszakadva olyan történelmi időbe vezet el, amelyben az Úrnak napja, a végső isteni ítélet ideje és eseménye kerül bemutatásra. „Ímé az Úrnak napja jő kegyetlen búsulással és felgerjedt haraggal, hogy a földet pusztasággá tegye, és annak bűnöseit elveszesse arról...
Mert az ég csillagai és csillagzatai nem ragyogtatják fényüket, sötét lesz a nap támadásakor, és a hold fényét nem tündökölteti.
És meglátogatom a földön a bűnt, és a gonoszokon vétküket, és megszüntetem az istentelenek kevélységét, és az erőszakoskodóknak gőgjét megalázom...
Ezért az egeket megrendítem, és megindul helyéről a föld is, a seregek Urának búsulása miatt, és felgerjedett haragjának napján.” (Ésa. 13,9-13.).



17
János apostol a Jelenések könyvének 18. fejezetében írja le ugyanezt az isteni ítéletet Babilon felett.
A Jelenések könyve nagyon sokat foglalkozik a jelképes Babilonnal, és mindenhol egy vallás-politikai hatalomhoz köti ezt a megnevezést. Olyan hatalomként ad róla kinyilatkoztatást, mint aki Istennek és Isten népének a legnagyobb ellensége ebben az időben, hasonlóan ahhoz, ahogy ez a múltban is volt. A múltban is az egész lakott földrészt az uralma alá akarta vonni Bábel, és ugyanez a cél figyelhető meg a modernkori Babilon törekvései között is.
János apostol a végidő jelképes Babilonját egy parázna asszonyhoz is hasonlítja, illetve azonossági jelet húz a kettő közé: „az asszony, amelyet láttál, ama nagy város, amelynek királysága van a földnek királyain” (Jel. 17,18.).
Majd pedig még azt is mondja erről az asszonyról: „Az ő homlokára egy név van írva: Titok; a nagy Babilon” (Jel. 17,5.). Egyedül Róma nevezhető olyan „nagy város”-nak, amely fogalommá lett, amely egyrészt nevet adott a történelem leghatalmasabb birodalmának, másrészt ennek a „nagy város”nak a neve ma is fogalom a keresztény világban.
A xx. század embere is egyre inkább a székhelyként választott város nevével emlékezik meg erről a hatalomról, egyszerűen csak azt mondja, hogy Róma, és eközben a Pápaság intézményére gondol. Mindezeken kívül még olyan felismerési támpontokat is ad erről az asszonyról, aminek alapján nem nehéz beazonosítani korunk vallás-politikai hatalmai közül azzal, akit János próféciája ismertetni akar.
János szerint a nagy parázna asszony, vagyis Babilon egyik ismertetőjele, aminek alapján az azonosítást el lehet végezni, az öltözete. „Öltözött pedig az asszony bíborba és skarlátba, és megékesíttetett arannyal és drágakővel és gyöngyökkel” (4/a vers.). Ez az öltözet az uralkodók és a királyok jellegzetes öltözeteként ismert.



18
Ez az „asszony” pedig éppen ilyen uralkodni akaró tudattal vette magára ezeket az öltözékeket. A Jelenések könyve szerint „dicsőítette magát és dobzódott... Úgy ülök, mint királynéasszony...” (Jel. 18,7.). Ezekben a leírásokban a Katolikus Egyház főpapjainak gazdagon díszített öltözetét ismerhetjük fel, drágaköveivel együtt, amellyel önmagukat akarják felékesítve dicsőíteni az emberek előtt, hogy a gazdagon díszített öltözetük a királyok színvonalára emelje fel őket.
Ez a „nagy Babilon... részeg a szentek vérétől, és a Jézus bizonyságtevőinek vérétől” (Jel. 17,5-6.), vagyis elődeihez hasonlóan, ez a hatalom is üldözte és megölte az Istenhez hű embereket. A Jelenések könyvének próféciája viszont a keresztény Rómára alkalmazza, és a pápaság intézményével kapcsolja össze a „Babilon” megnevezést. A pápaság által támogatott inkvizíció borzalmas időszaka vissza is igazolja ennek a prófétikus kijelentésnek a beteljesedését. Legalább 50 millió ember lett ennek a szörnyű vallási üldözésnek és vérengzésnek az áldozata, amit a Római pápaság is elismert. Erről az időszakról nem is lehetne jobb bemutatást adni, mint ahogy János apostol fogalmazza meg azt, miszerint ez a hatalom megrészegedett a szentek vérétől.
Mivel e mögött a hatalom mögött is az „Ősellenség” áll, ezért isteni jogosítványokkal is akar rendelkezni. Ilyen értelemben vette át önkényesen Istentől azt a jogot, hogy „dönt királyokat és tesz királyokat” (Dán. 2,21.). Dániel még egyedül a mindenható Istennek tulajdonítja ezt a hatalmat és jogot. János apostol azonban már olyan kijelentést ad erről a jelképes Babilonról: „amelynek királysága van a földnek királyain” (Jel. 17,18.), vagyis azt a hatalmat igényli magának, hogy a királyok csak az ő engedélyével és jóváhagyásával uralkodhatnak országuk trónján.
A történelemből mindenki által ismerhető, hogy a keresztény Róma uralkodója, a mindenkori Pápa, miként gyakorolta Európa királyságai felett ezt a kierőszakolt hatalmát,



19
és miként alázta meg vagy tette lehetetlenné azokat a királyokat, akik nem akartak előtte behódolni. Ha szükségesnek ítélte, akkor más királyok hadseregét vezényelte ellene és országa ellen.
A Babilonhoz, vagyis az „istenek-kapuja” névhez kapcsolódott hiedelem tovább öröklődött a modern „Babilon”-ban is, vagyis a keresztény Rómában is. Ezért korunk Babilonjának uralkodója, a Pápa, és népe, vagyis a Katolikus Egyház hívei is hasonlóan gondolkodnak ezen a téren, még akkor is, ha ezt nem fogalmazzák meg és mondják ki. A keresztény Róma uralkodói, a Pápák is jogot tartanak maguknak arra a kiváltságra, hogy helyileg ott Rómában, és rajtuk keresztül érintkezik Isten az emberekkel. Ezért neveztetik magukat „Isten földi helytartójá”-nak, és ehhez illő hódolatot és tiszteletet várnak el maguknak az emberektől.
A Pápa szent atyának szólíttatja magát, noha Jézus egyértelműen megtiltotta követőinek, hogy atyának szólíttassák magukat, mert ez a cím egyedül csak Istent, a mennyei Atyát illeti meg.
„Atyátoknak se hívjatok senkit e földön; mert egy a ti Atyátok, a ki a mennyben van.” (Mát. 23,9.). A Pápa elé járuló embereknek le kell borulni előtte, noha ez is csak az Istennek kijáró tiszteletadás lehet egy keresztény részéről. Még a szent angyalok is tiltakoztak az ellen, amikor a próféták leborulva akarták kifejezni tiszteletüket előttük.
„És leborulék annak lábai előtt, hogy imádjam őt, de monda nékem: Meglásd, ne tedd; szolgatársad vagyok néked és a te atyádfiainak, a kiknél a Jézus bizonyságtétele van; Istent imádd...” (Jel. 19,10.).
Mivel pedig a mindenkori Pápa azt vallja önmagáról, hogy ő közvetlenül Istentől kapja a kinyilatkoztatást az Egyház és a hozzá tartozó hívek részére, ezért a „csalatkozhatatlan”-ság címét is igényli magának. Ezzel viszont már el is érte és meg is valósította azt, amiről Pál apostol adott kijelentést.



20
„A ki ellene veti és fölébe emeli magát mindannak, a mi Istennek vagy istentiszteletre méltónak mondatik, annyira, hogy maga ül be mint Isten, az Isten templomába, Isten gyanánt mutogatván magát.” (II. Thess. 2,4.). Természetesen a Pápa csak egy eszköz Sátán kezében, akit felhasznál a történelem utolsó időszakában, az eredeti céljainak megvalósításához.
A Pápaság intézményében a „Pontifex Maximus” cím is tovább öröklődött, így is érzékeltetve azt, hogy az előző pogány Római Birodalomban testetöltött Babilon-i hatalom, a Pápaság intézményében folytatódik tovább.
I. Gergely pápa nevéhez fűződik ennek a pápai címnek a felvétele, akit 590 szeptember 3-án szenteltek fel Róma püspökévé, a Kelet-római Császár jóváhagyása alapján. Azóta ez a cím a római pápák megnevezéseként használt cím.
Mivel viszont ez a cím „a legnagyobb hídépítő”-t, vagy „hatalmas hídépítő”-t jelenti, ezért ennek a címnek a felvétele azt is jelenti, hogy a vele járó jogkört és tiszteletet is igényli magának. A különböző korszakokban mindig a „Pontifex Maximus”-ok feladatát képezte az, hogy hidat építsenek az emberek és az istenek között, illetve ők képezték azt a hidat, amin keresztül az emberek kapcsolatba kerülhetnek az istenekkel.
Így a Pápaságnak ez a címe azt hirdeti az emberek felé, hogy csak általuk és csak rajtuk keresztül lehet az Istennel kapcsolatba kerülni, és az Isten is csak rajtuk keresztül nyilatkoztatja ki akaratát és szándékát az Egyháznak és az embereknek. Mindebben azonban az Őscsaló, a „hazugságnak atyja” nyilatkozik meg rejtetten a háttérben, aki így csapja be és téveszti meg, még az egyébként jó szándékú embereket is.
A Biblia ezzel ellentétben azt jelenti ki, hogy csak egy közbenjárónk van, aki maga az Istennek az egyszülött Fia a Jézus Krisztus, és Ő egyben a főpapunk is, aki megváltott bennünket a vétkeinkből:



21
Ján 18:37... Én azért születtem, és azért jöttem e világra, hogy bizonyságot tegyek az igazságról. Mindaz, aki az igazságból való, hallgat az én szómra.
1Tim 2:4 Az Isten aki azt akarja, hogy minden ember üdvözüljön és az igazság ismeretére eljusson.
1Tim 2:5 Mert egy az Isten, egy a közbenjáró is Isten és emberek között, az ember Krisztus Jézus,
1Tim 2:6 Aki adta önmagát váltságul mindenekért, mint tanúbizonyság a maga idejében, Ján 14:6 Monda neki Jézus: Én vagyok az út, az igazság és az élet; senki sem mehet az Atyához, hanemha én általam.
Zsid 12:24 És az újszövetség közbenjárójához Jézushoz, és a meghintésnek véréhez, mely jobbat beszél, mint az Ábel vére.
Ef 1:17 Hogy a mi Urunk Jézus Krisztusnak Istene, a dicsőségnek Atyja adjon nektek bölcsességnek és kijelentésnek Lelkét az Ő megismerésében;
Ef 1:18 És világosítsa meg értelmetek szemeit, hogy tudhassátok, hogy mi az Ő elhívásának a reménysége, mi az Ő öröksége dicsőségének a gazdagsága a szentek között,
Ef 1:19 És mi az Ő hatalmának felséges nagysága irántunk, akik hiszünk (engedelmeskedünk), az Ő hatalma erejének ama munkája szerint,
Ef 1:20 Amelyet megmutatott a Krisztusban, mikor feltámasztotta Őt a halálból, és ültette Őt a maga jobbjára a mennyekben.
Ef 1:21 Felül minden fejedelemségen és hatalmasságon és erőn és uraságon és minden néven, mely neveztetik nemcsak e világon, hanem a következendőben is:
Ef 1:22 És mindeneket vetett az Ő lábai alá, és Őt tette mindeneknek fölötte a szent egyházának fejévé, - nem a pápa az egyház feje!



22
Ef 1:23 Mely az Ő teste, teljessége Ő neki, aki mindeneket betölt mindenekkel.
Ezenfelül a Biblia még azt is kijelenti, hogy csak Istenben és az ő Fiában Jézusban bízzunk meg, és aki embereknek hisz vagy önmagában bízik az már átkozott:
Jer 17:5 Ezt mondja az Örökkévaló Úr: Átkozott az aki halandóban bízik, és emberi erőre támaszkodik, kinek szíve az Örökkévalótól elfordul!
Jer 17:7 Áldott aki az Örökkévalóban bízik, és akinek reménye és bizodalma az Örökkévaló Úr!
A zsidók a saját igazságukat keresték és azért nem találták meg a hitből (engedelmességből) való igazságot:
Róm 10:1 Atyámfiai, szívem szerint kívánom és Istentől könyörgöm az Izrael üdvösségét.
Róm 10:2 Mert bizonyságot teszek felőlük, hogy Isten iránt való buzgóság van bennük, de nem megismerés szerint.
Róm 10:3 Mert az Isten igazságát nem ismervén, és az ő tulajdon igazságukat igyekezvén érvényesíteni, az Isten igazságának nem engedelmeskedtek.
Róm 10:4 Mert a törvény vége Krisztus minden hívőnek igazságára.
Róm 10:9 Mert ha a te száddal vallást teszel az Úr Jézusról, és szívedben hiszed, hogy az Isten feltámasztotta őt a halálból, megtartatol.
Róm 10:10 Mert szívvel hiszünk az igazságra, szájjal teszünk pedig vallást az üdvösségre.
Róm 10:11 Mert azt mondja az írás: Valaki hisz őbenne, meg nem szégyenül.



23
Róm 10:12 Mert nincs különbség zsidó meg görög között; mert ugyanaz az Ura mindeneknek, aki kegyelemben gazdag mindenekhez, akik őt segítségül hívják.
Róm 10:13 Mert minden, aki segítségül hívja az Úr nevét, megtartatik.
Róm 10:17 Azért a hit hallásból van, a hallás pedig Isten igéje által.
7. BABILON ISMÉTLŐDŐ PUSZTULÁSA
A történelem folyamán Bábel, vagyis Babilon már többször is elpusztult, leomlott és megsemmisült. Egyszer még nem sokkal az özönvíz után, amikor az égig érő tornyot akarták felépíteni, de Isten közbeavatkozott. Később Nabukodonozor, a „nagy Babilon” felépítése alkalmával, újra felépítette az előző tornyot is, amely mintegy száz méter magasságban emelkedett a város fölé. Amikor azonban Babilon a médek uralma alá került, III. Dareiosz idejében, a Zarathustra vallás követői egyre fanatikusabbá lettek, és ennek hatása alatt több babiloni templomot, és feltehetően a babiloni tornyot is lerombolták. Így akartak bosszút állni a legyőzött babiloni nép istenén, Márdukon. Hérodotosz beszámolóiból az derül ki, hogy ő még épségben látta a tornyot, Nagy Sándor viszont már csak a romjai előtt állhatott meg, amikor Babilonba érkezett a hódító útja alkalmával.
Amikor Nagy Sándor is elfoglalta Babilont, és ismét visszatért az utolsó hódító útjáról, akkor elhatározta, hogy itt Babilonban alakítja ki birodalmának fővárosát, és innen kormányozza majd az általa meghódított világot. Ez a szándéka azonban a hirtelen bekövetkezett halála miatt (i. e. 323, június 13-án) nem valósulhatott meg.
Halála után a birodalma széthullott, Babilon pedig elveszítette azt a lehetőséget, hogy ismét a világ fővárosa lehessen, mint ahogy



24
Nabukodonozor idejében volt. Amikor I. Szeleukosz, Nagy Sándor birodalmának egyik örököse, i. e. 312-ben a Tigris partján megalapította az új fővárost, Szeleukiát, Babilon hanyatlása meggyorsult. Azzal pedig, hogy a Szeleukidák dinasztiája úgy döntött, hogy rezidenciájának lakosságát feltölti, a babiloniakat kényszerítette az átköltözésre, ezért a város sorsa végképp megpecsételődött. Babilon egy részét még több évszázadig lakták ugyan, időnként még meglehetősen jómódú is volt a maradék városka, amelyet azonban már egyre inkább csak a régi nagyság elhagyatott és elpusztult romjai vettek körül. Még mindig akadtak zarándokok, akik ide jöttek, mert Marduknak akartak áldozatot bemutatni, végül azonban megszakad a hagyományok fonala. Az elhagyatottságban maradt városban az időjárás viszontagságai folyamatosan elvégezték a pusztítás munkáit, a sivatagi homok pedig befedte ennek a hatalmas városnak még a nyomait is.
Majd csak 1898-ban fogott hozzá az ásatásokhoz a Német Keleti Társaság, Koldewey vezetésével Bábil falu közelében. A munka tizenkilenc évig tartott. Koldewey megtalálta a nagy torony és az óriásfalak, a Xerxész által feldúlt Eszangila-templom és több lakónegyed maradványait. Csak egy emlék került elő majdnem teljesen sértetlenül: a szerelem istennőjének, Isztarnak kapuja, amelyen keresztül valaha a Marduk-körmenetek vonultak a városon át.
Többet is találhatott volna, ha a romokat nem használták volna fel évszázadokon át újabb és újabb városok építéséhez. Szeleukia nemcsak a halálos döfést adta meg Babilonnak, hanem még a tégláit is elhordta. Még a 8. századi bagdadi kalifák is olyan kövekből építkeztek, amelyeken Nabukodonozor pecsétje látható. Mezopotámiának több mint száz romvárosában találtak ugyanezzel a pecséttel ellátott téglákat. A bábeli torony termésköveinek számát 85 millióra becsülik, ennyi anyag több száz átlagos méretű épülethez elegendő. A történelem legbecsvágyóbb városépítője, Nabukodonozor így segítette elő még évszázadokkal halála után is,



25
az új városok keletkezését. Ilyenképpen teljesedett be az, hogy ez az építmény is leomlott újra, és elveszett a teljes megsemmisülésben, aminek szinte már csak a földben elsüllyedt romjai találhatók meg. Vagyis valamilyen szinten beteljesedett rajta az Ésaiás próféta által kijelentett prófécia:
„És olyan lesz Babilon, a királyságok ékessége, a Khaldeusok dicsekvésének dísze, mint a hogyan elpusztítá Isten Sodomát és Gomorát; Nem ülik meg soha, és nem lakják nemzetségről nemzetségre, nem von sátort ott az arábiai, és pásztorok sem tanyáznak ott; Hanem vadak tanyáznak ott, és baglyok töltik be házaikat, és struczok laknak ott, és bakok szökdelnek ott; És vad ebek üvöltenek palotáikban, és mulató házaikban sakálok; és ideje nem sokára eljő, és napjai nem késnek.” (Ésa. 13,19-22.).
Ésaiás próféta könyvének 13-14. részeiben viszont olyan ítéletek vannak bejelentve, amelyek csak részben teljesedtek be a múltban. Ezért a múlt Babilonjával kapcsolatban adott kijelentéseket a jövő Babilonjának előképeiként kell tekintenünk. Ésaiás korától nézve a jövő Babilonjának még meg kell jelennie a maga végső formájában, ahogyan azt a Jelenések könyvének különböző fejezeteiben találjuk leírva. Ennek a Babilonnak a bukása majd csak az „Úrnak ama nagy napján” következik be, ahogyan ez le van írva Ésaiás 13. fejezetének a 6-16. verseiben.
Amikor ez az utolsó nagy Babilon is leomlik, vagyis végleg megsemmisül, akkor az Úr irgalommal fog megemlékezni népéről és Jeruzsálemről, amelyet uralkodása középpontjaként választott magának. Akkor nyugalomba helyezi majd népét a saját országában.
Babilon királya itt, ebben a fejezetben már nem Nabukodonozor, nem is az unokája Belsazár, hanem a jelképes Babilon utolsó nagy királya. Ez pedig nem más, mint a Dániel könyvének 7. fejezetében található kis szarv, amiről a következő bemutatást találjuk leírva:



26
„emberszemekhez hasonló szemek valának ebben a szarvban, és nagyokat szóló száj... És sokat szól a Felséges ellen és a magasságos egek szenteit megrontja, és véli, hogy megváltoztatja az időket és törvényt; és az ő kezébe adatnak ideig, időkig és fél időig.” (Dán. 7,8. 25.).
A pogányok ideje után ennek az utolsó királynak a bemutatása mögött már átdereng a homályon Sátán képe, aki a maga lázadó eszméivel és lelkületével látja el ezt a gonosz és hamis királyt, hogy sokat szóljon „a Felséges ellen, és a magasságos egek szentjeit megrontsa”.
Babilon végleges legyőzetése és bukása szükségszerű előzménye és előfeltétele Isten diadalának, országa eljövetelének. Babilónia bukásának a híre örömhír, amely a jelen nyomorúságai között az élő gyülekezetet reménységre, hűségre és kitartásra tanítja. Ezért mondja János apostol róluk: „Itt van a szenteknek békességes tűrése, itt a kik megtartják az Isten parancsolatait és a Jézus hitét!” (Jel. 14,12.).
Babilonnak ez a pusztulása hozza el Isten népe számára a végső szabadulást. Csak Babilon végső pusztulása után szállhat le a Mennyből az új Jeruzsálem, az Isten városa, hogy a gonoszság uralma után végre az „igazság országa” jöjjön el, és az Istennek megváltottai békességben és biztonságban lakozhassanak majd az új Földön, ahogyan azt a Jelenések könyvének 20. és 21. fejezeteiben találjuk leírva.
Háló Sándor
Forrás: http://igemorzsa.hu/profecia/vegyes/babilon.html#bab-04



27
Kicsoda a nagy parázna? (Jelenések 17.fejezet)
Részlet Dave Hunt: A Vatikán árnyékában című könyvéből.
Jel. 17. Babilon, a vörös fenevadon ülő nő, a Bárány által legyőzetik
Jel 17:5 És az ő homlokára egy név vala írva: Titok; a nagy Babilon, a paráznáknak és a föld utálatosságainak anyja.
Az első dolog, amit az Ige az asszonnyal kapcsolatban kijelent, az, hogy egy „nagy parázna” (Jelenések 17,1), „akivel paráználkodtak a föld királyai,/ (2. vers), „és az ő paráznaságának borával megrészegedtek a föld lakosai”.
Miért hívnak egy várost nagy paráznának, és miért állítják róla, hogy a föld királyaival paráználkodott? Ilyen vádat soha nem lehetne megfogalmazni Londonnal, Moszkvával, Párizzsal vagy bármelyik más várossal szemben, hiszen ez teljesen érthetetlen lenne.
A paráznaságot és a házasságtörést a Biblia mind fizikai, mind szellemi értelemben használja.
Jeruzsálemről Isten ezt mondta: „Mint lett paráznává a hű város!” (Ésaiás 1,21). Izrael népe, akit Isten minden más néptől elválasztott, hogy szent maradjon az Ő céljai számára, szentségtelen és Istent eláruló szövetségre lépett a körülötte élő bálványimádó népekkel.
Izrael „kővel és fával [bálványokkal] paráználkodott” (Jeremiás 3,9); és bálványaikkal törtek házasságot (Ezékiel 23,37). Ezékiel könyvének 16. fejezete teljes egészében Izrael szellemi paráznaságáról szól, amelyet pogány népekkel és azok hamis isteneivel követett el. Ezt több más bibliai idézet is alátámasztja. Egy város képtelen lenne fizikai módon paráznaságot elkövetni.



28
Mindebből az következik, hogy János apostol, akárcsak az ószövetségi próféták, ezt a fogalmat szellemi értelemben használja. Ebből következően a városnak kell hogy Istennel való szellemi kapcsolatot tulajdonítsanak, különben értelmetlen volna az ilyen állítás. Bár Rio de Janeiro is hét dombra épült, mégsem tudunk olyan bizonyítékot találni, ami alátámasztaná, hogy szellemi paráznaságot követett el. Nem állítja, hogy különleges kapcsolata lenne Istennel. Bár Jeruzsálemnek megvan ez a kapcsolata, mégsem lehet a fenevadon ülő asszony, mert nem hét dombra épült. Ezen kívül azoknak a kritériumoknak sem felel meg, melyek döntően meghatározzák az asszony személyazonosságát.
Csak egyetlen olyan város van, amelyet a történelem során paráznasággal lehet vádolni, és ez a város Róma, pontosabban Vatikán városa. Ez a város megalakulása óta a kereszténység világméretű központjának tartja magát, és ezt az állítását mind a mai napig fenntartja. A Rómában székelő pápa azt állítja magáról, hogy ő Krisztus földi helytartója, Istennek kizárólagos képviselője. Róma a római katolikus egyház központja, és e tekintetben is egyedülálló.
Természetesen számos egyháznak a központja található városban, de csak egyetlen olyan város van, amely egy egyház kizárólagos központja. Például a mormon egyház központja Salt Lake City-ben található, de ez a város sokkal több, mint maga a mormon egyház. A Vatikánnal egész más a helyzet. Ez a római katolikus egyház legfőbb központja, és csakis az. Ez a város egy olyan szellemi valóság, amelyet könnyen lehetne szellemi paráznasággal vádolni, ha bebizonyosodna róla, hogy nem maradt hű Jézus Krisztushoz.
Aki a föld királyaival paráználkodott
Mindamellett, hogy a római pápa önmagát Krisztus földi helytartójának nevezi, ez az egyház azt is állítja magáról, hogy ő az egyedüli igaz egyház és ő Krisztus menyasszonya.



29
Krisztus igazi menyasszonyának, akinek az a reménysége, hogy a Vőlegénnyel találkozni fog a mennyben, nincsen semmiféle világi becsvágya. A Vatikán azonban világi törekvésekkel van elfoglalva, ahogyan ezt a történelem is bizonyítja, és e célok elérése érdekében – pontosan úgy, ahogy János apostol a Jelenések könyvében előre látta – parázna kapcsolatba került a föld királyaival (földi uralkodókkal és az állami vezetőkkel). Ezt a tényt még katolikus történészek is elismerik.
Jézus Krisztus ezt mondta tanítványainak: „Ha e világból volnátok, a világ szeretné azt, ami az övé; de mivelhogy nem vagytok e világból, hanem én választottalak ki magamnak titeket e világból, azért gyűlöl titeket a világ” (János 15,19).
A katolikus egyház azonban nagyon is e világból való. A pápák olyan világbirodalmat építettek ki, amelyet páratlan gazdagság, befolyás és vagyon jellemez. Ez a hatalomépítési törekvés nem csak a múltnak a sajátja. Már korábban láthattuk: a II. vatikáni zsinat világosan kijelenti, hogy a római katolikus egyháznak ma is törekvése az, hogy uralma alá vonja az egész emberiséget és annak javait.
A pápák már hosszú ideje igényt tartanak a világ és az emberek fölötti uralomra. XI. Gergely ‘ pápa 1372-ben kiadott pápai bullájában (In Coena Domini) magának követeli az egész keresztény világ fölötti uralmat, beleértve a világiakat és a keresztényeket is, és mindenkit kiközösített, aki nem engedelmeskedett a pápának vagy nem fizetett neki adót. Az In Coena-t megerősítették az utána következő pápák is, és 1568-ban V. Pius esküvel fogadta, hogy ezután ez a törvény marad érvényben mindenkire vonatkozóan.
VI. Sándor pápa (1492-1503) kijelentette, hogy az összes addig még fel nem fedezett földterület a római pápa tulajdona, és hogy úgy rendelkezik azokkal, ahogy neki tetszik, Jézus Krisztus nevében, az Ő földi helytartójaként.



30
II. János portugál király meg volt győződve arról, hogy a pápa Romanus Pontifex bullájában kizárólag neki és az ő országának adta a Kolumbusz által felfedezett földterületeket. A spanyol király, Ferdinánd és felesége, Izabella azonban úgy gondolták, hogy ezeket a területeket a pápa nekik ajándékozta. 1493 májusában a spanyol születésű VI. Sándor három bullát adott ki, hogy elsimítsa a vitát.
Annak a Jézus Krisztusnak a nevében, aki ezen a földön semmilyen területet sem vallott magáénak, ez a Borgia családból származó hihetetlenül gonosz pápa, miután azt állította, hogy az egész világ az övé, húzott egy vonalat a világ akkori térképén Észak-Dél irányban, és az ettől keletre eső területek egészét a portugáloknak, a nyugati területeket pedig a spanyoloknak adta. Így tehát pápai adományként „az apostoli hatalom teljességéből’ Afrika a portugáloké, Amerika a spanyoloké lett. Amikor Portugáliának „sikerült elérnie Indiát és a Malájföldet, az új földterületek tulajdonjogának megerősítését a pápától eszközölték ki”. Ennek természetesen volt egy feltétele: „a lakosságot katolikus hitre kellett téríteni”.
Jórészt ennek köszönhető, hogy Közép- és Dél- Amerikára az állam és az egyház közötti becstelen szövetség következtében a római katolicizmust erőszakkal rákényszerítették, és az emberek mind a mai napig katolikusok maradtak. Az Amerikai Egyesült Államokban (Quebec és Louisiana kivételével) nem érvényesült a római katolicizmus befolyása, mivel ezekre a területekre nagyrészt protestánsok telepedtek le.
Az aztékok, inkák és maják leszármazottai sem felejtették el, hogy a római katolikus papok a világi fegyvereket igénybe véve őseiknek két lehetőséget adtak: vagy áttérnek a római katolikus hitre (ami gyakran azt is jelentette, hogy ezután rabszolgaként kellett élniük), vagy a halált választják. Olyan nagy volt a felháborodás, amikor II. János Pál pápa egy nemrégiben LatinAmerikában tett látogatása során javasolta Junipero Serra



31
(aki a katolikus hitet erőszakos eszközökkel terjesztette az indiánok között a XVIII. században) szentté avatását, hogy a pápa kénytelen volt a szertartást titokban lebonyolítani.
Jézus a következőket mondta: „Az én országom nem e világból való. Ha e világból való volna az én országom, az én szolgáim vitézkednének../’
Viszont a pápák Jézus Krisztus nevében hadseregekkel és hajóhadakkal harcoltak egy olyan hatalmas királyság felépítéséért, ami nagyon is e világból való.
Ennek a világi birodalomnak a létrehozásáért rendszeresen szellemi paráznaságba keveredtek császárokkal, királyokkal és uralkodókkal. Annak ellenére, hogy Krisztus menyasszonyának hívja magát, a római katolikus egyház istentelen uralkodókkal létesített házasságtörő kapcsolatot a történelem során, és ez mind a mai napig így van. Ezt a szellemi paráznaságot a későbbiek során részletesen dokumentálni fogjuk.
"A görög „anti” szó latin megfelelője a „vicarius”, amelyből származik a „vicar” (helytartó) szó. Ebből következik, hogy a „Vicarius Christi” („Krisztus helytartója”) pápai cím szó szerint jelenti, hogy „Antikrisztus”. A Római Katolikus pápák évszázadokon keresztül Krisztus földi helytartóinak nevezték magukat, ezt nem ők tették először, hanem Konstantin császártól örökölték. Hozzá hasonló lesz majd az, aki ezután fog megjelenni, vagyis az újjáéledt Római Birodalom, az eljövendő világ uralkodója, maga az Antikrisztus."
Ki − vagy mi − az Antikrisztus?:
https://www.amazingfacts.org/media-library/study-guide/e/5174/t/ki-az-antikrisztus
Andreas HELWIG: 666 - A római Antikrisztusról:
https://bikkiado.hu/termek/a-romai-antikrisztusrol



32
VICARIUS FILII DEI - Isten Fia helytartója
A Latin nyelven (a pápaság hivatalos nyelve) nevezik önmagukat a pápák, és a Latin ábécé betűit használták (régebben) számértékek megjelenítésére is, ezt nevezzük gemátriának. A betűk számértékeit egyszerűen csak össze kell adni.
Jel 13:18 Itt van a bölcsesség. Akinek értelme van, számlálja meg a fenevad számát; mert emberi szám: és annak száma hatszázhatvanhat.



33
Jel 17:9 Itt az elme, amelyben van bölcsesség. A hét fő a hét hegy, amelyen az asszony ül;
Róma a hét hegyre épült város, amely a Római császárok kora után a pápaság örökölte a pogány római császárok világi és vallási címeit is, és azóta a Sátán székhelyeként ismeretes.
Róma = Vatikán = Isteni kígyó (latinról magyarra fordítva)
A dombok nevei: Aventinus, Caelius, Palatinus, Esquilinus, Kapitolinus, Viminalis, Quirinalis.
Néhányunkban talán felvetődik, hogy Róma épült hét dombra és nem a Vatikán, ami annak csak egy része, és hogy a Vatikán aligha nevezhető „nagy városnak”. Bár mindkét észrevétel igaz, a „Vatikán” és „Róma” szavakat az egész világon egymás szinonimájaként használják.



34
Ahogy az ember Washingtont mond és ezen az Egyesült Államok kormányát érti, ugyanúgy Rómán a római katolikus egyház vezetését kell érteni. Vegyük pl. azt a plakátot, amelyet az egyik felvonuló vitt a katolikus püspökök országos konferenciáján, melyet Washington D. C.-ben rendeztek 1993. november 15-18. között. A pápai vonaltól való bármiféle eltérés ellen tiltakozva a következőket hirdette: „RÓMA ÚTJA AZ IGAZI ÚT”. Nyilvánvalóan „Rómá”-n a Vatikánt értették. Rómát mindenki ilyen értelemben használja. A katolicizmus és Róma olyan szorosan összekapcsolódik, hogy a katolikus egy-házat római katolikus egyházként ismerik, vagy egy-szerűen csak a római egyházként.
Ráadásul több mint ezer éven át a római katolikus egyház mind vallási, mind társadalmi szempontból komoly befolyást gyakorolt Róma egészére és annak környékére. III. Ince pápa (1198-1216) eltörölte a világi római szenátust, és a római közigazgatást teljes egészében saját uralma alá helyezte. A cézárok uralma alatt a várost igazgató római szenátus neve Curia Romana (Római Kúria) volt. A Pocket Catholic Dictionary (Katolikus Zsebszótár) szerint ez az elnevezés most azt a „közigazgatási és bírói hivatalt jelenti, amelyen keresztül a pápa az egész katolikus egyházat irányítja”. A pápa hatalma kiterjed azokra a hatalmas területekre is, amiket Róma a VIII. században szerzett. Ekkor egy szándékosan meghamisított dokumentum segítségével, amit „Konstantin ajándékozási okiratának” neveznek, III. István pápa meggyőzte Pipint, a frankok királyát és Nagy Károly apját, hogy azokat a területeket, amelyeket nem sokkal korábban a lombardok elvettek Bizánctól, előzőleg már Konstantin császár a pápáknak adta.
Pipin megfutamította a longobardokat, és kb. húsz városnak a kulcsát adta át a pápának (Ravenna, Ancona, Bologna, Ferrara, Iesi, Gubbio stb.), amikkel az a hatalmas földterület is együtt járt, ami ezeket a városokat összekapcsolta az Adria partján.



35
Az adományozó levélen a dátum 315. március 30., és az okirat szerint Konstantin ezeket a földterületeket Rómával és a lateráni palotával együtt a pápáknak és utódaiknak adta. 1440-ben Lorenzo Valla, a pápa titkára bebizonyította, hogy a dokumentum hamis, és ezt a mai kor történészei is igazolhatják. Az állítólag tévedhetetlen pápák évszázadokon keresztül azt hangoztatták, hogy az adományozó levél eredeti, és ez szolgáltatott alapot fényűzésük, hatalmuk és vagyonuk igazolására. Lateráni Szent János Rómában található keresztelő kápolnájában egy felirat örökíti meg ezt a mai napig sem korrigált csalást.
Így tehát a pápák a szó szoros értelmében ellopták a pápai államot jogos tulajdonosaiktól. Ezek a területek egészen 1848-ig a pápaság uralma alatt voltak, és a beszedett adók hatalmas bevételi forrást jelentettek.
Ekkor a pápa a megosztott Olaszország többi uralkodójával együtt arra kényszerült, hogy a fellázadt alattvalók számára alkotmányt adjon ki. 1860 szeptemberében IX. Pius dühös tiltakozásai ellenére elvesztette a pápai államot, ugyanis az újonnan megalakult Olasz Királyság részévé váltak. Olaszország az 1870-ben tartott I. vatikáni zsinat ideje alatt a pápának biztosította a Róma és annak környéke feletti fennhatóságot.
A lényeg az, hogy pontosan úgy, ahogy ezt János apostol a látomásában látta, az a szellemi valóság, amelyik a Jézus Krisztussal és Istennel való kapcsolat letéteményeseként lép fel, a Biblia szerint egy hét dombra épült várossal azonos. Ez az „asszony” földi királyokkal paráználkodott, és uralkodott fölöttük. A római katolicizmust már hosszú idő óta ezzel a várossal azonosítják. A Katolikus Enciklopédia ezzel kapcsolatban így nyilatkozik: “Mindenki számára érthető, hogy miért játszik Róma központi szerepet a mai Egyház életében: A Római Katolikus Egyház egyetemes, mégis teljes mértékben Róma püspökének szolgálatára épül. Róma mindig is a kereszténység központja volt, amióta Szent Péter megalapította ott az egyházat.”



36
Forrás:https://denesotto.hu/2012/06/kicsoda-a-nagy-parazna-jelenesek-17-fejezet/
Fussatok ki Babilonból!
Azt láttuk, hogy Babilon magába foglalja az egész világot. Tehát a Babilonból való kivonulás nem kevesebb, mint kivonulás a világból. Ez egészen biztos azt jelenti, hogy teljesen elszakadunk a világtól, mindattól, ami abban van, semmiféle kapcsolatot sem tartva fenn vele. A következő kérdés most már ez: Hogyan valósítsuk meg?
Isten tökéletesen gondoskodott erről. Ez a gondoskodás rendelkezésünkre áll, hogy elfogadjuk. Mikor tárgyunk e részének tanulmányozásába kezdünk, tudnunk kell, hogy minden szív, mely kellő alázattal fogadja be Krisztus lelkületével az Isten Szavát, annál maga az Úr fogja elvégeztetni az igazság által azt, amire minden embernek oly nagy szüksége van.
Az igazság valóban el fog választani minket a világtól, el fogja végezni értünk ezt a műveletet. Mi magunk képtelenek vagyunk erre. Nem tudjuk elválasztani magunkat magunktól. Istennek azonban olyan igazsága van, mely elvégzi ezt, s el fog választani bennünket magunktól, megment ettől a jelen gonosz világtól, megment az elvont értelemben vett bűntől. Nem csupán egyes bűnöktől, hanem a bűntől, úgy, hogy a bűnnek nem lesz hatalma rajtunk, hanem Isten hatalma fog működni a bűn hatalmának a helyén. Isten olyan igazságot helyezett igéjébe, amely pontosan ezt fogja elérni. Annyira a világ fölé emel bennünket, hogy az Isten dicsőségének és az Isten országának világosságában élünk. Ez a hatalom rajtunk, és bennünk lesz, körülöttünk úgy, hogy előre fog haladni, és elvégezzük a munkát, amire az Úr elhívott: megtenni azt amit Istennek kell tennie, s hangos szóval hirdetni a figyelmeztetés üzenetét, a hívást, amit most kell közölni mindenkivel:
„Fussatok ki belőle én népem!”



37
Magunk se tudjuk hirdetni addig e hívást, amíg teljesen kívülre nem jöttünk. Nem tudok valakit kihívni a világból, ha magam kívül nem vagyok. Nem tudom felismertetni senkivel mi a világtól való elkülönülés – még Isten igazságának segítségével sem – hacsak magam tapasztalatból nem látom és tudom: miből is áll a világtól való elkülönülés. Addig nem tudom felszólítani az embereket, hogy szakadjanak el teljesen a világtól, vagy bármitől a világban, hogy tökéletesen Istenre támaszkodjanak és semmi másra, amíg magam is kapcsolatban állok a világgal. Hiszen ez lehetetlenség. Kiejthetjük ugyan előttük a szavakat: „Jöjjetek ki!”, de a szavunkban nem lesz hatalom, hogy úgy kihozza őket, ahogyan csak kizárólag Isten hatalma tudja. Ők pedig nem bírnak kivonulni a maguk erejéből. A mennyből jövő hang az, amely kifelé hívja a népet Babilonból. Akkor tehát kétség kívül igaz, hogy mostantól fogva olyan kapcsolatban álljunk a mennyei munkánkban, hogy amikor Isten Szavát szóljuk, az emberek a mennyei szózatot hallják, amely majd eleget is tesz az ünnepélyes felszólítás célkitűzésének. S az igazságnak ebben a vonalában, amely a következő tárgyunkban tárul majd ki, az Isten úgy össze fogja kapcsolni a mennyel mindazt, aki befogadja az üzenetet, hogy már a földön rátalál a mennyre.
Isten azt akarja – különösen mától kezdve – hogy napjaink olyanok legyenek, mintha mennyei napok lennének a földön a Szentírásnak megfelelően. S megteszi ezt mindazokkal, akik teljesen átadják magukat Istennek és az ő igazságának, és megfogadják a mennyből jövő szózatot.
Azért megkérlek benneteket, hogy a következő előadásig mindnyájan komolyan és szentül készítsük elő gondolatainkat arra, amit az Úr közölni akar velünk, mindarra, amit nyújtani fog, s mindarra, amit tenni akar értünk. Isten fontos igazságot tartogat számunkra, mely majd el is végzi azt a komoly munkát, melyet el kell végezni értünk. S nekünk mindent alá kell vetni neki mondván: „Szólj Uram, mert hallja a te szolgád!”



38
S mikor majd szól, tegyünk félre mindent, fogadjuk el az igét, mert Isten szava az, és ez a szó a világ fölé fog emelni bennünket. S amikor Isten feltámasztott, felkeltett minket, akkor ragyogni, világítani is tudunk majd.
Ellenségeskedés Istennel
Azzal a bibliaverssel kezdjük, amit előzőleg tanulmányoztunk,( Jak.4,4)-el. Szeretném, ha mindenki maga olvasná el figyelmesen a verset, és tanulmányozná, hogy mit is mond. Mivel ilyen időket élünk, mivel a szembeötlő bizonyítékok ide vezettek bennünket, ezek előtt lehetetlen behunynunk a szemünket, ezekből tudom, hogy soha életemben nem fogtam úgy bibliatanulmányba, mint ma este. Azt szeretném, ha mindenki átadná teljes képességét a Szentlélek irányításának, teljes lelkét az Istennek, hogy Ő maga vezessen bennünket, ahova ő szeretné, hogy menjünk.
„Parázna férfiak és asszonyok nem tudjátok-e, hogy a világ barátsága ellenségeskedés az Istennel? Aki azért e világ barátja akar lenni, Isten ellenségévé lesz.” ( Jak.4,4)
Különösen ezt a kérdést jegyezzük meg: Nem tudjátok-e hogy a világgal való barátkozás ellenségeskedés az Istennel? Az következik ebből, hogy az egyetlen lehetőség, hogy bármelyik ember elszakadjon ettől a világtól – s így Babilontól – ha ezt az ellenségeskedést valami megsemmisíti. Mert ismétlem: nem a világgal való barátkozás áll ellenséges lábon az Istennel. Mert ha csak ez lenne, akkor ki lehetne békíteni az Istennel, ha elvennénk azt, ami ellenséges viszonyra taszította őt vele. Nem ez a helyzet. Hanem a világgal való barátság, ez maga az ellenségeskedés. Szembe helyez Istennel, és csakis úgy békíthető ki vele, ha előbb eltávolítják az ellenségeskedést.
Ez az egész helyzetnek a kulcsa: az a tény, hogy a világgal való barátkozás meg az ellenségeskedés, a kettő ugyanaz. Az ember nem lehet ellenséges



39
helyzetben (Istennel) a világgal való barátkozás nélkül. Mert hiszen ez a dolog nyitja: A világgal való barátkozás már eleve benne rejlik az ellenségeskedésben. Ezért most még egyszer hangoztatom: az egyedüli remény, hogy az ember elkülönüljön a világtól – amint azt a Szentírás megköveteli, s amint azt napjaink is megkövetelik, úgy, mint még soha – ha eltávolítják tőle ezt az ellenségeskedést. Tehát erre kell törekednünk, mert csupán ennek kell feltétlenül bekövetkeznie. Hiszen, amikor ez megszűnik, akkor már szabadok is vagyunk.
A Római levél nyolcadik fejezete ugyanerről beszél a hetedik verstől: „Mert a test gondolata 5 ellenségeskedés Isten ellen, minthogy az Isten törvényének nem engedelmeskedik, mert nem is teheti.”
Ez hangsúlyozottá teszi a másik szövegben levő gondolatot, azt hogy nincs lehetőség rá, hogy az ellenségeskedést kibékítsük Istennel. Nem lehet mit kezdeni vele, csakis eltávolítani, elpusztítani lehet. Az égvilágon semmit sem lehet tenni érte. Csak ellene lehet tenni: elpusztítani. És mivel Isten ellen van, ezért nem engedelmeskedik Isten törvényének, mert nem is teheti. Nem lehetséges, hogy alávessük az Úr törvényének. Maga az Isten sem tudja a test vágyát, a testies gondolkodást alávetni a törvénynek. Ezt lehetetlen megtenni. Mi sem áll távolabb tőlem, hogy tiszteletlen legyek az Úr iránt, vagy hogy határt szabjak a hatalmának, hanem ez mégis lehetetlenség. Isten el tudja pusztítani ezt a gonosz dolgot, s mindazt, amit magába foglal, mégsem tud semmit kezdeni vele, hogy megjavítaná, vagy jobbá tenné.
„Akik pedig testben vannak, nem lehetnek kedvesek Isten előtt.”
______________________________________________________________
5 Az angol Bibliában, amiből A.T. Jones testvér olvasott, itt a test vágyódása szó szerepel, de a görög szöveg szerint kijavította olvasás közben testies gondolkodásra.



40
Ez a világ mégis mindenestől test. „De ti nem vagytok e világból, hanem én választottalak ki magamnak titeket e világból.” 6
Ő elválasztotta, elválasztja a keresztényt a testiességtől, a testies dolgoktól, a testi gondolkodástól, a test uralmától. Ez elválasztja őt a világtól, mert attól választja el, ami természeténél fogva a világhoz kötözi-láncolja. Semmi nem képes ezt megtenni, csak Isten hatalma.
Nézzük csak meg az ember teremtésének feljegyzését! Mózes első könyve második fejezet. Amikor Isten megteremtette az embert, Ő maga állapította meg róla – a többi teremtett dolgokkal együtt – nem csak hogy jó, hanem igen jó. Akkor az ember, az első Ádám akkori állapotában örömmel hallotta az Isten hangját, boldog volt jelenlétében, egész lénye örömmel felelt a hívására. Hanem valaki más tette be a lábát a kertbe, s szított bizalmatlanságot Isten iránt az első emberpárban. A kígyó így szólt az asszonyhoz: „Hmm! Csakugyan azt mondta az Isten, hogy nem ehetsz a kert fáiról”?
Az asszony ezt felelte: „Ehetünk az egész kert fáiról, hanem a kert közepén álló fáról mondta Isten: Erről nem ehettek, mégcsak meg sem érinthetitek, nehogy meghaljatok”.
A kígyó így szólt: „Bizony nem haltok meg, mert jól tudja Isten, hogy amely napon esztek róla, olyanok lesztek, mint Isten: jónak és gonosznak ismerői”.
Ez a héber eredeti, és a zsidók fordítása is, ha nem csal az emlékezetem. A célzás azt jelentette: Isten tudja, hogy nincs úgy, s azt is, hogy nem úgy van ahogyan nektek mondta, ami mögött valami lappang. Azt mutatja, hogy nem bánik veletek igazságosan.
______________________________________________________________
6 János 15,19-et idézi



41
Nem akarja, hogy elérjétek azt, ahova a gyümölcs eljuttatna. Nem akar részesíteni abban, amit ez nyújtana nektek. Tudja, hogy mit tenne a gyümölcs értetek, s nem akarja, hogy azt elérjétek, azért mondta: ne egyetek belőle. Az asszony bevette amire a kígyó célzott, s amint elfogadta (az ördög gondolkozását), máris azt gondolta, hogy most már látja azt, amit addig nem látott, de ami valójában nem is volt igaz.
Ahogyan az Úr megteremtette őket, s amint akarta, hogy meg is maradjanak, úgy minden utasításukat, minden ismeretüket Istentől kellett volna meríteniük. Az ő szavára kellett volna hallgatniuk, elfogadni az Isten szavát, hagyni hogy az irányítsa őket, s azok szerint kellett volna élniük. Így Isten gondolkodása lett volna az övék, Isten gondolatait gondolták volna, mert elfogadták volna az igéit, amelyek az ő gondolatát fejezik ki, azok szerint éltek volna. Itt azonban más gondolkozásnak kölcsönözték a fülüket, pontosan az ellenkezőnek. Más sugallatokat, célzásokat fogadtak el. Más gondolatoknak adtak teret. Más igéket fogadtak be, azok előtt hajtottak fejet, azoknak engedelmeskedtek, olyannyira, hogy az asszony „látta, hogy jó az a fa eledelre”.
Jó lett volna talán a fa eledelre? Dehogy is volt! Hanem mert erre a másik hangra hallgatott, azt látta, azt képzelte valóságnak, ami nem volt igaz. Ellenkező módon látta, mint azelőtt. Ahogyan az Isten világosságánál soha nem is lehetett volna látni. De amikor ennek a szembenálló gondolkozásnak adta át magát, akkor már teljesen hamis megvilágításban látta a dolgokat. Azt látta most már, hogy a fa jó eledelre, és kívánatos, hogy bölccsé tegyen. Pedig csöppet sem volt kívánatos. Csak az asszony látta annak.
Ez feltárja előttünk is az ámítás hatalmát, ami Sátán szavaiban és útjaiban rejlik, lappang. Olyan bizonyosan, ahogyan valaki erre hajlik a gondolkodásával – vagy ha bármi van a gondolkodásában, ami magától erre hajlik – ez már lehetőséget ad Sátánnak, hogy oda hasson, hogy az illető helytelen módon lássa a dolgokat.



42
Úgy lássa a dolgokat, mintha ezek lennének az egyedül szükségesek számára, ami azonban egyáltalán nem igaz. Nemcsak hogy nem szükségesek, hanem minden szempontból teljesen hamisak. Amikor Éva mindezt „látta”, ez csak természetes következmény volt. „Szakított azért annak gyümölcséből és evett, adott a vele levő férjének is és az is evett.”
Nézzük tovább a feljegyzést a nyolcadik verstől: „És meghallották az Úr Isten szavát, aki a hűvös alkonyatkor a kertben járt, és elrejtőzött az ember és az ő felesége az Úr Isten elől a kert fái között.” Mi volt ennek az oka? Az, hogy most már volt bennük valami, ami el akarta kerülni az Isten jelenlétét, valami, ami nem állt összhangban az Istennel, ami arra késztette őket, hogy rejtőzzenek el ahelyett, hogy szívélyesen fogadnák Őt. Szólította ugyanis az Úr Isten az embert és mondta néki: Hol vagy?
És (Ádám) mondta: Szavadat hallottam a kertben, megfélemlettem, mivel mezítelen vagyok, és elrejtőztem.
És mondta az Úr: „Ki mondta neked, hogy meztelen vagy? Avagy talán ettél a fáról, amelyről eltiltottalak, hogy arról ne egyél”?
Azt felelte vajon Ádám: „Igen ettem, s azt hiszem ez nem volt egészen helyes, ne haragudj ránk!”? Ezt mondta? Dehogy mondta! A kérdés ez: „Ettél-e arról a fáról, amelytől eltiltottalak” ?
Evett róla? Persze hogy evett. Akkor miért nem mondta, hogy ettem? Kicsit tovább megyünk a fejtegetéssel, majd újra feltesszük a kérdést, s akkor megtudjuk, hogy miért.
Ádám nem válaszolt igennel. Pedig ez volt az egyedül helyénvaló felelet. Hanem azt mondta: „Az asszony, akit mellém adtál, ő adott nekem arról a fáról, úgy ettem.” A legvégén sikerült csak kinyögni neki, hogy tényleg evett. Elismerte ugyan – mi mást is tehetett volna – de hol? Csakis a lehető legvégén. Előbb az asszonyt, és magát az Urat is megvádolta,



43
mielőtt helyet adott volna annak, hogy ő maga is részes volt. Mindezzel lényegében véve ezt mondta: Nem ettem volna, ha az asszony nem adott volna belőle. S ha az asszony nem lett volna ott, akkor nem követtem volna el, ha pedig te Uram nem adtad volna mellém, akkor nem lett volna itt. Ha meg nem lett volna itt, akkor nem adott volna nekem, s ha nem adott volna, nem ettem volna belőle. Igaz ettem, de a felelősség másra hárul.
Mi volt Ádámban és feleltében, ami bemártana mindenkit a világegyetemben maga előtt mielőtt beismerné, hogy egyáltalán része volt az egészben? Nem más, mint önszeretet, önvédelem, önigazolás.
„És mondta az Úr Isten az asszonynak: Mit cselekedtél?”.
Ez is elég egyértelmű kérdés volt. Így felelt vajon az asszony: „Jaj vettem a fáról és ettem belőle! Majd adtam a férjemnek és ő is evett. Borzasztó, amit műveltem, amit műveltünk!” Dehogyis válaszolt így.
Ne feledjük el a kérdést: „Mit cselekedtél”? Az Úr nem azt kérdezte, hogy ki követte el, hanem, hogy mit követtél el.
Az asszony így felelt: „A kígyó ámított el engem, úgy ettem”. Ugyanúgy válaszolt, mint a férje. Ugyanaz késztette őt is, mint a férjét, hogy kitérjen a kérdés elől, és más valakit ártson-mártson bele. Mindenki mást belemártottak mindketten, magukat kivéve.
S most megkérdezem: Miért nem adtak egyenes választ egyenes kérdésekre? Mert márnem is tudtak. Azért nem tudtak, mert az az elme, amelyik most már mozgatta őket, ami birtokba vette őket, ami fogságban tartotta őket és rabszolgává silányította a hatalma alatt, ez már az az elme volt, amelyikből az Isten dicsőítése helyett az önmagasztalás fakadt. S amelyik soha nem hagyja magát második helyre szorítani, még ha Istenről van is szó. Mindnyájan tudjuk, hogy ez a Sátán elméje. Régen, mikor az ellenség a maga ösvényére helyezte a lábát, tudjuk,



44
hogy a maga felmagasztaltatása volt az, ami arra késztette, hogy odáig eljusson, ahol ez időben állt.
Levette szemét Istenről, magára tekintett, magának tudott be messzemenő dicsőséget. „Az Isten csillagai fölé helyezem ülőszékemet, ... Fölibük hágok a magas felhőknek, és hasonló leszek a Magasságoshoz” 7 Ez már bűn volt! Az Úr felszólította, hogy hagyja el bűnét, helytelen útját, térjen meg Istenhez, fogadja el ismét Isten útját. Tudjuk, hogy így volt, hiszen írva van: Isten nem személyválogató. Isten nem részrehajló, nála ilyen egyszerűen nem létezik. S amint a mennyei család és a földi család mind együtt egyetlen családot képezünk, s mivel Isten nem személyválogató, amikor az ember bűnbe esett Isten lehetőséget adott a Sátánnak is a visszatérésre, hívogatta őt, hogy fordulna vissza. Amilyen bizonyos, hogy Isten nem személyválogató, ugyanolyan biztos, hogy Lucifer is visszatérhetett volna, ugyanolyan biztos, hogy Isten őt is felszólította, hogy forduljon vissza. Ez bizonyos. Lucifer elhagyhatta volna az ösvényt, amelyen elindult. Lemondhatott volna önmaga magasztalásáról, engedelmeskedhetett volna Istennek.
De ehelyett visszautasította a hívást, ellökte Isten ajándékát, nem fordított hátat utainak, nem volt hajlandó visszatérni Istenhez. S ezzel méginkább megerősítette magát – mindannak ellenére, amit az Úr megtehetett érte ezen az önfejű úton. S így az a gondolkodás, amely őbenne van így a bűnben és az Isten elleni lázadásban megerősödve: ez az ellenségeskedés. Nem csupán hadilábon állás, hanem ez maga az ellenségeskedés. „Nem engedelmeskedik Isten törvényének, mert nem is teheti”.
Már most ezt a gondolkodást fogadta el Ádám és Éva. S mivel elfogadták, ez a gondolkodás az egész világot magával sodorta. Mert ezzel az elfogadással Sátán kezére játszották át az egész világot, így Sátán vált a világ istenévé.
______________________________________________________________
7 Ésaiás 14,13-14



45
A világ elméjévé-fejévé vált, a világon eluralkodó gondolkodássá. Sátánnak ez az elméje – e világ istenének elméje – uralja az emberiséget. Minthogy az emberiség ebben a világban van, e világból való, ez pedig már önmagában véve ellenségeskedés Istennel. Mert nem veti alá magát Isten törvényének, mivel nem is teheti. Ádám és Éva tehát ezért nem tudtak egyenesen válaszolni az egyenes kérdésre. Vannak emberek, akik ma egyenesen tudnának felelni rá, akkor azonban nem tudtak, mert Sátán vette őket uralma alá, és nem volt más hatalom, ami uralhatta volna őket.
Az ördög hatalma teljes volt fölöttük, s akkor ott uralhatta. Abban a percben teljes volt az elfajulás, a romlottság. De Isten nem hagyta annyiban az embert, nem hagyta fajunkat ebben az állapotban.
Éva válasza után a kígyóhoz intézi szavait: „Ellenségeskedést szerzek közötted és az asszony között. A te magod és az ő magva között. Az neked fejedre tapos, te pedig annak sarkát mardosod.” Így tehát két ellenségeskedés van a világon. A Sátántól származó: ez ellenségeskedés az Istennel. A másik Istentől, ami ellenségeskedés Sátánnal szemben. S e két ellenségeskedésből ered a két titok: az Isten titka, és a gonoszság titka.
A Sátán elleni ellenségeskedés természetesen az Isten igazsága. Mikor kijelentette, hogy ellenségeskedést szerez a kígyó és az asszony között, akkor Isten megtörte Sátánnak az ember akaratán uralkodó bilincsét.
Ismét szabaddá tette az embert, hogy válasszon: melyik uralkodót, melyik világot akarja követni. Isten megtörte Sátán teljhatalmát, szabaddá tette az embert arra, hogy válasszon melyik világot választja. Az Istennek adja-e át akaratát és egyenesen tud felelni az Úrnak, úgy, hogy amikor az Úr megkérdezi őt: Elkövetted-e ezt, vagy amazt, igennel tud válaszolni anélkül, hogy bárki mást belekeverne. Ez a bűnvallomás.
Így született tehát a bűn bevallásának képessége, s tudtunkra adja az áldott igazságot, hogy a bűnvallomás képessége, a megtérés Isten ajándéka. Mármost a Sátán gondolkodása – mivel e világ gondolkodása az a



46
gondolkodás, amely a bűnös embert uralja – ellenségeskedés az Istennel, ez pedig Isten ellenségévé teszi az embert. Ezt az ellenségeskedést lehetetlen kibékíteni az Istennel, mert „nem engedelmeskedik Isten törvényének, mert nem is teheti”. Az egyedüli kiút, ha valahogyan félre lehet tenni az útból ezt az ellenségeskedést. Ha ez elérhető, akkor az ember visszabékül Istenhez, ez esetben pedig jó vége lesz. Akkor újra Istenhez lesz csatolva, s Isten szava, Isten gondolkodása, Isten sugallatai újra el tudják érni őt, hogy újra vezetője, mindenen uralkodó ereje legyen. S mivel magát az ellenségeskedést lehetetlen kibékíteni az Istennel, csak azt lehet vele tenni, hogy megsemmisítik. Akkor, és csakis akkor és ezen az úton tud az ember egyetértésben élni az Istennel, a világtól pedig elkülönülve. Hála legyen az Úrnak, nekünk adta az evangéliumot: Ő megsemmisítette az ellenségeskedést!
Örömhírnek tartom, amit Isten küldött, hogy megsemmisítette az ellenségeskedést. Akkor az, hogy bevezessen az evangélium áldásaiba, annak örömébe, dicső valóságába, hatalmába – az Úrra vár, hogy elvezessen erre bennünket. Tudjuk, hogy ez az ellenségeskedés – az önzésnek és Sátánnak az elméje – elválasztotta az embert Istentől. Isten azonban utat nyitott az ember előtt, hogy visszatérhessen. Az Úr alkalmat adott, lehetőséget nyújtott az embernek, hogy válasszon: melyik világot akarja. Egész tanulmányunknak ez a tárgya.
Ha el akarjuk hagyni Babilont, el kell hagynunk a világot. Azért mondta az Úr Sátánnak: „Ellenségeskedést szerzek a te magod és az asszony magva között” – hogy így lehetőséget nyújtson az embernek a választásra. Ezért az egyedüli és örök kérdés ez: melyik világot választja az ember? S mikor Isten csodálatos könyörületében megnyitotta az utat, mikor lehetőséget nyújtott, hogy jobb világot válasszunk, mint amilyen ez, miért is haboznánk?



47
Lapozzuk fel az Efézusi levél második fejezetét, és olvassuk el azt a jó hírt, hogy az Isten elleni ellenségeskedés meg lett semmisítve, hogy mindnyájan szabadok lehessünk. Első két vers: „Titeket is megelevenített, akik halottak voltatok a ti vétkeitek és bűneitek miatt. Amelyekben jártatok egykor e világ folyása szerint, a levegőbeli hatalmasság fejedelme szerint, ama lélek szerint, mely most az engedetlenség fiaiban munkálkodik”. Eszerint a lélek szerint jártunk. Mi is a lélek, ami az engedetlenség gyermekeiben munkálkodik? Az a lélek, amely a világot uralja, az az elme, amely a gonoszságot szerezte a kertben, amely ellenségeskedés az Istennel. Ki a levegőbeli hatalmasságok fejedelme? Az a lélek, amely az engedetlenség fiaiban munkálkodik, akinek semmije sincs a Jézus Krisztusban, hála az Úrnak.
„Akik között forgolódtunk egykor mi is mindnyájan a mi testünk kívánságaiban, cselekedve a test és a gondolatok akaratait”. A világ gondolatai, érzékei, mivel e világból valók, magától értetődően térnek az e világi utakra. „Természetünk szerint harag fiai voltunk, mint egyebek is”. Voltunk. Mielőtt itt tovább olvasnánk, forduljunk előbb Kolossé 1,21-hez: „akik hajdan elidegenültek és ellenségek voltatok a gonosz cselekedetekben gyönyörködő értelmetek miatt”. Hol fészkelt az ellenségeskedés, amely ellenségekké tett bennünket? Az értelemben, a testies, bűnös gondolkodásban. A testies gondolkodás ellenségeskedés, amely ellenségekké tett bennünket. Az értelemben, a testies bűnös gondolkodásban. A testies gondolkodás ellenségeskedés, s minket uralva ellenségeskedésre visz, ellenségekké tesz „gonosz cselekedetekben”.
És most újból az Efézusi levél 2,11-től: „Emlékezzetek meg arról, hogy egykor ti a testben pogányok, akiket körülmetéletlenségnek nevezett – ki az Úr? Dehogy! Hanem – amaz úgynevezett, s a testen kézzel megcsinált körülmetélkedés”. Vannak tehát testi emberek, akik más testi embereket nevekkel illettek különbséget téve egymás között.



48
„Abban az időben Krisztus nélkül valók voltatok, Izrael társaságától idegenek, és az ígéret szövetségétől távol valók, reménységetek nem volt, és Isten nélkül valók voltatok e világon”.
Ezzel függ össze a negyedik fejezet tizenhetedik és tizennyolcadik verse: „Ezt mondom azért, és bizonyságot teszek az Úrban, hogy ti többé ne járjatok úgy, mint egyéb pogányok is járnak az ő elmájük hiábavalóságában. Akik értelmükben meghomályosodtak, elidegenedtek az isteni élettől a tudatlanság miatt, mely az ő szívük keménysége miatt van bennük”.
Akik test szerint élnek, távol Istentől, azok hiúságokon jártatják az eszüket, elidegenedve Istentől, elszigetelten az Isten életétől. Ellenségek az elméjükben. Ezek voltunk mi is. Olvassuk ismét Efézus 2,13-tól: „Most pedig...- mikor? Itt most, ahogy ezt kiejtem, mi akik tanulmányozzuk az írásokat engedjük át magunkat az Isten szavának pontosan úgy, ahogy megírták, hogy oda juttasson el minket ahova Isten akarja. Ezért kérdezem: mikor? Most, itt mindjárt, ahol vagyunk.
„Most pedig a Krisztus Jézusban ti, akik egykor távol voltatok, közelvalókká lettetek a Krisztus vére által”. Kitől távol? Istentől. Hiszen az előző vers mondja, hogy Isten nélkül elidegenedve az Isten életétől éltek. Kihez jutottak közel? A zsidókhoz? Persze, hogy nem, hanem az Istenhez.
„Ti, akik egykor távol voltatok közelvalókká lettetek a Krisztus vére által. Mert ő a mi békességünk, aki egyé tette mind a kettőt 8 és lerontotta a közbevetett választófalat. Megszüntette az ellenségeskedést a saját testében”. Hála legyen az Úrnak. Megszüntette az ellenségeskedést. Ez aztán a jó hír testvéreim!
____________________________________________________________
8 A nemzetséget szó a mi Bibliánkban is dőlt betűvel szedett, jelezve, hogy az eredeti szövegben nincs benne, csak értelmező szóként tették hozzá a fordítók – ez esetben helytelenül.



49
Igaz, ez az ellenségeskedés megosztotta az embereket a földön a körülmetéltek és a körülmetéletlenek között. A test szerint körülmetéltekről van szó. Az ellenségeskedés megnyilvánult a megosztottságban, a zsidók és a pogányok ellentétében, mert másik falat emelt köztük. Ez igaz. De ha a zsidók Isten útja szerint éltek volna, ha nem szakadtak volna el tőle, akkor nem emeltek volna falat maguk és mások közé.
De mivel elkülönültek Istentől, mivel testiesen gondolkodtak a bennük levő ellenségeskedés következtében a hitetlenségük miatt, mely fátylat vetett szívükre – mindez elkülönítette őket Istentől. S akkor az Isten által rájuk bízott törvények és szertartások következtében magukat tartották az Úrénak, sokkal különbnek tartották magukat másoknál, így emeltek magasba szökkenő válaszfalat maguk és más népek közé. Hol volt azonban ennek a gyökere? Az ellenségeskedésben, amely bennük volt, amely elsősorban Istentől választotta el őket.
Ő a mi békességünk, aki egyé tette a kettőt”. Melyik kettőt? Tagadhatatlanul az Istent és az embert. „Megszüntette az ellenségeskedést a saját testében... hogy ama kettőt egy új emberré teremtse Ő magában, békességet szerezve”.
Vegyük át újra! „Megszüntette testében az ellenségeskedést”. Mi célból szüntette meg? Miért döntötte le a válaszfalat? „Hogy ama kettőt új emberré teremtse magában, békességet szerezve”. Krisztus itt zsidóból és pogányból teremt talán új embert? Dehogy is! Vagy két zsidóból? Vagy két pogányból? Hát hogyan is lehetne? Isten új embert teremt: Istenből és emberből. S Krisztusban Isten és ember találkoztak össze, hogy így egyé lehessenek.
Minden ember el volt idegenülve Istentől és emiatt egymástól is. Krisztus azonban mindeneket össze akar hozni. Ezekkel a szavakkal jelentették be az érkezését: „e földön békesség, és az emberekhez jóakarat”. Ez az Ő célja. Mégis azzal tölti talán az idejét, hogy összebékítgesse a sokféle válaszfal rabjait? Rávehetett volna sokakat, hogy felejtsék el a múltat, éljenek ezentúl nagyobb békességben? Fenn tudták volna tartani a békességet?



50
Dehogy tudták volna! Mert az a gonosz valami, ami az elkülönülést okozta akkor is megmaradt volna. Mi okozta a megoszlást? Az ellenségeskedés, az Istentől való elválasztottságuk okozta, hogy egymástól is elidegenedtek. Mi haszna lett volna hát, ha az Úr rábírta volna arra az embereket, hogy felejtsék el nézeteltéréseiket anélkül, hogy a dolgok gyökeréig hatolt volna, anélkül, hogy megszüntette volna az ellenségeskedést, ami a válaszfalak okozója volt.
Az Istentől való elkülönülésük hozta létre az egymás iránti elidegenülést. S az egymás iránti elidegenülést csak akkor lehetett kiküszöbölni, ha megszűnt az Istennel szembeni elidegenülésük. Ezt érte el Krisztus, amikor megszüntette az ellenségeskedést, s mi lelkipásztorok tanulhatunk ebből, amikor azt akarjuk, hogy a gyülekezetekben simítsuk el a nézeteltéréseket. Semmi közünk így külön az emberek közti nézeteltérések rendezéséhez. Hanem arra törekedjünk, hogy az Isten és az ember közötti nézeteltérést rendezzék. S mikor ezt elérték, akkor magától elpárolog majd minden más nézeteltérés. Igaz, hogy a zsidók Istentől való elkülönültségükben külön válaszfalakat építettek maguk és a pogányok közé. Az is igaz, hogy Krisztus ezeket is el akarta távolítani és meg is tette. De az egyedüli út, amelyen megtette, az egyedüli, amelyen megtehette, az az Isten és ember közti válaszfal megszüntetésével volt lehetséges. A pogányoktól való elkülönülésük magától eltűnt volna, ha a köztük, és az Isten között levő válaszfal, ellenségeskedés megszűnt volna.
Jaj, milyen áldott hír is ez, hogy megszűnt az ellenségeskedés! Megszűnt, hála legyen érte az Úrnak! Ezért teljességgel elkerülhető az, hogy bármi barátság forogjon fenn köztünk és a világ között. Nem elkerülhetetlen, hogy engedetlenek legyünk az Isten törvénye iránt. Megszűnt. Krisztusban megszűnt. Hála legyen az Úrnak! Ez valóban a szabadság.
Természetesen ez volt mindig is az evangélium. De nekem most mégis, a világban elfoglalt helyzetünk miatt az elmúlt néhány napban úgy hatott rám ez az áldott örömüzenet, mintha még sohasem hallottam volna.



51
Olyan örömet hozott számomra, olyan valódi keresztény boldogságot, hogy úgy tűnik nekem – nos mintha olyan boldog lennék, mint egy keresztény. Áldott tény, amit az Isten mond, hogy az ellenségeskedés – amely elválasztott minket Istentől, s mely a világhoz láncolt bennünket, az amiből minden néven nevezendő nyomorúságunk fakadt – megszűnt általa, Őáltala, aki a mi békességünk. Fogadjuk el ezt az evangéliumot ma, örvendezzünk neki éjjel és nappal, hogy Isten tovább és tovább vezethessen bennünket. „Ne féljetek, mert íme nagy örömet hirdetek néktek, mely az egész nép öröme lesz”! Hogy nekem az, azt tudom. „Mert ma született meg néktek a Megtartó, aki Úr és Krisztus a Dávid városában” Hála legyen érte az Úrnak.
Őbenne szűnik meg az ellenségeskedés
Ugyanaz a bibliaszöveg, amellyel tegnap zártunk, még több tanulmányunk tárgya lesz. Ezért, ha átsiklunk a szöveg bármely részén, s azt gondoljátok, hogy nem magyaráztuk meg, ne feledjétek, hogy még közelről sem végeztünk a szövegünkkel, s a maga idején rátérünk minden egyes részre. Efézus 2,13-18: „Most pedig a Krisztus Jézusban ti, akik egykor távol voltatok, közelvalókká lettetek a Krisztus vére által. Mert Ő a mi békességünk, aki egyé tette mind a kettőt, és lerombolta a közbevetett választófalat. Az ellenségeskedést saját testében megszüntette... ama kettőt új emberré teremtette magában, békességet szerezvén”
Vagyis azért tette, hogy békét szerezzen. Békét szerzett, és csakis ezen az úton. S mindezt „magában”. S azért szerezte ezt a békét, hogy „megbékéltesse Istennel mind a kettőt (zsidót és pogányt) egy testben a keresztfa által, megölvén ezen az ellenségeskedést.



52
És eljőve békességet hirdetett néktek a távol valóknak és a közel valóknak. Mert őáltala van menetelünk mindkettőnknek egy Lélekben az Atyához”.
Újra megerősítem amint az előző leckében is tettem, hogy azt a válaszfalat, azt az ellenségeskedést tárgyalja itt, amely a zsidók és a pogányok között fennállt. Igaz, hogy a válaszfal és az ellenségeskedés megszűnését tárgyalja. Annak elvevését magyarázza, s azt, hogy milyen eszközzel pusztították el. De mint említettük, Krisztus nem pazarolta idejét arra, hogy a két nemzetet közvetlenül próbálja kibékíteni. Ezer év alatt sem ért volna célt, mert hiszen ez a válaszfal, ez az ellenségeskedés csupán annak az ellenségeskedésnek a következménye volt, mely köztük, és Isten között állt fenn. Ezért, hogy végleg kiirtsa az egész mérgező fát, a fa gyümölcseit – a gyökerét irtotta ki azzal, hogy a köztük és az Isten közötti ellenségeskedést szüntette meg. S miután megtette, „eljött, hogy békességet hirdessen nektek a távollevőknek és nektek a közelieknek”.
A tizenharmadik vers: „Most pedig a Krisztus Jézusban ti, akik egykor távol voltatok, közelvalókká lettetek a Krisztus vére által, mert ő a mi békességünk, aki egyé tette mind a kettőt.” Igaz, hogy a zsidót és a pogányt egyesítette, előbb azonban másik embert formált, hogy ez a kettő: a zsidó és a pogány egyé lehessen – mielőtt egyé lehetett tenni őket. Tehát a tizenharmadik vers mindkettője nem azonos a tizennyolcadik vers mindkettőjével. A tizenharmadik versben az Istent és az embert jelenti, aki el volt választva Istentől, akár közeli, akár távoli volt is. Ezért ő a mi békességünk, aki az Istent és az embert egyesítette. Lerombolta a közben levő válaszfalat az Isten és az ember között, miután a maga testében, személyében megdöntötte az ellenségeskedést. Azt az ellenségeskedést, amely az emberben él Isten ellen, amelyik nem veti magát alá Isten törvényének, mivel nem is teheti. Ezt tette Krisztus, hogy ő, aki magában kettő volt egyetlen új emberré legyen, békét szerezve.



53
Az új ember nem két egyet nem értő emberből tevődik össze, hanem az Istenből és az emberből. Isten kezdetben a maga képmására teremtette az embert. Ez sokkal többet jelent, mint isten külsejét. Az ember Isten mását tükrözte. Aki az emberre nézett, az Isten jutott eszébe róla. Isten és az ember egyek voltak. S Isten és az ember mindig is egyek maradtak volna, ha az ember nem hallgatott volna Sátánra, nem fogadta volna be annak gondolatvilágát, mely gondolatvilág ellenségeskedés az Istennel. Ezt a gondolkodást, amely ellenségeskedés az Istennel, az ember befogadta, s attól fogva elszakadt Istentől. Most már kettő lettek és nem egy. S mivel az emberek elidegenültek Istentől, mivel bűnben leledzettek, Isten maga nem jöhetett hozzájuk, mert az ember ekkor már nem bírta elviselni az Úr jelenlétének dicsőségét. „Istenünk megemésztő tűz” a bűnnek. Ezért, ha Isten maga kerülne szemtől szembe az emberrel, akkor megemésztené őt.
A bűnben élő ember nem találkozhat Istennel anélkül, hogy meg ne halna. Ezt bizonyítja Jelenések 6,13-17. A rettenetes napon, mikor az ég, mint papírtekercs göngyölödik fel, s Isten arcát pillantják meg mind a gonoszok, akkor a „földnek királyai és a fejedelmek, a gazdagok, a vezérek, a hatalmasok, és minden szolga, minden szabad elrejtik magukat a barlangokba és a hegyek kőszikláiba. És mondják a hegyeknek és a kőszikláknak: Essetek mireánk, és rejtsetek el minket annak színe elől, aki a királyiszékben ül, és a Bárány haragjától, mert eljött az ő haragjának ama nagy napja, és ki állhat meg?”. A bűnben élő ember szívesebben hagyna hegyet omlani magára, minthogy olyan helyen maradjon, ahol Isten leplezetlen dicsősége ragyog rá.
Ezért, hogy Isten el tudja érni az embert, s újra egyesülni tudjon vele, ahhoz, hogy Isten újra ki legyen nyilatkoztatva az embernek, s az ember oda kerülhessen vissza, ahova Isten a teremtéskor állította, Jézus odaadta magát, és az Isten jelent meg benne, dicsőségét annyira emberi testben palástolva el, hogy az ember, a bűnös ember rátekinthet és életben maradhat.



54
Krisztusban az ember Istennel érintkezhet és életben maradhat, mert Krisztusban az Isten dicsősége annyira eltakart, annyira módosult, hogy a bűnös ember nem ég el. Krisztusban benne rejlik az istenség egész teljessége. Mikor Jézus eljött, hogy visszavezesse az embert Istenhez, elleplezte megemésztő dicsőségét, hogy az ember Istenre tekinthessen amint az Úr teljes dicsőségében ott él Krisztusban – és mégis életben maradjon. Krisztusban, magán kívül egyetlen ember sem tud Istenre tekinteni és nem élni. Krisztusban Istent látni életet jelent, mert benne élet van, s az élet az emberek világossága.
Tehát az Isten és az ember az ellenségeskedés következtében elhidegültek, el voltak választva. De Krisztus közbelép, benne Isten és ember találkozik, s ekkor a kettő, a „mindkettő” egyek lesznek. Ezzel meglett az új ember. Így Krisztusban az Isten és ember egyé lett. Ezért Krisztus az elfedezés az ember számára. Elfedezi a bűnt, így az ember egyé lehet az Istennel. Ő az Úr Jézus odaadta magát, s megszüntette az ellenségeskedést. Saját személyében megdöntötte az ellenségeskedést és a kettőt – Istent és az embert – egyesítette, új emberré teremtette, békét szerezve így.
S most a másik mindkettőhöz érkeztünk a tizenhatodik versben: „hogy megbékéltesse az Istennel mind a kettőt (a zsidót és a pogányt) egy testben”. Milyen egy testben? Tulajdon testében természetesen, ebben végzi az egyesítést, a kiengesztelést. Miután saját személyében megölte az ellenségeskedést, „eljött, hogy békét hirdessen néktek a távolvalóknak, és a közelvalóknak”, vagyis a zsidóknak.
A zsidók atyáik kedvéért voltak közel. Magukban, a maguk érdeme szerint elszakadtan éltek Istentől, s ugyanolyan távol, mint a pogányok. Isten azonban ígéreteket tett ősszüleiknek, s azok kedvéért szerette őket. A zsidók előnyös helyzetben voltak, mert övék volt „az istenfiúság, a dicsőség, a szövetségek, az istentisztelet, az ígéretek.”



55
Ilyen értelemben, ezek következtében közelállók voltak. S Ő azoknak hirdetett békét, akik közel álltak, szükségük is volt erre, az bizonyos.
Így „Őáltala van menetelünk mindkettőnknek egy Lélekben az Atyához”. S most vegyük szemügyre a kifejezést, hogy megszüntette magában az ellenségeskedést, vagyis megdöntötte saját személyében az ellenségeskedést. Saját testében szüntette meg az ellenségeskedést. A benne levő kettősségben, békét szerezvén. Mindez benne van a szövegünkben. Senki sem nyerheti el az előnyeit, csakis Őbenne. Ha van, akinek ez homályos, aki nem érti, s az ilyen ember távol állva úgy tekintené ezt, mint amiből kívülről lehet meríteni, az ilyeneknek azt mondom, hogy soha ezen az úton el nem nyeritek. Nem így megy ez. Őbenne nyerhetjük el, nem kívüle. Csakis őbenne lehet ezt megismerni, megérteni, kívüle pedig egyáltalán nem.
Adjátok át magatokat neki, benne veszítsétek el az önzéseteket, akkor majd elérhetővé válik az egész. Csakis őbenne lehetséges ez, csakis benne ismerhető meg.
Most nézzük meg, hogyan történik őbenne. Ha ezt megtudjuk, tudni fogjuk azt is, hogyan érhető el valamennyiünk számára őbenne. Először szeretném felhívni a figyelmet a kifejezésre: őbenne. A Szentírás nem használja, és én sem használom olyan értelemben ezt a kifejezést, hogy ez benne van, mintha foglalat, tároló lenne, amihez hozzájárulhatunk, amiből kivehetjük amire szükségünk van, majd magunkba helyezzük, magunkra alkalmazzuk. Semmi esetre sem, semmiképpen nem. Ez így képtelenség, lehetetlenség. Nem úgy van az Krisztusban, mintha tárolóban lenne, amit átvehetnénk tőle, aminek így örülhetnénk, magunkra alkalmazhatnánk és így szólhatnánk: most már elnyertem.
Hanem ez őbenne van, s nekünk magunknak is feltétlenül őbenne kell lennünk ahhoz, hogy elnyerhessük. Nekünk kell elmerülni őbenne. Önzésünknek elmerülni, elsüllyedni őbenne. Akkor vagyunk az övé. Csakis őbenne lehetséges ez. S még amikor benne nyerhetnénk is el, akkor is csak ha



56
ő teljesen lenyűgöz, legyőz bennünket, akkor lehetséges ez. Soha ne képzeljük, hogy hozzá járulva elnyerhetnénk, kivehetnénk belőle, s mi magunk használhatnánk. Tehát ahol az Írás ezt a kifejezést használja, akkor ez kizárólag a most körülírtat jelenti. Minden őbenne van, és úgy nyerjük el, ha mi is őbenne vagyunk.
Sokan követnek el itt hibát. Így szólnak: már csak természetes, hogy hiszek benne. Tudom, hogy ez őbenne van és tőle el is nyerem. És akkor azt akarják, hogy kapjanak tőle és maguk használják. Így elégedettek lesznek, hogy ők megigazultak, szentek, és annyira mennek a maguk becslésében, hogy ők már tökéletesek, egyszerűen képtelenek a bűnre, s való ténynek tartják, hogy már a kísértéseken is túl vannak. Az ilyen nézet kizárólag csalóka eredményekre vezethet, mert Krisztuson kívül esik, s ők maguk végzik az egészet.
Ez tehát nem a helyes út. Ez még mindig mi vagyunk, mert ez Krisztuson kívül esik. Hiszen „nálam nélkül” vagyis kívüle „mit sem tehettek”, mert ti magatok semmik vagytok. Őbenne lehetséges ez, és csakis őbenne. És csakis amennyiben mi is őbenne vagyunk, úgy nyerhetjük el, úgy válhat a javunkra. Az Írás mindezt félreérthetetlenné teszi. A legjobbnak tartom, ha ezt tisztázzuk, hogy a következő előadásokban nem követjük el azt a hibát, hogy ami benne történik, amit benne nyerünk el, arról azt képzeljük, hogy majd benne megtaláljuk, onnét kivesszük, és mi magunk alkalmazzuk. Nem. Őhozzá kell fordulnunk azért, mert ott van nála, s mikor hozzá megyünk, lépjünk Őbelé hit által és Isten Lelke által, maradjunk meg és találtassunk mindenkor őbenne. 9
Lapozzunk a Zsidókhoz írt levélhez! Mai óránk hátralevő részén az első két fejezete fogjuk tanulmányozni. A kérdés most már ez:
______________________________________________________________
9 Fil.3,9



57
Hogyan szüntette meg Krisztus ezt az ellenségeskedést a maga testében, a maga személyében, önmagában? Először elmondom mindkét fejezet érvelését, hogy a rendelkezésünkre álló rövid idő alatt áttekinthessük mindkét fejezetet. A két fejezet fő gondolata az ellentét Krisztus és az angyalok természete között. Nem állítom, hogy nincs más a két fejezetben, csak hogy ez a gondolat mindenek felett áll itt. Az első fejezetben és a másodikban az ötödik versig találjuk az első ellentétet, onnét pedig a fejezet végéig a másodikat. Az első részben a Krisztus és az angyalok közötti különbség, hogy Krisztus olyan magasan áll az angyalok fölött, mint Isten, hiszen ő Isten Fia. A második részben Krisztus olyan mélyen van az angyalok alatt, mint az emberek, mert Krisztus emberré lett. Ez a két fejezet körvonala. Olvassuk a fejezetet:
„Miután az Isten sok rendben és sokféleképpen szólt az atyákhoz régen a próféták által, ez utolsó időkben szólott nékünk Fia által, akit tett mindenek örökösévé, aki által a világokat is teremtette. Aki az ő dicsőségének visszatükröződése 10 , az ő valóságának képmása. Hatalma szavával tartja fenn a mindenséget...”
Mi mindent foglal magába a mindenség? A világot? Igen. A napot? Természetesen azt is. Fenn fog-e tartani téged is hatalma szavával? Ez az egyetlen mód, amellyel bármit fenntart. Nyugtalankodtál-e valaha, hogy a nap még delelés előtt leesik az égről, vagy akár naplemente előtt? Persze hogy nem. Nyugtalan voltál-e valaha mikor nappal felkeltél, hogy te magad mint keresztény kicsúszol helyedről naplemente előtt? Nos igen. A nap nem csúszik el a helyéről, a keresztény mégis kételkedni tud afelől. Bár ismerjük a feleletet: Jézus hatalma szavával fenntartja a napot. Ugyanennek a hatalomnak kell megtartania Jézusban a hívő embert is. És a Jézusban hívő embernek is el kell várnia, hogy jézus ezt megteszi érte,
______________________________________________________________
10 így is fordítható: kisugárzása



58
ugyanolyan bizonyosan, mint ahogy a napot, vagy a holdat is fönntartja. Ugyanaz a hatalmas szó tartja meg a keresztényt krisztusi útján, mint amelyik a napot is ott tartja a pályáján. Az a keresztény, aki bizalommal van az Ige iránt, melynek fenn kell tartania őt, ahogyan megbízik az Igében amelyik a napot tartja fenn, észlelni fogja, hogy az Ige igenis fenntartja őt amint a napot is ott tartja a pályáján.
Ha holnap reggel eszedbe jut ez az ige, arra gondolsz majd, hogy isten fenntartja a napot. Nem fogsz kételkedni ebben, hanem elvárod tőle. Nem fogsz nyugtalanul fel-fel figyelni: vajon elcsúszott-e helyéről a nap? Nem bizony, hanem nyugodtan végzed teendőidet, ezekkel törődsz, a nap fennmaradását pedig mindenestől Istenre bízod, akire ez tartozik. Holnap reggel, amikor felkeltél a nappal, azt is várd el, hogy ugyanaz a hatalmas szó, amely a napot fenntartja, téged is megtartson! Ezt bízzad Istenre, te pedig végezd dolgodat minden erődből és arra figyelmezz. Hadd ügyeljen Isten arra, ami az Ő dolga, te meg arra vigyázz, amit rád bízott. Így szolgáld az Urat „teljes elmédből”. Hiszen úgysem tudjuk megóvni magunkat, hogy el ne essünk, hiszen úgyis képtelenek vagyunk fenntartani magunkat. Ezt az Úr úgysem miránk bízta.
Ezzel nem mondtunk ellene a szövegnek: ”aki áll meglássa, hogy el ne essék!”, mert így az ember Istenre támaszkodik, hogy fenntartsa, nem pedig a maga erőfeszítéseire. S aki sohasem felejti, hogy isten tartja fenn őt, sem azt, hogy őt valakinek feltétlenül fenn kell tartania, az nem fog dicsekedni, hogy ő bizony magában is meg tud állni. Ha engem ma úgy kellett volna ide behozni, s két-három testvérünknek kellene folyton támogatni, akkor nem lenne nagyon szép ha azzal dicsekednék: látjátok milyen szépen meg tudok állni? Mert akkor nem állnék. Nem bírnék megállni a lábamon. Hiszen amelyik pillanatban elengednének, elesnék. És az az ember, akit Isten tart fenn, aki Istenben bízik hogy Ő fenntartsa, aki tudja, hogy egyedül isten tartja őt fenn – az ilyen embernek lehetetlenség így dicsekedni: Látjátok most állok, ezért nem is fenyeget az elesés veszélye.



59
Fennáll-e az elesés veszélye annál az embernél, akit Isten tart fenn? Persze, hogy nem áll. Csak ha kimászik az Úr kezéből, s maga igyekszik fenntartani magát, majd pedig azzal dicsekszik, hogy meg tud állni a lábán, akkor már nem csak fenyegeti a veszély, hanem már meg is történt, már el is bukott. Kinyüzsgi magát az Isten kezéből, ezért feltétlenül el fog bukni.
Folytassuk a Zsidókhoz írt levelet: „Miután a bűneinktől megtisztított, a Felségesnek jobbjára ült a magasságban”. Mikor ült Isten jobbjára? Réges régen, amikor feltámadt, és a mennybe ment. Ezerkilencszáz éve. 11 De lám előbb megtisztított bennünket a bűntől. Előbb megtisztított, azután foglalt helyet. Örültök-e ennek? Örvendeztek-e, hogy már ilyen régen megtisztított a bűntől? Benne találjuk meg ezt. Benne történik ez így. Köszönjük meg, hogy így van. Az Ige állítja ezt.
„Annyival kiválóbb az angyaloknál, amennyivel különb nevet örökölt azoknál. Mert kinek mondotta valaha is az angyalok közül: Én fiam vagy te, én ma szültelek téged? És újból: Én leszek néki Atyja, és ő lesz nékem Fiam? Viszont mikor behozza az ő elsőszülöttét a világba így szól: Imádják őt is az Istennek minden angyalai! Bár az angyalokról így szól: az ő angyalait szelekké teszi, szolgáit tűz lángjává – a Fiúról pedig így: a te királyiszéked ó Isten örökkön örökké áll.”
Mi is a neve? Minek nevezi őt az Atya? Isten. Trónod Isten. Akkor hát ez a neve. Hogyan tett szert rá? A negyedik vers: Különb nevet örökölt, mint az angyalok. Mindnyájunknak olyan neve van, amit örököltünk. Lehet több nevünk is, de csak egy amit örököltünk. S ez a név az apánk neve. Ez a nevünk, amelyik percben megszülettünk, és csak mert megszülettünk. Létezésünk tényének következtében miénk ez a név. Születésünktől fogva a mienk. Az Úr Jézus is örökölte az Isten nevet. Ez a név tehát az övé, csak mert létezik. Természeténél fogva őt illeti ez. Milyen természet az tehát?
______________________________________________________________
11 Az előadás elhangzásának ideje: 1895.



60
Pontosan az Isten természete. Isten a neve, mert tényleg az. Nem volt előbb valami más, s aztán adták volna neki ezt a nevet, hogy azzá legyen. Hanem az volt, Istennek nevezték, mert Isten volt.
„A te királyi széked ó Isten örökkön örökké áll. Igazság pálcája a te országodnak pálcája, szereted az igazságot, gyűlölöd a hamisságot, ezért kent fel téged Isten a te Istened öröm olajával társaid fölé”.
Majd az Atya így folytatja: „Te Uram kezdetben alapítottad a földet és a te kezed művei az egek. Azok elvesznek, de te megmaradsz. Mindazok, mint a ruha megavulnak, palástként összehajtod azokat és elváltoznak, de te ugyanaz vagy a te esztendeid el nem fogynak”. Nála nincs változás. Figyeljük meg az ellentéteket! Ezek elmúlnak, de te ugyanaz maradsz. Ezek elavulnak, de te megmaradsz. Az Úr nem múlik el, örökre megmarad.
„A te esztendeid nem fogynak el. Melyik angyalnak mondta valaha is: Ülj az én jobbkezem felől, amíg ellenségeidet zsámolyul vetem lábaid alá? Avagy nem szolgáló lelkek mindazok elküldve szolgálatra azokért, akik örökölni fogják az üdvösséget? Azért annál is inkább szükséges a hallott dolgokra figyelnünk, hogy valaha el ne sodródjunk.
Mert ha az angyaloktól hirdetett beszéd erős volt, és minden bűn és engedetlenség elvette igazságos büntetését, mimódon menekedünk meg mi, ha nem törődünk ily nagy üdvösséggel? Amelyet miután kezdetben hirdetett az Úr, azok akik hallották, biztosították számunkra. Velük együtt bizonyságot tett arról az Isten jelekkel, csodákkal, sokféle erőkkel, a Szentlélek közlésével az ő akarata szerint. Mert nem angyaloknak vetette alá a jövendő világot, amelyről szólunk.”
Ez az ellentét, a különbség Krisztus és az angyalok között. Hol található krisztus ebben az ellentétben? Ahol Isten. Az angyalok őt imádják. S ha már az angyalok által meghirdetett igének akkora ereje volt, és mindenki elvette méltó büntetését, hogyan menekülhetünk meg mi, ha annak szavát vesszük semmibe, aki magasabb az angyaloknál?



61
Hogyan menekülhetnénk meg, ha elhanyagoljuk Isten tulajdon kiejtett szavát? És most nézzük meg az ellentétet:
„Nem angyaloknak vetette alá a jövendő világot, amelyről szólunk”. Ott az a két világ, amelyről beszéltünk az elmúlt órán. Isten azt mondta, hogy ellenségeskedést szerez az ember és Sátán között. Ez lehetőséget ad az embernek, hogy válasszon a két világ között. Mi az eljövendő világot választottuk. Az eljövendő világot sem rendelte Isten az angyalok alá, erről szól itt. „Sőt bizonyságot tett valahol valaki mondván: Micsoda az ember, hogy megemlékezel róla, vagy az ember fia, hogy gondod van reá?” Tehát nem vetette angyalok alá. Azt jelenti ez talán, hogy embernek rendelte alá az eljövendő világot? A de ellentétet jelent. Sokan mondják: Hiszek a Bibliában, de... Igen tudom, hogy az Úr megbocsátja a bűnt, de... Igen, bevallom bűneimet, de... Ez a de elvágja őket mindattól, amit eddig mondtak. Azt bizonyítja, hogy egyáltalán nem hisznek abban amit mondtak. Mi hát ez a kettő, akit a de elválaszt? Az egyik az ember, a másik az angyalok. Az Úr nem rendelte angyalok alá az eljövendő világot, hanem valaki más alá. Ez a valaki az ember. Nézzük meg ezt az áldott igazságot!
„Sőt bizonyságot tett valahol valaki mondván: Micsoda az ember, hogy megemlékezel róla, vagy az ember fia, hogy gondod van reá? Kisebbé tetted őt rövid időre az angyaloknál, dicsőséggel és tisztességgel megkoronáztad őt és úrrá tetted kezeid munkáin. Mindent lábai alá vetettél. Mert azzal, hogy néki minden alávettetett, semmi sem maradt alávetetlenül, de most még nem látjuk, hogy minden alávettetett néki. Azt azonban látjuk, hogy Jézus aki egy kevés időre kisebbé tétetett az angyaloknál a halál elszenvedéséért dicsőséggel és tisztességgel koronáztatott meg, hogy az Isten kegyelméből mindenkiért megízlelje a halált.”
Hol látjuk most Jézust? Kisebb lett az angyaloknál. Itt az ellentét ismét Krisztus és az angyalok között. A másik ellentétnél azt láttuk, hogy Jézus magasabb az angyaloknál, itt viszont azt, hogy kisebb. Miért?



62
Mert az ember kisebbnek lett teremtve az angyaloknál. Ott látjuk Jézust, ahol az ember él, mióta bűnbe esett, s alárendeltje lett a halálnak. Tehát ugyanolyan bizonyosan, mint ahogy igaz, hogy Jézus ott volt, ahol Isten él, ugyanolyan bizonyosan oda szállt alá, ahol az ember most van.
Másik gondolatot szeretnék közvetlenül ide fűzni. Aki ott élt Istennel, ahol Isten él, az van ott az emberrel is, ahol az ember él. S aki mint Isten volt Istennel, ugyanaz emberként van az emberrel is. S aki egy volt az Istennel, ahogyan Isten él, ugyanúgy egy az emberrel, ahogyan az ember él. S ugyanolyan biztosan, ahogyan ott túl az Isten természete volt az övé, ugyanúgy az ember természete az övé idelenn.
Olvassuk el ezt az áldott tényt most a Szentírásból, és ez lesz a mai tanulmány vége. A tizedik verstől: „Mert illendő volt, hogy akiért, és aki által a mindenség lett, aki sok fiat vezet dicsőségre, üdvösségük fejedelmét szenvedések által tegye tökéletesség. Mert a megszentelő és a megszenteltek egytől valók mindnyájan.” Krisztus szentel meg, és az ember az akit megszentel. És hány ez? Egyetlen egy. Krisztus volt Istennel a mennyben, s hányan voltak? Teljesen egy volt a természetük. Hogyan él az emberrel a földön, s hány van belőlük? Egyetlen egy, egytől. „Ezért nem szégyelli őket atyjafiainak hívni mondván: hirdetem a te nevedet atyámfiainak az egyházban (eklésziában-kihívottak közösségében), és dicséretet mondok néked”.
Sebesen közeledik ez az idő, amikor Krisztus a gyülekezetbe elegyedve vezeti majd a dicséneket. „És ismét: Én őbenne bízom. És máshol: Ímhol vagyok én, és a gyermekek, akiket az Isten nékem adott. Mivel tehát a gyermekek testből és vérből valók, ő is hasonlatosképen részese lett azoknak, hogy a halál által megsemmisítse azt, akinek hatalma van a halálon, tudniillik az ördögöt. És megszabadítsa azokat, akik a haláltól való félelelm miatt teljes életükben rabok voltak. Mert nyilván nem angyalokat karolt fel, hanem az Ábrahám magvát.



63
Azért mindenestől fogva hasonlatosnak kellett lennie az atyafiakhoz.”
Aki egy volt az Istennel, egy lett az emberrel is.
Jézus és az emberi természet
Mai tanulmányunk tárgya az a gondolat, amelyet a Zsidókhoz írt levél 2,11ben olvashatunk: „Mert a megszentelő és a megszenteltek egytől valók mindnyájan”. Krisztus világi embereket, bűnös embereket szentel meg, Ő a megszentelő. Ő is, és akiket megszentel egyek, egytől valók. A fejezetnek ebben a felében ugye az emberről tanulunk. Az első fejezetben Krisztus isteni mivoltában Istenként az angyalok fölött áll. A második fejezet az ember Krisztust tárgyalja, aki kisebb az angyaloknál. Isten nem angyalok alá rendelte az eljövendő világot, amelyről beszélünk, hanem ember alá, s ez az ember Krisztus. Tehát Krisztus emberré lett, Ő veszi át az ember helyét. Ő is úgy született, ahogy az emberek születnek.
Krisztus emberi természetben, embertől született, akitől valamennyien származunk. Tehát az „egytől valók” kifejezés azt jelenti itt, hogy valamennyien egytől származunk. Egyetlen ember a forrása, a feje az egész emberi természetünknek. Krisztusnak, mint közülünk egynek a családfája Ádámig nyúlik vissza: Lukács 3,38. Igaz az is, hogy minden ember és minden más Istentől származik, de fejezetünknek alapgondolat az ember, és Krisztus, mint ember. Az első ember fiai vagyunk, és Krisztus is az a teste szerint. Most Krisztust tanulmányozzuk emberi természetében.
Két fejezetünk gondolat kétségkívül rokon Filippi 2,5-8 gondolatával: „Az az indulat 12 (gondolkodásmód) legyen bennetek, amely a Krisztus Jézusban is volt,
______________________________________________________________
12 A görög fronézis szó elsősorban gondolkodásmódot, értelmet jelent.



64
aki amikor Istennek formájában volt, nem tekintette zsákmánynak azt, hogy Istennel egyenlő, hanem önmagát megüresítette, szolgai formát vett fel, emberekhez hasonlóvá lett. És amikor olyan állapotban találtatott, mint az ember, megalázta magát, engedelmes volt halálig, mégpedig a keresztfa haláláig.”
Ez az idézet Krisztus két alakját tárja elénk. Az első, hogy Krisztus isteni mivoltában az ember alakját vette fel. A Zsidókhoz írt levél az első két fejezetben nem az alakját, hanem a természetét tárgyalja. Tehát a Filippi levél második fejezetében Krisztus két alakját láthatjuk: Isten alakját és az ember alakját. A Zsidókhoz írt levélben pedig Krisztus természetét tárja elénk az ige: isteni és emberi természetét. Élhetne valamilyen lény az ember alakjában anélkül, hogy az ember természete lakna benne? A szobor is ember alakú, de nem ember természetű. Jézus Krisztus felvette az ember alakját ez igaz, de többet tett ennél: magára öltötte az ember természetét is.
Olvassuk most el a Zsidókhoz írt levél 2,14. versét: „Mivel tehát a gyermekek testből és vérből valók, ő is hasonlatosképpen részese lett azoknak”. Tehát Krisztus ugyanolyan módon lesz hússá, vérré, mint mi. De hogyan lettünk mi hús és vér? Születéssel, Ádámtól egyenesen leszármazva. Krisztus is hússá és vérré lett, és Ő is egyenesen Ádámtól. Mert írva van: „az Ő Fia felől, aki Dávid magvából lett test szerint”. (Róm. 1,3) Bár Dávid urának szólítja, Dávid fia is volt: Máté 22,42-45. Családfája Dávidig nyúlik vissza. De ott sem torpan meg, visszaér Ábrahámig, mert ő Ábrahám fia is. Magára vette Ábrahám magváét, amint azt a 16. vers igazolja. 14 De Ő itt sem ér véget, hanem Ádámig nyúlik. Tehát aki a megszentelő az emberek között, és akiket megszentel az emberek között, azok mind egytől származnak. Test szerint mind egyetlen embertől származnak, mind egytől valók.
14 Zsidókhoz írt levél 2,16-ra hivatkozik. Az eredeti szöveg szerint a bibliavers így néz ki: „Kétségtelen, hogy nem az angyalokét, hanem Ábrahám magváét ragadta meg, vette fel.” A szövegkörnyezet szerint a természetről van szó.



65
Tehát az emberi oldalon Krisztus természete pontosan a mi természetünk.
Tekintsünk a másik oldalra ismét ennek az egységnek a szemléltetésével, hogy felismerjük ennek a kifejezésnek az erejét, hogy ő és mi mind egytől valók vagyunk. A másik oldalon, amit a Zsidókhoz írt levél első fejezetében látjuk Krisztus az Isten természetében él. Az Isten név, amelyet visel, jogosan az övé, létezésének a jogán, öröklés által. Amint ez a név teljesen őt illeti, csak mert létezik, olyan bizonyosan mint ahogy létezik, s mivel természeténél fogva illeti meg őt, ezért bizonyos, hogy Krisztus természete az Isten természete.
* János 1:1 Kezdetben volt az Ige és az Ige az Istennél volt és Isten volt az Ige.
Vizsgáljuk meg a szöveget az eredeti görög nyelvben (latin átírással):
János 1:1 En archē ēn ho Lógost, kai ho Lógos ēn pros ton Teónt, kai Teós ēn ho Lógos.
Az eredeti szöveg közelebbi vizsgálata mutatja, hogy az Istennek fordítot két szó nem azonos. Az első főnév (ton Teón), és az Atyára utal, a második pedig melléknév (Teós) és Jézusra utal. Úgy különböztetheted meg, ha megfgyeled a két szó utolsó betűit. Sok fordítás fgyelembe veszi ezt a tényt. Például:
• James Mofat, Hugh J. Schonfeld és Edgar Goodspeed fordítása így adja
vissza: „...az ige isteni volt.”
• A Today's English (Mai Angol) változat így írja: „...és Ő ugyanolyan voltt, mint Isten.”
• A Revised English Bible (Revideált Angol Biblia) fordítása így hangzik: „...ami Isten volt, az volt az Ige.”



66
Vannak tehát olyan fordítások, amelyek helyesen visszaadják az eredeti szöveg jelentését. Ez a szöveg azt mondja nekünk, hogy az Ige, Krisztus ugyanúgy isteni, mint az Atya, és rendelkezik az „Isten-természettel”. Nem azt mondja, hogy Krisztus maga az Atya Isten, és Ők keten egy és ugyanazon személy. *
János evangéliuma első verse is ezt írja: „Kezdetben volt az Ige, és az Ige Istennél volt”. A görög eredeti szó azt jelenti, hogy egy volt az Istennel a természetében. Ez egyszerűen ezen az oldalon szemlélteti azt, hogy mi Krisztus a másik oldalon. Mert ahogyan az isteni oldalon Isten volt, isteni természete volt és tényleg Isten egyszülött Fia volt, úgy az emberi oldalon embertől való volt, emberi természete volt, tényleg ember volt.
Vegyük szemügyre János első fejezetének 14. versét: „Az Ige testté lett, és lakozott miközöttünk”. Ez ugyanazt mondja el, mint amit a Zsidókhoz írt levélben olvastunk. Kezdetben volt az Ige, az Ige Istennél volt és Isten volt az Ige. Az Ige testté lett és közöttünk lakott. Testté és vérré lett, mint mi magunk. Mármost milyen test a miénk? Milyen az a test, amit a világ ismer? Pontosan olyan, kizárólag olyan, mint a tied, mint az enyém. Ez a világ nem ismert más testet, és nem is ismer mást mióta Krisztus eljövetele szükségessé vált. Tehát mivel ez a világ csak egyféle húst és vért ismer, mint amilyen most létezik, akkor kétségkívül igaz, hogy amikor az Ige testté lett, olyan lett a teste, mint a mienk. Nem lehetett ez másképp.
És ismét: Milyen a mi testünk? Nézzük meg Róma 8,3-ban: Vajon egyezik e Krisztus természete a mienkkel, olyan-e mint a mienk, abból a szemszögből, hogy a mienk bűnös test.
„Mert ami a törvénynek lehetetlen volt, mivel erőtlen volt a test miatt, az Isten az Ő Fiát elbocsátotta bűn testének hasonlóságában és a bűnért, kárhoztatta a bűnt a testben”. Volt valami, amire a törvény képtelen volt, ezt Isten hajtotta végre amikor elküldte Fiát.



67
De miért nem tudta a törvény elvégezni azt amit kellett? Mert a test miatt erőtlen volt. Tehát a testtel volt a baj. Emiatt volt képtelen a törvény elvégezni az emberben amit kellett. Akkor Isten elküldte Fiát, hogy Ő vigye végbe, amire a törvény képtelen volt. S miután a törvény nem érte el a célját – a test miatt, nem pedig mert maga alkalmatlan lett volna – ezért nem a törvénynek, hanem Istennek kellett segítséget küldenie. Ha a törvény lett volna erőtlen arra, ami a célja volt, akkor az lett volna a helyzet helyrehozása, ha a törvényt változtatták volna meg, ha a törvényen javítottak volna. De a hiba a testtel volt, ezért a testet kellett kisegíteni.
Igaz, hogy – ebből az ellenségeskedésből fakadóan amely ellenségeskedés nem engedelmeskedik Isten törvényének, mert nem is teheti – manapság némelyek azt vitatják, hogy mivel a törvény nem bírta elvégezni a feladatát, ezért Isten azzal a megbízással küldte el a Fiát, hogy gyengítsen a törvényen, hogy így a test eleget tudjon tenni a törvény követelésének. De ha én gyenge vagyok, te meg erős, akkor mit segít rajtam, ha téged is legyöngítenek? Hiszen akkor ugyanolyan gyenge és tehetetlen maradok, mint eddig! Ebben tehát nincsen semmi segítség. De ha gyenge vagyok, te meg erős, és erőt tudsz nyújtani nekem, ez már igen, ez már segít. Tehát a törvény elég erős volt, de a test gyengesége miatt nem tudta elérni a célját. Ezért Istennek, ha segíteni akar a helyzeten, feltétlenül erőt kell nyújtania a gyenge testnek. Krisztust küldte hát, hogy Ő töltse ki a hiányt. Krisztusnak meg úgy kellett jönnie, hogy erőt tudjon nyújtani gyenge testünknek – amilyen az ma – hogy így a törvény elérje testünkben a célját. Így van írva: „Isten az Ő Fiát bocsátotta el bűn testének hasonlatosságában, a bűn miatt, hogy a törvény igazsága beteljesüljön bennünk, akik nem test szerint járunk, hanem Lélek szerint”.
Nehogy helytelenül következtessünk a „hasonló” szóból! Nem is az alak, és nem is a fénykép, hanem úgy hasonló, hogy tényleg azonos. Ez a hasonló nem azonos a Filippi levél hasonlójával, ahol az alakot jelent, hanem a Zsidókhoz írt levélben írttal, a hasonló természettel, hasonló hús-vérrel.



68
Isten úgy küldte Fiát abban a testben, ami teljesen azonos volt a bűnös testtel. Hiszen hogy hasonló legyen a bűnös testhez, ahhoz az övének is bűnös testnek kellett lennie. Ahhoz, hogy egyáltalán testté váljon valaki, amint e test e világon létezik, ahhoz pontosan olyan testtel kell rendelkeznie, mint a mi bűnös testünk, mint amilyen ezen a világon szokás. Ezt jelentik tehát ezek a szavak: „bűn testének hasonlatosságában”.
Ezt bizonyítja a Zsidókhoz írt levél 2,9 verse: „Azt azonban látjuk, hogy Jézus egy kevés időre kisebbé tétetett az angyaloknál”, nemcsak úgy, ahogyan az ember eredetileg kisebbnek lett teremtve. Hiszen az ember bűntelen volt, mikor Isten kisebbnek teremtette őt az angyaloknál. Ez a testünk bűntelen volt. Hanem az ember kibukott ebből az állapotból, és bűnös testté lett. „Azt azonban látjuk, hogy Jézus kisebbé tétetett az angyaloknál”, de nem úgy mint az ember teremtése után, hanem ahogyan a bűnbeesés óta él. Ebben a helyzetben látjuk Jézust. Olvassuk csak el: „Látjuk, hogy Jézus kisebbé tétetett az angyaloknál” – miért? „a halál elszenvedéséért”. Tehát Krisztus annyival lett kisebb az angyaloknál, mint az ember a bűn elkövetése óta, amióta a halál áldozata lett. Látjuk őt, amint a dicsőség és nagyság koronáját kapta, hiszen Isten irgalmas akaratából mindenkiért megkóstolta a halált. Úgy illett ugyanis, hogy az, hogy akiért, és aki által a mindenség lett, az üdvösség fejedelme szenvedések által váljék tökéletessé. Tehát mivel szenvedésnek és halálnak volt alávetve, ez elég kézzelfoghatóan bizonyítja, hogy az a pont, amelyre Krisztus jött, ahol áll, ahol „látjuk”: az a pont, amelyre az ember süllyedt, mikor bűnt elkövetve még kisebb lett az angyaloknál.
És ismét a tizenhatodik vers: „Hiszen nem az angyalok természetét öltötte magára, hanem az Ábrahám ivadékáét!” (lásd a 3. sz. lábjegyzetet) Nem az angyalok természetét, hanem Ábrahámét. De Ábrahám természete és utódainak természete nem más, mint az ember természete.



69
És ismét: „Mindenestől fogva (az angol Bibliában: »minden tekintetben«) hasonlatosnak kellett lennie az atyafiakhoz” (Zsid.2,17). Mennyiben? Mindenestől fogva, minden tekintetben. Akkor emberi voltában parányi, morzsányi különbség sincs közte és közötted.
Olvassuk el az írást! Kutassuk ki ezt pontosan! Szeretném látni, hogy ki tudunk-e tartani emellett? Olvassuk el újra: „A megszentelő, és a megszenteltek egytől valók”. Krisztus tehát ugyanúgy magára vette testünket és vérünket, mint mi magunk. Nem az angyalok természetét vette magára, hanem Ábrahám magváét, ennek természetét. A „tehát” azt jelenti, hogy így kellett, így volt helyénvaló, így volt szükséges. Minden tekintetben hasonlóvá kellett lennie testvéreihez. Kik a testvérei? Az emberi faj. Egytől van mindkettő. „Ezért nem szégyell bennünket testvéreinek nevezni”. Mert mindnyájan egytől vagyunk. Minden tekintetben hasonlóvá kellett lennie testvéreihez.
Nos tehát emberi természetében, mikor a földön járt különbözött-e bármiben attól, amilyenek itt ma emberi természetünkben vagyunk? Bárcsak mindenki rámondta volna jó hangosan a nemet! Nagyon is félénkek vagytok, bizonytalankodtok. De Isten szava állítja ezt, s nekünk ezt kell mondani: így van, mert csakis ebben az egyben rejlik az üdvösség, az Isten üdvössége az emberek számára. Ebben rejlik az üdvösség, és amíg el nem jutunk oda, addig nem vagyunk bizonyosak az üdvösségünkben. Ez az, ahol az üdvösség megtalálható.
„Mindenestől fogva hasonlóvá kellett válnia az atyafiakhoz”. Milyen célból? Jaj hát hogy „könyörülő legyen és hű főpap az Isten előtt való dolgokban. Mert amennyiben szenvedett maga is megkísértetvén, segíteni tud azokon, akik megkísértetnek”. (Zsid.2,17-18) Nem látjátok, hogy pontosan ebben rejlik az üdvösségünk? Ahol mi kísértésbe esünk, az a pont, ahol találkozunk vele.



70
És most a Zsidókhoz írt levél 4,14-15 verse: „Mivel tehát olyan kiváló főpapunk van, aki áthatolt az egeken, Jézus, az Isten Fia: tartsunk ki a hitben! A mi főpapunk ugyanis nem olyan, aki ne tudna együtt érezni gyengeségeinkkel, hanem aki hozzánk hasonlóan mindenben kísértést szenvedett”. 17 Jézus nem szenvedhetett mindenben úgy kísértést, ha már előzőleg nem volt minden tekintetben olyan, mint én. Ezért illett, hogy mindenben olyan legyen, mint én, ha abban akar nekem segíteni, amiben segítségre szorulok. Tudom, hogy pontosan ott van rá szükségem. És ó azt is tudom, hogy pontosan ott meg is kapom. Hála legyen az Úrnak! Ez az a hely, ahol Krisztus áll, és ez az én segítségem.
„Nem olyan főpapunk van, aki ne tudna megindulni gyarlóságainkon”. Tehát olyan főpapunk van, aki együtt tud érezni gyengeségeinkkel, az én gyengeségeimmel, a ti gyengeségeitekkel. Pedig sok van ezekből, valamennyiünknek sok. Igaz, hogy amit érzünk, ő is érzi, de ezentúl a gyöngéd szánakozását, az együttérzését is felkelti. Ez a gyengéd szánakozása készteti arra, hogy segítségünkre siessen. Ezt jelenti az igénk: együtt érez gyengeségeinkkel. Hála legyen az Úrnak, hogy ilyen Megváltónk van!
Hanem újra azt mondom, hogy nem lehetett volna őt mindenben megkísérteni, amint engem lehet, hacsak mindenben olyan nem volt mint én. Hogyan is érezhetne úgy, mint én, ha ott nem áll, ahol én, hacsak nem olyan, mint én. Vegyük ezt jobban szemügyre. Vannak dolgok, amelyek erősen kísértenek téged, ellenállhatatlanul vonzanak téged, az én számomra azonban a legkevésbé sem csábítók. Lesz, ami engem kísért erősen sodorna hatalmasan, téged viszont csöppet sem érint. Ami erős kísértés az egyiknek, a másikat hidegen hagyhatja. Ahhoz, hogy segíteni tudjon, Jézusnak ott kell állnia, ahol azt érzi, amit én érzek, s mindenben el kell viselnie a kísértést, ami rám egyáltalán hat, ami engem kísért.
______________________________________________________________
17 Az angol Bibliafordítás szerint. Vessük egybe a Károli-fordítással!



71
De mivel az engem kísértő dolgok hidegen tudnak hagyni téged, s ami téged kísért, teljesen hidegen hagyhat engem, ezért Krisztusnak ott kell állnia, ahol mi vagyunk, hogy mindkettőnk kísértése érje őt. Mindkettőnk helyén helyt kell állnia, mindkettőnk helyét elfoglalnia, betöltenie.
És ott a harmadik ember. Vannak dolgok, amelyek őt legyőzik, melyek az ő számára jelentenek kísértést, de amelyek téged is, engem is hidegen hagyhatnak. Jézusnak tehát magára kellett vennie az én, a te és harmadik ember érzéseit és természetét is, hogy kísértve lehessen mindenben. S ha vesszük őt, meg a többi embert, így az egész emberiséget magában foglalja. Pontosan így igaz ez. Krisztus az egész emberiség helyét és természetét töltötte ki. Benne találkoztak az egész emberi faj összes gyengeségei, hogy a földön élő minden ember, akit egyáltalán meg lehet kísérteni Jézus Krisztusban találja meg az erőt, hogy ellenálljon a maga külön kísértéseinek. Mert hiszen Jézus Krisztusban minden lélek számára ott rejlik a győzelem mindennemű kísértés ellen, és a szabadulás is a kísértések hatalma alól. Így igaz ez.
Nézzük ezt meg másik oldalról. Van valaki a világon – Sátán, a világ istene – aki azt akarja, hogy annyi kísértés érjen bennünket, amennyi csak lehetséges. De a mi esetünkben nem kell sok időt pazarolnia ránk, vagy különösebben megerőltetnie magát a kísértésekkel, hogy engedjünk neki. A Sátán borzasztóan szerette volna, ha Jézus enged a kísértéseinek. Ezért aztán végig próbált Jézuson minden kísértést, amelyet végig kell próbálnia rajtam, hogy bűnre vigyen, hanem Jézuson hiába erőlködött. Tökéletesen csődöt mondott abban, hogy Jézus akár egyetlen ponton is hozzájárult volna a bűnhöz, amelyen engem valaha is meg tud az ördög kísérteni.
Végig próbálta Jézuson mindazokat a pontokat, amelyeket rajtad és rajtam végig tud próbálni és csődöt mondott. Akkor még további próba elé kellett állítania Jézust.



72
Végig kellett őt próbálni mindazokon a pontokon, amelyeket a harmadik emberen végig próbál, hogy engedjen a kísértésnek. Sátán ezt is megtette, és itt is teljes kudarcot vallott. Következésképp végig próbálta Jézuson az összes pontot, amelyen fajunk bármelyik egyedében a kísértés felütheti a fejét.
Sátán a szerzője minden néven nevezendő kísértésnek, ezért végig kellett próbálnia Jézust valamennyi ponton, amelyiken bárkit valaha is meg kellett próbálnia. Azokon is meg kellett próbálnia neki Jézust, amelyeken egyáltalán lehetséges a Sátánnak, hogy kísértsen. Mindezekben csődöt mondott elejétől a végéig mindenkoron. Hála legyen érte az Úrnak!
Sőt mi több: Sátánnak nemcsak minden olyan ponton kellett Jézust próbának kitenni, amilyeneken engem, hanem sokkal erőszakosabban, erőteljesebben kellett hatni rá, mint az én esetemben. Hiszen nem kellett nagyon erőlködni neki, hogy engem rávegyen: engedjek a kísértésnek. Sátánnak a kísértés teljes erejével ki kellett próbálnia Jézust. Amilyenre csak az ördög képes. De így sem sikerült Jézust bűnre vinnie. Hála legyen érte az Úrnak! Így tehát Krisztusban szabad vagyok.
Az ördög háromszoros – igen teljes – kudarcot vallott mindenben. Krisztus jelenlétében Sátán teljesen legyőzötten hever. S Krisztusban mi is Sátán legyőzői vagyunk. Jézus mondta: Jön a világ fejedelme, és énbennem nincsen semmije. Krisztusban, mint teljesen legyőzött és kimerített ellenséget találjuk Sátánt. Ezzel nem azt akarom mondani, hogy nem kell már többet harcolnunk, viaskodnunk. Hanem azt, mégpedig hangsúlyozottan és örömteli szívvel, hogy Krisztusban a győzelem harcát vívjuk. Krisztuson kívül harcolhatunk ugyan, de ez mindvégig csupa vereség lesz. Őbenne azonban teljes a győzelmünk, mint ahogyan őbenne minden más tekintetben teljesek vagyunk. Jaj, csak nehogy elfeledjétek a kifejezést: Őbenne.
Aztán, amikor Sátán kimerítette mind a kísértéseket amelyeket ismer, vagy egyáltalán megismerhet, s a kísértés közben teljesen kimerítette az erejét,



73
akkor már minek lehetne őt nevezni? Mi is ő a Krisztus jelenlétében? Erejétől megfosztott lény már. S mikor Krisztusban talál bennünket, és úgy akar elérni, úgy akar gyötörni, nyugtalanítani minket, akkor milyen ő? Tehetetlen, hatalma vesztett valaki. Dicsőítsük és magasztaljuk ezért az Urat! Örvendezzünk ennek, mert őbenne győzők vagyunk, őbenne szabadok vagyunk, őbenne Sátán tehetetlen velünk szemben. Legyünk hálásak ezért. Őbenne teljesen épek vagyunk.
A második Ádám
Emlékeztek Prescott atyafi beszédére, hogy mit mondott Ruth felől? Ki volt a megváltó Ruth könyvében? A legközelebbi rokon. Boáz nem jöhetett számításba, mint megváltó, amíg volt közelebbi rokon, aki el tudta volna végezni ezt a hivatást. A megváltónak nem csak közeli rokonnak kell lennie, hanem a közeliek közül is a legközelebbinek. Boáz nem léphetett a megváltó helyébe amíg az őnála közelebbi rokon ki nem lépett onnan és így ő nem lett a legközelebbi rokon. A Zsidókhoz írt levél második fejezetének pontosan ez az alapgondolata.
Ruth könyvében – emlékeztek – Naómi férje meghalt. Az örökség idegenek kezébe kallódott. Mikor Naómi visszatért Moáb földjéről, akkor valakinek meg kellett váltani az örökséget. Ezt pedig csakis a legközelebbi rokon tehette meg. Ugyanez a helyzet a Zsidókhoz írt levél második fejezetében. Ott volt Ádám, akinek öröksége volt a föld, de eljátszotta. Ő maga meg szolgaságba jutott. Mózes harmadik könyve hirdeti, hogyha valaki elveszítette az örökségét őt is, és az örökségét is meg lehetett váltani. De csakis a legközelebbi rokon lehetett a megváltó: Móz.III.25,25 26,47-49 Itt a földön az ember, Ádám eljátszotta az örökségét, magát is, de ti és én is benne foglaltatunk a veszteségben, ezért megváltóra volt szükségünk.



74
Hanem csakis az tehet eleget a megváltó tisztének, aki a legközelebbi vérrokon. Jézus Krisztus közelebbi, mint a testvérünk, bárki másnál közelebb áll. Testvérünk ő, de a testvérek között is a legközelebbi, ő a legközelebbi rokon. Nem csak egy velünk, hanem egy közülünk.
És most még mindig azt vizsgáljuk, az a központi gondolatunk, hogy mennyire egy is velünk Jézus? Előző fejtegetéseinkben azt láttuk, hogy Krisztus teljesen egy velünk. A kísértések bármelyik pontján, bárhol is ér minket kísértés, ő már előbb a mi helyünkben volt. Minden ponton, amelyen lehetséges nekem, hogy kísértés érjen ő – mintha csak én lettem volna végigélte már. Sátán minden agyafúrt fondorlata ellen, amellyel megkísérthet engem, Jézus már a helyemben volt és ellene állt. A Sátán teljes hatalma ellen, amellyel énrám ronthat a kísértéseimben. Jézus már előbb ott állt a helyemben, és győzött. Ugyanúgy veled, és a harmadik emberrel, és így tovább, beleértve az egész emberiséget. Krisztus ott áll minden elképzelhető ponton, amelyiken az emberi faj bármelyikét meg lehet kísérteni.
Mindebben ő már előbb a mi helyünkben állt, s benne hiány nélkül valók vagyunk a kísértés hatalma ellen. Benne győzedelmeskedünk, mert ő a mi helyünkben már előbb győzedelmeskedett: „bízzatok, én legyőztem a világot”. (János 16,33) Az egyik előző fejtegetésünkben láttuk, hogy úgy lett közülünk való, hogy testileg közénk született. Jézus „Dávid magvából való test szerint”. Nem az angyalok természetét vette magára, hanem Ábrahám magváét, sőt Ádámig nyúlik vissza a családfája.
Azt ugye tudjuk, hogy minden ember akkor esik kísértésbe, amikor „vonja és édesgeti a tulajdon kívánsága”. (Jakab 1,14-28) Ez a kísértés meghatározása. Egyetlen olyan bűn iránti vonzalom, egyetlen olyan hajlam sincs bennünk, ami ne lett volna meg Ádámban, amikor kilépett a kertből. Minden gonoszság, és minden bűn, amely a világra jött onnan vette eredetét. Őtőle jött, ahogyan és amilyen ő akkor volt.



75
Nem mind tört ugyan felszínre benne, nem minden nyilvánult meg nyílt tettekben, hanem azokban nyilvánult meg nyílt cselekedetekben, akik tőle származtak.
Tehát a bűnre való összes hajlam, amely valaha is felütötte a fejét, amely énbennem is bennem van Ádámtól eredt. Ugyanúgy mindenkiben. Minden bűnre való hajlam, amely az emberiségben lappang vagy nyilvánul meg: Ádámtól ered. Jézus aztán a maga bőrén, magában érezte az összes kísértést. Minden ponton kísértés érte őt testében, melyet Dávidtól, Ábrahámtól és Ádámtól örökölt. Olyan emberek is ott szerepeltek családfáján, akik nem éltek igaz életet. Ott szerepelt Manassé, az a király, aki mindenki másnál gonoszabbul cselekedett Júdában, aki rávette Júdát, hogy elvetemedettebbül viselkedjék, mint a pogányok. Salamon is ott van, és tudjuk a Bibliából, hogy az ő jelleme milyen volt. Dávid, Ráháb és Júda is ott szerepelnek, Jákób is, mind ott vannak, pontosan úgy, ahogyan éltek.
Jézus test szerint ennek a leszármazásnak az utolsó láncszeme volt. Tudjuk, hogy igenis van öröklés, vannak öröklött hajlamok. Neked is, nekem is van olyan jellemvonásom, vagy éppen arcvonásom is, amelyet őseinktől örököltünk. Talán nem az apánktól, talán nem is a nagyapánktól, hanem valamelyik régebbi ősünktől. Erre hivatkozik az isten törvénye: „Megbüntetem az atyák vétkét a fiakban harmad és negyedíziglen (angolban: fiaikon, unkáikon és dédunokáikon), azokon, akik engem gyűlölnek. De irgalmasságot cselekszem ezerízig azokkal, akik engem szeretnek, és parancsolataimat megtartják”. (Móz.II.20,5-629) Méltányos törvény, igazságos törvény az Isten törvénye, az, hogy hasonló, hasonlót nemz. Habár áthágják a törvényt, ez akkor is csak azt írja elő. Az áthágás mit sem változtat a törvényen, legyen az erkölcsi, vagy testi. A törvény elvégzi a magáét. Ha megszegik, a bekövetkező veszedelmen át, - ha pedig nem következett volna be a gonoszság, a bűnbeesés, akkor az igazságosságban teljesítette volna feladatát. Ha az ember mindig igaz maradt volna, amint Isten megteremtette, akkor utódai is helyes irányba igyekeztek volna.



76
Hanem miután az ősszülők megszegték a törvényt, a leszármazottak is a rossz nyomot követték, s a törvény a rossz irányban hatott, mivel megrontották.
Jó törvény az, amely kimondja, hogy minden a föld középpontja felé törekedjék. Nem tudnánk meglenni nélküle. Ez tartja fenn a világot, ez teszi lehetővé, hogy járjunk, mozogjunk. Hanem ha űr támad köztünk és a föld között, ha például kicsúszik alólunk a lábunk, vagy ha letörik alattunk az ág, a törvény akkor is érvényesül, és roppant nyekkenéssel érünk le a földre. Nos tehát ugyanaz a törvény, amely lehetővé teszi, hogy kényelmesen éljünk, mozogjunk a földön, ez a törvény akkor is tovább hat, amikor nem állunk vele összhangban, és ugyanolyan közvetlenül, mint azelőtt, csak most fájdalmat okoz.
Ez csupán szemléltetése az emberi természet törvényének. Ha az ember ott maradt volna meg, ahova Isten helyezte, akkor a törvény közvetlenül és gördülékenyen működött volna, de mivel az ember kiesett az összhangból, a törvény így is közvetlenül működik, de most már bajt okoz. Az öröklés törvénye tehát ugyanolyan biztosan elért Ádámtól a Jézus Krisztus testéig, mint ahogy mihozzánk elér, hiszen Jézus is közülünk való volt. Olyan vonások, hajlamok voltak benne, melyek Ádámig nyúltak vissza, meg Dávidig, Manasséig, messze a családfáján kezdetétől megszületéséig.
Így Jézus Krisztus testében – nem őbenne magában, hanem a testében – a mi testünkben, amelyet az emberi természettel öltött magára pontosan ugyanolyan hajlamok voltak a bűnre, mint benned, vagy bennem. Mikor kísértve volt, akkor tulajdon kívánsága vonta és csábította arra, ami a testében volt. Ezek a hajlamok húsában, vérében voltak, csábították, meg akarták ejteni, rávinni, hogy egyezzen bele a bűnbe. De ő az Isten iránti szeretet és az Istenbe vetett bizalom által erőt nyert és kegyelmet, hogy nemet mondjon mindegyiknek, és így valamennyit lába alá taposta. Így a bűnös test hasonlatosságában élve elítélte testében a bűnt.



77
Mindezek a bűnre való hajlamok, melyek bennem vannak őbenne is megvoltak, hanem egyetlen egyet sem engedett soha felszínre törni. Mindet legyőzte, és legyőzve is tartotta. Minden bűnre való hajlam, ami másban meg van, meg volt őbenne is, de ő egyet sem engedett soha napvilágra törni. Meg volt Jézusban minden bűnre való hajlam, ami az emberi testben egyáltalán létezik. Mind meg volt az ő testében is, de soha egynek el nem tűrte, hogy a felszínre törjön, meghódította valamennyit. S őbenne mi is győzhetünk valamennyi felett.
A mibennünk levő bűnre való hajlam közül sok megjelent cselekedeteinkben is, nyílt bűnné váltak. Különbség van a bűnre való hajlam, és a bűn cselekedetekben való nyílt megjelenése között. Vannak bennünk olyan bűnös hajlamok, amelyek még nem törtek felszínre, sok-sok azonban már testet öltött. Jézus azokat a bűnös hajlamokat is meghódította, amelyek megjelentek. „Aki a mi bűneinket maga vitte fel testében a fára”. (Pét.I.2,24-30) Így nyilvánvaló, hogy az összes még meg nem jelent bűnös hajlamot, az összes megjelentet is őrá vetették. Borzalmas tény ez, de így igaz! De ó micsoda öröm! Ebben a borzalmas igazságban rejlik üdvösségünk teljes volta.
Nézzük meg másfelől. Azok a bűnök, amelyeket elkövettünk, mi magunk éreztük a bűntudatot miattuk, tudatában voltunk, hogy kárhoztatásban részesülünk miattuk. Mindezeket őrá hárították, neki tudták be. És most a kérdés: Érezte-e azoknak a bűnöknek a bűntudatát, amelyeket neki tudtak be? Tudatában volt-e a kárhoztatásnak a bűnök miatt – a mi bűneink miatt amelyeket őrá fektettek? Soha nem volt tudatában semmi bűnnek, amelyet ő maga követett volna el – ez igaz – mert soha bűnt nem követett el. De őrá fektették a mi vétkeinket, pedig mi voltunk vétkesek. Érzékelte ezeket a bűnöket? Tudatában volt- e a kárhoztatásnak ezek miatt a vétkek miatt?
Úgy fejtegetjük a kérdést, hogy valamennyien rámondjátok az igent. Másképp fogalmazom meg: Úgy vesszük szemügyre,



78
hogy minden ember valahogy rámondja az igent, vagy igent mondhat rá, ha akar. Mert lehetnek köztetek olyanok, akik nem tapasztalták azt, amit szemléltetésül hozok, de később áteshetnek rajta és akkor mondják rá az igent. A többiek, akik már megtapasztalták, azok mind rámondják most azonnal az igent. Isten a Krisztus igazságosságát, igaz életét, életszentségét, megszentelődését tulajdonítja be a hívő bűnösnek. Itt ez az ember, aki soha életében mást nem ismert, mint bűnt, semmi mást, mint bűntudatot, egyebet sem, csak a bűn kárhoztatását. Ez az ember hisz Jézus Krisztusban, és Isten neki tulajdonítja a Krisztus igazságosságát, igaz életét, életszentségét, megszentelődését, vagy aminek nevezni tudjuk. S akkor az az ember, aki soha életében nem volt igaz, megigazultnak érzi magát. Olyan valami lépett az életébe, ami sohasem volt azelőtt, tudatában is van ennek, tudatában az örömnek, a felszabadultságnak.
Mármost Isten Jézus Krisztusnak tulajdonította bűneinket, olyan bizonyosan, mint ahogy nekünk tudja be az Ő igaz életét. De amikor nekünk tulajdonít igaz életet, akik nem vagyunk mások, mit bűnözők, mi ezt érzékeljük, és örülünk is neki. Ezért amikor az Atya bűnt tulajdonított Jézusnak, Jézus magán érezte a bűnt és a kárhoztatást is, ugyanúgy, int ahogyan a hívő bűnös is tudatában van Krisztus igazságosságának, békéjének, örömének, amit neki tulajdonítanak, vagyis őrá ruházzák. Krisztus ebben is pontosan mi magunk volt. Tényleg mindenben olyan lett, mint mi. A kísértések minden pontján is egy volt velünk, mivel a mi bűneinket, vétkeinket, kárhoztatásunkat hárították őrá.
Még valamit arról, amit fejtegetünk: a bűneinkről. Hány bűnt fektettek Krisztusra? Összes bűneinket ráfektették. Ő hordozta ezekért a bűntudat súlyát, a kárhozatást, ő felelt értük, ő fizetett meg értük, ő tette jóvá ezeket. Őbenne tehát szabadok vagyunk minden bűntől, amelyet valaha is elkövettünk. Ez a valóság. Örvendezzünk neki, és magasztaljuk Istent örök örömmel!



79
Ő vállalta mind a bűnt amit mi követtünk el, ő felelt értük, ő vette el tőlünk mindet és örökre a lába alá taposta. Így tisztítja meg az egész lapot, így vagyunk benne teljesek és szabadok.
Teljes megváltó a mi urunk. Ő a megváltónk az elkövetett bűneinkből, és ő bűnös hajlamaink legyőzője is. Benne mienk a győzelem. Nem vagyunk felelősebbek ezekért a hajlamokért, mint azért, hogy a nap ránk süt, de igenis felelősek vagyunk azokért, amelyek nyílt bűnökként jelenek meg, hiszen Jézus Krisztus gondoskodott arról, hogy soha meg ne jelenhessenek. Mielőtt hallottunk volna Krisztusról, ő már számos nyílt cselekedetként tette be a lábát az életünkbe. Az Úr mindezeket őrá fektette, ő pedig elvette tőlünk. Mióta Krisztusról hallottunk, ezeket a felszínre nem tört hajlamokat ő, mint a test bűnét ítélte el. S aki hisz Jézusban megtűri-e, hogy az uralkodjék rajta, a testében, amit a testté vált Jézus elitélt? Ez az a győzelem, amely a Jézusban hívőt illeti.
Igaz ugyan, hogy bár az ember mindezzel rendelkezhet Jézusban, még sincs javára, ha ő maga nem hisz Jézusban. Nem gondoskodott-e ugyanúgy róla is, ugyanúgy, mint például Illésről? Pedig Illés ma már a mennyben él. S ha ez az ember szeretné, hogy Krisztus az ő megváltója is legyen, ha akarja, hogy mindennemű kísértéstől megszabaduljon, kell- e valamit tennie Krisztusnak, hogy elvegye ennek az embernek a bűneit, vagy hogy megmentse őt ezektől? Dehogyis kell! Ezeket Krisztus már mind előbb megtette. Amikor testté lett, mindenkiről gondoskodott, és mindaz, aki hisz benne, elnyeri a gondoskodást anélkül, hogy Krisztusnak küldetése bármelyik részét újra kellene végeznie. „Krisztus egyszer áldozatott meg sokak bűneinek eltörléséért... minket bűneinktől megtisztítván a Felséges jobbjára ült a magasságban”. (Zsid. 9,28 és 1,3-31) Tehát ő mindent megtett bűn fizetségéért, és minden benne hívő részesül ebben őbenne, őbenne teljes lesz. Ez őbenne van, és ez az áldott boldog rész ebből. Benne lakik az istenség egész teljessége. Isten nekünk adja Szentlelkét, örök életet ad – örökkévalóságot, hogy, őbenne élhessünk



80
hogy az örök Lélek kijelenthesse nekünk és ismertethesse velünk az üdvösség örök mélységeit, melyet az által nyerünk, aki örök idők óta létezik.
Most nézzük meg más oldalról is. Keressük ki Róma 5,12-t. „Azért amiképpen egy ember által jött be a világra a bűn, és a bűn által a halál, akképpen a halál minden emberre elhatott, mivel mindenki vétkezett”. Most hagyjuk ki egyelőre a közbeeső verseket és folytassuk a 18. verstől. „Amiképpen egynek bűnesete által minden emberre elhatott a kárhozat, akképpen egynek igazsága által minden emberre elhatott az életnek megigazulása. Mert ahogyan egy embernek engedetlensége által sokan bűnösökké lettek, úgy egynek engedelmessége által sokan lesznek igazakká”.
És most olvassuk a kihagyottakat: ”Volt bűn a törvényadásig is, azonban a bűn nem számíttatik be, ha nincs törvény. Ám a halál mégis uralkodott Ádámtól Mózesig azokon is, akik nem az Ádám esetének hasonlatossága szerint vétkeztek, aki az elkövetkezendőnek kiábrázolása (előképe) volt”.
Ádám tehát annak előképe volt, aki majd eljön. Ez az eljövendő pedig Krisztus volt. Miben volt Ádám Krisztus előképe? Az igaz életben? Jaj, dehogy, mert nem maradt igaz. A vétkében? Dehogyis, hiszen Krisztus nem vétkezett. Miben volt hát Ádám a Krisztus előképe? Abban, hogy minden, ami a világon volt, bele volt foglalva Ádámba, s minden, ami a világon volt, most bele van foglalva Krisztusba. Más szavakkal: Ádám bűne kihatott az egész világra, Jézus Krisztus – a második Ádám – igaz életével az egész emberiséget érinti. Ennyiben előképe Ádám az eljövendőnek. Olvassuk csak tovább:
„De a kegyelmi ajándék nem úgy van, mint a bűneset, mert ha amaz egynek esete miatt sokan haltak meg, az Isten kegyelme és a kegyelemből való ajándék, mely az ember Jézus Krisztusé sokkal inkább elhatott sokakra”. Két ember van hát, akit tanulmányozunk: Az, aki által a bűn a világra jött, s az, aki által a megigazulás érkezett.



81
„Mert ha egynek bűnesete miatt uralkodott a halál az egy által (az első Ádám által), sokkal inkább az életben uralkodnak az egy Jézus Krisztus által (a második Ádám által) azok, akik a kegyelem és igazság ajándékának bővelkedésében részesültek”.
Olvassunk el ezzel kapcsolatban még egy szöveget mielőtt a fejtegetésbe fognánk. Ez Kor. I. 15,45-49-ben van. „Így van megírva: az első ember: Ádám élő lélekké lett, az utolsó Ádám megelevenítő lélekké. De nem a lelki az első, hanem az érzéki, azután a lelki. Az első ember földből való, földi, a második ember az Úr mennyből való. Amilyen ama földi, olyanok a földiek is, és amilyen ama mennyei, olyanok a mennyeiek is. És amiképpen hordtuk a földi ábrázatát, hordani fogjuk a mennyei ábrázatát is”.
Az első Ádám valamennyiünkre kihatott. Amit elkövetett, az valamennyiünket magába foglalt. Ha hű maradt volna Istenhez, ez is mindnyájunkat magában foglalt volna. S amikor elpártolt Istentől, ez minket is magával rántott. Bármit tett, ez bennünket is magában foglalt. S amit ő elkövetett, az tett minket azzá, amik vagyunk. És most itt a másik Ádám. Ugyanannyi embert érintett-e ő is, mint az első? Ez a kérdés. Ez az, amit most veszünk vizsgálat alá. Ugyanennyi embert érint-e az, amit a második Ádám művelt, mint amennyit az első? A felelet az, hogy kétségkívül igaz, amit a második Ádám tett, mindazokat érinti, akiket az foglal magában, amit az első Ádám művelt. Amit Ádámnak tennie kellett volna, amit megtehetett volna, az mindenkit érintett volna.
Tegyük fel, hogy Krisztus engedett volna a kísértésnek, és bűnt követ el. Jelentett volna ez valamit a számunkra? Mindent jelentett volna. Az első Ádám bűne mindezt jelentette számunkra. A második Ádám igaz élete mindent jelent a hívőknek. Ez bizonyos értelemben helytálló, de nem abban, amit most fejtegetünk. Mert most a két Ádám szemszögéből tanulunk. Mindjárt megnézzük ezt a mi szemszögünkből is.



82
Az a kérdés, hogy a második Ádám igaz élete ugyanannyit ölel-e fel, mint az első bűnbeesése? Vegyük ezt közelről szemügyre! A mi hozzájárulásunk nélkül anélkül hogy bármit tehettünk volna erről, mi is benne voltunk az első Ádámban, mi is ott voltunk. Az egész emberi faj benne volt az első Ádámban. Amit az első Ádám, az első ember tett, az minket is jelentett, minket is magába foglalt. Amit az első Ádám elkövetett, az vitt minket is a bűnbe, a bűn vége pedig a halál. Ez valamennyiünket érint, mindannyiunkat magába foglal.
Jézus, a második ember a mi bűnös természetünket vette magára. „Mindenben” hasonló volt hozzánk. Ő lett mi magunkká, és elszenvedte a halált. Így őbenne – azáltal pedig minden ember, aki valaha is a földön élt és elsodródott az első Ádám által, ebben is bele van foglalva, ezért – újra élni fog. A halottak fel fognak támadni, mind az igazak, mind a gonoszok. A második Ádám következtében minden ember új életre támad abból a halálból, amely az első Ádámmal szakadt ránk.
„Igen ám” – mondhatja valaki – „azon az elsőn kívül más bűnökben is részünk van!” Csakhogy nem a mi hozzájárulásunk nélkül. Mikor Isten így szólt: „Ellenségeskedést szerzek közted és az asszony között, a te magod és az ő magva között” – akkor mindenkit szabaddá tett, hogy módjában álljon választani, melyik mestert akarja szolgálni. S azóta mindenki, aki bűnt követett el, azért tette, mert maga választotta azt. „Ha mégis leplezett a mi evangéliumunk, azok előtt leplezett, akik elvesznek, akikben e világ istene megvakította a hitetlenek elméit”. (Kor.II.4,3-433) Nem azoknak vakította el a szemét, akiknek nem volt alkalma, lehetősége, hogy higgyenek!
A világ istene nem vakít meg senkit, amíg az ember maga be nem hunyta hit-szemét. Mikor már behunyta, a Sátán maga gondoskodik róla, hogy amilyen soká csak bírja, zárva is tartsa. Újra olvasom: „Ha evangéliumunk mégis leplezett, azok előtt leplezett, akik elvesznek.” Azok előtt, akiknek e világ istene elvakította az értelmét. Miért vakította el? Mert hitetlenek.



83
Ábrahám, a pogány, született pogány – mint mi valamennyien – pogány családban pogánynak nevelték, bálványokat imádott és égitesteket. Ő mégis mindezektől Istenhez fordult, és megnyitotta hitszemét, használta azokat, így Sátánnak soha nem nyílt alkalma, hogy megvakítsa őt. És Ábrahám a pogány, aki így a pogányok közül istenhez fordult – aki megtalálta Istent Jézus Krisztusban a reménység teljességében – ez az egyik oka annak, amiért Isten az egész világ elé állította őt. Példa ő arra, hogy a föld minden pogánya megtalálhatja Istent. Isten őt állította példának elénk, hogy mennyire kifogás nélkül állnak a pogányok, ha nem találják meg Istent a Krisztus Jézusban az örökkévaló evangélium által. Ábrahámot minden nemzet elé állítja tanúskodni a tényről, hogy minden pogány felelős a maga útjáért, ha nem találja meg azt, amit Ábrahám megtalált.
Ezért ugyanúgy, ahogyan az első Ádám kihat minden emberre, a második Ádám is mindenkit elér. Az első Ádám a bűn kárhoztatása alá, sőt a halálba züllesztette az embert. A második Ádám tökéletes élete feloldja ezt, ő minden embert újra élővé változtat. Mihelyt Ádám bűnbe esett, Isten azon nyomban kiutat kínált neki, szabaddá tette, hogy szabadon válasszon, melyik mestert akarja hát szolgálni.
Ettől kezdve minden ember szabad, hogy maga válassza, milyen irányba akar haladni. Ezért ő maga felelős egyéni bűneiért. Amikor Jézus Krisztus valamennyiünket szabaddá tett a bűntől és a haláltól, amit az első Ádámtól örököltünk, ez a szabadság mindenkinek osztályrészül jutott, mindenki igénybe veheti, ha úgy választ.
Az Úr nem kényszerít senkit, hogy fogadja el. Senkit sem kényszerít a bűnre, senkit sem kényszerít az igaz életre. Mindenki a maga választása alapján bűnözik. A Szentírás szemlélteti ezt. És mindenki tökéletes igazzá tud lenni, ha ezt választja. A Szentírás bebizonyítja ezt. Senki sem részesül a második halálban, aki nem választotta a bűnözést az életszentség helyett, a halált az élet helyett.



84
Jézus Krisztusban tökéletesen gondoskodva lett mindenről, amire az embernek szüksége van, vagy amit az igaz élettel elérhet. S annyit kell csupán tenni az embernek, hogy Krisztust választja, és akkor már övé is.
Tehát amennyiben az első Ádám mi voltunk, ugyanúgy a második Ádám is mi vagyunk. Mindenben ő is ugyanolyan gyenge volt, mint mi vagyunk. Olvassunk el a két szöveget. Rólunk azt mondja: „Nálam nélkül semmit sem cselekedhettek”. (János 15,5) Magáról pedig: „Én semmit sem cselekedhetem magamtól”. (János 5,30-34) Ez a két szöveg az egész, amire most szükségünk van. Ez a két szöveg mindent elmond. Krisztus nélkül élni nem más, mint Isten nélkül élni, Isten nélkül pedig az ember mire sem képes. Magában, magától teljesen tehetetlen. Így áll az ember, aki Isten nélkül él. Jézus Krisztus mondja: „Semmit sem cselekedhetek magamtól”. Ez tehát azt bizonyítja, hogy az Úr Jézus pontosan úgy jött el a világra, a testbe, az emberi természetbe, ahogyan az az ember él, aki Isten nélkül való. Pontosan úgy, ahogy az elveszett ember leledzik. Kívül hagyta isteni voltát és azzá vált, amik mi vagyunk. Így tehetetlenül, ahogy mi is vagyunk megkockáztatta, hogy visszataláljon Istenhez, és minket is magával vigyen. Félelmetes kockázat volt ez, de dicsőség legyen az Istennek győzött, sikerült eleget tenni a hivatásának. Őbenne pedig mi is megmenekültünk.
Amikor Jézus ott állt, ahol mi, azt mondta: Istenbe vetem a bizalmamat. S ez a bizalom sohasem csalódott. Feleletül a bizalomra az Atya lelke vezette, vele járt és megőrizte a bűntől. Ki volt ő? Mi magunk voltunk. Így az Úr Jézus isteni hitet hozott a földön élő minden ember számára. Ez az Úr Jézus hite. Ez a megmentő hit. Ez a hit nem olyan valami, ami magunkból fakad, amellyel benne hiszünk – hanem az a valami amellyel ő hitt – a hit, amelyet ő gyakorolt, amelyet a mi számunkra hozott, amely a mienké lehet, és amely munkálkodik bennünk – Isten ajándéka. Ezt jelentik a szavak: „Itt akik megtartják Isten parancsait és a Jézus hitét”. (Jel.14,12) Mert ez az isteni hit, amelyet Jézus maga gyakorolt.



85
Mivel ő mi vagyunk, ezért azt az isteni hitet hozta el nekünk, amely megmenti a lelket, azt az isteni hitet, amellyel így szólhatunk hozzá: „Belé vetem a bizalmamat”. S ha így belé helyezzük a bizalmunkat, ez a bizalom ma sem fog soha csalódni, mint ahogy akkor Jézus idején sem csalódott. Isten felelt akkor a bizalomra, amely benne élt Jézusban, Isten ma is felel a bizalomra, amely mibennünk van, és ő vezetni fog minket.
Isten vele lakott, ő pedig mi voltunk. Ezért Immánuel a neve: velünk az Isten, nem pedig vele az Isten. Isten Krisztussal az egszülött Fiával volt, mielőtt a föld létezett volna. Ott is maradhatott volna, ha nem jött volna közénk, akkor is Isten vele maradt volna. Akkor a neve ez lett volna: Vele az Isten. Eljöhetett volna a világunkra, ahogyan a mennyben volt, és a neve akkor is „vele az Isten” lett volna. Nem lehetett volna „velünk az Isten”. Nekünk arra volt szükségünk, hogy Isten mivelünk legyen. A „vele az Isten” csak akkor segít rajtunk, ha őbenne mi is ott találtatunk. De ez a boldogító áldott tény, hogy aki Istennel volt egyazon természetű a születésénél fogva örökölte ezt, egy lett mivelünk.
Aki Isten Fia volt és a teremtéstől kezdve együtt munkálkodik a mi mennyei Atyánkkal, hogy a „vele az Isten” „velünk az Istenné” válhassék. Ó ez az ő neve! Ez az ő neve! Örvendezzünk e névben mindörökké: „Velünk az Isten!”
Forrás: A harmadik angyal üzenete - A. T. Jones
https://drive.google.com/drive/folders/0ByBFN0l5Dsn_Y1kzSk11ZFRsdWc



86
A kőszikla maga az Úr Jézus Krisztus: (nem Péter apostol, vagy az utódjának kikiáltott pápák!)
1Kor 10:4 És mindnyájan egy lelki italt ittak, mert ittak a lelki kősziklából, amely követi vala őket, e kőszikla pedig a Krisztus volt.
Krisztus a mi főpapunk, és az egyház feje: (nem a pápa!)
Zsid 4:14 Lévén annak okáért nagy főpapunk, aki áthatolt az egeken, Jézus, az Istennek Fia, ragaszkodjunk hitünkhöz. Zsid 4:15 Mert nem oly főpapunk van, aki nem tudna megindulni gyarlóságainkon, hanem aki megkísértetett mindenekben, hozzánk hasonlóan, kivéve a bűnt.
Zsid 4:16 Járuljunk azért bizodalommal a kegyelem királyi székéhez, hogy irgalmasságot nyerjünk és kegyelmet találjunk, alkalmas időben való segítségül.
1Ján 4:4 Ti az Istentől vagytok fiacskáim, és legyőztétek azokat; mert nagyobb az, aki bennetek van, mint az, aki e világban van.
1Ján 4:5 Azok a világból valók; azért a világ szerint beszélnek, és a világ hallgat rájuk.
1Ján 4:6 Mi az Istentől vagyunk: aki ismeri az Istent, hallgat reánk, aki nincsen az Istentől, nem hallgat reánk. Erről ismerjük meg az igazságnak lelkét és a tévelygésnek lelkét.
1Ján 4:7 Szeretteim, szeressük egymást: mert a szeretet az Istentől van; és mindaz, aki szeret, az Istentől született, és ismeri az Istent.
1Ján 4:8 Aki nem szeret, nem ismerte meg az Istent; mert az Isten szeretet.



87
Máté 16:24 Ekkor monda Jézus az ő tanítványainak: Ha valaki jőni akar én utánam, tagadja meg magát és vegye fel az ő Krisztusi életét, és kövessen engem. Máté 16:25 Mert aki meg akarja tartani az ő életét, elveszti azt; aki pedig elveszti az ő életét én értem, megtalálja azt.
Máté 16:26 Mert mit használ az embernek, ha az egész világot megnyeri is, de az ő lelkében kárt vall? Avagy micsoda váltságot adhat az ember az ő lelkéért?
Máté 16:27 Mert az embernek Fia eljő az ő Atyjának dicsőségében, az ő angyalaival; és akkor megfizet mindenkinek az ő cselekedete szerint.
Jak 2:5 Halljátok meg szeretett atyámfiai, avagy nem az Isten választotta-e ki e világ szegényeit, hogy gazdagok legyenek hitben (engedelmességben), és örökösei az országnak, amelyet azoknak ígért, akik őt szeretik?
Kol 2:2 Hogy vigasztalást vegyen az ő szívük, egybeköttetvén a szeretetben, és [hogy eljussanak] az értelem meggyőződésének teljes gazdagságára, az Isten és az Atya és a Krisztus ama titkának megismerésére,
Kol 2:3 Amelyben van a bölcsességnek és ismeretnek minden kincse elrejtve.
Kol 2:4 Ezt pedig azért mondom, hogy valaki titeket rá ne szedjen hitető beszéddel.
Kol 2:6 Azért amint elfogadtátok a Krisztus Jézust, az Urat, úgy járjatok is Ő benne. Kol 2:7 Meggyökerezvén és tovább épülvén Ő benne, és megerősödvén a hitben, amiképpen [arra] taníttattatok, bővölködvén abban hálaadással.



88
Kol 2:8 Meglássátok, hogy senki ne legyen, aki bennetek zsákmányt vet a bölcselkedés és üres csalás által, amely emberek rendelése (emberek hagyományai) szerint, a világ elemi (törvények, rendelések) tanításai szerint, és nem a Krisztus szerint való: Kol 2:9 Mert benne lakozik az istenség egész teljessége testileg, Kol 2:10 És ti benne vagytok beteljesedve, aki feje minden fejedelemségnek és hatalmasságnak. Kol 2:11 Benne vagytok körülmetélve is, kéz nélküli körülmetéléssel, levetve a bűn testét Krisztus körülmetélésében. Kol 2:12 Vele együtt vagytok eltemetve a bemerítésben (keresztségben), és vele együtt fel is támadtatok az Isten erejébe vetett hit által, aki feltámasztotta őt a halottak közül.
Kol 2:13 És titeket, akik halottak voltatok a bűnökben és testetek körülmetéletlenségében, vele együtt megelevenített, és megbocsátotta minden bűnünket.
Kol 2:14 Az által, hogy eltörölte a parancsolatokban ellenünk szóló kézírást, amely ellenünkre volt nekünk, és azt eltette az útból, odaszegezvén azt a keresztfára;
Kol 2:15 Lefegyverezte a fejedelemségeket és a hatalmasságokat, nyilvánosan pellengérre állította őket, és Krisztusban diadalmaskodott rajtuk. Kol 2:16 Senki titeket el ne ítéljen evésért, ivásért vagy ünnep vagy újhold vagy szombat miatt.
Kol 2:17 Amelyek csak árnyékai az eljövendőknek, de a valóság Krisztusé. Kol 2:18 Senki tőletek a győzelmi pálmát el ne vegye, aki alázatoskodásban és az angyalok tiszteletében tetszeleg, látomásaival eltelve, és test szerinti gondolkozással ok nélkül felfuvalkodik.



89
Kol 2:19 És nem ragaszkodik a Főhöz, akiből az egész test kapcsok és kötelékek által támogatva és összetartva növekedik Isten szerint való növekedéssel. Kol 2:20 Ha tehát meghaltatok a Krisztussal, akkor megszabadultatok e világ elemi (törvények) tanításaitól, miért terheltetitek magatokat, mintha e világban élők volnátok, efféle rendelésekkel (emberek hagyományaival):
1Ján 3:1 Lássátok milyen nagy szeretetet adott nekünk az Atya, hogy Isten fiainak neveztetünk! A világ azért nem ismer minket, mert nem ismerte meg Őt. 1Ján 3:18 Fiacskáim, ne szóval szeressünk, se nyelvvel; hanem cselekedettel és valósággal.
Róm 12:9 A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz.
Ján 4:23 De eljő az óra, és az most vagyon, amikor az igazi imádók lélekben, és igazságban imádják az Atyát: mert az Atya is ilyeneket keres, az ő imádóiul.
Ján 4:24 Az Isten lélek: és akik őt imádják, szükség, hogy lélekben és igazságban imádják.
1Kor 3:11 Mert más fundamentomot senki nem vethet azon kívül, amely vettetett, mely a Jézus Krisztus.
1Kor 3:18 Senki se csalja meg magát. Ha valaki azt hiszi, hogy bölcs ti köztetek e világon, bolond legyen, hogy bölccsé lehessen.
1Kor 3:19 Mert e világ bölcsessége bolondság az Isten előtt. Mert meg van írva: Megfogja a bölcseket az ő csalárdságukban.
1Kor 3:20 És ismét: Ismeri az Úr a bölcsek gondolatait, hogy hiábavalók.



90
1Kor 3:21 Azért senki se dicsekedjék emberekkel. Mert minden a tiétek.
1Kor 3:22 ...Akár világ, akár élet, akár halál, akár jelenvalók, akár következendők, minden a tiétek.
1Kor 3:23 Ti pedig Krisztusé, Krisztus pedig Istené.
Péld 8:1 Avagy a bölcsesség nem kiált-e, és az értelem nem bocsátja-e ki az ő szavát? Péld 8:4 Tinektek kiáltok, férfiak; és az én szóm az emberek fiaihoz [van]!
Péld 8:5 Értsétek meg ti együgyűek az eszességet, és ti balgatagok vegyétek eszetekbe az értelmet.
Péld 8:6 Halljátok meg; mert jeles dolgokat szólok és az én számnak felnyitása igazság.
Péld 8:7 Mert igazságot mond ki az én ínyem, és utálat az én ajkaimnak a gonoszság.
Péld 8:8 Igaz én számnak minden beszéde, semmi sincs ezekben hamis, vagy elfordult dolog.
Péld 8:9 Mind egyenesek az értelmesnek, és igazak azoknak, kik megnyerték a tudományt.
Péld 8:10 Vegyétek az én tanításomat, és nem a pénzt; és a tudományt inkább, mint a választott aranyat.
Péld 8:11 Mert jobb a bölcsesség a drágagyöngyöknél; és semmi gyönyörűségek ehhez egyenlők nem lehetnek.
Péld 8:12 Én bölcsesség lakozom az eszességben, és a megfontolás tudományát megnyerem.
Péld 8:13 Az Úrnak félelme a gonosznak gyűlölése; a kevélységet és felfuvalkodást és a gonosz utat, és az álnok szájat gyűlölöm.



91
Péld 8:14 Enyém a tanács és a valóság, én vagyok az eszesség, enyém az erő.
Péld 8:15 Én általam uralkodnak a királyok, és az uralkodók végeznek igazságot.
Péld 8:16 Én általam viselnek a fejedelmek fejedelemséget, és a nemesek, a földnek minden bírái.
Péld 8:17 Én az engem szeretőket szeretem, és akik engem szorgalmasan keresnek, megtalálnak.
Péld 8:18 Gazdagság és tisztesség van nálam, megmaradandó jó és igazság.
Péld 8:19 Jobb az én gyümölcsöm a tiszta aranynál és színaranynál, és az én hasznom a válogatott ezüstnél.
Péld 8:20 Az igazságnak útján járok, és az igazság ösvényének közepén.
Péld 8:21 Hogy az engem szeretőknek valami valóságost adjak örökségül, és erszényeiket megtöltsem.
Péld 8:22 Az Úr az ő útjának kezdetéül szerzett engem; az ő munkái előtt régen.
Péld 8:23 Örök időktől fogva felkenettem, kezdettől, a föld kezdetétől fogva.
Péld 8:24 Még mikor semmi mélységek nem voltak, születtem vala; még mikor semmi források, vízzel teljesek nem voltak.
Péld 8:25 Minekelőtte a hegyek leülepedtek volna, a halmoknak előtte születtem.
Péld 8:26 Mikor még nem csinálta vala a földet és a mezőket, és a világ porának kezdetét.
Péld 8:27 Mikor készíté az eget, ott valék; mikor felveté a mélységek színén a kerekséget;



92
Péld 8:28 Mikor megerősíté a felhőket ott fenn, mikor erősekké lőnek a mélységeknek forrásai;
Péld 8:29 Mikor felveté a tengernek határit, hogy a vizek át ne hágják az ő parancsolatát, mikor megállapítá e földnek fundamentomait:
Péld 8:30 Mellette valék mint kézmíves, és gyönyörűsége valék mindennap, játszva őelőtte minden időben.
Péld 8:31 Játszva az ő földének kerekségén, és gyönyörűségem[et] [lelve] az emberek fiaiban.
Péld 8:32 És most fiaim, hallgassatok engemet, és boldogok, akik az én utaimat megtartják.
Péld 8:33 Hallgassátok a tudományt és legyetek bölcsek, és magatokat el ne vonjátok!
Péld 8:34 Boldog ember, aki hallgat engem, az én ajtóm előtt virrasztván minden nap, az én ajtóim félfáit őrizvén.
Péld 8:35 Mert aki megnyer engem, nyert életet, és szerzett az Úrtól jóakaratot.
Péld 8:36 De aki vétkezik ellenem, erőszakot cselekszik az ő lelkén; minden, valaki engem gyűlöl, szereti a halált!
Ef 1:1 Pál, Jézus Krisztus apostola Isten akaratából, az Efézusban lévő és Krisztus Jézusban hívő szenteknek.
Ef 1:2 Kegyelem nektek és békesség Istentől, a mi Atyánktól és az Úr Jézus Krisztustól.
Ef 1:3 Áldott legyen az Isten, és a mi Urunknak, Jézus Krisztusnak Atyja, aki megáldott minket minden lelki áldással a mennyekben a Krisztusban,



93
Ef 1:4 Aszerint, amint magának kiválasztott minket Ő benne a világ teremtetése előtt, hogy legyünk mi szentek és feddhetetlenek Ő előtte szeretet által,
Ef 1:5 Eleve elhatározván, hogy minket a maga fiaivá fogad Jézus Krisztus által az Ő akaratának jó kedve szerint,
Ef 1:6 Kegyelme dicsőségének magasztalására, amellyel megajándékozott minket ama Szerelmesben,
Ef 1:7 Akiben van a mi váltságunk az Ő vére által, a bűnöknek bocsánata az Ő kegyelmének gazdagsága szerint.
Ef 1:8 Melyet nagy bőséggel közlött velünk minden bölcsességgel és értelemmel,
Ef 1:9 Megismertetvén velünk az Ő akaratának titkát az Ő jó kedve szerint, melyet eleve elrendelt magában,
Ef 1:10 Az idők teljességének rendjére nézve, hogy ismét egybeszerkeszt magának mindeneket a Krisztusban, mind amelyek a mennyekben vannak, mind amelyek e földön vannak;
Ef 1:11 Őbenne, akiben vettük is az örökséget, eleve elrendeltetvén annak eleveelvégzése szerint, aki mindent az ő akaratának tanácsából cselekszik,
Ef 1:12 Hogy legyünk mi magasztalására az Ő dicsőségének, akik előre reménykedtünk a Krisztusban:
Ef 1:13 Akiben ti is, minekutána hallottátok az igazságnak beszédét, üdvösségetek evangéliumát, amelyben hittetek is, megpecsételtettetek az ígéretnek ama Szent Lelkével,
Ef 1:14 Aki záloga a mi örökségünknek Isten tulajdon népének megváltatására, az Ő dicsőségének magasztalására.



94
A 144 000 a Sionon - Akik üdvösséget és örök életet fognak nyerni
(a nagy sokaság Jel 7:9-17): http://hitbol.hu/144-000-koronatanu/
Jel 14:1 És látám, és íme egy Bárány áll vala Sion hegyén, és ő vele száznegyvennégy ezren, akiknek homlokán írva vala az ő Atyjának neve.
Jel 14:2 És hallék szózatot az égből, mint sok vizeknek zúgását és mint nagy mennydörgésnek szavát; és hallám hárfásoknak szavát, akik az ő hárfájukkal hárfáznak vala;
Jel 14:3 És énekelnek vala mintegy új éneket a királyi szék előtt, és a négy lelkes állat előtt és a Vének előtt; és senki meg nem tanulhatja vala azt az éneket, csak a száz negyvennégy ezer, akik áron vétettek meg a földről.
Jel 14:4 Ezek azok, akik asszonyokkal (egyházakkal-emberi tanítással) nem fertőztették meg magukat; mert szüzek. Ezek azok, akik követik a Bárányt, valahová megy. Ezek áron vétettek meg az emberek közül Istennek és a Báránynak zsengéiül.
Jel 14:5 És az ő szájukban nem találtatott álnokság; mert az Istennek királyi széke előtt feddhetetlenek.
Az Isten pecséte:
Ján 17:3 Az pedig az örök élet, hogy megismerjenek téged, az egyedül igaz Istent, és akit elküldtél, a Jézus Krisztust.
2Tim 2:19 Mindazáltal megáll az Istennek erős fundamentoma, melynek pecséte ez: Ismeri az Úr az övéit; és: Álljon el a hamisságtól minden, aki Krisztus nevét vallja.
Jel 14:12 Itt van a szenteknek békességes tűrése, itt akik megtartják az Isten parancsolatait és a Jézus hitét! (az Isten akaratának való tökéletes engedelmesség)
A fenevad (sátán-engedetlen) bélyege: ha a fentiek nem teljesülnek.