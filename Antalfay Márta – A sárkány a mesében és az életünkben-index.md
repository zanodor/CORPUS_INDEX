---
master_file: "[[@AntalfayMartaSarkany]]"
---
# Index for Antalfay Márta – A sárkány a mesében és az életünkben.pdf

ANTALFAI MÁRTA
A Sárkány
a mesében
és az életünkben
Tudásunk õsi – ezt üzenik nekünk a mesék, megerõsítve, hogy a fejlõdéssel tudatunk felismerõ képessége is növekszik, az egyre erõsebben izzó és világító lámpa fényéhez hasonlóan. A világosság növekedésével együtt a tudat és a tudatosodás szintjei is változnak. Jól szemlélteti ezt például az a Gilitrutt címû izlandi mese, amelynek több magyar változata is van, pl. Panci-Manci, Kermomiéti. Mitológiai történetekben is találkozhatunk vele. Ezen történetek hõse, hõsnõje félelmetes alakokkal, szellemmel, démonnal, boszorkával, sárkánnyal stb. találkozik, aki elrablással fenyegeti, ha nem találja ki a nevét. A megnevezés, névadás egy tudatosodási folyamatot rejt magában, a mese fõszereplõje a név keresése kapcsán gondolatban elkezd foglalkozni a számára kellemetlen szereplõvel, s közben fokozatosan megismeri azt. A megismerés, felismerés majd névadás által az addig megfoghatatlan, szorongást keltõ lény alakja mintegy átváltozik, s a tudatba emelés és rálátás hatására megszûnik a fõhõs személyiségét át meg átjáró szorongás és félelem.
A mesék látszólag egy irracionális világban játszódnak. Ez az irracionalitás azonban csak a logikai gondolkodás számára tûnik annak. Carl Gustav Jung a transzcendentális funkció felfedezése során, alászállva lelke mélységeibe, egy olyan sötét alvilágba került, ahol az irracionalitás uralkodott. Ez a világ személyiségének szétesésével fenyegette. Az alvilági utazás ismerõs a mesékben, ahol a hõsök a feneketlen kútba vagy a labirintusok mélyére szállnak. Itt, ezekben a mélységekben találkoznak a sárkánnyal, démonnal, szörnnyel, a mesék õsképeivel, amelyekkel meg kell küzdeniük. Ezek az õsképek nem csak a mesékben
támpont
Fordulópont 65 11
...a megnevezés, névadás egy ttudatosodási folyamat...



állandók, hanem az emberi lélek mélységeiben is. Hiszen lényegében olyan prototípusok, amelyek változatlan szerkezetûek és eleve adottak. Ilyenek a természetben is fellelhetõk, mint például a kör és a spirálformák, vagy a hópelyhek mintázata, hat ága stb. A személyiségen belül kapcsolatokhoz kötõdnek, kapcsolati mintázatok, mátrixok prototípusai. A világ meséiben tetten érhetõ archetipikus történeteket a néprajzkutatók tipologizálható vándortémákként jelölik. Ezek a földkerekségen azonos témák az idõk kezdeteire nyúlnak vissza, ugyanakkor ma is aktuálisak. Lásd például a szülõ-gyerek kapcsolati problémákat, a leválás fokozatait, vagy például a párkapcsolati konfliktusokat, illetve komplexusokat. Tehát az õsi témák nem csak és nem elsõsorban a népmesékben lelhetõk fel, hanem a hétköznapok kapcsolatrendszerében is. Ezért a népmesék, ahogy Dobos Ilona néprajzkutató megfogalmazza: „...a jelképesség szintjén és erejével sorskérdésekrõl vallanak.” Szimbolikus képeik olyan archetipikus kapcsolatokat mintáznak, amelyekben felfedezhetjük hétköznapi mûködésmódunk gyökerét. Segítségükkel ráláthatunk az „itt és most” lelkiállapotunk, viselkedésünk, személyközi kapcsolataink mozgatórugóira. A rálátás és tudatosulás által pedig nyitva áll elõttünk az út a változtatásra, megújulásra.
A mesékben a felnõtté válás próbatételeinek végigjárásánál a megküzdés az élethalál küzdelem felvállalását jelenti. A fõhõs számára ez egy olyan kritikus helyzetet, krízist teremt, amelyben az élet-halál dilemmája merül fel. Tetten érhetjük ezt „az égig érõ fa” típusú mesék különbözõ változataiban is. A dilemma: visszalépés vagy elõrehaladás. Utóbbi esetben a halál lehetõsége is fölmerül, hiszen olyan próbatétel elé állítja a hõst a mese, amely halállal végzõdik, ha kudarcot vall. Ezért nagyon sokan elkerülik ezt a lépést. A siker záloga annak felismerése, hogy nincs visszaút. „Egy életem, egy halálom, megpróbálom” – hangzik el a hõs szájából. Megújulás, újjászületés, transzformáció, „misztikus ugrás” csakis a múlt lezárásával, az elõzõ életforma és identitás elhagyásával lehetséges. A mesék azt is üzenik, hogy a felnõtté válás és önmegvalósítás nemcsak küzdelemmel, de fájdalommal is jár. Bármilyen életmódbeli, technikai fejlõdés teszi is kényelmesebbé életünket, a fiataloknak (akárcsak a mesebeli hõsöknek), éppúgy küzdeniük kell azért ma is, hogy beavatást nyer
támpont
Fordulópont 65
12
...a dilemma: visszalépés vagy elõrehaladás...



jenek a felnõttek világába. Ma is épp olyan keserves és fájdalommal teli próbatétel ez számukra, mint bármikor a történelemben. Ez részben választ adhat a következõ kérdésekre is: miért lett mára olyan nagy szerepe a népmeséknek? Miért van rá – a korábbinál – nagyobb igény? Meseterápiás tapasztalataim alapján az alábbi lehetséges válaszolok adódnak a felvetett kérdésekre. • Mára sokszor megkérdõjelezõdnek olyan korábbi evidenciák, mint az élet értelme, a morális értékek, az ember helye a világban, az emberi méltóság, fejlõdési célok. Mi végre is vagyunk a világon, mit kell tennünk? A mesék hõsei is botorkálva indulnak el a homályban, a sûrû erdõben, a sötétségben tapogatózva, keresve a világosságot. Ám minden mesehõs rátalál a végén. Nekünk sokszor nem sikerül, azaz mint a mesebeli hõsök, el-elakadunk félúton vagy egy-egy kanyarnál. Hogyan tovább? Nos, ha a szimbólumok nyelvén is, de a mese utat mutat számunkra ahhoz, hogy merre induljunk el egy-egy elakadást, megtorpanást, krízist követõen. • A népmese az egész személyiségre hat, az egész embert megmozgatja, nemcsak a kognitív, illetve racionális területeket és nem is csak az érzelmit. • Visszavezet a gyökereinkhez, a tiszta forráshoz. A gyökér a föld mélyébõl táplálja a növényt, éppúgy, ahogy minket a tudattalan mélyébõl jövõ energiák, amelyek megjelenhetnek õsképek, fantáziák, illetve meseképek formájában. • Az õsképek visszavezetnek a kollektív identitáshoz, aminek megtartó ereje van. Lehet, hogy sok gyermeknek, fiatalnak, illetve felnõttnek a közvetlen családi, rokoni kapcsolatok nem adtak-adnak támaszt, mintát az életvezetéshez. Ezekben az esetekben is jó, ha a mesékhez fordulhatunk. • A mese a külsõ inger-elárasztással szemben a belsõ világra helyezi a hangsúlyt, egyensúlyt teremtve ezzel a külsõ és belsõ világ között, s vele együtt a személyiségben. • A mese átformáló szerepet tölt be a belsõ és a külsõ világ között: az ösztönenergiákat (agresszió, indulat, szenvedély) és az archetipikus viselkedésmintákat (szülõ-gyerek kapcsolatok, párkapcsolatok) képpé transzformálja.
támpont
Fordulópont 65 13
...mivel kküzdenek a mmesék férfihõsei?...



Mivel küzdenek a mesék férfihõsei? A felnõtté válás próbatételeinek útján elinduló hõs a mesebeli csodálatos lények közül legtöbbször a hét, kilenc, tizenkét, huszonnégy fejû sárkánnyal találkozik. A Sárkánnyal való küzdelem a belsõ erõk, indulatok megzabolázását, s a felettük való kontrollt jelképezi. Ide tartozik a Táltos ló is, mint a már megszelídített és kontroll alatt tartott energia szimbóluma. A Sárkányhoz, ill. szimbólumvilágához kapcsolható a nyugati világ meséiben a sátán, a démon, a szellem, az ördög, a szörny „alakja”, azaz alaktalansága, amorf jellege és mindezen lények változó formákban történõ megjelenése. Ez a mesebeli alaktalanság, ill. amorf alakzat a rohamosan bõvülõ ismereteink mellett az örökké változó és az ember számára örökkön létezõ Ismeretlen Tartomány archetípusos megjelenési formája, ill. szimbóluma. Az alakváltozás-változtatás képessége különösen a démonokra-szellemekre, szörnyekre, de még az ördögre is jellemzõ. A Sárkány alakváltozásait a mesében elsõsorban fejének számában érhetjük tetten. Ám az emberi képzelet testüknek is számtalan változatát „ismeri”. Jól példázzák ezt Mircea Cartarescu: Sárkányok enciklopédiája c. könyvében Tudor Banus által megjelenített sárkányok. Fantasztikus alakjuk azt üzeni, hogy az emberi fantázia végtelen, csakúgy, mint érzéseink, érzelmeink világa. Ahány ember, annyiféle Sárkány és annyiféle Hõs! A mesékben a Sárkány mellett megjelenõ – fent említett – negatív szereplõk mind ártó szándékúak, még akkor is, ha a végén rosszakarásukkal – ahogy Goethe írja – „jót mívelnek”. Próbák elé állítják a Hõst, megküzdésre sarkallják, a fizikai erejét, bátorságát edzik, leleményességre, kreativitásra késztetik. A valóságban fellelhetetlen, sokszor meghatározhatatlan, az antropomorf jellegtõl távol álló alakjuk, füstölgõ, tüzet okádó dühük miatt legtöbbször ijesztõk és félelmetesek. Ezzel mintegy ki is zökkentik a Hõst és a többi szereplõt – s velük együtt a mesehallgatót is – a megszokott látásmódból, szokásrendbõl, hétköznapokból. A meghökkenés és kizökkenés egyben alkalmat teremt egy új látásmód, nézõpont kialakításához, amire a mesebeli Hõsnek a sikeres megküzdéshez és problémakezeléshez nagy szüksége van! A mesehõst az új látásmód új, kreatív megoldáshoz vezeti. A pszichoterápiák egy része is a „meghökkentés” módszerével dolgozik. Krízishelyzetben ugyanis a megszokott látásmód
támpont
Fordulópont 65
14
...az eemberi fanttázia végttelen...



és gondolkodás nem vezet eredményre. A meséhez hasonlóan az életben is a „harmadik utas megoldás”, a „harmadik választás” lehet sikerre vivõ. Mi módon segítik ezt elõ a mesében a negatív szereplõk? Nos, vezetõ szerepük van körükben „hõseinknek”, a Sárkányoknak. Azonban a Sárkány és a vele részben analóg negatív figurák között több különbség is van. Köztük az egyik lényeges, hogy a Sárkány – még a nyugati mesékben is – többarcú, s a Démonhoz, Sátánhoz, Szörnyhöz hasonlítva könnyebben megszelídíthetõ, ill. legyõzhetõ. Még antropomorf tulajdonságok is elõcsalogathatók belõle: néha együtt iszogat ellenségével, a királyfival, s vannak olyan mesék, ahol a fõhõs nem öli meg, csak megkötözi. Amikor a mesebeli Hõs az alvilágba száll le a Sárkányhoz, hogy megküzdjön vele, ez nemcsak saját személyiségének a legmélyét, a kollektív tudattalant szimbolizálja, hanem magának a világegyetemnek azon mélységét is, amely a mesékben feneketlen kútként van jelen, a kvantumfizikusok felfedezésében pedig fekete lyukként szerepel. Ez a mindent elnyelõ feneketlen mélység egyben teremtõ mélység is lehet, a mesékben itt ebben a mély kútban történik a szereplõk megváltása, átalakulása, újjászületése. Van, amikor maga a Sárkány lakik ebben a kútban, szimbóluma a kútmélyi szakadéknak, vagy õ maga a szakadék, amely mélylélektani megközelítésben a tudattalanba nyíló kapu. A Sárkány megjelenése ezért több népmesében (pl. A molnár fia – széki népmese) arra utal, hogy a mese ifjú fõszereplõje megérett a beavatásra, arra, hogy a Sárkány közremûködésével megnyíljon saját tudattalanjának kapuja. Így elindulhat belsõ világának felfedezésére, ahonnan mindazok az erõforrások fakadnak, amelyek fejlõdését, felnõtté válását szolgálják. Tehát a Sárkány, mint félelmet keltõ ismeretlen, személyiségünk Árnyékrészét is szimbolizálja, azt a szakadékot, amelynek sötététsége elnyelhet bennünket, ám ha nem merészkedünk le ebbe a világba, nem vállaljuk ezt a veszélyes kalandot, akkor nem lelünk rá a lelkünk mélyén várakozó aranyszõrû táltosunkra, önnön lényegünkre sem. A fent említett, A molnár fia c. mesében, tehát nem véletlenül köszön így a legkisebb fiú a Sárkánynak: „Akkora Szálem neked, mint ez a szakadék!” Elõrejelzi ez azt az analitikus pszichológiához (azon belül is C. G. Junghoz) kapcsolódó felismerést, hogy a Rosszat, az Árnyékos oldalt (s ezzel analóg mó
támpont
Fordulópont 65 15
...mostohán bánunk ssaját Táltos-rrészünkkel...



don személyiségünk árnyékos oldalát) nem elpusztítani kell (mint tette ezt Elemér, Babits Gólyakalifájának fõhõse), s nem is elfojtani, hanem megismerését követõen „visszafogni”, azaz lélektani megközelítésbõl: tudatosítani és integrálni a személyiségbe. A mesékben ugyanakkor a Sárkány – szemben a többi szereplõvel nem változik át pozitív alakká, pl. királyfivá-királylánnyá. Azonban megfigyelhetjük érdekes kapcsolatát – különösen a magyar népmesékben – a Táltos lóval, amelynek életre kelése mintha a Sárkány egyik elfojtott vagy árnyékban lévõ oldalát jelenítené meg. A Táltos paripa a mesék nagy részében a Sárkány lova. Nagy Olgát idézve: „A táltos lónak igazi gazdája a sárkány. A hõsnek rendszerint a Sárkánytól kell ellopnia, azaz elkérnie. Egyes változatokban a táltos a boszorka unokája. A ló sokszor megköszöni a hõsnek, hogy a Sárkánytól megmentette.” (Nagy Olga: 58.) A Táltos lovat gazdája a Sárkány, nem tudni miért, nyomorúságos állapotban tartja. Soha nem azt ad neki enni, amire vágyik, amire szüksége van, hanem éppen az ellenkezõjét. Elgondolkodtató ez a jelenség, ha a saját cselekedeteinkre vonatkoztatjuk: vajon mi mivel „etetjük” embertársainkat, mivel etetünk másokat, a szó konkrét és szimbolikus értelmében is? Sokszor van, hogy nem találjuk el, vagy nem is érdekel, hogy mi a vágya, kívánsága, mire van szüksége a másik embernek vagy a környezetünknek. S oda lyukadunk ki végül mint a Sárkány: sohasem azt adjuk a másiknak, legyen az akár a saját gyermekünk, a hozzátartozónk, ami jó neki. Az életben ebbõl sok bonyodalom, probléma és nemegyszer trauma származik. Sokszor a Sárkányhoz hasonlóan mostohán bánunk saját Táltos-részünkkel is. Nem hallgatunk legbelsõbb önvalónk kívánságaira, belsõ hangunkra. Így leg-lényegünk a bennünk lévõ, velünk született képességekkel együtt lassan elsorvad, miközben személyiségünk eldurvul úgy, mintha elsárkányosodott volna. A Sárkány, a Táltos és a Hõs (királyfi, kiskondás) összetartoznak: egy személy három aspektusát szimbolizálják, sajátos háromszövet alkotva a mesében. Az analitikus pszichológia Árnyék fogalmában nem csak a rossz, a titkolni, rejtegetni való, a bûn van jelen, hanem a személyiség fehér oldala is. A „fehér Árnyék” a jó tulajdonságokat jelenti, a moralitást, az altruizmust, a kreativitást, tehetséget, különbözõ képességeket. Van, aki ezt az oldalát rejtegeti, s olyan mostohán bánik vele, mint a Sárkány a lovával. A bûnözõknek gyakran fehér Árnyékuk van, a jó, a szeretetteljes oldaluk van árnyékban, mivel nem tudott életük folyamán kibontakozni. A Hõs az, aki legyõzi ezt az elsárkányosodott oldalát a személyiségnek, azzal, hogy az elhanyagolt lélekrésznek azt ad táplálékul, amire szüksége van, ami élteti. Lehet ez – az életre lefordítva – egy szívünk szerint való
támpont
Fordulópont 65
16



munka, hivatás, vagy szívünk-lelkünk választottja a párkapcsolatban, összességében a saját életút megtalálása, amelyen aztán már úgy tudunk haladni, mint a Táltos paripa. A Hõs a Sárkány erejének legyõzésével (ami több mesében érdekes módon egy skatulyába zárt lódarázsban van mint bogár a lélek ideiglenes lakhelyének és az átváltozásnak a szimbóluma) – felszabadítja a táltos-energiát. A Táltos így lehet a Sárkány elhanyagolt, árnyékos oldala, amely a ki nem bontakoztatott és fel nem használt értékeket rejti magában. Érdekes motívum a nyugati mesékben a kincset õrzõ Sárkány alakja. „A sárkány, mint minden õr, ádáz és legyõzhetetlen: vastag bõrét nem fogja a kard, kivéve, ha azt egy természetfeletti erõvel megáldott hõs forgatja.” (Larousse: 502.) A Hõs, a Sárkány és a Kincs együttesében lélektani megközelítésben tetten érhetjük a személyiség három meghatározó részét: a Hõs az ént, az ego-t szimbolizálja, a Sárkány, mint a belsõ világra nyíló ajtó õre, a személyiség árnyékrészét, azt a szakadékot, amelyen keresztül át kell törnie a Hõsnek, hogy a barlang mélyére, lénye legbelsejébe jusson. Itt találhatók azok a Kincsek, amelyek egyszerre képviselik a Hõs személyes értékeit, igazi önvalóját, s egyben a kollektív, az emberiséggel közös kincseket. Eljut-e ide minden Hõs? Képes-e megbirkózni saját árnyékával? Mit kezd majd a meglelt kinccsel? Tud-e élni vele, vagy eltékozolja? A germán mitológiában Siegfriednek sikerül megölnie a Sárkányt, de az emberiség közös értékét szimbolizáló kinccsel visszaél, birtokolni akarja. Itt is érvényes lehet az, hogy a Sárkány képviselte árnyékos oldalt nem megölni kell, hanem szembenézni vele. A Hõs küzdelme a Sárkánnyal a zabolátlan, rombolni is képes ösztönenergiával való megbirkózást is szimbolizálja. Az ifjúkorban feltámadó, hatalmasnak is nevezhetõ férfienergia irányításához, szabályozásához nem kevés tudás kell. Ebben a megközelítésben a Sárkány, a Táltos és a Hõs hármasán belül a Hõs az ego-t, az ént szimbolizálja, ami a tudat központja, míg a Sárkány magát a személyiség mélyébõl feltámadó, kirobbanni kész életenergiát, ami lehet úgy építõ, alkotó, mint pusztító. A Táltos ló pedig a kreatív képességeket, belsõ értékeket, s az önvalót. Pszichoterápiás tapasztalataim alapján az ifjúkori energiának a helytelen kezelése, pl. fékezetlen kiélése személyiségromboló hatású; elfojtása pedig különbözõ szomatikus, pszichoszomatikus és neurotikus tünetek és betegségek forrása (ide sorolnám a pánikbetegséget is). Az elfojtás azt jelenti, hogy ennek a belsõ energiának a megléte nem tudatosodik az illetõben, csak a feszültséget, indulatot érzi, s fél annak kirobbanásától. Ezért fontosak azok az élethelyzetek, amelyekben (bizonyos keretek között) a fiatal (mint a mesében a Hõs) kipróbálhatja és megjelenítheti ezt a teremtésre, alkotásra fordítható életenergiát. Ha ez – a sárkányok mûködésmódja által jól szimbolizált – energia megzaboláztatik, már nem elfojtásról be
támpont
Fordulópont 65 17



szélünk, hanem elnyomásról, visszatartásról, az energia kezelésérõl, s ez már nem neurotizáló, hanem fejlesztõ hatású a személyiségre. Pánikbetegeknek a terápiás szerzõdéskor gyakran elmondom hasonlat formájában, hogy az a terápiás célunk, hogy megtanulják, hogyan kell kezelni a „gyeplõt a szekerük elé fogott 6-8 paripánál”. A bakon ülõ kocsis és a gyeplõ a saját személyiségüket – a tudatot és az ént –, a lovak pedig belsõ világukat szimbolizálják: ösztöneiket, indulataikat, vágyaikat, érzéseiket. Ezen belsõ erõkkel való bánásmód komoly megküzdést és hosszabb „tanulási” folyamatot igényel, mivel ezen energiák sodró erejûek, könnyen megszállják a tudatot és magukkal ragadják a személyt. Ahogy Nagy Olga mesegyûjtõ-néprajzkutató írja: „A hõsre nehezedõ démoni erejû szenvedélyek a lélek alvilágából, legmélyebb poklából a sötétség hatalmaként törnek elõ, s a mesében mindig a ‘fekete erõt’ képviselik. Késõbb az emberek fokozatosan felismerik (s ezt az egyes mesei változatok idõbeli egymásutánja is mutatja), hogy ezek az erõk nem az emberen kívül, hanem azokon belül vannak. Szenvedélyben, gyûlöletben, gonoszságban, irigységben, birtoklási vágyban jelentkeznek.” (U. o. 63. o.) Ennek a démoni erejû energiának az átváltoztatására és minõségileg magasabb szinten történõ mûködtetésére, újjáalakítására számtalan példát találunk a népmesékben. Az egyik ilyen legismertebb – s a magyar népmesékben leggyakoribb mesetéma az égig érõ fa típusú mesék csoportja. Benedek Elek Az égig érõ fa címû meséjében a fõhõs, a Kiskondás változtatja át a sárkányos, pusztító energiát alkotó energiává, a Táltos ló felélesztésével. Ám le kell válnia elõtte az anyáról, el kell hagyni a földi-anyai, horizontális területet, s el kell indulnia fölfelé, a szellemi dimenzió irányába, az égig érõ fa tetejére. Tehát az animális, anyai létbõl felfele indul, a tudati horizont kitágulását szimbolizáló fa tetejére. „Ha a férfi-tudat eléri ezt a magasságot, a nõnemû megfelelõje, az anima lép elébe.” (C. G. Jung: 1993.) A mesékben a királylány a nõi minõséget tekintve egy magasabb fejlettségi-érettségi, tudati szintet képvisel. A Sárkányos mesék lélektani mesekategóriánál (Antalfai: 155.) a fõszereplõ általában királylány, aki az apjával él együtt, nagy ritkán az anyjával. Az eladó sorban lévõ lány nem szándékozik „kirepülni a fészekbõl”. A fordulat a mesében akkor következik be, amikor a lányt valamilyen démonikus erõ, vihar képében megjelenõ sárkány, sokszor madár, stb. elrabolja a szülõi házból, ill. az apa mellõl. A mesében a Sárkány sokszor az apaarchetípus démonikus szelleme, azaz a szellem negatív aspektusa. A sárkány hatása abban az értelemben (és mélylélektani megközelítésben) a nyugati mesékben is pozitív, hogy színre lépésével megküzdésre sarkallja a szereplõket. Pl. a királylány elragadásával felhívja a királyfiak figyelmét a lányra, ami által az végleg kiragadtatik az apa-lány érzelmi kapcsolatból, amely egy idõ után már nem a fejlõdést szolgálja. Ezt a kiragadást
támpont
Fordulópont 65
18



megteheti a romboló energiával rendelkezõ anyasárkány is, aki a királylányt az alvilágba ragadja. A sárkánnyal való együttélés során a lány megtanulja megismerni árnyékait és destruktív késztetéseit, amelyek késõbb szétzúzhatják párkapcsolatát. Így a sárkánnyal való együttlét szimbolikusan egy beavatási rítusnak is megfelel. Ezt követõen jöhet a házasság, jön el érte a királyfi, aki általában a királylány szellemi segítségével gyõzi le a sárkányt. Alakja egyben a lány felszabadult, pozitív energiáinak szimbóluma is. A sárkánnyal, óriással, boszorkánnyal való megküzdés az élethelyzetekkel mutat analógiát: a Sárkány lényében ott bújik az apa, a Boszorkánynál pedig az anya õsképével, mint szülõ-reprezentánsokkal való megküzdés. Mindkettõ elmaradhatatlan a Hõssé, azaz felnõtté váláshoz. A Hõs archetípusa így a szülõ-reprezentánsoktól (archetípusoktól) és a hozzájuk kapcsolódó érzelmi függéstõl való megszabadulás jelképe. A férfihõsök erõsebbek, bátrabbak, jobbak lesznek a veszélyt jelentõ mesebeli lényekkel való megküzdés által. Egy-egy próbatétel elõtt a fõhõs szájából elhangzik, hogy: „Egy életem, egy halálom, megpróbálom”, ami mutatja az elszántságot, az elhatározást, az energiák egy célra történõ összpontosítását, majd kreatív úton történõ felszabadítását. A Sárkány jól szimbolizálja a még formátlan, artikulálatlan energiákat, ill. azon indulatokat, megfoghatatlan félelmeket, amelyekkel úgyszintén meg kell küzdeni. Az életben is sokszor elõfordul, hogy úgy reagálunk valakire, vagy valamire, mint egy sárkány, holott alkotó módon is felhasználhatnánk az energiáinkat. A mesebeli Sárkány legyõzése szimbóluma lehet az önuralomnak is. A próbatételek során fejlõdik a fõhõsben a jó-rossz megkülönböztetési képessége. Carl Gustav Jung az 1950-es évek végén (nem sokkal halála elõtt) a fentebb említett démoniság-megszállottság veszélyére hívja fel az emberiség figyelmét: „A szellem nem vetkezte le démoniságát! Az emberek tudományos és technikai fejlõdésük során még jobban ki vannak szolgáltatva a megszállottság veszélyének!” (U. o.) A megszállottsághoz szorosan kapcsolódik az egyoldalúság, amit a mesék sok esetben az együgyû szóval fejeznek ki. Az együgyû egy-üggyel foglalkozik, ami megszállja. A valóságban lehet ez a testtel való állandó foglalkozás, ide tartoznak a különbözõ fogyókúrák, egészen az anorexiáig; a munka-megszállottság, pl. takarítási kényszer, a 12-14 órás munkaidõ, az internet-kötöttség, vagy egy eszme általi megszállottság, ill. bármilyen egyoldalú függõség. A mesékben gyakori az a Sárkány, amelyik „megszállottan” királylányokat fogyaszt el a kút mélyén, szimbolizálva azokat a férfiakat, akik nem tudnak egy nõt megtartani, egyet szeretni, életük meghatározó része a nõk utáni „hajszolásban” telik el. Az eszmék általi megszállottság pedig széles rétegeket érinthet és magával is ragadhat, legtöbbször egy olyan szakadékba, amely a mesék alvilágához hasonló.
támpont
Fordulópont 65 19



Majdnem minden népmese – a szimbólumok nyelvén – az egyoldalúság, együgyûség veszélyére hívja fel a figyelmet. A Hõs éppen a próbatételek és megküzdés felvállalása által válik a mese végére sokoldalúvá, kifejlesztve a személyiségében rejlõ, addig szunnyadó lehetõségeket. Ahogy Dobos Ilonánál olvashatjuk: „A hõs elõtt akárcsak a valóságban – alkalmak kínálkoznak. Sorsa attól függ (akárcsak a valóságban), hogy megragadja-e ezeket! A mese tehát jelképes értelemben akkor is igaz, ha képei nem valódiak. A képzelet alkotta különös díszletek mögött fontos kérdések lobognak.” (Dobos: 1962. 263. o.) A mesékben kétségkívül ezekhez a fontos kérdésekhez tartozik az igazság, jóság, szeretet. A népmesékben mindig az utóbbiak gyõznek, szimbolizálva, hogy ha ritkábban is jelennek meg ezen értékek a hétköznapok világában, ám lelkünk mélyén mindig ott élnek. Bele vannak szõve a lét szövetébe: „Az eltiportak és üldözöttek fölött az egész teremtett világ õrködik. Az igaz a legteljesebb kapcsolatban áll a természettel, annak mûködési törvényeivel, vele egylényegû. Ezért elpusztíthatatlan. A vízen úszó kosarat a halászok kimentik. Máskor a Nap jön segítségül. Lehet csodálatos sár, ami gyógyít. Táplálhatja a veszélybe került hõsöket tehén, bika, egyéb állat. Óriási természeti erõk mozdulnak meg! Ez a természeti segítség egy magasabb rendû igazságszolgáltatással rendelkezik.” (Nagy: u. o. 65.) A teremtett világ fölötti õrködést a nyugati világ sárkányaihoz nehezen tudnánk asszociálni. Viszont annál könnyebben jelenhetnek meg elõttünk a világ rendjét õrzõ, mûködése felett uralkodó keleti sárkányok. „Kínában a sárkány többnyire pozitív alak: a jangot, a kozmikus rend férfiprincípiumát, azaz a kreativitást, a dinamizmust, a változáshoz és a megvalósításhoz szükséges erõt képviseli...” (Maria-Louise von Franz: 1998. 117.) Ugyanakkor a kínai mesékbõl kiderül (pl. Az elûzött királylány), hogy mégsem a sárkányok a mindenhatók. Felettük áll a mennyek császára, a „legfelsõbb kozmikus rendezõelv”, amelyet az ég akaratának neveznek, s amely az összes kozmikus erõt rendezi. Így tehát a Sárkány ennek a rendezõ elvnek, legfelsõbb „császárnak”, a mennyek urának, a Nagy Ismeretlennek „csak” a szimbóluma. Tienming Chang tolmácsolásában: „A kínai sárkányról, kínaiul a „long” (vagy lungról), több keletkezéstörténet született az idõk folya
támpont
Fordulópont 65
20



mán... A „long” a mennydörgést kísérõ hangokat utánozta: longlungbrrrrm... Az emberek felnéztek az égre és villámot láttak, amit a felhõk között hirtelenül megjelenõ nagy kígyónak képzeltek. Így született meg a sárkány mítosza, így született meg esõisten, hiszen a dörgést, villámlást gyakran esõ követte. Késõbb szélesebb körû jelentést kapott: az összes vizek istenévé lett. Ott is lakik: forrásokban, folyókban, tavakban és tengerekben vagy pedig a felhõkben. A földmûvesek számára az esõ rendkívül fontos volt. Ezért istenítették a sárkányt, mutattak be tiszteletére áldozatot, abban bízva, hogy ennek köszönhetõen gondoskodik esõrõl. A sárkány, áldást hozó, bölcs és jóindulatú volt még akkor is, ha néha áradásokat okozott.” (Kézirat: 2014.) Érdekes hasonlóságra bukkanhatunk a magyar néphit sárkány-alakjában: „...a néphit a forgószélben, s egyéb természeti csapásban az õ megjelenését látta... Sárkánynak nevezik például Székelyföldön a nehéz felhõbõl leereszkedõ esõfüggönyt: ‘Leereszkedett a sárkány, nagy esõ lesz’. A forgószelet, a futó széltölcsért a Hajdúságon Sárkányfaroknak hívják. Ha szélvihar tépi fel a háztetõk nádkévéit, azt mondják rá: ‘Sárkányfarka érte’ (Solymossy: 1991. 209–210.). Vargyas kiemeli, hogy a magyar mesekincs sárkánya egészen más lény, mint a nyugati mesékben. Nálunk a sárkány mindig emberalakban elképzelt három-tizenkét fejû szörny, aki lovon jár, asztalnál eszik-iszik, buzogányt hajít a levegõbe és birkózik ellenfeleivel (Vargyas: 1984. 115–116.). A magyar népmesékben a „...hõs és sárkány összecsapásának megelevenítésekor [...] a jó és rossz erõk képviselõi mérik össze erõiket, s a mesehõs természetesen a világosságot képviseli, így a sárkány nyilván a sötétség oldalán lép fel. Olyannyira igaz ez, hogy nem egy mesében meg is fosztja az embereket, a fényt, világosságot adó égitestektõl.” (Farkas: 1994. 23.). A kínai sárkánynál még egy egységben volt az ember számára jó és a rossz oldal, az „áldást hozó, bölcs és jóindulatú” a természeti csapást okozóval. Az emberek hozzáállása érzelmileg összességében pozitív, elfogadó és megértõ volt. A nyugati ember sárkányalakjában a jó és rossz oldal kettévált. Ez a két oldal a mesékben a Hõs és a Sárkány alakjában küzd egymással. Tetten érhetõ ez a magyar népmesékben is, még akkor is, ha gyökere – a kutatások alapján – kapcsolódik Kelet Sárkányalakjaihoz, azokhoz a Természeti Erõkhöz, amelyek isteni princípiumként felettünk állnak. A nyugat embere nem nyugszik bele a sárkány árnyékos oldalába, amely képes ártó hatást is produkálni. Mintha nem nyugodna bele az elmúlást idézõ, felette lemenõ Napba, a keletkezést, születést követõ elmúlásba. A természet fölé akar kerekedni, amit nem csak használni, hanem birtokolni is akar. Sõt néha-néha mintha Isten akarna lenni. Azonban van a Természettel, Sárkánnyal való küzdelemnek (mint a lét minden jelenségének) pozitív oldala is. A hétköznapokra lefordítva: a
támpont
Fordulópont 65 21



nyugat embere nem nyugszik bele az aszályba vagy az áradásba, az azt követõ éhínségbe, a természetnek a pusztulást hozó oldalába. Ekkor lép színre a valóságos és a mesebeli Hõs, aki megküzd a Sárkány romboló erõivel: próbálja megfékezni az áradást, az aszályt, a természeti csapásokat, a destruktív energiákat, úgy kívül, mint önmagában. A sárkány lehet akár nõi, akár férfi szimbólum. Férfi változata a vad, fékezhetetlen, mindent elragadó, õrjöngõ erõt szimbolizálja. A kútmélyi sárkány viszont a nõi princípium visszahúzó, elnyelõ anyai aspektusa. A pszichoterapeuták számára ismerõsek azok az egyéni és párkapcsolati krízisek, melyeknek hátterében, a családban a feleség, illetve a férj számára valóságos „természeti csapásként” jelenik meg az indulatok által megszállt házastárs. Ezekben az esetekben a Sárkány lehet a megszállottság szimbóluma, amely a hõst elõször a tudattalan birodalmába ragadja (barlang, feneketlen tó vagy kút mélye), majd a felsõ világba röpíti (tetejetlen vagy égig érõ fa, felhõ, Nap, Hold). Az alvilágban a hõs a testi szenvedélyek démonikus sárkányainak uralma alatt szenved odaláncoltan, a felsõ világban pedig a szellemek ragadják el tudatát: a levegõ, a szél, a vihar, az emberi létet messze meghaladó Nagy Ismeretlen Erõk sárkányai – ami kimerítheti az isteni princípium fogalmát. Összefoglalásként az a népmesei fordulat juthat eszünkbe a Sárkányról, mint ismeretlen ismerõsrõl, hogy a hétköznapok fátyla alatt megbúvó, majd fel-felbukkanó, a létezést át-meg átszövõ különös lénye elvárja tõlünk azt, amire a mesék figyelmeztetnek bennünket: Köszönd, hogy öreganyádnak, öregapádnak szólítottál! Különösen igaz lehet ez Kelet Sárkányára, de a Nyugat pusztulással, pusztítással fenyegetõ Sárkánya is lényegében edzi, formálja, fejlõdésre sarkallja a vele megküzdõ hõsöket.
FELHASZNÁLT IRODALOM
Antalfai Márta: A nõi lélek útja mondákban és mesékben. Wesley János Lelkészképzõ Fõiskola. Bp., 2011. Dobos Ilona: Utószó. In: Világszép népmesék. Móra Ferenc Könyvkiadó. Bp., 1962. Farkas Zoltán. Az égig érõ fa – egy magyar népmese õsvallási és asztrálmítoszi vonatkozásai. Debrecen, 1994. Jung C. G. : A mesebeli szellem fenomenológiájához. Elõszó. In: Mélységeink ösvényein. Gondolat Kiadó. Bp. 1993. Nagy Olga: Széki népmesék. Kriterion Kiadó. Bukarest, 1976. Solymossy Sándor: A „vasorrú bába” és mitikus rokonai. Válogatott tanulmányok. Bp., 1991. Tienming Chang: A kínai sárkányról. Kézirat. 2014. Fordítás: Changné Uhrin Hilda Vargyas Lajos: Keleti hagyomány – nyugati kultúra. Tanulmányok. Bp., 1984. Von Franz, Marie-Louise: Archetípusos minták a mesében. Édesvíz Kiadó. Bp., 1998.
támpont
Fordulópont 65
22