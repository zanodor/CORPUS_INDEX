---
master_file: "[[@KarpatiZsoltFoldalatti]]"
---
# Index for Kárpáti Zsolt – Földalatti városok – Titkosmagyarőstörténet blog (HungarianHistory vlogger).pdf

sites.google.com /site/titkosmagyarostortenet/home/foeldalatti-varosok
FÖLDALATTI VÁROSOK - Magyarostortenet
2-2 minutes
A világ legnagyobb ősi földalatti városát találhatták meg a törökországi Kappadókiában
egy városfejlesztési projekt során.
A Hürriyet Daily News című török lap beszámolója szerint egy új városnegyed építése
közben, a földmunkák során egy 5000 éves, legalább hét kilométer összjárathosszúságú
földalatti városra bukkantak a nevsehiri erőd alatt. Az újság a 2014-es év régészeti
felfedezésének minősítette a barlangváros megtalálását.
A többi kappadókiai földalatti városhoz hasonlóan az újonnan felfedezett település is
alagutakból, rejtett templomokból és menekülőaknákból áll. A Hürriyet Daily News szerint
az egyelőre még nem teljesen feltárt barlangváros valószínűleg nagyobb, mint a térség
legnagyobb és legismertebb hasonló létesítménye, a 11 szinten a föld alatt elterülő, 600
bejárattal rendelkező derinkuyui földalatti város, ahol hajdan akár 20 ezer ember is
lakhatott, sőt lehetséges, hogy az egész földkerekség legnagyobb földalatti településére
bukkantak. A helyet védettnek nyilvánították, a városfejlesztést egyelőre máshol folytatják.
A barlanglakásokból eddig 44 régészeti leletet emeltek ki, de ezekről nem tudni
közelebbit. Hasan Ünver nevsehiri polgármester szerinte a város többi kerülete alatt
elterülő többi földalatti város "még a konyhája sem lehetne" az erőd alatt most felfedezett
"metropolisznak". Több mint 200, rejtett átjárókkal, titkos termekkel és ősi templomokkal
teljes földalatti falujával és alagútvárosával Kappadókia a világ egyik legérdekesebb és
legnagyobb barlanglakó térsége - jegyezte meg a hírrel kapcsolatban az Ancient Origins
hírportál.