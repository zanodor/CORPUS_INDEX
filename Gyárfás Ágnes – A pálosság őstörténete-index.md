---
master_file: "[[@GyarfasAgnesPalossag]]"
---
# Index for Gyárfás Ágnes – A pálosság őstörténete.pdf

Gyárfás Ágnes: A pálosság őstörténete
Több értekezést, tanulmányt olvastam a pálosokról, mégis kérdőjelek tornyosultak elő
lelkemben, ha rájuk gondoltam. Több kérdés maradt előttem tisztázatlan. Elsősorban a rend
eredete érdekelt, aztán a neve, miért is volt a rend alapítója szemében pont thébai Szent Pál az
a személy, akit eszmeiségében, nevében elfogadtak. Nem láttam tisztán, milyen céllal
szerveződtek, az sem volt elég világos előttem, hogy Magyarországon mi volt a pontos szerepük,
mi volt az a különleges, amelyet más rend nem tudott megoldani.
Felfigyeltem arra, hogy a pálosságnak a kora középkori, és az őstörténeti arculata ismerethiányos,
kidolgozatlan. Több, jó szakdolgozat és Septem Artes Liberales szintű disszertáció segített
ismereteim bővítésében (Gyimes István, Detrich Attila, Krizsai Mónika, Schmidt Irén stb.), s
Rostás László ismerete a pálos jelképekről elmélyítette bennem azt az eredendő felfogást, hogy
a pálosság elsősorban lelki ügy, s egyértelműen férfiakra vonatkozik. Nem képzelhető el a pálos
női rend.
A pálma a címer vezető jelképe. Eleve a ’pál’ gyökkel indul a szó, s második tagja a ’ma’ gyök női
minőséget fejez ki. Mamus, Imamu, ma, mint a mag alap gyöke a nőiséggel és a magyarsággal
kapcsolatos. Nehezebb volt a ’pál’ gyök jelentésének kikutatása. Nem erőltettem, mert tudtam,
hogy keresni kell, és megtalálom a választ. Úgy is lett, mert a Tatárlaki korong olvasatában
szerepelt az a megnevezés, amely az ősi pálosság forrásához vezetett.
A pateszi, pabil, palil (L 295) a franciák helyes fordításában ”vicaire de dieu” vagyis isten
helyettese. A háromféle kiejtés olyan jelenség a régi turáni népnél, amely ma a mi eb-kutya
szinonimánkban él tovább, vagyis a sokfelé élő turánok egy-egy fogalomra rokon gyökökből
dolgoztak ki nyelvi eredményeket. Mind a pateszi, mind a pabil vagy palil szavak egyértelműen
jelentik az ”isten helyettese” fogalmat.
Mind a három jelző egyaránt a ”Nyilas hun” jelzője. Ha a közismertebb pateszi helyett a palil
formát használjuk, akkor ez a Tatárlaki korong főszereplőjének a Nyilas hunnak, karácsony
királyának, az Orionnak aktuális jelzője. A palil pálja az egyik leggyakoribb magyar gyök, kereszt
és vezetéknevek egyaránt pálosodnak. Thébai Szent Pál véletlenül vagy talán ”isten,
helyetteseként” viselte a pálosságot. A palil ’il’-je a nőieten az Il, Ilona gyöke. Így már
kiolvashatjuk, hogy a palil szó azt jelenti, IL istenanya PÁLJA. Az Ilonaság, Annaság, Babbaság a
Boldogasszony neve, amely helyenként és idővel változott, de mindig az istenanyát, a
Boldogasszonyt jelentette.



A fantasztikus az, hogy éppen az Orion csillagképet jelölték palil jelzővel, vagyis az istenanya pálja
fogalommal. Az Orion nem más, mint a mi Nimrudunk, az ősapánk, a Nyilas csillagképek mondai
megszemélyesítője. Ha ő palil, vagyis a Boldogasszony Pálja volt, akkor ez a foglalkozás nem
kizárólagosan csak neki szólt, lehettek többen is, akik életüket emlékének tiszteletére szentelték.
A régiségben számtalan pecséthenger tanúskodik a Boldogasszony előtt tisztelgő férfiak soráról.
Általában hárman vannak, s minden esetben ajándékot hoznak az istenanyának. Személyesen is
ismerjük őket. A történelemben Jézus születését jelentette nekik a csillag és eljöttek az újszülött
és ÉDESANYJA meglátogatására. Mezopotámiában Kr.e. 250 – Kr. után 270-ig működött egy kis
turáni királyság, koronás királya, mint ebben a korban a Közel-Keleten általában az indiai
műveltségű Arsák királyi családból származott. Az Arsák név a Gáspár poligrammja. Menyhért
mennyei küldetésükről beszél nevében is, hiszen Jézus a Mennyországért, a jóságért, a
megtisztulásért született. Édesanyja pedig az égi istenanya lánya, s így Menyhért a mennyei
értelem megszemélyesítője. Boldizsár a Boldogság, a Boldogasszony ázsárja, a boldogságjogon
földön élő magyarok emblématikus alakja. Így, december 24-én együtt van az égi-földi szent
család. Orion-Nimrud az ősapa az ég közepén, leszármazottjai az égi gyermekkel a földi istállóban,
jólelkű baromállatok között. Nimrud, a palil, tovább adta a Boldogasszony körüli szentségek
rituális rendjének gyakorlását a későbbi turáni királyokra, a Krisztus születésekor élő királyi
palilokra.
A nimrudi-orioni örökség egyik várományosa Szent István volt, aki égi küldetését teljesítve a
Boldogasszonynak ajánlotta fel Magyarországot, a Magyar Szent Koronát és az uralmat.
Ha végigkísérjük az Árpád-házi királyok, az Anjouk és a Hunyadiak meg a későbbi nagy magyarok,
mint Rákóczi Ferenc, Széchenyi István sorsát, mindegyiküknél megtaláljuk a Boldogasszony iránti
mélységes tiszteletet.
Ezeket a királyokat a magyarság szentként tartotta számon, akkor is, ha nem lettek hivatalosan
szentté avatva. A Három Királyok stílusában, egymás után felsorakozva ábrázolják őket
hármasban vagy négyesben, s ugyanolyan glória övezi Könyves Kálmán vagy II. András fejét, mint
a szentekét, például az almakereki vagy a bisztricai templomban. Úgy látjuk tehát, hogy az Orion
nimrudi hivatás hagyományozódott. A mindenkori magyar királyok a mindenkori palilok
familiárisan meghagyott feladata volt a Boldogasszonynak, mint Magyarország koronás
királynőjenek szolgálata, tisztelete. Ha a mezopotámiai hangzású palil szót magyarosabban
mondjuk ki, akkor elmondhatjuk, hogy királyaink, nagy magyarjaink voltak a pálos eszmeiség
átélői ezredeken át.
Nagy királyaink példáján a szerzetes pálosok is a Boldogasszony tiszteletét végezték a történelmi
századokban. Úgy látom, hogy erre a feladatra telepítették és támogatták őket Árpád-házi pálos
szellemiségű királyaink. Ahol kolostort emeltek, a falu templomát a Boldogasszonynak szentelték.



Így volt ez Diósgyőrben is. A szobrokon, magasan fenn, csillagos környezetben áll a
Boldogasszony, alatta a három magyar királyok. A diósgyőri szobron Szent István, Szent László és
Szent Özséb. A mi népünk nem várja a hierarchia engedélyét. Szentként tiszteli, aki szent volt
életében. A királyok egyben mágusok is voltak. Mágus a mag ős, s ezen a szinten, vagyis ősi jogon
ápolja a magyar nép égi királynőjének tiszteletét, a Boldogasszony kultuszt.
Ahol a magyarság, ott a Boldogasszony. Így érthető csak meg Pázmány Péter üzenete, aki a
népünk sorsát összefűzte a pálos rend sorsával. Egyszerűbben kifejezve amíg a Boldogasszonyt
élő églakóként szereti a nemzetünk, addig a Boldogasszony élteti nemzetét. Az ima kinyitja az ég
kapuját, s a nyíláson jön áldás az imádkozóra. Ez a rítus ilyen egyszerű.
A pálos szellemiség egyik hagyománya az alamizsnáskodás. Krizsai Mónika dolgozatában
érintette Mátyás király elfogulatlan szeretetét Alamizsnás Szent János iránt, aki a Krisztus utáni
századokban élt és mindenét felosztotta a rászorulók között. A koldusokat uraimnak szólította és
nem lekezelő, hanem baráti gesztussal adta át értékeit. Alamizsnás Szent János ereklyéi számára
kápolnát épített, s a kis, használati könyvtára mellett naponta ott imádkozott. Az ereklyék felett
eskette meg a főurakat a fontos nemzeti feladatokra, például a trónutódlás kérdésére. Az esküvés
a Boldogasszonyra történt. Mátyás király korában még mindenki tudta, hogy az adakozás pálos
szellemiséget tükröző gesztus, mivel – gondoljuk végig – a képeken, ahol a pálos mágusok
szerepelnek, mindig adomány van a kezükben. A pálos szellemiség a királyok ékessége volt. A
szerzetes pálosok mellett ma is szükség lenne olyan mélyen hitéletet élő férfiakra, akik
magatartásukkal és emelkedett lelkükkel képesek az ősi pálosság megélésére. Családjuk
nőtagjaiban a Boldogasszony lányait látják, ezért, a szeretet magasan ívelő gesztusait már itt
kezdik gyakorolni. A Boldogasszony kegyhelyeit gondozzák, zarándokolnak, adakoznak, akinek
kevés van, az keveset. Ezek a férfiak időnként remeteéletet kell, hogy éljenek, Jézus is kiment 40
napra a pusztába. Széchenyi István is elment minden évben a karthauzi barátokhoz hallgatni,
imádkozni, vezekelni.
A régiségben a szerzetesek imádkoztak mindenki helyett az üdvösségért, ez volt a dolguk. A
pálosok szolgálták a Boldogasszonyt, mert ez volt ősidőktől fogva a feladatuk. A királyok a pálos
szellemiséget átélve, mint palil szent kötelességeket teljesítettek. Ma nekünk kell a szerzetesek
helyett imádkozni és gondozni a Boldogasszony és a Mária kegyhelyeket, és az Isten felé nyitott
magyar férfiaknak összefogva királyi feladatokat teljesíteni. Elsőként a Boldogasszony hitet
ápolni, és a magyarság regnáló királynője körül udvarnagyi feladatokat ellátni.
A pálos szellemiségű férfiak mellett mi a nők dolga, ez nagyon egyszerűen összefoglalható. Ide
varázsolni a földi Magyarországra a boldogasszonyi minőséget, a szépséget, a női bájt, a
tisztaságot, a jellemszilárdságot, a boldogasszonyi tartalmakat.



Kaptam egy szép imádságot Szent Özséb szentté avatásának alkalmára. Nagyon szeretem, s
köszönöm Patrubány Miklósnak, hogy kiosztotta, s én is kaptam belőle. A kipontozott helyekre
mindig a Boldogasszonyhoz imádkozom, mivel Ő a Magosságos, aki miatt a pálos rend és Boldog
Özséb is létezik, hozzátartozik az imádsághoz.
A pálosság tehát a nemzetünk erkölcsi tartományainak őre, s akinek ez fontos, s hiszi, hogy a
Boldogasszony égi királyságával lehet nagy és boldog a nemzet, az ma is gyakorolja a pálos
regulát, úgy, ahogy lehetőségei engedik, de következetesen. Isten áldásával a Boldogasszony
köpenye alatt erősítsük meg nemzeti karakterünket. Jézus Urunk adj erőt botladozó
testvéreidnek.