---
master_file: "[[@TothCsabaAz]]"
---
# Index for Z. Tóth Csaba – Az aranyfejedelem éneke (Országépítő 2005.3.).pdf

58
– Götz László emlékének
Több közlésbõl ismerjük Reguly Antal egyik múlt századi gyûjtését, Az Aranyfejedelem éneke címû osztják/hanti hõsi éneket.1 A szájhagyomány által megõrzött ének erõteljes balladisztikus képekben beszéli el a szibériai Ob alsó folyásánál egykor élt „Csúcsos-fejér-hattyú-süveges” hanti fejedelem és környezete életének néhány fontos eseményét. A történet, mely a hanti fejedelem elõadásában maradt fenn, csak nagyon hozzávetõlegesen datálható. Az egyedüli támpont az lehet, hogy a környéken hosszabb ideig lakó, s a hanti fejedelemmel és testvéreivel sógorságba, majd harcba keveredõ szabirok elûzéséhez kapcsolódik, ami a VIII-IX. század fordulója táján történhetett. A hõsi ének a kezdetben nagyon realisztikus elõadás után mítikus cselekménysorba torkollik: két hanti testvér (az egyik a fejedelem, aki samanisztikus eszközökkel feltámasztja a szabirok által korábban megölt öccsét) egymagukban megsemmisítenek egy szabir sereget. Ez két dolgot fejezhet ki: egyrészt, hogy az osztjákokban élt a szabiroktól való megszabadulás vágya, hiszen – mint az énekbõl kiderül – alárendelt szerepet játszhattak velük szemben; másrészt pedig az a momentum, hogy a szabirok legyõzése mítikus hanti fegyverténnyé válhatott, õrizheti a szabirokat valóban megtámadó avarok (463, 558. k. Priscos, Menandrosz), illetve a besenyõk (830 k., Konstantin császár) gyõzelmeinek emlékét. Egy helyütt utalást is találni arra, hogy a szabir had „nálánál erõsebb zajgó ellenséggel találkozik”.2 Néhány szót kell itt szólni itt az általam felhasznált regeváltozat jegyzeteirõl, melyekben a szabir etnikumot orosznak nevezte a szerkesztõ, Domokos Péter, hozzátéve, hogy, „ezt a jelentést, ill. névazonosítást egyes kutatók nem tartják helytállónak, de jobb, valószínûsíthetõ ötletük a szó minémûségét illetõen nincs”. Nem tudni, kire gondolt Domokos Péter, ki az az „amatõr”, aki nem fogadja el a szabir=orosz névazonosítást, s akinek ugyanakkor ne lett volna jobb ötlete ennél. Ha egy kicsit lelkiismeretesebb, valószínûleg utánanéz annak, hogy mindazoknak, akik a nemzeti hagyományok kutatásának fellendülése óta a magyar õstörténet szempontjából mondhatni kulcsfontosságú szabirokkal foglalkoztak, egyenest írásos bizonyítékaik voltak arra nézve, hogy a szabirok semmiképpen nem voltak oroszok, hanem éppenséggel hunoknak nevezik õket Priscos Rhétortól Theophanészig, s elsõként ókori forrásokban bukkan fel a nevük, mint akik Kelet-Anatólia, a Pontus-mellék és az Örmény-felföld területeit lakják; a Kaukázustól délre és északra ma is számos helynév õrzi emléküket.3 Igaz ugyan,
hogy a szabirok nem voltak hunok, csak a hunok kötelékeibe tartozhattak, ill. hun néprészeket olvasztottak magukba, ezért mondhatták a vezérkori magyar követek, Bulcsu és Termacsu a bizánci császárnak, hogy a magyarok régi neve rendíthetetlen vagy lovas szabir (gör. szabartoi aszfaloi) volt. Idõben is egybevág, hogy az altaji türkök nyomására nyugatra vonuló, heftalita hun vezetés alatt álló ogur, onogur magyarok és a szabirok szövetsége a VI. század második felében jöhetett létre (Jordanes). Az is igaz, hogy az oroszokra, akik csak a XVI. században hódítják meg az Ob-Irtisz-Tobol vidékét, a bennszülöttek megszokásból néha átvitték a saber nevet, és e két nevet a hanti énekek gyakran keverik, ám az emlegetett szabirok egész habitusa semmiképp nem illik még a korabeli ruszokra sem, nemhogy a XVI. századi oroszokra. Nem kell ma már bizonygatni, hogy számosaknak akadt jobb, megalapozottabb ötlete a szabirok nemzetiségével kapcsolatban – elég, ha a mi kiváló Jerney Jánosunkat, Thury Józsefet vagy a nagyon tárgyilagos Sz. Patkanov orosz kutatót említjük –, de hát sajnos az 1990 elõtti évtizedek tudományos rangra emelt és nemzetközileg is terjesztett történelemhamisításai õstörténetünket is alaposan befagyasztották, sõt ma is folynak számos tudományterület (antropológia, génkutatás, régészet, nyelvészet) újabb eredményei ellenére. Finnugor származtatásunk hipotézisének cáfolatát már tulajdonképpen a lelkes osztjákológus, Pápay József elvégezte, mikor 1898-ban a helyszínen, Nyugat-Szibériában kutatott. Mint Naplójából kiderül, az obi ugoroknál hiába is keresnénk a magyarokkal való rokonság tudatát4 – miként a magyar hagyományban sem szerepel semmiféle uráli õshaza –, sõt e „rokonnépek” nyelvének elsajátítása is irtózatos nehézségekbe ütközött Pápay számára: „A legnagyobb akadály, amely lépten-nyomon megjelenik elõttem, egy kiveszõ, pusztulófélben lévõ nép gyermekies félelme, balvéleménye. Elkövettem mindent, amit csak lehetett, csakhogy megnyerhessem magamnak (helyesebben: annak a magasztos célnak, amely engem kihítt, kicsábított, elhozott ide, ebbe a nyomorúságba) – ezt a gyávalelkû, félénk népet. Alig tudtam elsajátítani nyelvüket, tolmácsot nem kaptam még drága pénzért se.” 5 Szerencsére a finnugor gyûjtésben akadnak gyöngyszemek is, amint ezt a hanti ének mutatja. Az ének ugyanis elénk varázsolja a gazdag, hadban erõs, fergetegesen nyilazó szabir lovasnépet, bepillanthatunk életébe, láthatjuk viseletét, tárgyait, mozdulatait, viselkedését, ló- és rénszarvasáldozati helyeit, oszlopos városait, falvait, hallhatjuk a hanti fejedelem szabir asszonyának éles kacaját, a
Z. Tóth Csaba
AZ ARANYFEJEDELEM ÉNEKE
egy osztják hõsi ének és szabir vonatkozásai*
* Az Életünk-ben (1999/6) megjelent írás átdolgozása. A téma teljeskörû bibliográfiája megtalálható az Országépítõ honlapján.
1Osztják-chanti hõsénekek, OH, III/1, Bp. 1963; Napfél és éjfél, Bp. 1972; Finnugor-szamojéd /uráli/ regék és mondák, I-II, Bp. 1984; utóbbi kötetben Képes Géza mûvészi fordítása szerint a cím: A Bálvány-fejedelem éneke; ez szolgált a jelen ismertetés alapjául.
2A szentséges Ob kanyarulatának éneke (Jerming Ass mui ar), OH, II, 416. sor. 3ld. Függelék. 4Kaukázusi népek (pl. csecsen-ingusok) viszont kifejezetten õrzik a magyarok egykori emlékét; ld. Tardy Lajos: Kaukázusi magyar tükör. 5Pápay J.: Északi osztják medveénekek, Bp. 1934.



59
hajnalban támadó szabir harcosok kurjantásait, a nyilak pattogását, szablyák csengését, lovak dübögését. Mivel a régi magyaroknak a honfoglalás elõtt és után is szoros kapcsolataik voltak a szabirokkal, s mivel több mint valószínû, hogy a magyar törzsek a szabirokkal való együttélés során kerültek nyelvi kapcsolatba a hanti-manysikkal az Urál-hegység mindkét oldalán6 – ennélfogva nem kizárólag az obi ugorok folklórjával foglalatoskodunk, bár feltétlen tisztelet adassék nekik, hogy megõrizték ezt és más énekeket a szabirokról, akikben akár a régi magyarokat is láthatjuk. Feltehetõen ma is élõ azerbajdzsáni maradékaikon kívül – akiket valószínûleg az udi nevû népcsoporton belül kereshetünk – nincs más, aki illetékesebb volna a szabirok történelmi szerepének föltárásában, helyes megvilágításában, mint a magyar, jóllehet mindmáig nem került sor e dél-kaukázusi rokonnépünk fölkutatására, nyelvi, kulturális, társadalmi viszonyainak föltérképezésére.7 Nagyrészt a szabir és a magyar nép kapcsolja össze az azonos stílusú régészeti leleteket a Kaukázustól Nyugat-Szibérián és Levédián át a Kárpát-medencéig a VI-VII. századtól a X. századig. A következõkben a szemtanú osztjákok hõsi énekét ismertetem, most nem annyira a mû költõi értéke, inkább történeti magva, néprajzi elemei és életképei érdekelnek bennünket.
Az Ob folyó mentén egy daru-orr-hegyes hegyfokon, vörösfenyõbõl ácsolt városában gondtalanul él a Csúcsos-fejér-hattyúsüvegû hanti fejedelem, akit Aranyfényû-fennséges-kard-nak is nevez archaikusan dús díszítõ jelzõje. A boldog aranykor hanti leírásának lényeges része, hogy van enni- és innivalója: szivet derítõ méhsör; és szolgák hada lesi parancsait. Két testvére, az idõsebb báty, Vihar-feje-ember vagy Szél-feje-férfi, aki a várost õrzi, öccse pedig Szárnyas-bálvány-ember-lelövõ-vasizûizületes-íj vagy -vashegyû-hegyes-nyíl; õk azok, akik a többi testvér között nevet szereztek maguknak. A hanti fejedelem felesége, nyilván a dinasztikus házasság régi szokása folytán, szabir nõ, Daru-szõr-üstökû-hajfonatosszabirnõ asszony, vagy Fejér-daru-szõr-bundába-bújt-kisszabir-fejedelemnõ asszony, de a következõ sorokból kiderül, hogy õ a fõfeleség lehet, s mellette más asszonyok is vannak. A felhõtlen nyugalomba azonban új hírt hoz a sokaság: a báty új várost ácsol magának az Ob túlsó oldalán, s mennek vele a harcosok, szolgák, viszik a rénnyájakat is. A fejedelem városa elnéptelenedik, nem marad elegendõ élelem, sör. S hamarosan az öccs is az idõsebb bátyhoz pártol. Az ok, amiért az öccs elmegy, az, hogy annakidején, mikor a szabir fejedelem lánya és a hanti fejedelem egybekeltek, az öccs nem fogadta el a menyasszony által kínált ételt, megszegett egy régi szokást, melyben az idõsebb fivér asszonya jelképesen a gondoskodásáról biztosítja ura családját, ill. rendelkezik velük. Az öccs motivációja nyilvánvaló: az új asszony a hantikat leigázó szabirok közül való. Eltûnt tehát a gazdagság, s most a hanti fejedelem a feleségéhez, a szabir fejedelemnõ-asszonyhoz fordul: hozzon ételt, italt, zablisztrakományt, erdei bogyókat, húst, méhsört, mint
menyasszony korában (láthatóan a szabiroktól eredt a hantik korábbi gazdagsága), s kéri, hozza el Nyuszt-subájú-szabirfejedelem apjának és hét fiának seregeit, hogy megbüntethesse hûtlenné vált testvéreit. Erre:
Daru-szõr-üstökû-hajfonatos-szabir-nõ asszony Az ágyon hanyatt vágja magát, Obi csüllõmadár módjára nevet
és nagyon észszerûen megmagyarázza, miért nem teljesítheti a férj kérését: ugyanis ha õ sereget hozna, azok megölnék a férj testvéreit, akkor a férjnek bosszút kell állnia a szokások szerint, mire az asszony férj nélküli, apátlan, anyátlan árva maradna. A hanti fejedelem vére felfortyan az öntudatos beszédre, s megüti a szabir asszonyt. Ez a jelenet még egyszer megismétlõdik, s másodjára a nõ mégis elindul. Közben eltelik néhány nap vagy hét, mialatt az asszony megfordul apjánál, s egy reggel a hanti fejedelem samanisztikus tisztánlátó szemmel, emberfia-látó szemmel sátrának füstnyílásáig fölmászva látja:
Fejszével irtott tisztás közepetájt, Lópata-úton Piros pej szabir lovak Nyakhajlító sok szánt húznak!
A feleség útbaejti az öccsöt. Mikor az észreveszi, odarohan hozzá, megragadja a szán elé fogott lovakat, majd az asszonyt. A szabir nõ vádlón kérdi a tiszteletlen fogadtatás okáról: nem õrá vásike az öccs foga, miután talán megölte férjét? – de nem kap választ, csak a vasmarkok szorítását. Kitépi magát és hazahajtat. Otthon, a hanti fejedelemnél csak két napig tart a dáridó:
Harmad napra virradván, Hogy a kelõ nap fölkelt, Hogy a serény nap fölserkent: Az Ob túlsó felérõl, Folyón túli földfokról Hétágú hangos kurjantás Hallatszik, Hatágú éles üvöltést hallunk itt. Íves íjak csattognak, Nyeles nyilak pattognak, Széles szablyák csengenek, Dühödt dárdák döngenek, Lovak patája alatt Dübögnek a dombok: Szabir fejedelemnek Lószõr-páncél-átlövõ raja Éjten éjen egyre rajzik, Tehénszõr-harci-üng-átütõ hada Napszaka is szakadatlan árad.
Megérkezett a szabir had, mely épp olyan, akár a hunok, akár a magyarok seregei. A szabirok az Ob folyón túlról, valószínûleg dél felõl érkeznek. Errefelé lehetett egyik fõ szállásterületük, ugyanis Patkanov helyszíni kutatásai a XIX. század végén kimutatták, hogy az Obtól délre nem messze áll egy nagy, háromoldalú, lépcsõs piramis alakú földvár, melyet a helybeli hantik Tapar-vosnak, azaz Szabir-várnak neveznek, s tövében ma is
6 Meglehet, az obi ugor õshaza- és népnév, a Jugria, jugor/ugor is a területüket uraló szabir-magyaroktól eredt. 7 Udi tartomány a Kura folyó mellékén már az ókortól szkíták által lakott terület: „Ab introitu dextra macronem ipsum faucium (maris Caspii) tenent Udini Scytharum populus dein per oram Albani” (Plinius Hist. nat. L.VI.) Örmény források arról is szólnak, hogy ezen a vidéken állott Hunorakerta, azaz Hunorváros (Lukácsy pp. 173-174), amely talán a mai azerbajdzsáni Xanabaddal (Khanabad) azonos.



60
falvak találhatók. Egykor ez volt a narymi fejedelemség központja. A Konda-folyónál élõ, eloroszosodott osztjákok az általánosító csud (csudálatos, rendkívüli?) névvel illetik a terület korábbi lakóit. Patkanov szerint „... a sáncokkal, árkokkal mûvésziesen felépített csúd várak, valamint az ott található díszes cserépedények, vassalak-darabok, amelyek a fazekasés kovácsmesterség bizonyos fejlettségét feltételezik, nem származhatnak a kultúra alacsony fokán álló mai osztjákok és vogulok elõdeitõl, hanem az egykor itt lakó Tapar nép, a szabirok maradványainak tekintendõk.” Az osztjákok mint valami csodát írják le a szabirok egyik (fõ?) városát az Obdorszki énekben: „A sober nagy városnak isten igézte szentséges földje” (729. sor). A szabirok eredetérõl szólva megjegyzi Patkanov, hogy a vogulok, osztjákok nyelvében kimutathatók kaukázusi nyelvek hatásának nyomai, melyek közül elsõsorban a fémnevek a szabirokra vezethetõk vissza, akik a Kaukázus felõl jöttek. Az északi osztjákok és vogulok az ezüstöt egyenesen sabernek nevezik, és az énekekben rendszeresen szó van sober/ ezüst markolatú híres szablyá-ról, s az egyik szabir fejedelemfi neve Sober/ezüsttõl-szikrázó-páncél,8 mely sorok nyomán nem lehet nem gondolni az észak-kaukázusi, a verchne-szaltovói, a permiai vagy a kárpát-medencei lovassíros temetkezések szablya és egyéb leleteire.9 Talán a szabirokkal való kapcsolatra vezethetõ vissza, hogy a honfoglaláskori magyarság fémmûvességében elsõrangú szerepet játszott az ezüst. Al-Maszúdi (X. sz.) írja a magyaroktól elváló, és a Kaukázuson túlra visszaköltözõ szabirokról, örmény nevükön szjavortikról: „vitéz és hatalmas nép... ezektõl nyerték nevüket ama balták, melyeket szjavordiiknak neveznek” (Thury; a szabirok az ókortól híresek voltak fémmûvességükrõl; v.ö. szerzõtõl HMEk 1.; ld. még Kmoskó). A harci balta szintén gyakori a honfoglalók leletei között. A szabiroknak tulajdonítható egységes stílusú kisebb-nagyobb földvárak általában az Irtisz mentén, Tobolszk, ill. távolabb Tyumeny környékén találhatók, és folyómenti magaslatokra, hegyfokokra épültek, hogy építõik a vízi kereskedelem útjait ellenõrzésük alatt tarthassák, de erdõk, mocsarak szélén, sík vidéken is megtalálhatók. A szabirok nagy hatású jelenlétének emlékét tartotta fenn a Tobolszktól délre fekvõ hajdani tatár kánság fõvárosának Szibir, majd ebbõl Szibéria neve. A nyugatabbi, vogul/manysi vidékeken Turinszk környékét hívták Tabarynak, az oroszok bejövetele elõtti térképek szerint. A szabir név Szaber, Saper, Szoper alakban egészen északon, a berezovói kerületben is megjelenik – innen, Kockij Gorodokból ismerünk egy ezüst edényt, amely türk viseletû lovas nyilazót ábrázol, ill. megtalálható rajta a szaltovói, észak-kaukázusi és kárpátmedencei szabir-magyar leletek jellegzetes vizililiom motívuma – , sõt az Ural innensõ oldalán, Kelet-Oroszországban ugyancsak nagy területeket birtokolhattak a szabirok, a folyó, tó, falu és helynevek tanúsága szerint. Volga, Káma vidéki városuk lehetett a késõbb óbolgárok által lakott Szuvar, a mai Kuznyecka falu mellett, az Utka partján. Egyes hõsénekekben délvidékiek-nek is nevezik õket.10 Florenszkij leírja a szabirokról, hogy letelepedett nép voltak, földet mûveltek, vadásztak, halásztak, élénk
kereskedelmet folytattak. Próbálja ugyan szlávoknak beállítani õket, de ez lehetetlen, mert az oroszok elõtt (XVI. sz.) nem éltek szlávok ezeken a vidékeken. A ló, a fémtárgyak11 használatát a szabiroktól vették át az obi ugorok, bár lovat csak áldozati szertartásaikhoz szereztek be tõlük néha, lovagolni sokáig nem tudtak, amint ez a hõsi énekbõl is kiderül, sõt kifejezetten féltek a lovaktól, pl. énekünk eredetijének 615. sora szerint, ahol a lovat vörösszõrü alvilági (sötét) sober-állat-nak nevezik (a fordításban: piros pej szabir lovak), illetve A vascsõdörc. népköltésbõl.12 Már csak ezért sem származhattak a lóra, lótartásra, fegyverekre vonatkozó szavaink az osztjákoktól, hanem éppenséggel fordítva történhetett az átvétel, egy, már nem létezõ õstörök (szabir?) nyelvbõl. Az orosz krónika szerint a kijevi nagyfejedelem udvarát 1146-ban lovasmutatványaikkal elkápráztató jugorok valószínûleg a szabir-magyarok jugriai, permiai maradékai lehettek. Velük találkozhatott egy évszázad múlva Julianus barát is. Mindez a megközelítõleg átfogó jellemzés a szabirokról megmutatja, hogy a kultúra, a letelepedett életmód és a szilaj harcmodor jól megfértek egymással. Ezek az összetett vonások a honfoglalás elõtti magyarságot is jellemezték, anélkül azonban, hogy mindezt át kellett volna vennie valahonnan. Visszatérve történetünkhöz, az Obnál megjelenõ szabirokkal szembeszáll az idõsebb báty és az öccs. A szabir feleség beszámolhatott apjaurának a hanti fejedelem-férjjel való konfliktusáról, s az élelmiszerrakományok mellé most megérkeztek a szabir seregek. A szabir sereg megjelenésében szerepet játszhatott, hogy az idõsebb báty az Ob déli felén épített új várost, mivel ez – lévén az Ob a határfolyó – talán a szabirok engedélyéhez volt kötve, amit nem kértek ki. Az ének elején azt is megtudjuk, hogy az új várost építõ báty színezüsttel tele erdõbe ment, tehát ezüstlelõhely közelébe, ami ugyancsak számot tarthatott a szabirok érdeklõdésére. A csata megkezdõdik és az idõsebb fivér és csapata hamarosan elesik a túlerõ következtében. Fejük elvesztését egy sajátos fordulattal így írja le az ének: „Fürtös fejedelemhõs-fejüket/Alsó-Ég-Atyjuknak áldozatul felüvölték a szabirok – szinte látjuk, amint a szabirok a levágott hanti fejeket az ég felé hajítják vagy felemelik, felüvöltik egy diadalmas csatakiáltás kíséretében. Az ókori szkítákról, masszagétákról szóló beszámolókból tudjuk, hogy egy harcos akkora részt kapott a hadizsákmányból, amennyi levágott fejet be tudott mutatni (Hérodotosz, Sztrabón), s a háború a régieknél áldozati forma is volt. Folyik a harc, s egy késõ éjjelen dörömbölnek a hanti fejedelem ajtaján. Az öccs kér menedéket, mint tékozló fiú, lehorgasztott fejjel, reszketõ ajakkal: „Famunkát végzõ szolgaként, / Kérlek, bátyám, fogadj be! (...)Testvérednek adj szállást! / Testét védelmezzed/Vérét oltalmazzad!” A báty még szóra sem nyitja ajkát, mikor a szabir feleség kérdõre vonja az öccsöt, mi dolog, hogy nemrég még gond nélkül elhagyta bátyját, most pedig könyörög hozzá? Ismét felrója neki, hogy nem evett a kezébõl a mennyegzõkor, s újra kínálja: „Vagy kezesem lész,
8 Obdorszki ének, 54. sor
9 v.ö. A honfoglaló magyarság – Millecentenáriumi katalógus, MNM, valamint Zaharov-Arendt és Fettich N., és az „uráli õshaza” hipotézisére való utalás nélkül E. A. Halikova: Õsmagyar temetõ a Káma mentén (Archeol. Ért. 1976/103). 10 A fejedelem fölnevelkedésének éneke, 753. sor
11Jeli város éneke, OH, I., 1710. sor: „sober-ezsüt markolatú híres szablyát honnét loptuk volna?” 12Napfél és Éjfél; v.ö. Lóáldozati ima (Medveének, Bp., 1985), amelyben „dus ember lóudvara közibül választott” áldozati lóról van szó; „dus” a gazdag a szabirokat illetõ hanti jelzõ volt; ugyanitt szó van „hasított orrú táltos lóról”, s ez a leírás nézetem szerint meglepõ módon illik a honfoglaláskori hajfonatkorongjaink ábrázolásaira, melyeken ugyancsak „hasított orrú” mítikus lovak láthatók (ld. szerzõtõl „Vadat ûzni feljövének”, Hitel, 99/5); ez ismét bizonyítja az elõmagyarság hatását az ob-irtiszi népek folklórjára.



61
vagy pusztulj innét!” De az öccs nyakas. Inkább a biztos halált választja, mintsem behódoljon a szabir úrasszonynak:
Én bizony kezedbõl Nem eszem kenyeret! Hozott hozományod Ne kínálgasd nekem! Sörödbõl nem iszom Inkább vesszek szomjan! Megyek hát innét: Vagdalkozni tovább! Szabir apáddal, Hét szilaj bátyáddal, Meg a teméntelen, Tengernyi haddal!
Vív hét éjen, hét napon át, de elhagyja ereje és elfogják. Hasonlóképp tesznek vele, mint pl. Kis Szent Gergely örmény vértanúval a kaukázusi masszagéta hunok:
Lóbõrbõl szabott zsákba zsúfolják, Tehénbõrbõl varrott tokba betolják: Üstökös-szabir-fejedelem ipam Ló farkához köti, Úgy vontatja gödrökön át, Úgy vágtat vele bokrokon át.
Szkíta módszer ez, nem szláv, nem orosz, nem is obi ugor. A rafinált keleti kínzások közé tartozik, s kijárt mindazoknak, akik kétségbevonták a szkíta-türk népek fennsõbbségét, uralmát, de ókori emberáldozati forma is volt a lóval halálra hurcolás. Több magyar népmesében is szerepel a bûnösnek ló farkára kötözése, ill. a lóbõrbe varrás motívuma.13 Említésre méltó még ebben a versrészletben a szabir fejedelem hajviselete: üstökbe (varkocsba) eresztve hordja, akár a török népek, a hunok, avarok, magyarok (Vata idején is) vagy a párthusok, ugyanis Néró római császár egy alkalommal, mikor egy megjelent üstököscsillag jóslatáról beszéltek elõtte, azt mondta: „Az nem nekem, hanem a párthus királynak jövendöl valamit, mert õ üstökös, én kopasz vagyok.” (Jerney).
A szabirok most megitatnak a folyónál. Közben a fejedelem azon töpreng, nem kellene-e egy füst alatt a megmaradt hanti fejedelemnek is elvenni a kedvét egy esetleges bosszútól. De idõsebb fia lebeszéli: „Elhagyott város ványadt ebét / Megnyomorgatni minek? / – Lova fejét másfelé fordítja, / Lova farát kézzel megcsapkodja” – s a sereg hazaindul.
A nagylelkûen életben hagyott hanti fejedelem napokig tépelõdik, végül határoz: bosszút áll fivéreiért. A szabir feleség figyelmezteti: õ elõre megmondta, hogy így lesz – s róla nem is hallunk többet az énekben. A hanti fejedelem eltökélten magához veszi kardját, íját, nyilakkal teli puzdráját, fölcsatolja síléceit, s megparancsolja a léceknek: röpítsék a szabir hadúr seregei után. A fák felett repülve hamarosan megelõzi a hét napja úton lévõ szabir sereget. A hanti „nyomában nyerítõ / Fergeteg támad, / Fejér hóvihar, / Fejér ló vágtat” (az eredetiben nem szerepel a fehér ló ), és messze a szabirok elõtt ér szálláshelyükre:
Ipam földjére Ím, megérkezem. Szabir fejedelem Áldozóhelyére Ím, leereszkedem. Száz ménló áldozóhelye Tárul elém, Húsz rénbika áldozatos dombra Érkezem én.
Egy mellvértes szabir vízhordó legény tesz-vesz az áldozati dombnál. Fát aprít, hogy az áldozati üst alá gyújtson vele. A hanti csellel rászedi a legényt, vegye le a páncélját, majd lekaszabolja a gyanútlant. Ekkor megérkezik a szabir fejedelem. A megölt legény páncéljába öltözött hanti félrevezeti a fejedelmet, levetteti vele páncélját, és kisvártatva õt is levágja. Majd eszébe jut, hogy öccsét életre kellene ébreszteni, mert egyedül nem bír a szabir sereggel. Próbálkozik is, kiveszi a zsákból az összetört testet, forróvízzel mosdatja, élesztgeti, de nem mozdul. Az osztják fõistenhez, Numi Tóremhez fohászkodik, és többszörös rénbikaáldozatot mutat be neki öccse életéért. Az áldozati szertartás sikeresnek bizonyul: Numi Tórem villámsugarat küld a halott öccs homlokára, aki mint mély álomból, felébred. Gyorsan fölöltözik, fegyvert ragadnak, mert jön már a szabir had másik fele:
Üstökös-szabir-fejedelemhõs süveim Lóháton ülve jönnek felénk Minket látva megállnak, Lovak álltukban ágaskodnak, Rúgkapálnak rihegve.
A hanti fejedelem így szól az idõsebb szabir fejedelemfihoz (s egyben az énekmondó is önmegerõsítést nyer):
Üstökös-szabir-fejedelem Öregebbik fia, hallod-e? Ha Ég atyám úgy akará, hogy én vesszek s te élj tovább S te legyél az ének hõse: Hát nem bánom, vesszek én el! De ha atyám más törvényt tesz, Ha Num Tórem nékem kedvez: Akkor az én regém regélik, Akkor az én mondám mondják Asszonyok ülte világunk Végsõ kora teltéig, Férfiak lakta világunk Végsõ napja múltáig!
Összecsap a két hanti a temérdek szabir sereggel – s egy szálig levágja õket. Majd a szabirok városai, falvai ellen indulnak:
Szabir hadat szétmorzsoltuk, Levágtuk, szanaszét szórtuk Szabir város még megmaradt, Szabir falu félve lapul ... Hét oszlopos városukat
13Berze Nagy János, 1957, 707. népmesetípus, és 1961, p. 230, p. 343, Az aranyhajú gyerekek.



62
Hét tûzoszloppá változtatom, Hat oszlopos falvuk fölé Hat eleven üszköt vetek.
A szabirok városai, falvai tehát egyaránt úgy maradtak meg az osztjákok emlékezetében, mint oszlopos házakkal teli helységek, szemben az osztják településekkel, melyeknek epiteton ornansa mindig az ácsolt. A szabirok eszerint kõ és/vagy vertfalú házakat építettek. Ennek nyomán eszünkbe jut a magyar nép oszlopos, tornácos építõstílusa, mely ugyancsak õsi, keleti örökség. Az is lehetséges azonban, hogy az ének az osztjákoknál várososzlopnak nevezett kultikus oszlopokat érti, melyek az ázsiai népek felfogásában az eget tartó, világ középi mítikus oszlopok, világtengelyek megfeleloi, s amelyek ugyancsak a szabirok révén kerülhettek az osztjákokhoz. Oszlopos áldozóhelyet több honfoglaláskori temetõbõl ismerünk (Hajdúdorog, Püspökladány). Végül hõsi énekünk idillikus képpel zárul: a két hanti testvér boldogan él a teli fazekak és söröshordók között, alázatos szolgálóktól körülvéve. Az Aranyfejedelem éneke egy kezdetleges körülmények között, kevés fényben, sok hóban, fagyban élt kis nép, a hantik vagy osztjákok érzéseit tükrözi a gazdag, erõs, messzirõl jött szabir urakkal, szomszédokkal szemben, akikre részben rá is szorultak – ha aktualizálni akarnánk, azt mondhatnók, hogy az obi ugorok minden részvétünket megérdemlik, hiszen kis híján mi, magyarok is felõrlõdtünk a hatalmasok és kiszolgálóik játszmáiban, aminek egyik tétje épp a szabirokkal való kapcsolataink, valódi történelmünk elkendõzése, nemzeti öntudatunk kioltása volt. De az eredeti összefüggéseket tekintve a hanti ének esetében nyilvánvalóan egy vágyteljesítõ bosszúeposzról van szó, mely a hantik egykori vereségének, alárendeltségének lelki reakciójából, túlkompenzálásából magyarázható; egyébként Patkanov szerint az osztjákok inkább tisztelettel és hódolattal szoktak emlékezni a szabirokról. A népköltés szinte minden epizódja nagyon élõ, valódi, kivéve azt, hogy a hantik valaha is csatát nyertek volna a lovas szabirokkal szemben, hiszen ennek tulajdonképpen maga az ének mond ellent. Az eredeti történeti, néprajzi valóság talaján állva megállapíthatjuk, hogy a hanti gyõzelem mítikus – a hantik tanúi lehettek a szabirok besenyõk általi elûzésének, amit valószínûleg Numi Tóremnek, s ilymódon maguknak tulajdoníthattak –, de az ének – és ez legfõbb erénye – évszázadok múltán is híven tükrözi a szabirok, osztjákok régi életét az Ob és az Ural-hegység közötti földvárakban, erdõségekben, folyópartokon.
FÜGGELÉK
Az õsturáni, illetve szkíta-hun-magyar hatásra eltörökösödött szabirok észak-mezopotámiai õshazájáról elsõként a szumérbabiloni, majd asszír ékírásos táblák tudósítanak Szubarki, Szubartu (Szubar ország) alakban. A szumér eredetû SU.BIR név elsüllyedt kertet jelent (akkád SU.EDEN; Ungnad: Subartu, Leipzig, 1936). A szubar õslakók letelepült, földmûvelõ kultúrájáról vallanak az Assurban, Kalachban, Ninivében, Dur-Sarrukinban, Tepe-Gavrában, Tell-Halafban végzett ásatások. Szubartu királyai a Kr.e. III. évezredtõl több mint ezer éven át sikeresen ellenálltak az asszírok rohamainak, végül legyõzetvén, a szabir
ság a Pontushoz, a Kura-Arax folyók közére, ill. Közép-Ázsiába szóródott szét, a menekülõ szumér lakossággal – Nimród „õsmagyarjaival” – együtt. Több mint érdekes, hogy az i.e. 3. évezredbõl származó Samarrai bronztáblán a neves ókortörténész, A. Ungnad szerint szubareus eredetû Ari-sen, Sadar-mat fia birodalmához tartozott Havilum ország, a biblia és a Kézaikrónika Evilátja, ahová a legendás Nimród költözött s ahol Enehtõl Hunort és Magort nemzette (Evilátnak nevezték az ókorban az Indus völgyét, ill. az innen az Oxusig, Aral-tóig terjedõ területeket; ld. Z. Tóth Csaba: A hun-magyar eredethagyomány kérdései, I. Nimród és Evilát ország, Turán, 2001/5). Ez az eddig magyar õstörténeti szempontból nem értelmezett, nagyjelentõségû adat rávilágíthat arra, hogy az Evilát nevû õshaza hagyománya esetleg a szabiroktól kerülhetett a magyar eredethagyományba, és világosan jelzi – Kézai hivatkozott forrásaival egyetemben – azt az egyébként ismert történeti tényt, hogy az ókorban interetnikus kapcsolatok álltak fenn az elõ- és közép-, illetve dél-ázsiai népek között. Az õsszabirok északra, a Kaukázus vidékére vonulását jelzi, hogy miután Kyros elfoglalta Babylont, már csak egyszer szerepelnek a perzsa protokolláris szövegekben: Kambyses uralkodásának elsõ évében (i.e. 600) a perzsák egy csatornát – valószínûleg öntözõcsatornát – adnak át a kimmereknek és a szubaroknak (su-bar-ra; Ungnad), sajnos a csatorna földrajzi elhelyezkedésérõl nem szól az irat. Régibb magyar kutatók Darius Hystaspes (i.e. 521-485) behisztúni ékírásos feliratán is felismerni vélték Szubartut, a Darius által meghódított tartományok között, melyek nyugatról keleti irányban vannak felsorolva: „Choana, Media, Babylon, Arbela, Assyria, Gutraha, Armenia, Cappadocia, SAPARDIA, HUNAE – Ussangae, Drangae – Parutes, Asagartia, Parthae, Sarangae, Areiae, Bactria, Sogdia ...” (Jerney). A modern ókori keleti történeti chrestomathia szerint azonban a perzsa Sparda a lüdiai/kisázsiai Sardeis-szel azonos, Hunae helyes olvasata pedig Yauna, azaz Iónia. Hérodotos (i. e. 6. sz., A görög-perzsa háború története) saspeir néven említi a szabirokat: „a Vörös-tengertõl északra laknak a perzsák, fölöttük a médek, fölöttük a saspeirek, fölöttük a colchisiak”, s megjegyzi még, hogy a szabirok „a matienos-okkal és alarodios-okkal (urartuiak) évi 200 talentom adót fizetnek és a XVIII. Satrapiában laknak”, tehát a Kaukázustól egyértelmûen délre. Ptolemaios szauaroi (szabarok) névalakban tudósít valószínûleg róluk. A Kr. u. 4. században (362.) még ugyancsak a Fekete-tenger déli oldalán említi a szabirokat a szír-római Ammianus Marcellinus, nyugatról, Róma felõl nézve: „a Halys folyótól (ma Kizil Irmak, Töröko.) kezdve, ... e vidékek szomszédságában laknak a dahák ... és a chalybsok, mögöttük a byzarok és a sapirok (sapires), a mossynoecusok, a macronok (Hérodotosznál Trapezunt környékén) és a phylirek, e vidékek mögött következnek a camariták népes községei, a Phasis folyó pedig (ma a grúziai Rioni) zúgó habjaival eléri a a colchisiak országát... az elsorolt népek mögött a cimmeriumi Bosporus (Krím-fsz.) népei laknak” (a Tanais/Don körül amazonok, azon túl sauromaták; Hist. Lib. XXII,8.). A Kaukázustól mind északra, mind délre lakóknak írja le a szabirokat számos bizánci és örmény író (Priscus Rhétor, Procopius, Agathias, Menandros, Theophylactos Simocatta, Theophanes Byzantius, Stephanus Byzantius, Mechitár, Vartan, Arzeruni Tamás, Indsidsian; v.ö. Lukácsy Kristóf, A magyarok õselei, 1870,



63
Kolozsvár). 576-ban, Tiberius császár uralkodása alatt szabirokat és alánokat telepítettek át fennhatóságuk alá a bizánciak, a Kura folyótól északra, tehát a szabirok, legalábbis egy részük, ekkor még mindig a Kaukázustól délre lakott (Menandrosz, Fragm. 41-42; a bizánci krónikás elmondja még, hogy a szabirok megosztottak voltak, egy részük a perzsák, másik részük a bizánciak oldalán harcolt). Egyes csapataik a VII. században elvetõdtek Turfan környékére is (Tarim-medence, Közép-Ázsia), ahol a szogd nyelvû Nafnamak említi õket s’pyry néven (M. Grignaschi: Sabirler, Hazarlar ve Göktürkler, Ankara, 1972). Ismert személyneveik (Balak, Boarik, Iliger) ótörök eredetûek. Kr. u. 527/ 528-ból adatunk van egy Boarik nevû dél-kaukáziai szabir királynõrõl, aki a bizánci Justinianus császár szövetségese volt a perzsák ellen, s a szabirok ekkor gyõzik le a Türák és Glón vezette hun hadakat; Malalas szerint a szabir királynõnek százezer katonája volt (a szabirok kiváló harcosok voltak és jól értettek hadigépek készítéséhez; Prokópios), ami azt jelzi, hogy a szabirok ekkor igen komoly szerepet játszottak a Kaukázusban, ahol régi országuk neve Speri volt, a mai Törökország (Kelet-Anatólia) területén. 545-ben I. Chosrau, perzsa sah futamítja meg õket, s ekkortól egyesülhetnek a magyarokkal, ill. azokkal a szabir és ogur törzsekkel, akik 463 után a Volga-Kaukázus környékén telepedtek le. A források hallgatása róluk a VI. század második felétõl a VIII-IX. századig bizonyítja, hogy ekkortájt már északabbra lakhatnak, legalábbis nagyobb részük; egy déli hadivállalkozásukról mégis tudunk, amikor – nyilván kazár szövetségben – 757-ben Yazid ibn Usaid, a kalifa örményországi helytartójának távozása után a szabirok elpusztítják az arabok székvárosát, Shamkort (ma Samkir, Azerbajdzsán), majd elfoglalják az egész Gancak régiót, Berda’a város kivételével (Baladuri). Ebbõl az idõszakból származnak a szaltovói-levédiai katakomba sírok arab pénzei (Zaharov-Arendt). Bíborbanszületett Konstantin, bizánci császár a Kaukázus környékére való visszaköltözésükrõl tudósít: „S háború ütvén ki a turkok (magyarok) és az akkor kangarnak nevezett patzinakiták (besenyõk) közt, a turkok serege meggyõzetvén két részre szakadt; egy részük kelet felé, Perszisznek bizonyos részében telepedett meg, kik a turkok régi nevén mai napig is szavarti aszfali néven neveztetnek; a másik rész pedig nyugat felé telepedett meg..., az Atelkuzu nevezetû helyekre... Bizonyos idõ múlva a patzinakiták megrohanván a turkokat, kiûzték õket fejedelmükkel, Arpadésszel együtt. A turkok tehát... Nagy-Moráviába (Pannónia) telepedének... A turkoknak azon föntebb említett nemzetéhez pedig, mely kelet felé, Perszisznek bizonyos részébe telepedett, mai napig ügyvivõket küldöznek ezen nyugat felé lakó turkok és meglátogatják õket s gyakran hoznak tõlük választ magukhoz.” (Thury). A bizánci császár mûve – részben a magyar követek, Bulcsu és Termacsu elbeszélése nyomán – tartalmaz ugyan pontatlanságokat, de az eseményeket viszonylag helyes sorrendben adja elõ. A visszaköltözött szabirok a mai Azerbajdzsán területén fekvõ Udi tartományban telepedtek le, a Kura-Arax folyók közén, a Szevan-tótól északkeletre. Itt már az ókorban szkíta népek laktak: „Ab introitu dextra macronem ipsum faucium (maris Caspii) tenent Udini Scytharum populus dein per oram Albani” (Plinius, Hist. nat. L. VI.). Érdekes, hogy az örmény írók rendszeresen tudósítanak az udibeli Hunorakerta, azaz Hunorváros nevû erõdített településrõl is (Lukácsy K. pp. 173-174). A
bizánciak (Theophanes Kontinuatos) hosszú idõ után elõször 840 körül említik õket ismét, amikor egy tízezer fõs turk lovasseregrõl tudósítanak, melynek nyilai segítik gyõzelemre immár az arabokat. Ezt követõen 854-ben az örmények írnak keresztény szabirokról szjavardi néven, akiknek vezetõje, Stephanos Kon más fõemberekkel együtt mártírhalált halt, mert nem vette fel a kalifa parancsára az iszlám hitet. Az udibeli szabirokat egyenesen magyaroknak nevezi egy XIII. századi örmény forrás (Orbeli István, 1287): „Libárit fia, Darszaids, a halac-kari kolostornak egy szõlõt adományozott a Madsarok völgyében (Madsaraga-dzor)” (Lukácsy, Thury). Azerbajdzsánban ma is õrzi emléküket Sabir, Sabirkend, Sabirabad (kétszer) városok neve. A déli Sabirabad közelében az egyik feltárt Ücs tepe-i kurgánban, melyet a kutatás VI. századinak tart, valószínûleg egy perzsa szolgálatban álló szabir fõember sírját, tárgyait találták meg (Bakay Kornél: Õstörténetünk régészeti forrásai, Miskolc, 1998). Az orosz krónikában (Poveszti) 859 és 884. évnél említett szláv szever, szeverjan nép nem azonos a szabirokkal. Viszont egy mohamedán utazó, Ibn Fadlan a szabirok északi maradékairól tudósít szuvar néven a Volgai Bolgárország területén; fejedelmük a török bujruq méltóságnéven uralkodott (talán ez a méltóságnév rejlik Boarik, szabir királynõ nevében). Serif Bastav, török történész a magyarok mellett a csuvasokat tartotta a szabirok leszármazottainak (Sabir türkleri, Ankara, 1941.; szuvar-szuvaz-csuvas szabályos hangfejlõdés alapján). Ugyanezekrõl a szabirokról írja Al-Kásgari (1077), hogy nyelvük török, de a bulgarhoz, besenyõhöz hasonlóan romlott (Györffy). A szabirok nyelvromlása – ahogy a hun-ogur magyaroké is – valószínûleg az obi ugorokkal való kapcsolataikból fakadt, azaz felvehettek finnugor nyelvi elemeket; talán a szabirokkal élt együtt északon a Nyék törzs, melyet finnugor nevûnek tartanak a kutatók. A szabir, szabar népnév személynévként is fölbukkan, elsõként arab forrásokban: 865. év – Savar (v. Su/o/var) al-türki, a kalifátus török zsoldosainak Bagdad-Szamarra körüli zavargásaiban szerepel (Tabari, III, 1591); 905-908. év – Vasif ibn Savartegin, Muktafi kalifa hadvezére (Tabari, Masudi); 1132. év Sejfeddin Savar ibn Ajtegin, Aleppo kormányzója, 8 évvel Kuman után (Ibn al-Athir). Al Hamadaninál a szabirok neve sawardiyyah. Maszúdi siyawardiyának nevezi és az örmények egyik ágának tartja õket – ez szintén utal a szabirok dél-kaukázusi eredetére –, de megkülönbözteti a siyabiya (szabir) néptõl, akik más barbár népekkel együtt elõszeretettel használják a siyawardiyák által készített hasonnevû csatabárdot (Kmoskó); Maszúdi úgy tûnik nem volt tisztában azzal, hogy a szjavardi név a szabir örmény alakja. Az altaji tatároknál mítikus lények valószínûleg planétaszellemek – nevében fordul elõ a szabir név: Dzseti Szabar, ill. Dzseti Szabar Kan (Hét Szabar v. Hét Szabar Testvér; in: Rásonyi Nagy László: Magyar Nyelv XXVII. 1931, p. 314). Az utolsó osztják kenézt, Tajsint pedig sabermou knaz, szabirföldi fejedelem/kenéz néven említik (Pápay J.). A szabir népnév örmény alakját viseli az 1960-as évektõl publikáló azerbajdzsáni nyelvtudós, Ervand Vladimirovics Szevortjan, aki elkészítette a török nyelv etimológiai szótárát. Hazai helyneveink közül talán Zalaszabar, Székelyszabar, Zabar, Sobor, a burgenlandi Szabar, Erdélyben Szóváros, Szóvárhegy, Szövérd, Szováta utalhat a szabirokra, illetve Anonymusnál Zuárd/Szovárd vezér története rejtheti magában a szabirok kiválásának emlékét, amit a hun-történettel, Csaba hunjaival



64
összemosva ad elõ, illetve a hunok emlékére vetíti a csabamagyarok, szabir-magyarok kiválását: „az a nép, melyet most Sobamogeru-nak mondanak (szabir-magyar?), Zuárd (szabir?) vezér halála után Görögországban maradt” – Görögországon itt úgy tûnik a dél-kaukázusi bizánci területek értendõk, melyek szomszédságában a szabirok még Anonymus idejében is éltek. A középkori Magyarországon élt egy Zuárd nevû nemzetség is, melybõl a Bessenyey család származott. Sajnos azonban mindezen komolyan vehetõ adatokhoz képest a Bevezetés a magyar õstörténet kutatásának forrásaiba címû többkötetes egyetemi jegyzet csak nagyon óvatoskodva fogalmaz: „Szem elõtt tartandó, hogy a bizánci források hun, türk és talán (?) szabir (sabartoi asphaloi) néven is említik a honfoglaló ill. kalandozó magyarokat, ami esetleg (?) õseinknek e népekkel való valamilyen történelmi kapcsolatára utal” (id. mû, I/2. köt. p. 123., 3. kiadás, Szeged, 1988). Vagy: „...a szavárdnak nevezett magyarokról, minthogy települési területük 150 km-re feküdt Tbiliszitõl, feltehetõleg a grúz források is tudósítanak. Ebbõl a szempontból azonban a grúz forrásokat még nem vizsgálták át. Feldolgozásuk a magyar grúzológia feladata” (id. mû, I/2. köt. p. 276.). Mindezidáig azonban nem történt meg sem a grúz, sem az örmény források mai, érdemi feldolgozása, holott például a Grúz Krónika, vagy egykori szövetségeseinkre, a kazárokra vonatkozó más grúz vagy örmény források számos adatot tartalmaznak Észak népei
IRODALOM
BERZE NAGY JÁNOS: Égigérõ fa (Pécs, 1958), – Magyar népmesetípusok, I-II. (Pécs, 1957), Régi magyar népmesék (Pécs, 1961) FETTICH NÁNDOR: A honfoglaló magyarság fémmûvessége (Arch. Hung. XXI. Bp. 1935) GÖTZ LÁSZLÓ: Keleten kél a nap I-II. (Püski, 1994.) GYÖRFFY GYÖRGY: A magyarság keleti elemei (Bp. 1990) „A honfoglaló magyarság” – a Magyar Nemzeti Múzeum millecentenáriumi kiállításának katalógusa (Bp. 1996)
KMOSKÓ MIHÁLY: Mohamedán írók a steppe népeirõl (Bp., 1999) SZ. PATKANOV: A szabirok nemzetisége (Ethnographia, XI, 1900)
THURY JÓZSEF: A magyaroknak „szavarti-aszfali” neve, 1-2. (Századok, 1897) A.A.ZAHAROV - V.V.ARENDT: Studia Levedica (Archeol. Hung., XVI, Bp. 1935)
Z. TÓTH CSABA: A hun-magyar eredethagyomány kérdései, HMEk, 1. – Nimród és Evilát ország (Turán, 2001/5); A „szubar” és „szabir” etnonímia a történeti forrásokban, 2005. jan. (kézirat)
A. UNGNAD: Subartu – Beiträge zur Kulturgeschichte und Völkerkunde Vorderasisens (Berlin und Leipzig, 1936)
rõl, a keleti, közép-ázsiai hazájukat odahagyott szkíta-utód népekrõl (Bíró Margit grúzológus/kartvelológus és Schütz Ödön armenológus kiadott kötetei magyar õstörténeti szempontból alig értékelhetõek). Hasonló a helyzet az azerbajdzsáni forrásokkal, amelyeket még kevésbé ismerünk.



TIZENHATODIK ÉVFOLYAM – SZI SZÁM – ÁRA 500 Ft.
Varga Ferenc: Százezer levél – egy ginkgófa 1:1 arányú rajza (a bels oldalon a rajz egy részlete)






TIZENHATODIK ÉVFOLYAM – SZI SZÁM – ÁRA 500 Ft.
Varga Ferenc: Százezer levél – egy ginkgófa 1:1 arányú rajza (a bels oldalon a rajz egy részlete)